Стенограма пленарного засідання
25 жовтня 2013
&nbsp;
<div>
<p align=center>ЗАСІДАННЯ ДВАДЦЯТЬ ДРУГЕ</p>
<p align=center>Сесійний зал Верховної Ради України</p>
<p align=center>25 жовтня 2013 року, 10 година</p>
<p align=center>Веде засідання Голова Верховної Ради України В.В.РИБАК</p>
<p>&nbsp;</p>
<p>ГОЛОВУЮЧИЙ. Доброго ранку, шановні народні депутати, запрошені, гості Верховної Ради України! Я прошу народних депутатів підготуватися до реєстрації. Увімкніть систему "Рада".</p>
<p>10:00:12</p>
<p>Зареєструвалося 346 народних депутатів. Ранкове засідання Верховної Ради України оголошую відкритим.</p>
<p>Я прошу уваги! Сьогодні день народження народних депутатів України: Анатолія Степановича Гриценка, Антона Миколайовича Дорохова і Бориса Вікторовича Колеснікова <i>(Оплески)</i>.</p>
<p>Шановні народні депутати, в неділю, 27 жовтня, відзначається День автомобілістів і дорожника. Давайте привітаємо усіх працівників автомобільного транспорту, дорожнього господарства України з професійним святом, побажаємо їм міцного здоров'я, щастя, добра, енергії, успіхів в їх нелегкій справі.</p>
<p>Шановні народні депутати… Я зараз вам все… Ми відмітимо твій вклад в перемогу "Динамо" (Київ). Це я кажу Ігорю Мірошниченку.</p>
<p>Шановні народні депутати! Народні депутати підійшли до мене і питають, що де знаходиться Прем’єр-міністр України. Прем’єр-міністр України – четвер, п'ятниця і субота – працює в Криму <i>(Шум у залі)</i> Там дуже&nbsp; багато йде зустрічей і… ну ні, я ж вам кажу, де є Прем’єр-міністр. Він знаходиться і працює, на місці немає його в Києві.</p>
<p>Далі. Віце-прем'єр України Бойко Юрій Анатолійович знаходиться у відрядженні в Республіці Білорусь. Ви знаєте, що два дні&nbsp; Президент України знаходиться в&nbsp; Бліорусії і з ним ряд міністрів.</p>
<p>Віце-прем’єр-міністр Вілкул є? Він повинен бути.</p>
<p>Далі. Віце-прем’єр-міністр України&nbsp; Грищенко Костянтин Іванович – відпустка, з 21 жовтня.</p>
<p>Міністр аграрної політики та&nbsp; продовольства Присяжнюк Микола Володимирович – у відпустці. Присутній перший заступник міністра аграрної політики Іван Юрійович Бісюк. Є.</p>
<p>Міністр внутрішніх справ Захарченко Віталій Юрійович – у відрядженні. <i>(Шум у залі)</i> Присутній перший заступник міністра внутрішніх справ Віктор Борисович Дубовик.</p>
<p>Міністр доходів і зборів Клименко Олександр Вікторович – присутній.</p>
<p>Міністр екології та природних ресурсів Проскуряков – присутній.</p>
<p>Міністр економічного розвитку і торгівлі Ігор Миколайович&nbsp;Просолов&nbsp;&nbsp; є.</p>
<p>Я сейчас закінчу, я об'явлю, а потім, як треба вам надати слово, я дам вам комусь слово. Ви висловите свої думки і вирішимо, будемо працювати или будемо виступати.</p>
<p>Міністр енергетики та вугільної промисловості – відрядження в Люксимбургє. Присутній заступник міністра енергетики Сергій Михайлович Чех, є.</p>
<p>Міністр закордонних справ Кожара – відрядження тоже, Білорусь. Олефіров Андрій Володимирович присутній.</p>
<p>Міністра культури – відрядження Словацька Республіка з 24 числа Заступник міністра культура Віктор Степанович Малюрка&nbsp;&nbsp; є.</p>
<p>Міністр молоді і спорту Равіль Сафович Сафіулін –&nbsp; завжди міністр є.</p>
<p>Далі. Міністр оброни Лебедєв&nbsp; -&nbsp; відрядження в Хорватії 23-25. Перший заступник Олійник Олександр, є, Миколайович.</p>
<p>Міністр освіти Дмитро Володимирович Табачник є.</p>
<p>Міністр охорони здоров'я Богатирьова Раїса Василівна є.</p>
<p>Міністр промислової політики Михайло Костянтинович Короленко.</p>
<p>Міністр регіонального розвитку Темник Геннадій Павлович – відрядження. Перший заступник міністра присутній Григорій Михайлович Семчук. Є? Є.</p>
<p>Міністр соціальної політики Наталія Юріївна Королевська&nbsp; є.</p>
<p>Не кричіть. Хто це так кричить? Гучніше чим я.</p>
<p>Міністр фінансів Колобов Юрій Володимирович – відрядження Люксембург.</p>
<p>Перший заступник міністра фінансів Анатолій Іванович Мярковський є? Є.</p>
<p>Міністр юстиції Лукаш є.</p>
<p>Перший заступник міністра Кабінету Міністрів Владислав Валерійович Забарський є. І перший заступник голови Державної казначейської служби Даневич Олександр Степанович є.</p>
<p>Я прошу, хто хоче. Що тут по 3 хвилини? Не гайте часу. Пенсійна реформа, будемо розглядати. Я прошу, 2 хвилини, Кайда народний депутат.</p>
<p>&nbsp;</p>
<p>10:07:41</p>
<p>КАЙДА О.П.</p>
<p>Дякую. Дякую. Шановні колеги депутати! Оце ганебне явище, яке сьогодні називається ніби урядом України, насправді показує своє лице і показує своє ставлення до депутатського корпусу і до найвищого представницького законодавчого органу України.</p>
<p>Коли половини уряду немає на місці, ми маємо вважати, що це є уряд в екзилі, бо вони всі пороз'їжджалися. Де Прем'єр-міністр? Нам говорять, що він зараз в Криму. Що, на оксамитовий сезон поїхав? Що це за ставлення? Він в Криму працює? А ми чим тут займаємося?!</p>
<p>Ми вимагаємо, негайно нехай літаком сюди летить, нехай прилітає. І виступає перед депутатами! Тому що сьогодні найважливіші питання – це є невиплата зарплат, це є затримкам по пенсіях, це є непроплата по казначейських рахунках. Це є той ганебний факт, який зараз присутній в усій Україні, коли пенсіонери стоять біля банкоматів і не можуть отримати свої пенсії.</p>
<p>А Азаров зараз в Криму відпочиває! Що це за ставлення? Де міністр внутрішніх справ? Володимире Васильовичу, ви казали, що міністр внутрішніх справ після подій біля Київради буде тут. Навіщо нам тут цапа відбувайла прислали – першого заступника?! Міністра – сюди! Вони що, не знали, що у нас сьогодні "година запитань до Уряду"? Повідправлялися у відрядження? В крими пороз'їжджалися?</p>
<p>Коли треба було по сланцевих угодах підписувати, то Азаров після "дня Уряду", Ставицький, перепрошую, летів літаком в Івано-Франківськ, у Львів. А зараз вони у відрядженнях.</p>
<p>Я ще раз кажу, був постійно… Крім того, якщо немає сьогодні міністра внутрішніх справ, я повідомляю, 28 числа, в понеділок, об 11 годині ми пікетуємо Міністерство внутрішніх справ. Запрошуємо всіх депутатів, і в цю громадськість перейти пресу, запрошуємо всі прийти під стіни МВС. Але ж, перш за все…</p>
<p>&nbsp;</p>
<p>ГОЛОВУЮЧИЙ. Дякую. Я прошу, є бажаючі, дві хвилини, Партія регіонів народний депутат Ганна Герман.</p>
<p><i>(Шум у залі)</i></p>
<p>&nbsp;Я знаю, що немає. Поза регламентом я вам дам слово і я надав… Прошу, Ганна Герман.</p>
<p>&nbsp;</p>
<p>10:10:05</p>
<p>ГЕРМАН Г.М.</p>
<p>Я хотіла би заспокоїти експресивних хлопців зі Львова і сказати їм, що в уряді є люди, які приймають рішення. Нам, головне, не посади, нам, головне, щоб були присутні люди, які приймають рішення. А такі люди в ложі уряду є.&nbsp; І те, що ви не дозволяєте нам провести день Уряду, а намагаєтеся тут пікетуванням і своїми істериками зірвати ще один день, свідчить про те, що ви не розумієте, що ті урядовці, які знаходяться за кордоном, працюють над питанням підготовки до підписання Угоди про асоціацію з Євросоюзом. Ви нам завжди підставляєте в тому підніжки.</p>
<p>Тому заспокойтеся, і давайте працювати. Вистачить тих львівських істерик.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Розминка закінчилася. Відповідно до статті Закону 22 9 Регламенту Верховної Ради&nbsp; України ми проводимо "годину запитань до Уряду". Тематика "години запитань до Уряду" визначена Погоджувальною радою.</p>
<p>Члени Кабінету Міністрів&nbsp; України будуть відповідати на запитання щодо виконання зобов'язань перед місцевими бюджетами та погашення заборгованості із заробітної плати. Це головні питання, які ми узгодили на Погоджувальній раді. Всі депутатські фракції за винятком фракції Всеукраїнського об'єднання "Батьківщина" заздалегідь письмово повідомили Кабінет Міністрів про запитання, які будуть поставлені під час "години запитань до Уряду".</p>
<p>Відповідати на запитання, які надали депутатські фракції, будуть перший заступник міністра фінансів Анатолій Іванович Мярковський та міністр соціальної політики, як ви просили, Наталія Юріївна Королевська.</p>
<p>І такий порядок. Відвести пропоную по 15 хвилин першому заступнику міністра фінансів та міністру соціальної політики для відповіді на запитання, які ви надали письмово від депутатських фракцій. Це буде 30 хвилин. І 30 хвилин у народних депутатів буде можливість записатися, задати питання членам уряду, кому ви считаете потрібним, і почути відповідь представника уряду.</p>
<p>Тому я запрошую на трибуну першого заступника міністра фінансів Анатолія Івановича Мярковського для відповідей письмових на питання, до 15 хвилин.</p>
<p>&nbsp;</p>
<p>МЯРКОВСЬКИЙ А.І. Прошу. Шановний Володимире Васильовичу, шановні народні депутати! Дозвольте поінформувати вас щодо питань, які надійшли від депутатських фракцій на адресу Міністерства фінансів. Всього надійшло запитань до уряду 37, із них, що&nbsp;стосується компетенції Міністерства фінансів, 15 питань. З них три - від Партії регіонів, чотири - від політичної партії "УДАР", шість - від Всеукраїнського об'єднання "Свобода", два - від Комуністичної партії.</p>
<p>З огляду на обмеженість часу та спільну тематику багатьох всіх питань відповіді на них будуть надаватися в узагальненому вигляді.</p>
<p>Хотів би сказати щодо показників макропрогнозу. На час формування проекту бюджету на 2013 рік прогноз економічного та соціального розвитку України на 2013 рік був реалістичним і відповідав останнім тенденціям розвитку світової економіки та оцінки експертів. Проте з&nbsp; початку 2013 року спостерігалося продовження минулорічних негативних тенденцій щодо розвитку світової економіки та повільної її відновлення, ніж очікувалося. Збереження нестабільності на світових фінансових ринках та погіршення кон'юнктури і зменшення попиту на світових товарних ринках.</p>
<p>Враховуючи вище зазначене, міжнародні фінансові організації постійно переглядали свої прогнози. Так, протягом поточного року Міжнародним валютним фондом прогнози розвитку світової економіки було переглянуто бік зменшення в чотири рази у січні, квітні, липні і жовтні з 3,6 відсотків до 2,9 відсотків. На сьогодні триває нестабільність на світових товарних ринках і фінансових ринках, зумовлена, зокрема невирішеністю боргових проблем в Єврозоні, остаточною невизначеністю із бюджетом та боргом США, часовими рамками згортання програми стимулювання американської економіки&nbsp; федеральною резервною системою і збереження політичної напруженості на Близькому Сході. Тому зовнішні фактори погіршили досягнення цілей, які заплановано було урядом на цей рік.</p>
<p>Щодо формування бюджету&nbsp; на 2013 рік, також була особлива увага приділена місцевим як основана частина сьогоднішньої доповіді. Загальний ресурс місцевих бюджетів в порівнянні з 2012 роком зріс на 28,1 мільярди гривень або 14,7 відсотків. Питома вага місцевих бюджетів у зведеному бюджеті держави зросла на 3,4 відсотки.</p>
<p>Протягом року з метою збалансування місцевих бюджетів в процесі їх виконання урядом вжито ряд заходів.</p>
<p>Так, своєчасно перераховуються міжбюджетні трансферти. Протягом січня-вересня перераховано 83,7 мільярдів гривень. В тому числі, в повному обсязі до призначень перерахована дотація вирівнювання та додаткові дотації, а саме 43,8 мільярдів гривень. В межах взяти зобов’язань соціальні субвенції перераховані 35,8 мільярдів гривень або 95,1 відсотків до призначень. Інші субвенції – 2,2 мільярди гривень, 98,3 відсотки до призначень. Недоотримані за щоденними нормативами обсяги дотацій вирівнювання перераховуються казначейством за рахунок коштів єдиного казначейського рахунку достроково в межах,&nbsp; в перших числах місяця а не до 10 числа, як це передбачено Бюджетним кодексом. Всього таким чином було перераховано 10,2 мільярди гривень або 23,8 відсотків дотацій на 9 місяців.</p>
<p>З метою забезпечення фінансовим ресурсом місцевих бюджетів у зв’язку із затвердження посадового окладу працівника першого тарифного розряду на рівні 851 гривні здійснено наближення дотацій вирівнювання з грудня на квітень-вересень у сумі 1,1 мільярд гривень. Органами Державного казначейства станом на 1 жовтня цього року для забезпечення своєчасності і в повному обсязі виплат з оплати праці працівників бюджетних установ надано місцевим бюджетам 28,1 тисяча позик на покриття тимчасових касових розривів. Загальна сума таких позик, що була надана, склала 37,6 мільярдів гривень. Протягом квітня-липня такі позики надавалися в обсязі, більше граничного. Заборгованість по позиках на 1 жовтня складає 2,9 мільярдів гривень. Тобто більшість місцевих бюджетів розрахувалися з таких позик.</p>
<p>Також надані середньострокові позики, відповідно до Бюджетного кодексу, які пов’язані із невиконанням розрахункових показників по доходах першого кошику. Надано всього 192 позики на суму 2,5 мільярдів гривень.</p>
<p>Також у цьому році було на 0,8 мільярди гривень збільшено обсяг державної підтримки регіонального розвитку. Тобто збільшений Фонд регіонального розвитку на цю суму за рахунок інших капітальних видатків. З метою своєчасного виконання проведення робіт та введення в експлуатацію пускових об'єктів, здійснено наближення коштів державної підтримки регіонального розвитку із вересня-грудня на попередні місяці на загальну суму майже 800 мільйонів гривень.</p>
<p>Крім того, для забезпечення місцевих бюджетів додатковим ресурсом на оплату праці працівників бюджетних установ, урядом 9 жовтня цього року прийнято рішення щодо збільшення обсягу додаткової дотації вирівнювання для фінансового забезпечення місцевих бюджетів на суму 1 мільярд гривень. З метою проведення своєчасних виплат, допомог по догляду за інвалідами I чи II групи внаслідок психічного розладу за рішенням уряду від 9 жовтня, також збільшена субвенція місцевим бюджетам на суму 244 мільйона гривень.</p>
<p>Хотілося б наголосити, що відповідно до Конституції України, місцеві бюджети є самостійними. Тому питання наповнення місцевих бюджетів, проведення роботи з вишукання додаткових джерел надходжень до місцевих бюджетів, в тому числі за рахунок детінізації економіки, мають займатись також місцеві органи влади. Важливим фактором, який впливає на рівень забезпеченості місцевих бюджетів&nbsp; є також проведення заходів щодо визначення мережі бюджетних установ, спроможні надавати якісні послуги на рівні європейських стандартів. Сформована на сьогоднішній день мережа бюджетних установ є недосконалою, вона не враховує тенденції до змін і кількості населення та потреб регіону, і не відповідає європейському досвіду фінансування соціально-культурної сфери.</p>
<p>Ми проводили порівняльний аналіз бюджетних показників і мережевих показників України із середньоєвропейськими значеннями, і можемо сказати, що по більшості із цих показників Україна відстає від тих норм навантаження як на учителя, так і на лікаря по відношенню до європейських нормативів.&nbsp; Протягом… <i>(Шум у залі)</i></p>
<p>Я по суті…&nbsp;Щодо зростання соціальних видатків. Головним пріоритетом&nbsp; бюджету останніх років було підвищення&nbsp;&nbsp; основних соціальних стандартів та гарантій для населення. Середньорічний розмір мінімальної зарплати в порівнянні з 2009 роком зріс на 79,3 відсотки, порівняно з 2009 роком посадові оклади працівників бюджетної сфери підвищились на 56,3 відсотки, прожитковий мінімум зріс протягом останніх чотирьох років на 74,3 відсотки.&nbsp;&nbsp; І ці показники відбувалися на тлі&nbsp; низької інфляції, і повністю таке зростання було забезпечення бюджетними показниками.</p>
<p>Хотілось би сказати, що за методологією МВФ видатки на оплату праці та соціальне забезпечення, включаючи пенсійні виплати та виплати фондів соціального страхування, у 2012 році становили 29,3 ВВП.&nbsp; За останніми даними МВФ за цим показником Україна посідає третє місце серед країн Центральної та Східної Європи та країн СНД. Тобто сказати, що урядом не приділяється належної уваги соціально-складовою видатків такого не можна.</p>
<p>Щодо виплати заробітної плати працівникам бюджетної сфери. Завдяки заходам, що були вжиті урядом у 2012 році, забезпечено дострокову виплату заробітної плати за грудень 2012 року, і кредиторська заборгованість на 1 січня склала лише 0,6 відсотків місячного фонду заробітної плати 69 мільйонів гривень при місячному фонді зарплати 9,3 мільярда гривень. Ця заборгованість була за другу половину грудня. Ріст видатків на заробітну плату в&nbsp; 2013 році проти минулого&nbsp; року склав 5,8 відсотків. При тому, що я хотів ще&nbsp; раз наголосити, що інфляція на сьогодні складає мінус 0,6. Тобто фактично все номінальне зростання заробітної плати є реальним&nbsp; зростанням таких соціальних виплат.</p>
<p>Щодо казначейського обслуговування місцевих бюджетів. Оплата платіжних доручень органами державного казначейства здійснюється відповідно до інструкції&nbsp; Національного банку про безготівкові розрахунки України в&nbsp; національній валюті протягом 30 календарних днів здати їх у виписки. При проведенні видатків розпорядників коштів і одержувачів коштів в першу чергу та у стислі терміни забезпечується виконання захищених статей видатків. У разі погашення у повному обсязі зареєстрованих фінансових зобов'язань за захищеними статтями&nbsp; видатків в регламентованому порядку проводяться видатки за незахищеними статтями. Так за 9 місяців поточного року проведено видатків місцевих бюджетів на суму 140,2 мільярди гривень або на 11,1 мільярд гривень більше та 8,6 відсотків у порівнянні з аналогічним періодом минулого року.</p>
<p>За незахищеними статтями, що є предметом сьогоднішніх дискусій, видатки склали 13,3 мільярди гривень, що на 1,6 або на 14 відсотків більше факту минулого року. Тобто не можна сказати, що незахищені статті видатків не фінансуються, приріст 14 відсотків. При цьому питома вага незахищених статей видатків, в цілому, в обсязі загального фонду зросла на 0,5 відсотків.</p>
<p>Касові видатки загального фонду за 9 місяців зросли по відповідним періодам по місцевим бюджетам: по Донецькій області –&nbsp; 6,1 відсотків, по Львівській області&nbsp; -&nbsp; 8,6 відсотків, по Полтавській області…</p>
<p>&nbsp;</p>
<p>ГОЛОВУЮЧИЙ.&nbsp; Анатолій Іванович, одну хвилинку! <i>(Шум у залі)</i> От ви напишете питання… Не пишіть питання,&nbsp; то буде відповідати, і будете задавати… <i>(Шум у залі)</i> Ви писали питання – він відповідає на питання.</p>
<p>Я прошу, давайте… є у вас ще общие чи будете відповідати на питання?</p>
<p>&nbsp;</p>
<p>МЯРКОВСЬКИЙ А.І.&nbsp; Це питання йдуть, я відповідаю на питання.</p>
<p>&nbsp;</p>
<p>ГОЛОВУЮЧИЙ.&nbsp; Це питання? Давайте дві хвилини ще, і надамо можливість задати питання.</p>
<p>&nbsp;</p>
<p>МЯРКОВСЬКИЙ А.І.&nbsp;&nbsp; По місту Донецьку обсяг фінансування незахищених видатків зріс проти минулого року на 23 відсотки, по місту Львову 79,9 відсотків, по місту Чернігову 88,1 відсоток. Середній відсоток по Україні зростання, я вже наголошував, по незахищеним статтям видатків 13,9 відсотків.</p>
<p>Що стосується іншого показника, які характеризують діяльність місцевих бюджетів, то можна сказати що за 9 місяців обсяг депозитів зріс на 1,2 мільярда гривень, тобто з єдиного казначейського рахунку були на банківські рахунки перечислені кошти в сумі 1,2 мільярда гривень. На обсяг фінансово ресурсу, який є в розпорядженні місцевих органів влади, впливає приріст дебіторської заборгованості. Вона збільшилася у місцевих органів влади на 162 мільйона гривень або на 513... і склала 513 мільйонів гривень.</p>
<p>Щодо призупинення операцій з бюджетними коштами органів казначейства, то це є вимога статті 117 і 120 Бюджетного кодексу і в першому півріччі було призупинено операцій на розпорядження в обсязі 2,65 тисяч одиниць. Чому це виника... викає така необхідність? Тому що за результатами перевірки органів фінансової інспекції виявлено порушень в першому півріччі на суму 655 мільйонів гривень при витрачанні коштів місцевих бюджетів.</p>
<p>Щодо придбання автотранспорту та іншої техніки. Постановою Кабінету Міністрів від 22 жовтня 2008 року номер 943 визначено на які саме заходи можуть здійснюватися використання коштів, які у разі дефіциту таких коштів. І там заборонено проводити придбання техніки і ремонтів, крім якщо будинок находиться в аварійному стані або адміністративне приміщення.</p>
<p>Щодо показників Пенсійного фонду, за 23 дні жовтня надійшло власних надходжень до Пенсійного фонду 10,2 мільярда гривень, з державного бюджету ми виділили 200 мільярдів гривень додатково до цих надходжень і крім поточних надходжень перераховано іще позики Пенсійному фонду 1,1 мільярд гривень за рахунок ресурсів ЄКР. До соціальних фондів за цей період, за жовтень, надійшло 1,6 мільярдів гривень, і всі ці кошти до єдиної копійки перераховані на рахунки соціальних фондів для здійснення соціальних виплат.</p>
<p>Щодо соціальних виплат, то основна причина, яка на сьогоднішній день забезпечує… чи вплинула на дисбаланс єдиного казначейського рахунку – це відволікання коштів ЄКРа на надання позичок Пенсійному…</p>
<p>&nbsp;</p>
<p>ГОЛОВУЮЧИЙ. Дякую. Сідайте.</p>
<p>Наталія Юріївна, депутати просять. При ваших виступах є питання. Називайте: питання таке – відповідь така, питання таке – відповідь така. Ви зараз свою доповідь зробите – я потім дам можливість депутатам записатися, і до кого будуть питання, ви будете називати, до кого питання, яке питання, і буде відповідь членів Кабінету Міністрів.</p>
<p>Прошу, Наталія Юріївна.</p>
<p>&nbsp;</p>
<p>КОРОЛЕВСЬКА Н.Ю.</p>
<p>Шановний Володимире Васильовичу, шановні народні депутати! На "годину запитань до Уряду" з питань діяльності Міністерства соціальної політики надійшло 32 запитання від чотирьох парламентських фракцій. Фракція Партії регіонів – 6, "Свобода" – 16, "УДАР" – 8, Комуністична партія – 2.</p>
<p>Необхідно зазначити, що запитання різних депутатських фракцій по суті стосуються одних і тих же самих напрямків, а тому хочу доповісти по таких трьох блоках. Перший – щодо заборгованості із заробітної плати. Другий – щодо стану виплати державних допомог, пенсійних виплат, виплат із фондів соціального страхування, третій – щодо зайнятості населення.</p>
<p>Щодо першого блоку: заборгованості із заробітної плати. Шановні народні депутати, погашення заборгованості з заробітної плати, яке допущено у минулих роках, визначено урядом одним із найголовніших завдань. Дозвольте коротко зазначити, які заходи вживаються для зменшення заборгованості із заробітної плати.</p>
<p>Перше. Для контролю за погашеннями заборгованості з заробітної плати при Міністерстві соціальної політики працює міжвідомча комісія. З початку цього року проведено три розширених засідання комісії за участю центральних та місцевих органів виконавчої влади. Також проведено п'ять селекторних нарад з питань погашення заборгованості.</p>
<p>Остання нарада відбулася 13 вересня під головуванням першого віце-прем’єр-міністра України. Питання погашення заборгованості заробітної плати п'ять разів було розглянуто на засіданні Кабінету Міністрів України.</p>
<p>Друге.&nbsp; Окремо необхідно зазначити, що урядом прийнято Постанову про&nbsp; затвердження умов надання в 2013 році&nbsp; державних гарантій для забезпечення виконання зобов'язань Державного концерну "Укроборонпром", якою передбачено визначення умов надання державних гарантій для забезпечення отримання концерном кредитного ресурсу на суму 300 мільйонів гривень для погашення заборгованості і заробітної плати на підприємствам концерну.</p>
<p>Третє. Крім того, Мінінфраструктури&nbsp; підготовлено проект Постанови Кабінету Міністрів України про заходи щодо підвищення ефективності використання експортно-імпортного потенціалу Придунайського регіону, що дасть можливість прискорити&nbsp; погашення заборгованості заробітної плати Українського дунайського пароплавства.</p>
<p>Четверте. Міністерством розроблено&nbsp; проект Закону&nbsp; про внесення змін до окремих законів України щодо задоволення вимог найманих працівників внаслідок неплатоспроможності роботодавців, суть якого полягає у запровадженні механізму гарантування виплат боргів з оплати праці працівникам підприємств-банкрутів. Такий законопроект зараз погоджуються центральними органами виконавчої влади.</p>
<p>П'яте. Мінсоцполітики підготувало план заходів щодо прискорення погашення боргів із заробітної плати. Відповідний проект Розпорядження уряду зараз погоджується&nbsp; центральними органами виконавчої влади і найближчим часом буде подано на затвердження Кабінету Міністрів України.</p>
<p>Шосте. І я прошу уваги з цього приводу. 9 жовтня&nbsp; уряд виділив 2 мільярди 100 мільйонів гривень для своєчасної виплати заробітної плати працівникам бюджетної сфери на місцях.</p>
<p>Сьома. Мінсоцполітики активізувало роботу Держпраці і тепер робота інспекції зорієнтована на виявлення причин виникнення боргів із заробітної плати та вжиття заходів до винних осіб. Зміна підходів уже дає відповідні результати. За оперативними даними&nbsp; впродовж дев'яти місяців 2013 року державними інспекторами з&nbsp; питань праці проведено 4 тисячі перевірок із виплати заробітної плати. За результатами перевірок підприємств-боржників складено та передано до суду 2 тисячі протоколів про адміністративні правопорушення.</p>
<p>Загалом до адміністративної відповідальності притягнуто 2 тисячі 800 посадових осіб підприємств-боржників. У ході перевірок підприємств-боржників із виплати заробітної плати внесено 1 тисяча 400 подань власникам про притягнення до дисциплінарної відповідальності керівників підприємств.</p>
<p>До правоохоронних органів передано півтори тисячі матеріалів перевірок, у яких вбачаються ознаки складу злочину, передбаченого статтею 175 Кримінального кодексу України. За результатами їх розгляду до Єдиного державного реєстру досудових розслідувань внесено 680 матеріалів.</p>
<p>У цілому на вимоги державних інспекторів з питань праці підприємства-боржники повністю чи частково погасили заборгованість із виплати заробітної плати 273 тисячам працівникам на суму 636 мільйонів гривень.</p>
<p>З березня поточного року маємо тенденцію зменшення боргів. Так, за оперативною інформацією, станом на 21 жовтня 2013 року борги із зарплати зменшились на 132 мільйона гривень або на 12 відсотків в порівнянні з 1 березня 2013 року.</p>
<p>Необхідно зазначити, що станом на 21 жовтня кількість підприємств, які мали заборгованість, у порівнянні з початком року зменшилась на 536 підприємств. За оперативною інформацією, заборгованості із зарплати в бюджетній сфері сьогодні немає. І для цього уряд виділив додатково 2 мільярди 100 мільйонів гривень, щоб до кінця року ніякої заборгованості в бюджетній сфері не було.</p>
<p>З березня цього року заборгованість на комунальних підприємствах зменшилась на 26 відсотків. І зараз становить 46 мільйонів гривень. Борги на підприємствах приватної форми власності складають 581 мільйон гривень або 60 відсотків загальної суми заборгованості в цілому по Україні.</p>
<p>Заборгованість із зарплати працівника підприємств, які знаходяться у процесі банкрутства, - 397 мільйонів гривень або 41 відсоток від загальних боргів в цілому по Україні. При цьому з початку року погашено заборгованість із зарплати, яка була допущена у минулих роках у сумі 232 мільйони гривень.</p>
<p>Разом з тим, протягом року виникла і нова заборгованість. Перш за все, за рахунок заборгованості підприємства, як авіакомпанія "Аеросвіт". Питання заборгованості авіакомпанії "Аеросвіт" розглядалося на засіданні уряду, і цим питання вже зараз займаються правоохоронні органи.</p>
<p>Шановні народні депутати, користуючись нагодою, запрошую вас взяти участь у засіданні Міжвідомчої комісії з питань погашення заборгованості, яка відбудеться сьогодні, 25 жовтня, у Міністерстві соціальної політики. Там ми зможемо більш детально обговорити зазначене питання.</p>
<p>Щодо другого блоку питань – стану виплат державних допомог, виплат з фондів соціального страхування та пенсійних виплат. Для початку деякі дані за 9 місяців поточного року.</p>
<p>Соціальні видатки загального фонду Державного бюджету профінансовані у сумі понад 213 мільярдів гривень, що на 12 відсотків або на 24 мільярда гривень більше порівняно з відповідним періодом минулого року. Видатки загального фонду Державного бюджету на трансферти Пенсійному фонду були профінансовані вчасно та 100-відсотково в обсязі більше 62 мільярдів гривень. Оплата праці бюджетникам та грошове забезпечення склало 96 мільярдів гривень.</p>
<p>За дев'ять місяців субвенції місцевим бюджетам на утримання дітей-сиріт зросли на 25 відсотків. Виплати на дітей-сиріт та дітей, позбавлених батьківського піклування, що знаходяться у дитячих будинках сімейного типу та грошова виплата батькам склали 365 мільйонів гривень. Одноразові виплати жінкам-героїням – 256 мільйонів гривень. Одноразові виплати ветеранам війни до 5 травня – 821 мільйон гривень. Грошові виплати та пільги чорнобильцям – 2 мільярда гривень. Санаторно-курортне лікування ветеранам війни – 73 мільйона гривень. Житло військовим та воїнам-інтернаціоналістам – 37 мільйонів гривень. Реабілітація інвалідів – 530 мільйонів гривень.</p>
<p>Загалом соціальні видатки за дев'ять місяців склали приблизно 311,5 мільярдів гривень. І це на 12 відсотків більше, ніж минулого року.</p>
<p>В цілому Міністерство соціальної політики в 2013 році на виконання 26 бюджетних програм у Державному бюджеті України по загальному фонду Державного бюджету передбачені видатки в сумі 88,4 мільярда гривень, що на 33,9 відсотки більше у порівнянні з минулим роком. На січень-вересень поточного року передбачено 66 мільярдів 500 мільйонів гривень, які станом на 1 жовтня Державною казначейською службою профінансовані стовідсотково.</p>
<p>Щодо виплати різних видів державних допомог. Ми постійно моніторимо ситуацію з виплатами державних соціальних допомог, оскільки їх отримують найбільш незахищені громадяни, батьки, які доглядають за дітьми до 3 років, діти-інваліди, інваліди з дитинства, малозабезпечені та інше.</p>
<p>У поточному році для забезпечення виплати різних видів державних допомог у державному бюджеті передбачено цільову субвенцію в сумі 40 мільярдів гривень для виплати допомог сім'ям з дітьми та малозабезпеченим сім'ям, інвалідам з дитинства, дітям–інвалідам та допомоги дітям. Головним розпорядником цих коштів є Міністерство фінансів України.</p>
<p>Цільову субвенцію у сумі 486 мільйонів гривень для виплати допомоги на дітей-сиріт та дітей позбавлених батьківського піклування, грошового забезпечення батькам-вихователям та прийомним батькам, за надання соціальних послуг у дитячих будинках сімейного типу та прийомних сім'ях. Головним розпорядником цих коштів є Міністерство соціальної політики.</p>
<p>На надання субсидій та пільг з оплати житлово-комунальних послуг 7 мільярдів 400 мільйонів гривень. Головним розпорядником цих коштів є Міністерство фінансів.</p>
<p>Виплати зазначених державних допомог здійснюються своєчасно і заборгованості з цих виплат станом на 22 жовтня немає. На виплату жовтневих державних соціальних допомог перераховано регіонам усю необхідну суму – 3 мільярди 338 мільйонів гривень до 22 жовтня. Виплата безпосередньо одержувачам буде здійснена до кінця цього місяця.</p>
<p>Всього з початку року на ці цілі з державного бюджету було спрямовано понад 32 мільярди гривен. Це майже на 5 мільярдів 200 мільйонів гривень більше ніж торік.</p>
<p>За підсумками 9 місяців поточного року нараховано пільг та субсидій на суму 4 мільярди 468 мільйонів гривень, що становить 60 з половиною відсотків від передбачених на ці цілі коштів. Заборгованість по цим програмам відсутня.</p>
<p>Шановні народні депутати, в непростих економічних умовах нам, на відміну від багатьох країн, вдалося не лише зберегти попередні розміри соціальних гарантій та виплат, але і дещо збільшити їх для самих незахищених категорій громадян. І я дякую народним депутатам України, які у цьому&nbsp;році на виконання соціальних ініціатив&nbsp; Президента України прийняли два закони України, які дозволили посилити захист найуразливіших громадян нашої держави.&nbsp; Перший –&nbsp; щодо підвищення розмірів державної допомоги на дітей з інвалідністю, які знаходяться під опікою та піклуванням. І другий –&nbsp; щодо підвищення розміру надбавки на догляд за дитиною інвалідом і з виключно високою мірою втрати здоров'я. Ці підвищені розміри допомоги уже виплачуються своєчасно і заборгованості з них немає.</p>
<p>Щодо страхових виплат із фондів соціального страхування. Шановні народні депутати,&nbsp; в цілому з початку року та 21 жовтня фондами соціального страхування було виплачено застрахованим особам 19 мільярдів 172 мільйона гривень, що на 2 мільярди 132 мільйона гривень більше страхових виплат, ніж на 21 жовтня 2012 року.</p>
<p>Не дивлячись на те, що виконавчі дирекції фондів соціального страхування не знаходяться у підпорядкуванні Міністерства соціальної політики, вони підпорядковані правлінням фондів, що сформовані із представників профспілок, роботодавців та центральних органів виконавчої влади. Міністерство соціальної політики поставило їм завдання – забезпечувати своєчасне подання відповідних платіжних доручень органам казначейства щодо виплати різних допомог застрахованим особам із бюджету фондів соціального страхування.</p>
<p>Аналіз, який здійснюється міністерством, засвідчив, що станом на 21 жовтня 2013 року немає невиплачених сум за вересень поточного року із фондів соціального страхування із таких видів виплат: щомісячні та одноразові страхові виплати потерпілим на виробництві та членами їх сімей за вересень, виплати по вагітності та пологам за вересень, втрати на медичних соціальний догляд за інвалідами за вересень, на поховання за вересень, на часткове фінансування дитячо-юнацьких спортивних шкіл.</p>
<p>На даний час вживаються заходи щодо цих виплат за жовтень поточного року. Окремо зазначу, що усі заявки на виплати по вагітності та пологам, що надійшли до Фонду соціального страхування з тимчасової втрати працездатності до 1 жовтня, сьогодні профінансовані.</p>
<p>Шановні народні депутати,&nbsp; ви знаєте, що економічна ситуація не тільки в Україні, а й у світі в цілому непроста.</p>
<p>І в середу, під час свого виступу на засіданні уряду, Прем'єр-міністр зазначив, що, на жаль. в окремих секторах економіки і проблеми і вони певним чином обмежують можливості бюджету. І як наслідок, у жовтні почали виникати випадки несвоєчасного здійснення окремих виплат і Прем?єр-міністр дав доручення вирішити це питання.</p>
<p>Так, вчора, Мінсоцполітики провело колегію, де серед іншого розглядалося питання щодо страхових виплат із фондів соціального страхування. На колегії керівників виконавчих дирекцій фондів, як у центрі, так і нас місцях, отримали низку доручень. Зокрема: в щоденному режимі проводити звірки з казначейством з проведення платіжних доручень, слідкувати за тим. щоб інші виплати здійснювались тільки після того, як&nbsp; проведені всі платежі по страхових виплатах, інших варіантів сьогодні бути не може. Також Держпраці отримало доручення контролювати роботодавців, щоб вони вчасно виплачували людям отримані кошти на лікарняні та виплати по вагітності і пологам.</p>
<p>Окрім цього, вчора я звернулась також до уряду з ініціативою про визнання захищеними видатків всіх страхових виплат, здійснюваних…</p>
<p>&nbsp;</p>
<p>ГОЛОВУЮЧИЙ. Дякую, Наталіє Юріївно, сідайте.</p>
<p>Шановні народні депутати! <i>(Шум у залі)</i> Шановні народні депутати, я прошу записатися на питання. Я прошу депутатів, записатися. Хвилина на питання, 2 хвилини на відповідь. Прошу. Не кричіть, а записуйтесь.</p>
<p>Фракція "Батьківщина", народний депутат Ксенія Ляпіна, прошу.</p>
<p>&nbsp;</p>
<p>10:45:40</p>
<p>ЛЯПІНА К.М.</p>
<p>Передаю слово Арсенію Яценюку, будь ласка.</p>
<p>&nbsp;</p>
<p>ГОЛОВУЮЧИЙ. Передаємо слово Арсенію Яценюку. Прошу.</p>
<p>&nbsp;</p>
<p>10:45:44</p>
<p>ЯЦЕНЮК А.П.</p>
<p>Звернення до нашого, так званого, уряду. Ми вбачаємо, що сьогодні в Україні дуже драматична економічна ситуація: мінус 17 мільярдів доларів золотовалютних резервів, нульовий ріст української економіки. Мінусовий ріст промислового виробництва. На наступний рік наш уряд приховує те, що не вистачає близько 14 мільярдів американських доларів на те, щоб покрити дефіцит державного бюджету, не кажучи вже про поточний рік.&nbsp;&nbsp;&nbsp;</p>
<p>У мене запитання до уряду. Як може бути таке, пане Перший віце-прем'єр, що заходи з реабілітації дітей з дитячим церебральним паралічем профінансовані на 0,3 відсотки, аж на 225 тисяч гривень? Зате на перельоти Януковича, Рибака і Азарова ви витратили 120 мільйонів гривень. У вас совість хоч елементарна є чи немає?</p>
<p>&nbsp;</p>
<p>ГОЛОВУЮЧИЙ. Арсеній Петрович, тільки мене в компанію не беріть і не брешіть. Я не куди не літаю, а як літаю, то за свої гроші і більше не брешіть народу. <i>(Шум у залі)</i>&nbsp; Не брешіть, я говорю, я не літаю нікуди, я з вами працюю в залі. Ви поняли, що я вам сказав? Брехати не треба. Ви мене поняли, да?</p>
<p>Я прошу міністр охорони здоров'я, прошу на питання відповідь.</p>
<p>&nbsp;</p>
<p>БОГАТИРЬОВА Р.В. Шановні народні депутати, питання, яке зараз піднімається, немає підстав під собою.</p>
<p>Що стосується державної програми, яка затверджена, вона фінансується регулярно і в нас немає сьогодні звернень громадян щодо якихось недофінансувань. Ми контактуємо додатково з приватними центрами, які без державних грошей оздоровлюють дітей. І саме завдяки таким підходам у нас знизилась сьогодні кількість ускладнень тоді, коли поставлений дітям цей діагноз. Дякую за увагу.</p>
<p>&nbsp;</p>
<p>ГОЛОВУЮЧИЙ. Об'єднання "Свобода", Андрій Мохник. Прошу.</p>
<p>&nbsp;</p>
<p>10:48:13</p>
<p>МОХНИК А.В.</p>
<p>Прошу передати слово Андрію Іллєнко.</p>
<p>&nbsp;</p>
<p>10:48:18</p>
<p>ІЛЛЄНКО А.Ю.</p>
<p>Андрій Іллєнко, фракція Всеукраїнське об'єднання "Свобода". В мене запитання до Прем'єр-міністра Азарова. Увімкніть мікрофон на трибуні прошу.</p>
<p>&nbsp;</p>
<p>10:48:59</p>
<p>ІЛЛЄНКО А.Ю.</p>
<p>В мене запитання до&nbsp; Прем'єр-міністра Азарова, якого сьогодні немає, очевидно, він в Криму зараз ховається від наслідків покращення, яке вже&nbsp; 3,5 років нищить Україну.</p>
<p>І так само в мене питання до&nbsp; міністра внутрішніх справ Захарченка, якого сьогодні теж немає, хоча він мав сьогодні бути в парламенті, але, очевидно, він&nbsp; теж не хоче відповідати за&nbsp; ті дії своїх підлеглих, які були два дні назад під Київрадою. Тому що те, що відбулося там, це&nbsp; є черговий приклад цинічного порушення закону, порушення Конституції, порушення Закону "Про статус народного депутата України", коли народних депутатів України співробітники міліції в хамській формі, застосовуючи фізичну силу, не пропускали до приміщення Київради, вже вкотре.&nbsp;&nbsp;&nbsp;&nbsp;</p>
<p>І в мене тоді питання до&nbsp; Першого заступника міністра внутрішніх справ, який&nbsp; заходиться зараз тут, щоб пояснити чому це відбувається? Хто за це буде відповідати? І ще скільки часу співробітники правоохоронних органів, в тому числі спецпідрозділів "Беркут" будуть політичними штурмовиками Партії регіонів? І хто дає команди не пропускати народних депутатів? І хто покриває узурпацію влади в місті Києвів? Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Ми передамо ваше питання Прем’єр-міністру. До мене от тут від депутатів теж прийшло запитання. Просимо надати депутатам довідку, скільки коштів було витрачено на перельоти Яценюка, коли він був&nbsp; Головою&nbsp; Верховної Ради. Тому я дам таку інформацію – Рибак і Яценюк, і вас проінформую.</p>
<p>Я прошу фракція "Батьківщина", Володимир Бондаренко. <i>(Шум у залі)</i></p>
<p>Ще раз кажу, було&nbsp; питання до Прем'єр-міністра, я передам це питання.</p>
<p>&nbsp;</p>
<p>10:50:35</p>
<p>БОНДАРЕНКО В.Д.</p>
<p>Прошу передати слово Турчинову.</p>
<p>&nbsp;</p>
<p>ГОЛОВУЮЧИЙ. Прошу, народний депутат Турчинов.</p>
<p>&nbsp;</p>
<p>10:50:51</p>
<p>ТУРЧИНОВ О.В.</p>
<p>В зв’язку з відсутністю Прем’єра, я хочу задати питання Першому віце-прем'єру, два тижні тому Президент Росії Путін сказав, що Україна отримає газ по 260 доларів. Як з'ясувалось&nbsp;&nbsp; під Україною Путін мав на увазі пана Фірташа. І я хочу запитати вас: чому ви знову&nbsp; повертає корупційні схеми на енергоринок, чому ви знову повертаєте кримінальних посередників? У зв'язку з тим, що Фірташ зупинив свої підприємства, звільняє людей, він спекулює знову газом все навантаження йде на НАК "Нафтогаз". НАК "Нафтогаз", фактично, є банкрут. Піднімають газ із сховищ. За це ніхто не платить. Ситуація&nbsp; критична. В той же час, мільярди заробляються на посередництві. Чому ви знову повертаєте "РосУкрЕнерго"? Чому ви знову… тінь криміналу опутуєте повністю енергоринок?</p>
<p>Я хочу запитати вас і отримати конкретну відповідь, скільки це буде продовжуватися? І коли у вас є дешевий газ, чому ви цей дешевий газ не …</p>
<p>&nbsp;</p>
<p>ГОЛОВУЮЧИЙ.&nbsp; Я не чую, до кого питання було. <i>(Шум у залі)</i> Я прошу, Турчинова включіть мікрофон. До кого питання, скажіть, у вас було?</p>
<p>&nbsp;</p>
<p>10:52:14</p>
<p>ТУРЧИНОВ О.В.</p>
<p>У зв'язку з відсутністю Азарова було питання до першого віце-прем'єр-міністра. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ.&nbsp; Шановні народні депутати, ви сядьте, задавайте питання. Бо я сейчас… <i>(Шум у залі)</i> Я&nbsp; сейчас отпущу уряд… <i>(Шум у залі)</i> Нема часу! Відпущу! <i>(Шум у залі)</i> Так що треба&nbsp; зробити? Що треба?</p>
<p>Добре! Сідайте! Зараз відповідь на Турчинова, а потім я надам слово першому заступнику Міністра внутрішніх справ.</p>
<p>&nbsp;</p>
<p>ГОЛОС ІЗ ЗАЛУ. Без Азарова немає сенсу проводити….</p>
<p>&nbsp;</p>
<p>ГОЛОВУЮЧИЙ.&nbsp; Як нема сенсу, так що ви пропонуєте? <i>(Шум у залі) </i>&nbsp;Нема Прем'єр-міністра.</p>
<p>Шановні народні депутати, ще раз отаке буде, уряд я відпускать буду&nbsp;і хай уряд …</p>
<p>Відпустить&nbsp; уряд? <i>(Шум у залі)</i> А? Давайте подякуємо уряду за роботу і побажаємо роботи уряду. Дякуємо. <i>(Оплески)</i></p>
<p>&nbsp;</p>
<p>ГОЛОСИ ІЗ ЗАЛУ. Відставка! Відставка! Відставка!</p>
<p>&nbsp;</p>
<p>ГОЛОВУЮЧИЙ. Шановні народні депутати, в п'ятницю у нас...<i> (Шум у залі) </i>&nbsp;Шановні народні... Все, да? <i>(Шум у залі)</i> У нас в п'ятницю ми маємо 30 хвилин для оголошення запитів. По Регламенту немає.</p>
<p>Оголошуємо депутатські&nbsp; запити. Прошу. Все, давайте&nbsp; депутатські запити і працювати.</p>
<p>&nbsp;</p>
<p>ГОЛОС ІЗ ЗАЛУ.&nbsp; <i>(Не чути).</i></p>
<p>&nbsp;</p>
<p>ГОЛОВУЮЧИЙ. Який Регламент, як ви не хочете працювати?</p>
<p>&nbsp;</p>
<p align=center>Веде засідання Перший заступник Голови Верховної Ради України І.Г.КАЛЄТНІК</p>
<p>&nbsp;</p>
<p>ГОЛОВУЮЧИЙ.&nbsp; Шановні народні депутати, надійшло 502 депутатських запита. <i>(Шум у залі) </i>Надійшли запити народних депутатів:</p>
<p>Олександра Донія<a name=s1></a> до Президента України стосовно захисту законних прав та інтересів батьків та учнів спеціалізованої школи №76 імені Олеся Гончара міста Києва щодо вільного обрання вивчення другої іноземної мови.</p>
<p>Ставлю на голосування пропозицію щодо підтримки запиту. Прошу голосувати.</p>
<p>&nbsp;</p>
<p>10:55:57</p>
<p>За-80</p>
<p>Рішення не прийнято.</p>
<p>Володимира Куренного до Президента України щодо незаконного посилення військової присутності та&nbsp;переозброєння військових частин Чорноморського флоту Російської Федерації на території України.</p>
<p>Ставлю на голосування пропозицію щодо підтримки даного запиту. Прошу голосувати.</p>
<p>&nbsp;</p>
<p>10:56:30</p>
<p>За-88</p>
<p>Рішення не прийнято.</p>
<p>Олега Осуховського до Президента України щодо перетворення господарських судів України під головуванням Віктора Татькова в інструмент захоплення майна українців.</p>
<p>Ставлю на голосування пропозицію щодо підтримки даного запиту.</p>
<p>&nbsp;</p>
<p>10:57:01</p>
<p>За-88</p>
<p>Рішення не прийнято.</p>
<p>Анатолія Гриценка до Генерального прокурора України щодо ухиляння Генеральної прокуратури України від відкриття кримінального провадження і проведення слідчих дій у порядку нагляду, згідно статті 1 Закону України "Про прокуратуру", за ознаками кримінального правопорушення з боку керівництва Антимонопольного комітету України, яке не розпочало розгляд справи про порушення законодавства про захист економічної конкуренції внаслідок укладання контракту від 19 січня 2009 року між двома суб'єктами господарювання - Відкритим акціонерним товариством "Газпром"&nbsp; та Національною акціонерною компанією "Нафтогаз України", не запровадило до порушників штрафних санкцій і не зобов'язало їх до розірвання незаконно укладеного, завідомо шкідливого для держави контракту.</p>
<p>Анатолія Гриценка до Прем'єр-міністра України щодо невідкладної перевірки інформації про можливі схеми легалізації (відмивання) доходів, отриманих злочинним шляхом, посадовими особами Приватного акціонерного товариства "РЕАЛ БАНК" місто Харків.</p>
<p>Дмитра Андрієвського до Прем'єр-міністра України щодо невиконання вимог Закону України "Про житлово-комунальні послуги" в частині внесення змін до Закону України "Про електроенергетику" та прийняття підзаконних нормативно-правових актів, що регламентують надання послуг з електропостачання населенню.</p>
<p>Віталія Барвіненка до міністра закордонних справ України, Голови Державної прикордонної служби України щодо відкриття додаткових міжнародних пунктів пропуску на українсько-придністровському кордоні для зниження навантаження на основних маршрутах.</p>
<p>Андрія Міщенка&nbsp; до голови Служби безпеки України, міністра освіти і науки України, голови Дніпропетровської обласної державної адміністрації, голови Дніпропетровської обласної ради щодо примусового розповсюдження та користування шкільними щоденниками з політичною та ідейно-тоталітарною пропагандою у всіх школах Дніпропетровської області.</p>
<p>Андрія Міщенка до міністра інфраструктури України, генерального директора Державної адміністрації залізничного транспорту України, начальника Департаменту транспортної міліції Міністерства внутрішніх справ України стосовно перевірки фактів вимагання хабара та непрофесійної поведінки провідників потяга Інтерсіті плюс.</p>
<p>Романа Романюка&nbsp; до Генерального прокурора України щодо взяття на контроль та організації перевірки фактів неналежного розслідування службовими особами Головного управління Міністерства внутрішніх справ України в Харківській області дорожньо-транспортної пригоди в місті Харкові, в результаті якої загинуло дві людини.</p>
<p>Олександра Чорноволенка до Голови Верховної Ради України, Прем'єр-міністра України, глави Адміністрації Президента України, міністра фінансів України щодо неприпустимості відкликання та повернення проекту Державного бюджету на 2014 рік без рішення Верховної Ради України.</p>
<p>Олександра Чорноволенка до Прем'єр-міністра України, глави Адміністрації Президента України, голови Київської міської державної адміністрації щодо неприпустимості прийняття нового Генерального плану міста Києва нелегітимною Київською міською радою.</p>
<p>Олега Кулініча до голови Державної реєстраційної служби України щодо неможливості передавати в оренду земельні ділянки (паї), які є у власності громадян, для ведення особистого селянського господарства.</p>
<p>Володимира Пилипенка до Прем'єр-міністра України щодо незадовільного забезпечення жителів міста Лубни Полтавської області гарячою водою та загрози несвоєчасної підготовки міста Лубни до опалювального сезону.</p>
<p>Григорія Калетника до секретаря ради національної безпеки і оборони України, Генерального прокурора України щодо притягнення до відповідальності посадових осіб, які 30 серпня 2013 року&nbsp; ризикували життям&nbsp; громадян України в Калинівському будинку культури.</p>
<p>Володимира Пилипенка до міністра інфраструктури України щодо відновлення автобусного маршруту Велика Багачка - Київ та забезпечення користувачам транспортних послуг у селищі Велика Богачка більш сприятливих умов для пасажирських перевезень.</p>
<p>Сергія Лабазюка до міністра соціальної політики України щодо неправомірних дій Пенсійного фонду України по факту несплати дітям війни щомісячної соціальної допомоги.</p>
<p>Сергія Мартиняка та Сергія Лабазюка до Прем'єр-міністра України щодо відміни необґрунтованих ставок за приєднання електроустановок до електричних мереж.</p>
<p>Віталія Журавського до Генерального прокурора України щодо перевірки законності рішення Брусилівської районної державної адміністрації Житомирської області про надання в довгострокову оренду земельної ділянки Товариству з обмеженою відповідальністю "Долинівське" із земель запасу Соболівської сільської ради.</p>
<p>Комітету Верховної Ради України з питань соціальної політики та праці до Прем'єр-міністра України щодо намірів об'єднання Державної служби зайнятості України з Державною інспекцією України з питань праці.</p>
<p>Комітету Верховної Ради України з питань соціальної політики та праці до Міністра доходів і зборів України, Міністра соціальної політики України щодо довготермінових затримань коштів по виплатам з безробіття, тимчасової втрати працездатності, вагітності і пологам громадянам та забезпечення дієвого контролю за станом своєчасних страхових виплат і надходжень коштів до фондів загальнообов'язкового державного соціального страхування.</p>
<p>Михайла Головка до Голови Центральної виборчої комісії, Генерального прокурора України щодо втручань у виборчий процес голови Шумської районної державної адміністрації Віктора Садовського, спрямованих на зрив виборчого процесу на проміжних виборах до Шумської районної ради, та перешкоджання в роботі Шумської районної виборчої комісії.</p>
<p>Руслана Князевича до Генерального прокурора України, Міністра внутрішніх справ України щодо протиправних дій співробітників органів внутрішніх справ та прокуратури.</p>
<p>Олексія Кайди до Прем'єр-міністра України щодо недопущення приватизації споруд Свято-Успенської Почаївської лаври, включення їх до складу Кременецько-Почаївського державного історико-архітектурного заповідника і перевірки дотримання земельного та міграційного законодавств на території храмового комплексу.</p>
<p>Олега Зарубінського до Прем'єр-міністра України щодо запровадження регулярних освітніх програм на державних телеканалах.</p>
<p>Олега Зарубінського до Прем'єр-міністра України щодо ініціювання Україною тотального знищення хімічної зброї в світі.</p>
<p>Олександра Бригинця до заступника Київського міського голови - секретаря Київської міської ради щодо вжиття невідкладних заходів, направлених на вирішення питання стосовно надання земельній ділянці за адресою: проспект Героїв Сталінграда, 49-В Оболонського району міста Києва статусу скверу.</p>
<p>Миколи Кучерука до Прем'єр-міністра України&nbsp;щодо надання права сільським, селищним, районним, міським територіальним громадам України відкривати поточні рахунки в Національному банку України та інших уповноважених банках і надати право прямого розпорядження наявними коштами.</p>
<p>Едуарда Леонова до Прем'єр-міністра України, Генерального прокурора України, міністра внутрішніх справ України, Голови Служби безпеки України щодо протизаконної діяльності київського ресторану "Віслюк" та нападу охоронців на народного депутата, члена фракції Всеукраїнського об’єднання "Свобода" Едуарда Леонова.</p>
<p>Едуарда Леонова&nbsp; та Павла Кириленка до Прем'єр-міністра України, Генерального прокурора України, міністра внутрішніх справ України, Голови Служби безпеки України щодо тиску з боку Служби безпеки України та керівництва Головного управління Міністерства внутрішніх справ України в Автономній Республіці Крим на працівників міліції Станіслава Краснова й Олександра Костенка.</p>
<p>Василя Самойленка&nbsp; до Прем'єр-міністра України щодо заборгованості, що виникла на комунальних підприємствах, які забезпечують теплопостачанням жителів населених пунктів Новогуйвинської селищної ради Житомирського району Житомирської області, внаслідок дій Національної акціонерної компанії "Нафтогаз України".</p>
<p>Миколи Дзарданова до міністра освіти і науки України щодо планів ліквідації шкіл соціальної реабілітації.</p>
<p>&nbsp;</p>
<p align=center>Веде засідання заступник Голови Верховної Ради України Р.В.КОШУЛИНСЬКИЙ</p>
<p align=center>&nbsp;</p>
<p>ГОЛОВУЮЧИЙ.&nbsp;Павла Петренка до Генерального прокурора України, Міністра аграрної політики та продовольства України, Голови Національного агентства України з питань державної служби, голови Одеської обласної державної адміністрації щодо невідкладного реагування на факти вчинення корупційних діянь з боку керівництва Державної інспекції сільського господарства в Одеській області.</p>
<p>Павла&nbsp; Петренка до Прем'єр-міністра України, Генерального прокурора України, міністра внутрішніх справ України, міністра доходів і зборів України, голови Антимонопольного комітету України щодо невідкладного реагування на факти реалізації населенню України лікарських засобів за завищеними цінами в роздрібній мережі.</p>
<p>Ірини Сех до голови Комітету Верховної Ради України з питань бюджету, Прем'єр-міністра України щодо фінансування робіт з проведення капітального ремонту житлового фонду військових містечок №1 і №9 міста Кам'янка-Бузька Львівської області та передачі їх у комунальну власність.</p>
<p>Ірини Сех до Прем'єр-міністра України, міністра регіонального розвитку, будівництва та житлово-комунального господарства України щодо ліквідації негативних наслідків зсуву лівої берегової лінії річки Західний Буг у місті Буськ Львівської області, фінансування робіт, спрямованих на їх ліквідацію, та приведення дороги на даній ділянці до належного стану.</p>
<p>Олександра Зубчевського до голови Запорізької обласної державної адміністрації щодо вжиття заходів Запорізькою обласною державною адміністрацією для вирішення проблеми погашення заборгованості&nbsp;по виплаті заробітної плати працівникам Товариства з обмеженою відповідальністю "Товари народного вжитку".</p>
<p>Групи народних депутатів (Литвина, Благодира та інших. Всього 9 депутатів) до Прем'єр-міністра України, Генерального прокурора України про вжиття заходів щодо припинення неправомірного тиску правоохоронних органів на підприємство з іноземними інвестиціями, одного з найбільших платників податків Житомирської області міста Новоград-Волинський, Товариство з обмеженою відповідальністю "Церсаніт Інвест".</p>
<p>Миколи Катеринчука до Генерального прокурора України щодо порушень законодавства та бездіяльності з боку працівників Міністерства аграрної політики та продовольства України у розв'язанні проблем та виплати заробітної плати колективу Державного малого підприємства "Водозабір" міста Сарни Рівненської області.</p>
<p>Андрія Шипка до Голови Державної інспекції України з питань захисту прав споживачів, Голови Національної комісії, що здійснює державне регулювання у сфері енергетики щодо надання роз'яснень про виготовлення проектної документації на встановлення газового обладнання для населення та складової вартості виготовлення такої документації і проведення монтажних робіт.</p>
<p>Володимира Яворівського до Генерального прокурора України, міністра внутрішніх справ України про вжиття заходів реагування щодо діяльності Деснянської районної в місті Києві партійної організації Партії регіонів, яка змушує працівників бюджетної сфери вступати до своїх лав та у примусовому порядку сплачувати членські внески.</p>
<p>Володимира Яворівського до Прем'єр-міністра України, Голови Державної архітектурно-будівельної інспекції України щодо незаконного захоплення земель унікальної, загальноукраїнської пам'ятки "Історичний ландшафт Київських гір і долин ріки Дніпра" (Паркова дорога) під забудову центрів розваг, готелів, ресторанів, без будь-яких дозвільних документів, що є проявом бездуховності та вандалізму.</p>
<p>Ігоря Рибакова до Прем'єр-міністра України, міністра освіти і науки України, голови Чернігівської обласної державної адміністрації щодо недопущення закриття Райгородської загальноосвітньої школи І-ІІ ступенів Коропського району Чернігівської області.</p>
<p>Миколи Кучерука до Прем'єр-міністра України щодо виплати грошової компенсації батькам потерпілих дітей, які відвідують групи короткотривалого перебування в дошкільних навчальних закладах в селі Городище Березнівського району Рівненської області.</p>
<p>Анатолія Вітіва до Прем'єр-міністра України щодо порушення права чорнобильців на безплатне забезпечення їх санаторно-курортними путівками.</p>
<p>Юрія Бубулика до Прем'єр-міністра України щодо непомірного та необґрунтованого збільшення вартості підключення житла громадян до електричних мереж Публічним акціонерним товариством "Полтаваобленерго".</p>
<p>Юрія Бублика до Генерального прокурора України про незаконну передачу житлових будинків у селищі Решетилівка Полтавської області у власність Товариства з обмеженою відповідальністю "Агротехсервіс" та порушення прав громадян на приватизацію свого житла.</p>
<p>Володимира Кудрі до міністра внутрішніх справ України про невиконання у повному обсязі&nbsp;вказівки Міністерства внутрішніх справ України від 6 березня 2008 року №15/5-809/кВ в Кіровоградській, Дніпропетровській, Полтавській областях та в Автономній Республіці Крим щодо перерахування пенсій особам, які при звільненні із органів внутрішніх справ у зв`язку із виходом на пенсію, працювали у підрозділах, зазначених у вказівці Міністерства внутрішніх справ України від 6 березня 2008 року №15/5-809/кв та отримали право на включення у довідки про їх грошове забезпечення надбавки за оперативно - розшукову, розвідувальну чи контррозвідувальну діяльність та інформаційне і аналітичне забезпечення органів державної влади, а також за оперативно - службову діяльність.</p>
<p>Руслана Марцінківа до Прем'єр-міністра України, голови Івано-Франківської обласної державної адміністрації щодо передачі на баланс Служби автомобільних доріг в Івано-Франківській області вулиці Набережна імені Василя Стефаника в місті Івано-Франківську.</p>
<p>Руслана Марцінківа до Прем'єр-міністра України, Генерального прокурора України щодо ситуації, яка склалася навколо заводу "Пожспецмаш" в селищі міського типу Ладан Прилуцького району Чернігівської області.</p>
<p>Віталія Барвіненка до Міністра внутрішніх справ України щодо розкрадання матеріально-технічного оснащення зрошувальної системи (труб) Татарбунарського району Одеської області.</p>
<p>Миколи Томенка до Прем'єр-міністра України щодо вчасного фінансування об'єктів до відзначення 200-річчя від дня народження Тараса Шевченка.</p>
<p>Олега Махніцького до Генерального прокурора України, голови Львівської обласної ради стосовно усунення порушень, виявлених за результатами перевірки щодо законності відведення та використання земельних ділянок парку "Снопківський" у місті Львові.</p>
<p>Олега Махніцького до Генерального прокурора України щодо проведення повної, об'єктивної та неупередженої перевірки дій працівників прокуратури Львівської області під час досудового розслідування у кримінальному провадженні №12013150010000411.</p>
<p>Олександра Турчинова до Міністра юстиції України щодо протиправної відмови вчинення нотаріальних дій державним нотаріусом Гребінківської державної нотаріальної контори Лідією Герасименко.</p>
<p>Андрія Тягнибока до Прем'єр-міністра України щодо вжиття термінових заходів для забезпечення своєчасної оплати платіжних доручень органами Державної казначейської служби та недопущення заборгованості в майбутньому.</p>
<p>В'ячеслава Кириленка до Прем'єр-міністра України про ігнорування місцевою владою позиції громадськості та рішення парламентського Комітету з питань культури і духовності стосовно спорудження пам'ятника Тарасу Шевченку на центральній площі міста Красноармійська Донецької області та невиконання у зв'язку з цим Указу Президента, рішень Кабінету Міністрів України та Верховної Ради України щодо належного відзначення у 2014 році 200-річчя з Дня народження Тараса Григоровича Шевченка.</p>
<p>Олександра Мирного до Прем'єр-міністра України, Міністра внутрішніх справ України, Міністра молоді та спорту України щодо вжиття заходів реагування на факти масової спекуляції з квитками на футбольні матчі, що позбавляє громадян України можливості відвідати Національний спортивний комплекс "Олімпійський" та вболівати за національну збірну України.</p>
<p>Омеляна Парубка до Прем'єр-міністра України щодо забезпечення захисту прав громадян України, які мають правовий статус дітей війни.</p>
<p>Юрія Сиротюка до Генерального прокурора України щодо тиску посадових осіб Смілянської районної державної адміністрації та Смілянської міської ради на засоби масової інформації та суб'єктів підприємницької діяльності.</p>
<p>Олега Тягнибока до Генерального прокурора України, міністра інфраструктури України щодо перевірки факту заборгованості, близько п'яти мільйонів гривень, транспортникам Західної України, які працювали під час будівництва Львівського аеропорту до Євро-2012 та вжиття відповідних заходів реагування.</p>
<p>Групи народних депутатів (Кондратюк, Геращенко та інших. Всього 9) до Прем'єр-міністра України щодо інформації про вжиті заходи та надання належної правової оцінки діям охорони Прем’єр-міністра України, у результаті яких мало місце незаконне перешкоджання діяльності народному депутату України - Ользі Сікорі, що супроводжувалось нанесенням їй тілесних ушкоджень.</p>
<p>Групи народних депутатів (Кондратюк, Геращенко та інших. Всього 9 депутатів) до Генерального прокурора України щодо інформації про вжиті заходи та надання належної правової оцінки незаконному перешкоджанню діяльності народного депутата України - Ольги Сікори, що супроводжувалось нанесенням їй тілесних ушкоджень охороною Прем'єр-міністра України.</p>
<p>Юрія Крука до Прем'єр-міністра України щодо доступності ставки плати за стандартне приєднання населення до газових мереж для мешканців села Василівка Болградського району Одеської області.</p>
<p>Людмили Денісової до Генерального прокурора України щодо здійснення перевірки дотримання положень законодавства та вжиття відповідних заходів прокурорського реагування з метою недопущення ведення нелегальної підприємницької діяльності та проявів корупції у місті Пологи Запорізької області.</p>
<p>Групи народних депутатів (Іонової, Геращенко, Томенка) до Прем'єр-міністра України щодо критичної ситуації із фінансування медичної галузі на Черкащині.</p>
<p>Марії Іонової та Ірини Геращенко до Кам'янського міського голови Черкаської області щодо незадовільної ситуації з виплатами працівникам дошкільних виховних закладів.</p>
<p>Андрія Мохника до Прем'єр-міністра України щодо блокування Вінницьким міським головою Володимиром Гройсманом та Вінницькою міською радою спорудження у місті Вінниці на площі Театральній пам'ятника Тарасу Шевченку.</p>
<p>Олександри Кужель до прокурора Донецької області щодо припинення перешкоджання законній професійній діяльності журналістів.</p>
<p>Миколи Катеринчука до міністра культури України щодо захисту прав та недопущення незаконного захоплення земельної ділянки та майна Державного підприємства "Української студії хронікально-документальних фільмів" керівництвом Київського національного університету театру, кіно і телебачення імені Карпенка-Карого та взяття даної справи під особистий контроль.</p>
<p>Лариси Байдюк до Першого віце-прем'єр-міністра України щодо ситуації навколо колективного сільськогосподарського підприємства "Пам'ять Леніна" у місті Севастополі.</p>
<p>Віктора Развадовського до Прем'єр-міністра України щодо виділення додаткових коштів на ремонт покрівлі даху будинку №7 по вулиці Воронкіна в селі Висока Піч Житомирського району Житомирської області.</p>
<p>Віктора Развадовського до голови Житомирської обласної державної адміністрації, прокурора Житомирської області щодо недопущення будівництва екологічно небезпечного підприємства, птахокомбінату Товариства з обмеженою відповідальністю "Будинок бройлера" на території Луківської сільської ради Житомирського району Житомирської області.</p>
<p>Олександра Абдулліна до Прем'єр-міністра України про зрив виконання державної програми по забезпеченню молоді житлом у 2013 році.</p>
<p>Олександра Абдулліна до Генерального прокурора України щодо неправомірних дій під час проведення досудового слідства, допущених працівниками управління боротьби з організованої злочинністю Міністерства внутрішніх справ України в Миколаївській області та слідчими прокуратури Одеської області.</p>
<p>Михайла Герасимчука до Прем'єр-міністра України щодо розкрадання майна Вінницької центральної районної лікарні Вінницької області під прикриттям медичної реформи.</p>
<p>Михайла Герасимчука до Міністра внутрішніх справ України щодо зволікання у розслідуванні злочину по факту розкрадання коштів, отриманих на газифікацію села Зарванці Вінницького району Вінницької області.</p>
<p>Костянтина&nbsp; Гузенка до Міністра енергетики та вугільної промисловості України щодо кризової ситуації, що виникла на Державному підприємство Публічне акціонерне товариство "Дніпродзержинська ТЕЦ".</p>
<p>Василя Деревляного до Прем'єр-міністра України щодо вжиття невідкладних заходів для забезпечення виділення бюджетних коштів на завершення реконструкції відділення інтенсивної терапії новонароджених Тернопільської обласної дитячої клінічної лікарні, на придбання реанімобілів для транспортування важкохворих та новонароджених дітей області, а також на харчування дітей у лікарні та на погашення боргу лікарні за минулий опалювальний сезон.</p>
<p>Віталія Барвіненка до Генерального прокурора України щодо бездіяльності Голови міста Білгород - Дністровський Ігоря Нановського у питанні наповнення місцевого бюджету.</p>
<p>Олександра Донія до Міністра юстиції України, Генерального прокурора України щодо правомірності збору інформації про батьків та учнів шкіл у єдину державну електронну базу з питань освіти.</p>
<p>Сергія Фаєрмарка до Прем'єр-міністра України відносно надання інформації щодо виділення державних коштів на подолання наслідків повені в Одеській області.</p>
<p>Євгена Мельника до Прем'єр-міністра України щодо виділення коштів у Державному бюджеті на 2014 рік на добудову загальноосвітньої школи І-ІІІ ступенів у селі Гряди Іваничівського району Волинської області.</p>
<p>Євгена Мельника до Прем'єр-міністра України щодо створення експертної комісії або робочої групи із залученням спеціалістів хімічної галузі для вирішення питання стосовно оформлення пенсії за віком на пільгових умовах за Списками №1 і №2 колишнім працівникам Любомльського філіалу Київського заводу "Маяк".</p>
<p>Володимира Пехова до Міністра соціальної політики України стосовно неналежного розгляду депутатського звернення щодо надання офіційних роз'яснень в частині впливу на показники бюджету, розроблених народним депутатом України Володимиром Пеховим законопроектів "Про внесення змін до Закону України "Про статус і соціальний захист громадян, які постраждали внаслідок Чорнобильської катастрофи" (щодо вдосконалення окремих положень)" та "Про реструктуризацію заборгованості з виплат, передбачених статтями 30, 37, 39, 48 Закону України "Про статус і соціальний захист громадян, які постраждали внаслідок Чорнобильської катастрофи".</p>
<p>Володимира Пехова до Міністра охорони здоров'я України, Генерального прокурора України стосовно перевірки законності використання ендопротезів кульшових суглобів, придбаних Департаментом охорони здоров'я Житомирської обласної державної адміністрації за державною бюджетною програмою "Комплексне медико-санітарне забезпечення та лікування онкологічних захворювань із застосуванням високовартісних медичних технологій громадян, які постраждали внаслідок Чорнобильської катастрофи".</p>
<p>Сергія Гриневецького до Міністра фінансів України, Голови Державної пенітенціарної служби України щодо стану виконання Комплексної програми забезпечення житлом військовослужбовців, осіб рядового і начальницького складу, посадових осіб митної служби та членів їх сімей в частині, що стосується органів Державної пенітенціарної служби України в Одеській області.</p>
<p>Сергія Гриневецького до Міністра соціальної політики України щодо відновлення порушених прав громадян-учасників ліквідації аварії на ЧАЕС, у яких підстави визначення статусу встановлені судовими рішеннями.</p>
<p>Артура Палатного до Генерального прокурора України стосовно порушень вимог законодавства України при затвердженні проекту землеустрою щодо встановлення і зміни меж села Софіївська Борщагівка в межах Софіївсько-Борщагівської сільської ради Київської області.</p>
<p>Артура Палатного до Генерального прокурора України щодо антиморальної та професійно неприпустимої поведінки прокурора міста Артемівська Донецької області.</p>
<p>Арсенія Яценюка до Прем'єр-міністра України щодо перевірки виконання в селі Лемеші Козелецького району Чернігівської області в повному обсязі та у встановлені терміни бюджетної програми "Державна підтримка галузі тваринництва" та постанови Кабінету Міністрів України від 2 березня 2011 року №246 "Про затвердження Порядку використання сум податку на додану вартість, сплачених переробними підприємствами до спеціального фонду Державного бюджету України".</p>
<p>Сергія Куніцина до Генерального прокурора України щодо порушення прав членів Кримської регіональної організації Української Спілки ветеранів Афганістану з боку керівництва Ради міністрів Автономної Республіки Крим.</p>
<p>Олега Канівця до Віце-прем'єр-міністра України Олександра Вілкула щодо завершення будівництва загальноосвітньої школи на 654 учнівських місць в селищі міського типу Гніздичів Жидачівського району Львівської області.</p>
<p>Володимира Бондаренка до Прем'єр-міністра України, Міністра охорони здоров'я України, голови Київської міської державної адміністрації щодо введення контрактної форми трудового договору стосовно керівників закладів охорони здоров'я України.</p>
<p>Володимира Бондаренка до Генерального прокурора України щодо незадовільної відповіді Генеральної прокуратури України на депутатський запит та самоусунення від прийняття заходів прокурорського реагування на факти прийняття органами місцевого самоврядування підзаконних нормативних актів, у яких право народного депутата України "брати участь з правом дорадчого голосу у роботі сесій рад" (що передбачено Законом України "Про статус народного депутата України") ставиться в залежність від голосування більшості цих рад.</p>
<p>Петра Цибенка Прем'єр-міністра України щодо реалізації права інвалідів та ветеранів війни на отримання компенсації вартості проїзду до санаторно-лікувального закладу і назад.</p>
<p>Геннадія Москаля до Голови Рахункової палати, Генерального прокурора України, Голови державної фінансової інспекції України щодо неналежного забезпечення форменим одягом особового складу Міністерства внутрішніх справ України, примушування керівництвом купувати міліцейську форму за особисті кошти співробітників та скасування наказу Міністерства внутрішніх справ України, яким передбачалась виплата компенсацій у разі неотримання речового майна.</p>
<p>Геннадія Москаля до Генерального прокурора України, Голови державної фінансової інспекції України щодо перевірки обставин відмивання бюджетних коштів при здійсненні закупівлі Головним управлінням Міністерства внутрішніх справ України в Автономній Республіці Крим елітної нерухомості в Ялті на суму 14,7 мільйонів гривень та при проведенні у приватному санаторії семінарів для особового складу, а також притягнення винних осіб до кримінальної відповідальності.</p>
<p>Михайла Апостола до Прем'єр-міністра України щодо фінансування завершення будівництва школи у селі Горигляди Монастириського району Тернопільської області.</p>
<p>Михайла Апостола до Прем'єр-міністра України щодо перегляду порядку виділення щорічних дотацій з Державного бюджету України для утримання закладів позашкільної освіти міст обласного значення та вжиття невідкладних заходів для виділення додаткової дотації закладам освіти міста Тернополя для забезпечення виплати заборгованості із заробітної плати в розмірі 10 мільйонів гривень та оплати за теплопостачання в розмірі 6,1 мільйонів гривень.</p>
<p>Ігоря Сабія до голови Державної казначейської служби України щодо невиплати матеріального забезпечення застрахованим особам в Хмельницькій області.</p>
<p>Наталії Агафонової та Ольги Бєлькової до Прем'єр-міністра України про стан підготовки та виконання Кабінетом Міністрів України та органами державної&nbsp; виконавчої влади на місцях норм статті 17 Закону України&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; "Про адміністративні послуги".</p>
<p>Якова Безбаха до Міністерства охорони здоров'я України, прокурора Дніпропетровської міжрайонної прокуратури з нагляду за додержанням законів у природоохоронній сфері, начальника Головного управління Державної санітарної епідеміологічної служби у Дніпропетровській області, начальника Інспекції державного архітектурно-будівельного контролю у Дніпропетровській області, начальника Державної екологічної інспекції у Дніпропетровській області, директора департаменту екології та природних ресурсів Дніпропетровської обласної державної адміністрації, Дніпропетровської міської ради, начальника Головного управління ветеринарної медицини у Дніпропетровській області щодо вирішення нагального питання катастрофічної екологічної обстановки навколо Закритого акціонерного товариства "Дніпропетровський м'ясокомбінат".</p>
<p>Олега Канівця до міністра енергетики та вугільної промисловості України щодо фінансування Національною акціонерною компанією "Нафтогаз України" будівництва "Підвідного газопроводу високого тиску до села Верхня Стинава Стрийського району Львівської області".</p>
<p>Якова Безбаха до керівника Приватного підприємства "Екопроект - КМ", президента Корпорації "Агро-овен", директора державної установи "Інститут гігієни та медичної екології імені Олександра Марзеєва Національної академії медичних наук України", директора філії державного підприємства "Укрдержбудекспертизи" у Дніпропетровській області, Товариства з обмеженою відповідальністю "Науково виробнича фірма "Екоінжиніринг" щодо вирішення нагального питання катастрофічної та екологічної проблеми навколо Закритого акціонерного товариства "Дніпропетровський м'ясокомбінат".</p>
<p>Юрія Крука до Голови Державного агентства автомобільних доріг України щодо питання покращення умов проїзду та безпеки руху на автомобільній дорозі Кирнички - Виноградівка Болградського району Одеської області.</p>
<p>Василя Гладія та Олександра Фищука до Прем'єр-міністра України щодо необхідності вжиття відповідних заходів по завершенню будівництва мостового переходу через річку Черемош в селищі Кути Косівського району Івано-Франківської області.</p>
<p>Сергія Гордієнка до Прем'єр-міністра України, міністра фінансів України щодо фінансування Державної програми пільгових довготермінових кредитів молодим сім'ям та одиноким молодим громадянам на будівництво (реконструкцію) і придбання житла.</p>
<p>Сергія Гордієнка до Генерального прокурора України, міністра внутрішніх справ України щодо необхідності досконалого, неупередженого досудового розслідування факту дорожньо-транспортної пригоди із смертельним наслідком, яка сталася на відрізку автошляху Кіровоград - Платонове в січні 2013 року.</p>
<p>Ольги Борити до Генерального прокурора України, міністра охорони здоров'я України стосовно недопущення використання лікарського засобу "Бетфер 1-А Плюс", який не відповідає встановленим в Україні стандартам контролю якості.</p>
<p>Ольги Борити до Генерального прокурора України стосовно перевірки дотримання норм діючого законодавства при здійсненні забудови землі історико-культурного призначення, яка підлягає особливому режиму нормативно-правового регулювання.</p>
<p>Тетяни Слюз до Голови Державного агентства автомобільних доріг України, генерального директора публічного акціонерного товариства "Київенерго" щодо відновлення зовнішнього освітлення відрізку між 12-18 кілометрами автомобільної дороги М-06 Київ-Чоп.</p>
<p>Тетяни Слюз до Прем'єр-міністра України, Генерального прокурора України щодо забезпечення фінансування завершення будівництва дитячого дошкільного закладу у селі Козилівка Корюківського району Чернігівської області.</p>
<p>Руслана Сольвара до Прем'єр-міністра України, міністра інфраструктури України щодо недоцільності ліквідації державної установи "Державний авіаційний медичний центр цивільної авіації" у місті Києві.</p>
<p>Руслана Сольвара до Генеральної прокуратури України, Міністерства юстиції України, Міністерства внутрішніх справ України, Державної виконавчої служби України, Головного управління юстиції у Київській області, Відділу державної виконавчої служби Макарівського районного управління юстиції щодо довготривалого та умисного невиконання судового рішення відділом державної виконавчої служби Макарівського районного управління юстиції Київської області.</p>
<p>Олександра Присяжнюка до Генерального прокурора України, міністра охорони здоров'я України, міністра внутрішніх справ України щодо розслідування факту неправомірного та необґрунтованого підвищення цін в 5-7 разів на медичні препарати для населення.</p>
<p>Олександра Присяжнюка до аіце-прем'єр-міністра України Олександра Вілкула, Генерального прокурора України, голови правління Державної спеціалізованої фінансової установи "Державний фонд сприяння Молодіжному житловому будівництву", голови Луганської обласної державної адміністрації щодо вирішення добудови багатоквартирного будинку в місті Луганську по вулиці Генерала Лапшина, 186 для 121 молодої сім'ї та притягнення до відповідальності осіб, що винні у розкраданні 20 мільйонів гривень, в результаті чого будинок більше 5 років не будується.</p>
<p>Володимира Бідьовки до прокурора Донецької області щодо перевірки діяльності працівників Волноваського районного відділення Головного управління Міністерства внутрішніх справ України в Донецькій області.</p>
<p>Володимира Бідьовки до Прем'єр-міністра України стосовно забезпечення пільгової категорії громадян твердим паливом.</p>
<p>Олександра Сича до міністра енергетики та вугільної промисловості України щодо впровадження в Україні паливно-комірчаної технології виробництва електричної енергії з органічних видів палива та водню.</p>
<p>Ірини Фаріон до Прем'єр-міністра України щодо позиції Кабінету Міністрів України з приводу заяви першого заступника міністра освіти і науки України Євгена Суліми стосовно виходу Міністерства освіти і науки України із засновників Міжнародного конкурсу з української мови імені Петра Яцика.</p>
<p>Ірини Фаріон до Прем'єр-міністра України про виконання доручення Президента України від 8 вересня 2012 року "Щодо удосконалення законодавчого забезпечення застосування мов в Україні" Кабінетом Міністрів України.</p>
<p>Романа Ілика до Прем'єр-міністра України щодо надання додаткової дотації бюджету міста Трускавець Львівської області з Державного бюджету України на 2014 рік.</p>
<p>Сергія Соболєва до Генерального прокурора України, голови Державного агентства земельних ресурсів України про вжиття термінових заходів для повернення до державної власності території берегів річки Конка, протиправно переданої у приватну власність на території Запорізького району Запорізької області, а також проведення комплексної перевірки ліцензованої землевпорядної організації, що здійснила розробку проекту землеустрою із внесенням до його матеріалів завідомо неправдивої інформації.</p>
<p>Олега Шаблатовича до Прем'єр-міністра України щодо скасування рішення Комісії Київської міської державної адміністрації від 6 листопада 2012 року та повернення громадянці Тетяні Пилішенко статусу постраждалої внаслідок Чорнобильської катастрофи і повернення відповідного посвідчення.</p>
<p>Олега Шаблатовича до директора Департаменту міського благоустрою та збереження природного середовища щодо припинення діяльності торгової точки (кіоску)&nbsp;поряд з будинками№№ 6, 6-А та 6-Б по вулиці Тростянецька Дарницького району міста Києва.</p>
<p>Лариси Байдюк до Прем'єр-міністра України щодо розробки проектів законодавчих та нормативно-правових документів про заборону видобутку піску в акваторії Чорного моря держави Україна.</p>
<p>Сергія Глазунова до Прем'єр-міністра України щодо підписання паспорту Державної цільової Програми "Ядерне паливо України".</p>
<p>Руслана Скарбовійчука до Прем'єр-міністра України, міністра освіти і науки України щодо реконструкції Лопухівської загальноосвітньої школи номер… школи І-ІІІ ступенів Тячівського району Закарпатської області.</p>
<p>Оксани Продан до голови Державної реєстраційної служби України щодо електронної реєстрації осіб як платників податків.</p>
<p>Ольги Левченко до Прем'єр-міністра України, голови Київської міської державної адміністрації щодо проведення ремонту у будівлі спеціалізованої школи №135.</p>
<p>Лідії Котеляк до Прем'єр-міністра України щодо забезпечення кошторисними призначеннями на заробітну плату бюджетних установ Золочівського та Перемишлянського районів Львівської області.</p>
<p>Олега Гелевея до Прем'єр-міністра України щодо скасування Постанови Кабінету Міністрів України №572 від 14 серпня 2013 року "Про внесення змін у додаток до Державної програми активізації розвитку економіки на 2013-2014 роки" та відкликання державних гарантій на суму 1,35 мільярда гривень компанії "Євро Фінанс ЛТД" для залучення коштів на будівництво Білоцерківського сталепрокатного заводу.</p>
<p>Олега Гелевея до міністра охорони здоров'я України щодо забезпеченості лікувальних закладів міста Києва медичними препаратами кардіологічного напряму.</p>
<p>Святослава Ханенка до голови Державної служби України з лікарських засобів про підстави і наслідки тимчасової та повної заборони реалізації та застосування серій лікарських засобів.</p>
<p>Василя Петьовки до міністра освіти і науки України стосовно забезпечення шкільними автобусами для перевезення учнів та дітей загальноосвітніх і дошкільних навчальних закладів з села Тячівка Тячівського району Закарпатської області до місця навчання і додому.</p>
<p>Андрія Пишного до Прем'єр-міністра України щодо вжиття невідкладних заходів з погашення заборгованості із заробітної плати.</p>
<p>Олександра Голуба до голови Дніпропетровської обласної державної адміністрації щодо законності дій комунальних служб області.</p>
<p>Олександра Голуба до Генерального прокурора України щодо затягування розслідування кримінальних справ прокуратурами Приморського та Київського районів міста Одеси.</p>
<p>Миколи Дзарданова до Прем'єр-міністра України щодо ситуації, що склалася на комунальному підприємстві "Міжнародний аеропорт "Миколаїв" та інших аеропортах України.</p>
<p>Ігоря Рибакова до Прем'єр-міністра України щодо фінансування заходів для урочистого відзначення у 2014 році на державному рівні 120-річчя з дня народження кінорежисера, кінодраматурга, класика світового кінематографу, письменника Олександра Довженка.</p>
<p>Валентина Королюка до Прем'єр-міністра України щодо внесення змін до Постанови Кабінету Міністрів України від 8 грудня 2010 року №1149 "Деякі питання розподілу обсягу міжбюджетних трансфертів".</p>
<p>Валентина Королюка до Кабінету Міністрів України, Державного агентства автомобільних доріг України, Рівненської обласної державної адміністрації щодо стану автодоріг у районах, що входять до 154-го виборчого округу.</p>
<p>Василя Самойленка до Генерального прокурора України щодо неправомірних дій Любарської районної і селищної рад Житомирської області, які віддали приміщення автостанції під кафе і перукарню.</p>
<p>Геннадія Федоряка до Міністерства охорони здоров'я України, Уповноваженого Президента України з прав дитини, Міністерства соціальної політики України про необхідність всебічного сприяння у направленні на лікування за кордон важкохворої дитини Віталія Стришко для забезпечення йому невід'ємного природного та непорушного права на охорону здоров'я і своєчасну медичну допомогу з боку уповноважених органів державної влади.</p>
<p>Василя Петьовки до Прем'єр-міністра України стосовно виділення бюджетних коштів для виплати компенсації власникам будинків, пошкоджених внаслідок зсувних процесів у Закарпатській області.</p>
<p>Групи народних депутатів (Опанащенка, Негоя та інших. Всього 4 депутатів) до Прем'єр-міністра України щодо вирішення надзвичайної ситуації, яка склалася у селі Роздольне Каховського району Херсонської області у зв'язку з відсутністю у населеному пункті функціонуючої системи очисних споруд.</p>
<p>Олександра Мочкова до Генерального прокурора України, Міністра внутрішніх справ України, Голови Служби безпеки України щодо необхідності ретельної перевірки ймовірності витоку інформації з персональними даними громадян України в результаті зупинення функціонування Державних реєстрів та притягнення винних осіб до відповідальності.</p>
<p>Володимира Литвина до Прем'єр-міністра України щодо відповідності радіологічного стану населених пунктів Житомирської області критеріям зон радіоактивного забруднення.</p>
<p>Володимира Шульги до Генерального прокурора України щодо вжиття Генеральним прокурором України необхідних заходів стосовно перевірки неефективного використання бюджетних коштів комунальним підприємством "Райкомунгосп" Тростянецької районної ради Сумської області.</p>
<p>Михайла Головка до Прем'єр-міністра України щодо виділення коштів для придбання шкільного автобуса для села Болязуби Збаразького району Тернопільської області.</p>
<p>Олександра Турчинова до Генерального прокурора України щодо бездіяльності посадових осіб органів внутрішніх справ України при розгляді звернення громадянина Модестаса Масявічуса.</p>
<p>Таїсії Повалій до голови Київської обласної державної адміністрації щодо ремонту асфальтового покриття по вулицях Леніна та Авіаторів в селі Петропавлівська Борщагівка Києво-Святошинського району Київської області.</p>
<p><b>&nbsp;</b></p>
<p align=center>Веде засідання Перший заступник Голови Верховної Ради України І.Г.КАЛЄТНІК</p>
<p>&nbsp;</p>
<p>ГОЛОВУЮЧИЙ. Шановні народні депутати, відповідно до статті 60 Регламенту Верховної Ради&nbsp; України повідомляю про створення в Верховній Раді України сьомого скликання міжфракційного депутатського об'єднання "В Європу без тоталітарної спадщини". Головою міжфракційного депутатського об'єднання "В Європу без тоталітарної спадщини" обрано народного депутата України Гурвіца Едуарда Йосиповича.</p>
<p>На вимогу двох депутатських фракцій: фракції "Батьківщина" і фракції "Свобода" – оголошую перерву на 10 хвилин. Читайте Регламент. Оголошую перерву на 10 хвилин, після чого розпочнемо розглядати питання пенсійної реформи</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>ГОЛОВУЮЧИЙ. Будете. Для виголошення заяви запрошується народний депутат фракції "Свобода" Кайда.</p>
<p>&nbsp;</p>
<p>11:41:48</p>
<p>КАЙДА О.П.</p>
<p>Дякую. Шановні колеги депутати, шановні українці, знаєте, на превеликий жаль, але чомусь в парламенті стає традицією спостерігати ганебне явище під назвою "година запитань до Уряду". Жодної конкретної відповіді як на письмові запитання народних депутатів, так і на усні запитання ці так звані міністри, перші заступники не могли дати відповідь.</p>
<p>Але найганебніше, що, коли Україна стоїть на порозі технічного дефолту, коли казна завершує тиждень з пару десятками мільйонів для всієї країни, коли по декілька днів пенсіонери не можуть отримати свої пенсії, ночують біля банкоматів, тому що не мають за що купити хліба чи молока, Прем'єр-міністр Азаров відпочиває в Криму. Він зробив для себе оксамитовий сезон, коли депутати хочуть говорити про те, як вивести країну з цієї прірви економічної, задати запитання і отримати конкретні відповіді на ці запитання.</p>
<p>Крім того, ну, прикро, але 2 дні тому наші фракції вимагали міністра внутрішніх справ. Андрій Іллєнко задав конкретне запитання, і запитання до першого заступника міністра внутрішніх справ за відсутності міністра. Що це діється? Народних депутатів не пропускають в органи державної влади, органи місцевого самоврядування. Натомість не було отримано відповіді. Хто дозволив взагалі&nbsp; &nbsp;уряд відпускати з цієї ложі? Хто дав право, коли у нас сотні запитань, питання економічного характеру, питання соціального характеру? Вийшла міністр соціальної політики, я розумію, що вона тренується у володінні язиком, але, на превеликий жаль, крім того, що їй написали, вона не може сказати, крім "кішачих магазинів". Це є ганебне явище. Явище, яке необхідно зупинити.</p>
<p>Якщо у нас два рази в місяць відбувається по "годині запитань до Уряду", то має сидіти Прем'єр-міністр, віце-прем'єри, міністри і вони повинні давати конкретні відповіді на конкретні запитання, якщо вони не здатні цього зробити, вони повинні написати заяву і іти геть від у відставку.</p>
<p>Дякую. Слава Україні! <i>(Оплески)</i></p>
<p>&nbsp;</p>
<p>ГОЛОВУЮЧИЙ. На розгляд вноситься проект Закону (реєстраційний номер 2934, 2934-1) про внесення змін до деяких законодавчих актів України щодо визначення умов пенсійного забезпечення громадян. Вношу пропозицію про розгляд даного питання за скороченою процедурою. Прошу народний депутатів голосувати.</p>
<p>&nbsp;</p>
<p>11:45:32</p>
<p>За-11</p>
<p>Рішення не прийнято.</p>
<p>Для доповіді запрошується народний депутат України Купрейчик Ірина Валеріївна.</p>
<p>&nbsp;</p>
<p>ГОЛОС ІЗ ЗАЛУ. А скільки депутатів в залі? Де Партія регіонів?</p>
<p>&nbsp;</p>
<p>ГОЛОВУЮЧИЙ. Доповідайте.</p>
<p>&nbsp;</p>
<p>11:45:55</p>
<p>КУПРЕЙЧИК І.В.</p>
<p>Шановні народні депутати,&nbsp; шановні українці! Кожен з нас, хто веде сьогодні роботу в округах знає, що сама найбільша несправедливість, яка є сьогодні в країні – це пенсійна реформа.</p>
<p>Закон про пенсійну реформу&nbsp;обікрав самих знедолених, самих незахищених, тих, хто потребує опіки та підтримки – пенсіонерів України. В залі сидять депутати із Партії регіонів і ви знаєте, що найбільший сором для вас – це коли ви дивитесь в очі стареньким бабусям та дідусям, і вам треба виправдовуватись, чого ви проголосували, ваша Партія регіонів проголосувала, за цю ганебну реформу. Тому я закликаю вас підтримати наш законопроект, відмінити пенсійну реформу та відновити справедливість, прийняти справжні системні зміни до пенсійного законодавства.</p>
<p>Давайте проаналізуємо результати пенсійної реформи. Всього у різних статтях у 2012 році псевдо реформатори через діючий закон вкрали в українських пенсіонерів понад 2.6 мільярди гривень.</p>
<p>Перше питання. Чи виконали ви головне – обіцянку підвищити пенсії тим, хто неспроможний працювати? Ні.</p>
<p>9,5 мільйонів пенсіонерів України отримують сьогодні пенсії нижче, ніж&nbsp; 1200 гривень. 9,5 мільйонів людей на місяць отримують менше, ніж ті депутати, що голосували за цю пенсійну реформу, і які витрачають на свої сніданки більше, ніж люди отримують за місяць. Уряд виправдовується ніби дефіцит пенсійного фонду великий, тому треба скорочувати видатки на пенсії.</p>
<p>Друге запитання. Чи врятували Пенсійний фонд гроші, забрані у пенсіонерів? Ніяким чином. сьогодні дефіцит Пенсійного фонду складає понад 64 мільярди гривень, а в 2012 році дефіцит в 2 рази перевищив запланований у бюджеті показник.</p>
<p>Насправді не обґрунтоване підвищення пенсій сприяло тінізації економіки. Робітники побачили, що держава без будь-якої логіки може вкрасти їхню пенсію і втратили довіру до пенсійної реформи. Внески до Пенсійного фонду скорочуються.</p>
<p>Третє запитання. Чи є існуюча пенсійна реформа справедливою? Ні. Тому що зберігається найганебніше явище це пенсійні привілегії. Більшість прокурорів, суддів, держслужбовців, народних депутатів, тобто слухи народи, вони отримують пенсії в багато разів більші ніж народ України. Якщо проводити скорочення, то треба починати це з держслужбовців.</p>
<p>І четверте. Чи є існуюча пенсійна реформа справедливою і зручною? Ніяким чином. У&nbsp; людей з однаковим стажем та обсягом внесків в Пенсійній фонд пенсії можуть відрізнятися в разі. Тому що потрібне комплексне рішення усіх пенсійних проблем в одному законі, а не в десятках, як зараз. Ми пропонуємо: повернути жінкам право виходу на пенсію у 55 років, зменшити страховий стаж на 10 років.</p>
<p>Прошу підтримати наш законопроект, який дає відповіді на основні питання, бо тільки новий закон зможе повернути довіру до пенсійної системи та врятувати Пенсійний фонд від повного банкротства. Ми пропонуємо врятувати майбутнє для мільйонів пенсіонерів та захистити їх права. Прошу підтримати наш законопроект. Дякую за увагу.</p>
<p>&nbsp;</p>
<p>ГОЛОВУЮЧИЙ. Прошу записатися на запитання.</p>
<p>Народний депутат Кудря, фракція Компартії України.</p>
<p><br>&nbsp;&nbsp;&nbsp;&nbsp;&nbsp;&nbsp; 11:51:23</p>
<p>КУДРЯ В.І.</p>
<p>Прошу передати слово народному депутату України Сергію Володимировичу Гордієнко.</p>
<p>&nbsp;</p>
<p>ГОЛОВУЮЧИЙ. Включіть мікрофон народного депутата Сергія Гордієнка.</p>
<p>&nbsp;</p>
<p>11:51:32</p>
<p>ГОРДІЄНКО С.В.</p>
<p>Дякую. Я хотів би перш за все&nbsp; зазначити, що&nbsp; фракція Компартії України&nbsp; підтримує всі законопроекти, що стосуються пенсійної реформи, хто б не&nbsp; був їхніми авторами і скільки б разів не ініціювали, як ми&nbsp;&nbsp; це вже&nbsp;&nbsp; робили в минулому.</p>
<p>Але в мене є запитання до доповідача та напевно й до президії: на якій підставі ви доповідає даний законопроект, якщо не ви є його&nbsp; автором?</p>
<p>&nbsp;</p>
<p>КУПРЕЙЧИК І.В.&nbsp; Я є співавтором цього законопроекту.</p>
<p>&nbsp;</p>
<p>ГОРДІЄНКО С.В. А там&nbsp; зазначено, що Денісова і Сенченко.</p>
<p>&nbsp;</p>
<p>КУПРЕЙЧИК І.В. А ви прочитайте добре сьогодні…</p>
<p>&nbsp;</p>
<p>ГОРДІЄНКО С.В. Так, я добре прочитав.</p>
<p>&nbsp;</p>
<p>КУПРЕЙЧИК І.В. Я –&nbsp; співавтор цього законопроекту.</p>
<p>&nbsp;</p>
<p>ГОРДІЄНКО С.В. У цих законопроектах, що роздали, тому який сенс, щоб ви доповідали, як ви не є автором законопроекту.</p>
<p>&nbsp;</p>
<p>КУПРЕЙЧИК І.В. Тому що&nbsp; Денисова захворіла. <i>(Шум у залі) </i>&nbsp;Там є моє прізвище, добре читайте, уважно читайте.&nbsp; Я –&nbsp; співавтор цього законопроекту та інші.</p>
<p>&nbsp;</p>
<p>ГОЛОВУЮЧИЙ. Відповідайте.</p>
<p>Народний депутат Яворівський, фракція "Батьківщина".</p>
<p>&nbsp;</p>
<p>11:53:03</p>
<p>ЯВОРІВСЬКИЙ В.О.</p>
<p>Володимир Яворівський, Троєщина, партія "Батьківщина". Та Троєщина, яка віддала за Юлю на Президентських виборах 64 відсотки голосів.</p>
<p>Шановна доповідачка, по-перше,&nbsp; не звертайте уваги на ці провокації, ви ж бачите, як вони нервуються всі, от, що цей закон врешті-решт внесено на розгляд.</p>
<p>Перше. Мабуть, вам звідти, із трибуни, краще видно ніж нам звідси із залу, що сьогодні в залі перебуває десь 45 не більше 50 представників Партії регіонів. Це ті борці за народне щастя, це ті люди, які проголосували за цей злочинний закон, який&nbsp; поставив українських жінок у таке скрутне становище.</p>
<p>Ви подивіться, у звичайні дні, коли їх зганяють сюди, вони сидять один біля одного. Сьогодні, коли приймаються такі законопроекти, вони розбіглися, як пацюки. Немає нікого. Подивіться, кілька людей сидить у залі. Це означає, що вони загодя хочуть провалити цей законопроект, тому що наших голосів, опозиції, може не вистачити для того, щоб…</p>
<p>&nbsp;</p>
<p>ГОЛОВУЮЧИЙ. Народний депутат Топалов, фракція Компартії України.</p>
<p>&nbsp;</p>
<p>11:54:24</p>
<p>ТОПАЛОВ С.В.</p>
<p>Сергей Топалов, фракция коммунистов. Прошу передать слово Килинкарову.</p>
<p>&nbsp;</p>
<p>ГОЛОВУЮЧИЙ.&nbsp; Включіть мікрофон народного депутата Кілінкарова.</p>
<p>&nbsp;</p>
<p>11:54:33</p>
<p>КІЛІНКАРОВ С.П.</p>
<p>Дякую. У мене до вас таке запитання. От ми сьогодні обговорюємо пенсійну реформу. Безумовно, фракція комуністів буде підтримувати всі законопроекти, які стосуються відміни тієї ганебної пенсійної реформи, яку прийняла фракція Партії регіонів разом з вашими представниками, бютівцями, у прошлому созиві.</p>
<p>Але у мене до вас є таке питання: зараз 170 мільярдів гривень видаються кошти у конвертах працівникам. Вони не сплачують податків, у тому числі, і до Пенсійного фонду. Чи&nbsp; готова ваша фракція підтримати&nbsp; законопроект комуністів, який дає можливість легалізувати ці заробітні плати і поповнювати Пенсійний фонд? Дякую.</p>
<p>Номер законопроекту 3388, який зареєстрований у Верховній Раді&nbsp; України.</p>
<p>&nbsp;</p>
<p>КУПРЕЙЧИК І.В. Я хочу зазначити і ще сказати, що цей ганебний закон, пенсійна реформа, приймалася 70 депутатами вночі, і серед них були депутати від партії комуністів. <i>(Шум у залі)</i> Ви про це, мабуть, забули… <i>(Шум у залі)</i>&nbsp; Слухайте! Ви, мабуть, забули, як вночі, на "сходке", ви голосували. Так це бачила вся Україна.&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>ГОЛОВУЮЧИЙ. Ви завершили? Сідайте, Ірина Валеріївна.&nbsp;</p>
<p>Слово для репліки надається фракції Компартії України, народний депутат Гордієнко.</p>
<p>&nbsp;</p>
<p>11:56:27</p>
<p>ГОРДІЄНКО С.В.</p>
<p>Шановні громадяни, шановні саме колеги! Ви бачите, як іде надзвичайно провокація в сесійній залі, коли саме підійшов один із депутатів і сказав, що ви звинуватьте і киньте на публіку щодо цього причетна саме фракція Компартії України. Я ще раз підтверджую і кажу, що фракція Компартії України жодного голосу за даний законопроект не дала і ніколи не давала. А я хотів би ще раз підкреслити, що це брутальна брехня, 25 голосів, ті, хто вийшли із саме фракції "Блоку Юлії Тимошенко" і були у, так званих, "Реформи заради майбутнього", вони проголосували. Ви як раз додали ті голоси і політична партія "Блоку Юлії Тимошенко" – Всеукраїнське об'єднання "Батьківщина" несе за це пряму відповідальність, так як і несе пряму відповідальність за те, що ви започаткували те, коли тоді підписували меморандуми з Міжнародним валютним фондом, яким було започатковано саме цю реформу.</p>
<p>&nbsp;</p>
<p>ГОЛОВУЮЧИЙ. Доповідач, сідайте, будь ласка. <i>(Шум у залі)</i> Сідайте ваш час вже вичерпаний.</p>
<p>Для доповіді запрошується народний депутат України Зубик Володимир Володимирович. Ваш час завершений, сідайте, будь ласка.</p>
<p>Шановні народні депутати, дотримуйтесь Регламенту! <i>(Шум у залі)</i> Репліку я вам дам після того, як сяде доповідач. Хто буде проголошувати репліку? Хто буде репліку проголошувати? Ви спочатку доповідач... Доповідач має спочатку навчитися читати закони, тому що Регламентом... Регламентом... Не кричить. Регламентом.... <i>(Шум у залі) </i></p>
<p>&nbsp;</p>
<p>ГОЛОС ІЗ ЗАЛУ. Репліка комуністам була....</p>
<p>&nbsp;</p>
<p>ГОЛОВУЮЧИЙ. Ви – невихована людина, вам би необхідно було б більш толерантно відноситись до колег. І ще раз: навчіться слухати, шановні колеги, навчіться слухати, навчіться слухати! Ще раз вам говорю: доповідач після того, як відповів… Послухайте! Доповідач після того, як доповів свій законопроект, відповів на запитання… <i>(Шум у залі)</i>. На репліку відповідає зовсім інший народний депутат. Сідайте! <i>(Шум у залі)</i>. Ви, будь ласка, не "тикайте", відносьтеся так, як це має бути.</p>
<p>Хто буде виголошувати репліку? Включіть мікрофон народного депутата Турчинова.</p>
<p>&nbsp;</p>
<p>11:59:31</p>
<p>ТУРЧИНОВ О.В.</p>
<p>Шановні виборці, я думаю, що ви так, як і ми тут, присутні в залі, шоковані цинізмом Комуністичної партії, партії, яка привела до влади Януковича, партії, яка проголосувала за уряд Азарова, яка проголосувала за векселі. Замість грошей люди зараз отримують векселі, і тому нема з чого платити пенсії, немає з чого нараховувати зарплати. Саме ця партія обслуговує олігархів і цинічно розповідає і ллє сльози про робітників. Жодного робітника серед них немає! Одні олігархи в дорогих костюмах, які просто компрометують назву комуністів. От, що сьогодні є Комуністична партія. І, крім брехні і цинізму, ми нічого від них не чуємо останні 70 років.</p>
<p>Я дуже прошу ведучого засідання не порушувати Регламент і працювати саме за Регламентом, надаючи слово і надаючи можливість виступати. Дякую <i>(Оплески)</i>.</p>
<p>&nbsp;</p>
<p>ГОЛОВУЮЧИЙ. Шановні народні депутати, перед тим як оголосити перерву, я хотів би вас проінформувати на ті запитання, які звучали з зали, про те, що, дійсно, даний законопроект був внесений 25.04.2013 року народними депутатам Денісовою і Сенченком. А через півроку, 4 вересня, народні депутати Денісова і Сенченко написали, що включити до складу авторів народного депутата Купрейчик&nbsp; Ірину Валеріївну.&nbsp; Через півроку вона стала співавтором.&nbsp;</p>
<p>Оголошую перерву до 12 години 30 хвилин.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Шановні народні депутати, продовжуємо наше засідання. Для доповіді запрошується народний депутат України&nbsp; Зубик Володимир Володимирович.</p>
<p>&nbsp;</p>
<p>12:30:48</p>
<p>ЗУБИК В.В.</p>
<p>Шановний головуючий! Шановні колеги-депутати! До вашої уваги пропонується проект Закону про внесення змін до деяких законодавчих актів України.</p>
<p>Цей проект передбачає внесення змін до Закону України "Про збір на обов'язкове державне пенсійне страхування". Ним пропонується запровадити&nbsp; з 1 січня 2014 року збір на&nbsp; обов'язкове державне пенсійне страхування з операцій купівлі безготівкової іноземної валюти зі ставкою 1 відсоток.</p>
<p>Змінами до Закону України також передбачається встановлення пенсійного віку для жінок 55 років, встановлення страхового стажу, що надає право на одержання мінімальної пенсії за віком: для жінок – 25 років, для чоловіків – 30 років.</p>
<p>Обсяг купівлі безготівкової валюти на Міжбанківському валютному ринку України у липні-грудні 2012 року склав 162 мільярди доларів. У поточному році, 2013-му, спостерігається позитивна динаміка: з початку року&nbsp; по відношенню до аналогічного періоду минулого року відповідні обсяги обігу безготівкової валюти збільшились у 1,34 рази. При збереженні такої динаміки у другому півріччі 2013 року прогнозний показник обсягів купівлі безготівкової валюти на міжбанківському валютному ринку України у липні-грудні 2013 року становить 217,8 мільярдів доларів США.</p>
<p>У 2014 році параметри надходжень до державного бюджету збору на пенсійне страхування при здійсненні купівлі безготівкової валюти можуть становити, виходячи з тих показників і прогнозу, до 30 мільярдів гривень. 30 мільярдів гривень.</p>
<p>Таким чином, надходження до державного бюджету від запровадження, починаючи з початку I півріччя 2013 року, збору на обов'язкове державне пенсійне страхування з операцій купівлі безготівкової іноземної валюти за ставкою 1 відсоток дає можливість не лише повністю профінансувати додаткові видатки Пенсійного фонду, а й частково зменшити дефіцит.</p>
<p>Кошти, акумульовані до державного бюджету, спрямовуються на відновлення соціальної справедливості для людей, які були позбавлені права виходу на пенсію у зв'язку з підвищенням пенсійного віку та необхідного страхового стажу.</p>
<p>Даний законопроект розроблявся та був зареєстрований ще у квітні 2013 року. На той час його введення в дію планувалось з другої половини поточного року. Оскільки розгляд з об'єктивних причин затягнувся, пропоную прийняти його за основу. А при доопрацюванні його до другого читання встановити строк введення в дію з 1 січня 2014 року. Або з іншої дати, відповідно до Бюджетного кодексу України.</p>
<p>Я пропоную прийняти цей проект за основу та прошу вас проголосувати за нього. Дякую.</p>
<p>&nbsp;</p>
<p>ГОЛОВУЮЧИЙ. Запитання є у народних депутатів? Прошу записатись. Народний депутат Безбах, фракція Партії регіонів.</p>
<p>&nbsp;</p>
<p>12:34:57</p>
<p>БЕЗБАХ Я.Я.</p>
<p>Прошу передать слово, пожалуйста, Журавскому…</p>
<p>&nbsp;</p>
<p>12:35:05</p>
<p>ЖУРАВСЬКИЙ В.С.</p>
<p>Шановний колего, спасибі за доповідь. Скажіть, будь ласка, повторіть, будь ласка, яка сума грошей треба для реалізації цього проекту в разі прийняття цього закону? І вкажіть, будь ласка, джерела наповнення бюджету для реалізації цього закону, як ви пропонуєте, якщо він вступить в силу з 1 січня наступного року. Дякую.</p>
<p>&nbsp;</p>
<p>ЗУБИК В.В.&nbsp; Як я вже говорив, джерелом надходження тих коштів буде оподаткування операцій по конвертації валюти. І це дасть, звичайно, не повне покриття цього дефіциту, який є. Але прогнозна цифра на 2014 рік – це 30 мільярдів гривень по року. Один відсоток ми оподатковуємо. Тобто мова не йде про чергові декларації, про те, як потрібно підвищити якісний рівень життя, а йде конкретно мова про механізм, як цього добитися.</p>
<p>&nbsp;</p>
<p>ГОЛОВУЮЧИЙ. Народний депутат Катеринчук, фракція "Батьківщина".</p>
<p>&nbsp;</p>
<p>12:36:32</p>
<p>КАТЕРИНЧУК М.Д.</p>
<p>Прошу передати слово Володимиру Яворівському, депутату з Троєщини, яка ним…</p>
<p>&nbsp;</p>
<p>ГОЛОВУЮЧИЙ. Включіть мікрофон народного депутата Яворівського.</p>
<p>&nbsp;</p>
<p>12:36:38</p>
<p>ЯВОРІВСЬКИЙ В.О.</p>
<p>Володимир Яворівський. Шановний доповідачу, по-перше, я від імені фракції "Батьківщина", а може навіть і від "Свободи", і від "УДАРу", вам подякувати за те, що ви здорово допомогли українському народові на виборах, роздаючи по 150 гривень. Це, справді, дуже сильна допомога вашим виборцям, і вони досі ті гроші ще ніяк не можуть потратити, такі великі.</p>
<p>Друге. Скандальна історія із "Лівелою", до якої ви маєте пряме відношення, яка завозила в Україну пальне без ввізного мита і заробила на цьому, я можу десь трішки помилитися, але, мабуть, зменшу, десь 6 мільярдів доларів, які викрадені фактично з Пенсійного фонду. Якби ці гроші були в нашому сьогоднішньому бюджеті, не варто було би сьогодні це питання обговорювати.</p>
<p>І друге. Ви у складі Партії регіонів голосували за той ганебний закон, а тепер вносите зовсім інший закон. Як це розуміти? Що змінилося у вашому житті?</p>
<p>&nbsp;</p>
<p>ЗУБИК В.В.&nbsp;&nbsp; Я таке само відношення маю як і ви маєте відношення до оцієї компанії, про яку ви говорите. Дальше. Була тимчасова слідча комісія, так, і ви були теж членом тої тимчасової комісії, а головою тої тимчасової комісії, по-моєму, був Зварич. І вони розбирали це питання. і висновки цієї комісії про те, що недосконале законодавство, яке треба вдосконалювати там і потім ще була якась там, ще якісь посилання і коментарі щодо цього. Не більше.</p>
<p>Щодо виборців, які проголосували за мене, де я набрав, мав найбільший рейтинг серед 8 виборчих округів по Черкащині, то краще вам запитати у виборців і з'ясувати, по яким мотивам вони мені віддали свої голоси.</p>
<p>&nbsp;</p>
<p>ГОЛОВУЮЧИЙ. Дякую. Сідайте, будь ласка.</p>
<p>Слово для співдоповіді надається голові Комітету у справах пенсіонерів, ветеранів та інвалідів Сушкевичу Валерію Михайловичу. Включіть мікрофон.</p>
<p>&nbsp;</p>
<p>12:39:03</p>
<p>СУШКЕВИЧ В.М.</p>
<p>Дякую. Шановні колеги, шановні друзі, дозвольте, перед тим як розпочати, власне, доповідь по цьому питанню, ви знаєте, я дивлюся на зал і згадую вчора розгляд законопроекту про мисливство і полювання. Зал був переповнений. Зараз розглядається питання пенсійної реформи, питання того, що найбільше цікавить понад 15 мільйонів наших виборців, людей, покоління яких зробило українську державу.</p>
<p>І мені прикро як голові комітету зазначати, що увага до цього питання відповідних фракцій, в тому числі провладних немає, і це сумно. Я хочу сказати, що, звертаючись до керівництва Верховної Ради, до секретаріату, що соціальні питання, на жаль, на протязі тижні залишаються поза увагою парламенту України. І як голова комітету вимушений про це сказати на початку.</p>
<p>Шановні колеги, по суті, законопроект 2934 був розглянутий у нашому комітеті. І як уже було сказано, законопроектом пропонується внести зміни, якими ліквідувати ті негативні, дискримінаційні норми пенсійної так званої пенсійної реформи, які були прийняті в 2011 році.</p>
<p>Шановні колеги, хочу сказати, що позиція Комітету у справах пенсіонерів, ветеранів та інвалідів вона уже сформована тривалий час ще за часів, коли реформа була прийнята і залишається і сьогодні такою. Що норми пенсійної реформи, які були тоді прийняті, не можуть бути виправданими до тих&nbsp; пір, поки не буде вичерпаний весь арсенал соціально нейтральних і економічно необхідних заходів, що можуть забезпечити збалансування солідарної системи пенсійного страхування.</p>
<p>І пенсійна реформа не торкнулася ні детінізації заробітної плати, не торкнулася скорочення сфери зайнятості, яка сьогодні є, підвищення рівня заробітної плати, реалізації розвитку робочих місць і так далі. І взагалі комітет під час розгляду цих двох законопроектів констатував, що за неповних два роки, які пройшли з тих пір, коли була прийнята так звана пенсійна реформа, вони говорять про те, що сьогодні уряд фактично звів нанівець ситуацію з реальним реформуванням. Наступила, я сказав би, стагнація тих всіх кроків, які стосуються пенсійної реформи. І жодні чинники, актуальні чинники, які потрібні для пенсійної реформи, а саме, повторюю, детінізація заробітної плати, безробіття, виїзд наших громадян за кордон&nbsp; - все це залишається поза увагою і залишилось поза увагою пенсійної реформи.</p>
<p>Шановні колеги, законопроектом пропонується не просто відмінити пенсійну реформу, а законопроектом пропонується розглянути і змінити конкретні моменти, конкретні законодавчі положення того, що сьогодні спотворила пенсійна реформа в діючому законодавстві. А саме: повернути вік виходу на пенсію, повернути мінімальний розмір пенсії за віком; відкоригувати право встановлення пенсій по інвалідності; врахувати, при призначенні пенсії, заробітну плату за будь-які 60 календарних місяців, тобто так, як це було до пенсійної реформи; визначити&nbsp; середню заробітну плату для обчислення пенсії із застосуванням середньої заробітної плати за один календарний рік, який передує року звернення до пенсії.</p>
<p>Також 6 позиція законопроекту стосується підвищення розміру пенсії, що дуже суттєво і також є суттю пенсійної реформи.</p>
<p>Крім того, законопроектом пропонується внести зміни до Закону України "Про державну соціальну допомогу особам. Які не мають права на пенсію та інвалідам", а також до Закону "Про наукову і науково-технічну діяльність".</p>
<p>Я звертаюсь, що всі ці чинники, які відпрацьовані в законопроекті, вони системні і вони торкаються того, що торкається, ну, повернення діючого пенсійного законодавства, про яке нам говорили наші виборці.</p>
<p>Головне науково-експертне управління пропонує відправити законопроект на доопрацювання.</p>
<p>Комітет з питань соціальної політики і праці, наші колеги в цьому комітеті, підтримали законопроект і пропонують його прийняти за основу.</p>
<p>Комітет в справах пенсіонерів, ветеранів та інвалідів визначив…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>СУШКЕВИЧ В.М.&nbsp; … визначивши недоцільність проведеної пенсійної реформи, пропонує залу визначитись шляхом голосування, тому що в комітеті голоси розподілились порівну.</p>
<p>Шановні колеги, я, як голова комітету, звертаюсь до вас із проханням підтримати цей законопроект, який повертає законодавче поле, яке сьогодні вимагають наші&nbsp; виборці. Дякую за увагу.</p>
<p>&nbsp;</p>
<p>ГОЛОВУЮЧИЙ. Прошу народних депутатів записатися на запитання.</p>
<p>Народний депутат Побер "УДАР Віталія Кличка".</p>
<p>&nbsp;</p>
<p>12:44:54</p>
<p>ПОБЕР І.М.</p>
<p>Прошу передати слово Павлу Розенку.</p>
<p>&nbsp;</p>
<p>ГОЛОВУЮЧИЙ. Передається слово Павлу Розенку.</p>
<p>&nbsp;</p>
<p>12:44:58</p>
<p>РОЗЕНКО П.В.</p>
<p>Павло Розенко, фракція "УДАР Віталія Кличка".</p>
<p>Валерій Михайлович, от справді у нас виходить якась парадоксальна картина з вами, що "УДАР", інші опозиційні сили пропонують різні варіанти виходу із цього колапсу, в якій сьогодні знаходиться пенсійна система. Ми вносимо закони щодо обмеження віп-пенсій та пенсій спецпенсіонерам, ми вносимо законопроекти, які мають рухати пенсійну систему. Зокрема, фракція "УДАР" внесла законопроект щодо введення накопичувальної пенсійної системи і введення другого рівня пенсійного страхування. Ми вносимо законопроекти щодо відміни пенсійної реформи. Але уряд, таке складається враження, ні нам не дає працювати, ні сам нічого не вноситься.</p>
<p>От в мене до вас питання. Чи є у вас в комітеті якісь урядові ініціативи, які б дали поштовх?</p>
<p>&nbsp;</p>
<p>СУШКЕВИЧ В.М. Дякую за запитання, шановний колега. Ви знаєте, вчора відбулися комітетські слухання на тему накопичувальної системи і я зазначав від імені комітету і, на жаль, повинен констатувати, дійсно в процесі реформування пенсійної системи України, в процесі покращення виплат пенсій нашим громадянам і взагалі в процесі того, щоб забезпечити не тільки назви пенсій, а щоб пенсія була дійсно пенсією для українських пенсіонерів, на жаль, я б сказав, наступила стагнація і зупинка будь-яких ініціатив влади щодо покращення пенсійного забезпечення і взагалі пошук реалій того, щоб забезпечити все те, що торкається проблемності української пенсії.</p>
<p>На жаль, законопроекти, які б сьогодні покращили, рівень пенсійного забезпечення, законопроекти, які б йшли до того, що торкається пенсійної реформи від уряду, на жаль, немає.</p>
<p>&nbsp;</p>
<p>ГОЛОВУЮЧИЙ. Народний депутат Панькевич, фракція "Свобода".</p>
<p>&nbsp;</p>
<p>12:47:17</p>
<p>ПАНЬКЕВИЧ О.І.</p>
<p>Прошу&nbsp; передати слово Олександру Мирному.</p>
<p>&nbsp;</p>
<p>ГОЛОВУЮЧИЙ. Включіть мікрофон, Олександра Мирного.</p>
<p>&nbsp;</p>
<p>12:47:23</p>
<p>МИРНИЙ О.Б.</p>
<p>Олександр Мирний, Всеукраїнське об'єднання&nbsp; "Свобода".</p>
<p>Шановне товариство! Зверніть увагу, наскільки за одно, дійсно,&nbsp;&nbsp; голова партії, і&nbsp; Партії регіонів,&nbsp; немає в залі голови Партії регіонів Миколи Яновича Азарова, немає в залі фракції Партії регіонів. Як пороблено! Таке враження, що&nbsp; нікого не цікавить ні пенсійна реформа, нічого.</p>
<p>Тому в мене запитання до&nbsp; Валерія Михайловича. Валерій Михайлович,&nbsp; що, на ваш погляд, ми маємо з вами зробити врешті-решт, щоб примусити народних обранців виконувати свої обов’язки?&nbsp; Може запросити Миколу Яновича, щоб він тут був по 8 годин, і тоді у нас є шанс розглянути пенсійну&nbsp; реформу. Дякую за відповідь.</p>
<p>&nbsp;</p>
<p>12:48:14</p>
<p>СУШКЕВИЧ В.М.</p>
<p>Дякую, шановні колеги, за дуже таке гостре запитання.</p>
<p>Ви знаєте, моє переконання, що&nbsp; не увага до соціальних питань, до гострої соціальної біди наших пенсіонерів, ветеранів та інвалідів і те, що вони чують нас сьогодні в цю секунду, а вони слухають, до речі, все те, що торкається роботи Верховної Ради по нагальним проблемам людей. Мені здається, що сьогодні&nbsp; треба звернути увагу тим фракціям, які сьогодні проявляють неувагу до цих питань, звернути увагу тому, що люди знають і чують про це.</p>
<p>Я хотів би закликати&nbsp; народних депутатів, є не популістські закони,&nbsp; є законопроекти, які стосуються того, до чого закликали нас виборці, просили під час виборів зверніть увагу, в тому числі і насамперед, про пенсійну реформу. Я закликаю все-таки повернутись, бути в залі не тільки тоді, коли мисливство і …</p>
<p>&nbsp;</p>
<p>ГОЛОВУЮЧИЙ. Прошу записатися на виступи від фракцій.&nbsp;</p>
<p>Фракція Партії регіонів, народний депутат Чечетов.</p>
<p>&nbsp;</p>
<p>12:49:52</p>
<p>ЧЕЧЕТОВ М.В.</p>
<p>Уважаемые избиратели, уважаемые радиослушатели! Рассматривается серьезнейший вопрос, и в зале фракция "Свобода" стоит "на ушах", свистит, кричит, не хочет по сути рассмотреть важнейший злободневный вопрос.</p>
<p>Я хочу начать свое выступление с такого легкого анекдота с Горбачевской перестройки, когда лектор выходил на трибуну и задавал вопрос в зал. Говорит, что же проще построить, коммунизм или сарай? Ну, люди плечами пожимали, и он сам отвечал: "Проще построить, конечно, коммунизм, потому что, чтобы построить сарай, доски нужны".</p>
<p>Так вот, чтобы сегодня нам с вами попринимать законы, которые вы популистски понаписывали, нужен ресурс. Ресурс может быть кредитный, бюджетный, инвестиционный частный ресурс. Бюджетых денег нет, кредитные деньги надо отдавать и платить. Вы сегодня критикуете Николая Яновича Азарова, а он находится сегодня на инвестиционном форуме в Крыму. Это форум, который может, максимально используя крымскую площадку, мы можем&nbsp; привлечь огромные суммы инвестиций&nbsp; в промышленность, чтобы заработали предприятия.</p>
<p>Вы же смотрите, стоит промышленность, Греция вынуждена продавать свои национальные активы, чтобы позакрывать дырки в бюджете и кредиты перед Европейским Союзом.</p>
<p>И вот сегодня мы не идем по этому пути. Мы провели огромнейший большущий форум в Донецке. Можно, сказать, в альма-матер украинской промышленности, с участием Президента. Главная была цель этого форума – привлечь инвестиции. Сейчас проводим форум большущий в Крыму. Туда поехал Николай Янович Азаров и, на мой взгляд, на наш взгляд, его присутствие в Крыму в тысячу раз, в миллион раз эффективнее и продуктивнее, чем слушать вот эту демагогию, этот шум, этот визг, крик и прочие, прочие, прочие.</p>
<p>Поэтому что касается пенсионного обеспечения, что касается&nbsp; социальных выплат, я могу официально сказать, в новом бюджете будут заложены&nbsp; повышение социальных стандартов, но реальное повышение, без обмана то, что будет заработано – то и пойдет четко в этом бюджете. Если по итогам первого полугодия нам удастся превысить размеры роста экономики, то будет коррекция и опять-таки эти деньги пойдут на решение социальных программ и проблем. Но это будет реальные деньги, без всякого обмана.</p>
<p>Я прошу прощения перед радиослушателями….</p>
<p>&nbsp;</p>
<p>ГОЛОВУЮЧИЙ. Дякую. Сідайте, будь ласка.</p>
<p>Для виступу запрошується народний депутат Бублик, фракція "Свобода". Запрошується для виступу представник фракції "Свобода". Не гайте часу, будь ласка.</p>
<p>&nbsp;</p>
<p>12:53:12</p>
<p>БУБЛИК Ю.В.</p>
<p>Слово прошу передати Руслану Зелику.</p>
<p>&nbsp;</p>
<p>ГОЛОВУЮЧИЙ. Виступайте, будь ласка.</p>
<p>&nbsp;</p>
<p>12:53:36</p>
<p>ЗЕЛИК Р.Б.</p>
<p>Руслан Зелик, Всеукраїнське об'єднання&nbsp; "Свобода".</p>
<p>Шановне товариство! Знаєте, про пенсійну реформу в цій залі говорилося дуже багато. Ну, дуже багато годин обговорювалося недолугість цієї пенсійної реформи. Я думаю, що говорилося про цю пенсійну реформу і в кожній родині, бо зачепила вона кожну сім'ю. я думаю, що сльози тих жінок, які сьогодні не мають можливості і думають, яким чином зарубити собі страховий стаж в обсязі 30 років, думаю, падають кип'ятком на голови тих людей, які пенсійну ту реформу приймали.</p>
<p>А зараз по законодавчих актах. Стосовно Закону... законопроекту (2934) ми погоджуємося з тим, що він спрямований на нівелювання багатьох негативних аспектів пенсійної реформи. Крім того, ми будемо його підтримувати. Єдине, що нас турбує, - це необґрунтоване виключення, виокремлення працівників прокуратури у даному законопроекті. Я думаю, що цю статтю треба буде авторам забирати.</p>
<p>Стосовно законопроекту 2934. Він є набагато більш косметичний, як би за "покращенням" ховається бажання уряду, уряду Азарова і Партії регіонів, запровадити збір з безготівкового валютного обміну.</p>
<p>Шановне товариство, цей законопроект, по суті, є визнанням Партії регіонів і уряду Азарова в тому, що пенсійна реформа провалилася повністю, повністю провалилася, бо немає можливості заповнити Пенсійний фонд грошима, і стараються за рахунок тих людей, які обмінюють кошти на гривні, наповнити цей Пенсійний фонд.</p>
<p>Тому ми цей законопроект підтримувати не будемо. Крім того, це є порушення Меморандуму, який підписав Кабінет Міністрів і Національний банк України з Міжнародним валютним фондом по програмі "stаnd by". Це є порушення міжнародних домовленостей і зобов'язань України.</p>
<p>Дякую за увагу. Слава Україні!</p>
<p>&nbsp;</p>
<p>ГОЛОВУЮЧИЙ. Дякую. Шановні народні депутати, ви так кричали, я не чув, ні про які репліки не може йти розмови, тому що ви кричите і заважаєте працювати.</p>
<p>Для виступу запрошується народний депутат Яценюк, фракція "Батьківщина".</p>
<p>&nbsp;</p>
<p>12:56:03</p>
<p>ЯЦЕНЮК А.П.</p>
<p>Шановна українська опозиція і позафракційні, тому що Партії регіонів тут практично немає, ми порахували: 35 депутатів від Партії регіонів прийшли і вирішили прийняти участь в голосуванні за скасування однієї з самих ганебних реформ в Україні, а саме пенсійної реформи. Ганьба Партії регіонів!</p>
<p>А тепер про Пенсійний фонд і про цю реформу, яку начебто Партія регіонів разом з Азаровим, який, до речі, призначений регіоналами та комуністами разом, в 2010 році намагалися прийняти як велике благо для народу України.</p>
<p>Зараз у мене на руках детальний звіт діяльності Пенсійного фонду України. Дозвольте оголосити декілька цифр, щоб зрозуміти, що&nbsp;відбувається взагалі в країні після прийняття&nbsp; цієї пенсійної реформи.</p>
<p>Ітак. Реальний дефіцит бюджету Пенсійного фонду складає у минулому році 27,2 мільярди гривень, з яких 15 мільярдів – це&nbsp; кошти з Державного бюджету, 11 мільярдів – це&nbsp; тимчасові касові розриви.</p>
<p>Увага! За цей період часу Пенсійний фонд позичив ще 37,2 мільярди гривень. Коли ми зробимо просту арифметичну задачку і складемо скільки сьогодні&nbsp; Пенсійний фонд має боргів, то ця цифра сягає 64,4 мільярди&nbsp; гривень.</p>
<p>Я офіційно&nbsp; заявляю, що Пенсійний фонд після реформи Януковича-Азарова є банкрутом. Він не здатний виконувати своїх зобов'язань.</p>
<p>Друге. Після того, коли начебто Партія регіонів сказала про те, що всі будуть&nbsp; щасливі і у всіх підвищаться пенсії, за нашими підрахунками так звана додаткова економія від Пенсійного фонду склала 2,6 мільярди гривень всього-на-всього. При цьому сотні тисяч людей виходять на пенсію на 5 років пізніше, і їм додатково збільшили на 10 років страховий стаж. При цьому протягом останнього року пенсійний фонд і уряд Азарова не доплатили кожному пенсіонеру з урахуванням реального рівня заробітної плати більше, ніж 500 гривень на місяць. 500 гривень недоотримав кожний пенсіонер.</p>
<p>Третє. Окрім цього Пенсійний фонд має заборгованість, про яку ніхто не знає, яка цифра цієї заборгованості, це по судовим рішенням. Це судові рішення по дітям війни,&nbsp; це судові рішення по учасникам ліквідації Чорнобильської катастрофи, це і інші соціальні витрати, рівень заборгованості по яким сягає до 30 мільярдів гривень, але про які не знає ні Пенсійний фонд, ні&nbsp; міністерство, ні Азаров персонально.</p>
<p>Тому, перше, ми вимагаємо…</p>
<p>&nbsp;</p>
<p>ГОЛОВУЮЧИЙ. Дякую, Арсеній Петрович. Сідайте, будь ласка.</p>
<p>Шановні колеги! Тоді мені прийдеться Чечетову давати слово. Якщо ви на це згодні, я буду йому давати. Він також не завершив. 30 секунд дайте завершити і потім Чечетову дамо знову.</p>
<p>&nbsp;</p>
<p>12:59:44</p>
<p>ЯЦЕНЮК А.П.</p>
<p>Дякую. Тому, шановні народні депутати і дорогий народ України! Не може бути такого, що один з ключових законопроектів країни - про відновлення справедливості в пенсійній реформі – розглядається в пустому залі, за відсутності спікера від регіоналів! За відсутності самих регіоналів! За відсутності Прем'єр-міністра України і ключових міністрів!</p>
<p>Вас не обходить доля України! Ваша пенсія, ви думаєте, забезпечена. Але ми хочемо вас відправити на мінімальну пенсію, на тисячу гривень. І це буде правильно <i>(Оплески)</i>.</p>
<p>&nbsp;</p>
<p>ГОЛОВУЮЧИЙ. Я ж зараз не можу перервати розгляд питання. Включіть мікрофон Чечетова.</p>
<p>&nbsp;</p>
<p>13:00:20</p>
<p>ЧЕЧЕТОВ М.В. Уважаемые народные депутаты! Партия регионов говорила и будет говорить правду! <i>(Шум у залі)</i></p>
<p>&nbsp; Мы никогда не пойдем путем обмана. И за то, что мы говорим горькую правду, она всегда неприятна, люди нас поддерживают, люди&nbsp; за нас голосуют. Мы вместе с людьми! На болтовне, на популизме Украину мы не построим.</p>
<p>Я еще раз говорю, деньги не падают с неба. От роста экономики появится ресурс. Рост экономики будет зависеть от инвестиций. Инвестиции придут и от форума в Донецке, и от форума в Крыму, где находится Азаров! Заработают предприятия, увеличатся объемы, пойдут отчисления. Увеличатся социальные выплаты. Но это реальные суммы, а не те, что будут записаны в бумаге.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Для виступу запрошується народний депутат Симоненко Петро Миколайович, фракція Компартії України.</p>
<p>Вам же не заважали, дайте зараз виступити. Виступлять зараз керівники фракцій від фракцій, а потім отримаєте репліку. Сядьте на своє робоче місце, сядьте на робоче місце, будь ласка. Дайте завершити.</p>
<p>Виступайте будь ласка.</p>
<p>&nbsp;</p>
<p>13:01:48</p>
<p>СИМОНЕНКО П.М.</p>
<p>Шановні громадяни України! Шановні наші виборці!</p>
<p>Сама ганебна&nbsp; реформа – пенсійна,&nbsp; про яку тут дуже багато говорять, була нав'язана Міжнародним валютним фондом. Саме на вимоги Міжнародного валютного фонду зрадницькі умови підписали (я називаю прізвища цих людей, які підписали: Ющенко, Тимошенко, Пинзеник, Стельмах), вони підписали меморандум, за яким взяли на себе зобов'язання провести цю пенсійну реформу і підвищити пенсійний вік. І я ці документи вже показував вам, шановні народні депутати.</p>
<p>Ця реформа проводилася з однією метою. З однієї сторони, це задовольнити вимоги олігархів не піклуватися про людей похилого віку, про майбутнє України, а з іншої сторони, задовольнити вимоги Міжнародного валютного фонду – своєчасно сплачувати їм проценти по кредитах.</p>
<p>Я хотів би привернути вашу увагу, що саме ось тут в цих умовах Міжнародного валютного фонду не тільки про пенсію йшлося, а йшлося… на себе брали зобов'язання підвищити ціни на газ і на електрику, а також скоротити фінансування всіх соціальних програм.</p>
<p>Хто голосував за цю реформу, як кажуть, ганебна? Парті регіонів, "Блок Литвина", 40 депутатів від БЮТ і "Нашої України" голосували за цю реформу. І повна відповідальність лежить якраз на цих політичних силах, які голосували. Єдина фракція у Верховній Раді, яка голосувала проти, це фракція Компартії України.</p>
<p>Далі. Цинізм і фарисейство, яке сьогодні тут розкручують представники політичних партій, які себе називають опозицією, це цинізм і фарисейство якраз і визначено тим, що вони ведуть сьогодні боротьбу за президентську посаду і в черговий раз хочуть обдурити народ України. 22 роки вам вдається дурити народ України. За цей час ви розікрали Україну, розтягнули, повиганяли людей, що вони нічні горщики таскають по всій Європі і не знають, як прогодувати і накормити власну сім'ю.</p>
<p>Я хотів би ще і ще раз заявити, що саме за вашої влади за 22 роки Україна&nbsp; з протягнутою рукою бігає по Європі. І ми в котре підтверджуємо, що якраз проблеми Пенсійного фонду – це не тільки проблеми, які, так скажемо, на поверхні лежать, і про які ви говорите, а це результати тих економічних реформ, які ви проводили. А реформи спрямували на те, що народну власність заводи і фабрики, які будували, в тому числі ваші батьки і матері, ви собі по кишеням порозтягували, а їх вигнали практично з рідної України. Це результат 22 років так званих реформ. Я про це кажу, щоб не забували, коли виходите на трибуну і в черговий раз брешете, не забувайте про те…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>СИМОНЕНКО П.М. Не забувайте про те, що історія ніколи не забуде вашу зрадницьку політику за 22 роки. Бо якраз саму бідну зробили державу України. А для шановних сьогодні наших громадян хочу нагадати, що в 1991 році, коли обдурили вас, Україна посідала місце у десятці найрозвинутіших країн Європи і світу. Саме Україна була здатна бути серед передових країн.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Сідайте, будь ласка.</p>
<p>Шановні народні депутати, зараз біля мене знаходяться два наших колеги, які вимагають припинити розгляд питання про пенсійну реформу. Це всі підтримують таку… <i>(Шум у залі)</i> Це ваші колеги, це ваші колеги таку думку висловили. Тому ми голосування щодо законопроектів та продовження цього питання будемо проводити під час розгляду законопроектів з даної тематики.</p>
<p>А зараз ставлю на розгляд питання "Різного". Прошу народних депутатів записатися.</p>
<p>Вам репліку не дав сказати народний депутат Сас.</p>
<p>Народний депутат Різаненко, фракція "УДАР Віталія Кличка".</p>
<p>&nbsp;</p>
<p>13:06:53</p>
<p>РІЗАНЕНКО П.О.</p>
<p>Передаю слово Розенку з трибуни.</p>
<p>&nbsp;</p>
<p>ГОЛОВУЮЧИЙ. Включіть мікрофон на трибуні. Народний депутата Розенко.</p>
<p>&nbsp;</p>
<p>13:07:05</p>
<p>РОЗЕНКО П.В.</p>
<p>Павло Розенко, фракція "УДАР Віталія Кличка". Я хотів би, можливо, закінчуючи попередню тему щодо пенсійної реформи, сказати, безумовно, що всіх нас, особливо опозиційні сили, які в повному складі сьогодні були присутні в залі і хотіли розгляду цього питання, дуже турбує ситуація, коли фактично пенсійна реформа не дала жодного результату.</p>
<p>Але ми маємо іншу ситуацію. Коли опозиційні сили, коли фракція "УДАР" реєструє свої законопроекти, хоче змінити пенсійну систему, хоче підвищити добробут наших співгромадян, але жодну таку ініціативу ні Партія регіонів не голосує. Жодну цю ініціативу нинішній уряд не підтримує. Натомість, коли ми питаємо: "А що ж ви хочете від пенсійної системи?" Вони, це питання провисає в повітрі, вони нічого не пропонують. Вони хочуть і надалі, щоби чиновники отримували пенсії по 15 тисяч гривень, а прості українці отримували пенсію по тисячі гривен.</p>
<p>І сьогодні ми хотіли запитати уряд саме головне базове&nbsp; питання: чому протягом трьох тижнів, протягом трьох місяців, протягом півроку українці не можуть отримати свої соціальні виплати? Чому люди не можуть вчасно отримати допомогу при вагітної і пологів? Чому люди не можуть отримати виплати по безробіттю? Чому люди не можуть отримати свої кошти за лікарняні листки? І у нас є конкретні приклади щодо затримок пенсії в Україні?</p>
<p>Але сьогоднішній "день Уряду" перетворився у фарисейство уряду і Партії регіонів. День уряду в сьогоднішньому засіданні Верховної Ради України був зірваний, тому що не з'явився сьогодні Микола Азаров і нам сказала Анна Герман, чому він з'явився, тому, виявляється, він не приймає жодних рішень. А прийшли люди, які приймають рішення. Так може, шановна Партія регіонів, досить мучити Миколу Яновича Азарова? Давайте вже звернемося Президента, щоб він послав його у відставку, адже він не приймає жодних рішень. А ті люди, які сьогодні прийшли в зал засідань звітуватися перед нами, не дали жодної інформації. Хіба ми почули від заступника міністра фінансів, коли будуть розблоковані соціальні? Ні. Хіба ми почули від міністра соціальної політики, Королевської, коли будуть заборгованості по заробітних платах у нас погашені? Ні, не почули. Загальні фрази: "Ми перерахували в регіони кошти". Так де…</p>
<p>&nbsp;</p>
<p>ГОЛОВУЮЧИЙ. Дякую, сідайте.</p>
<p>Народний депутат Ткачук, фракція "УДАР Віталія Кличка" передає слово народному депутату Капліну.</p>
<p>&nbsp;</p>
<p>13:10:31</p>
<p>КАПЛІН С.М.</p>
<p>Шановні виборці, радіослухачі, телеглядачі, шановні колеги, які залишилися тут виступити і послухати зокрема про пенсійну реформу! Тут Чечетов говорив про те, що гроші не падають з неба. Вони падають корупціонерам від Партії регіонів і комуністам. Тут Чечетов говорив, що начебто Микола Янович Азаров щось заробить там в Криму. Та ні, вони відпочивають від свого "покращення" в цьому Криму, їм немає справи безпосередньо до простого українського громадянина.</p>
<p>Я хотів би звернутися сьогодні до мешканців Донбасу, які голосували за більшість, за незалежних, начебто незалежних кандидатів, за кандидатів від Партії регіонів і за комуністів. Ви розумні люди і уважно дивилися на те, хто був присутній у залі. Тут не було ваших так званих поборників Донбасу. Вони усі, разом з урядом, Азаровим, з першими заступниками Азарова повтікали з сесійної зали, тому що їм нема чого сказати простим українським громадянам. Їхнє "покращення" призвело до того, що 3 мільйони українців, пенсіонерів, живуть за межею бідності і отримують 900 гривень. Це ганьба! Це ганьба цьому уряду і цій політиці, яка триває 20 років.&nbsp;&nbsp;&nbsp;&nbsp;</p>
<p>Разом з тим, ми повинні говорити про цифри, аби не звинувачували опозицію. Наголошую, 3 мільйони українців отримують менше 900 гривень, разом з тим, митники&nbsp; -&nbsp; 8 тисяч гривень, люди в погонах, генерали&nbsp; -&nbsp; по 12-15, 30-40 тисяч гривень, депутати Верховної Ради –&nbsp; 15 тисяч гривень. І наша політична сила, лідер політичної сили Віталій Кличко вніс до парламенту законопроект, який має урівняти всіх, без винятку, людей, в погонах ти чи з депутатським значком або бабуся чи дідусь, маєш отримувати однакову зарплатню, доки ми не вилізли з цієї кризи.</p>
<p>Що робити за цієї ситуації? Де брати гроші? Звичайно, потрібно згадати, що мільярд гривень на утримання Верховної Ради України – це ганьба і позор для держави, яка за межею бідності. Мільярд гривень на Адміністрацію Президента, мільйон гривень на утримання Президента щодня, 250 мільйонів на його перельоти, ще 300 мільйонів щорічно на будівництво нових дач.</p>
<p>Ви розумні люди з Донбасу, з Західної, Центральної України з Півночі і Півдня повинні пам'ятати, що тільки за рік регіоналами розкрадається 80 мільярдів гривень на так званих тендерних закупівлях. Ми сьогодні повинні шукати вихід і він є, вихід дуже простий, шлях до Європи дає нові і модернізації соціальних стандартів. Але є ще й інший шлях, ми повинні в першому турі визначитися з єдиним кандидатом. Мафія на чолі з Януковичем має свого єдиного кандидата. Опозиційні сили, пронародні сили, повинні мати свого кандидата і зламати хребет цій злочинній системі, і тоді пенсіонер…</p>
<p>&nbsp;</p>
<p>ГОЛОВУЮЧИЙ. Дякую. Сідайте, будь ласка.</p>
<p>Для виступу запрошується народний депутат Пехов, фракція Партії регіонів.</p>
<p>&nbsp;</p>
<p>13:13:49</p>
<p>ПЕХОВ В.А.</p>
<p>Володимир Пехов, 64 виборчий округ, фракція Партії регіонів, Житомирщина.</p>
<p>Шановний головуючий, шановні колеги, шановні виборці, у моєму виступі не буде політики. Він стосується конкретної проблеми, мова йде про Коростеньську міську лікарню Житомирської області, яка недавно відсвяткувала свій&nbsp;100-літній ювілей. На сьогоднішній день це одна з найбільш в області багатопрофільних лікарень. У рамках виконання соціальних ініціатив&nbsp; Президента України Віктора Януковича тут приділяється особлива увага покращенню медичного обслуговування жителів міста на північному регіоні області.&nbsp;</p>
<p>Однак є&nbsp; проблема, яку самотужки&nbsp; нам вирішити неможливо – це стосується добудови хірургічного комплексу лікарні, його будівництво розпочато у 1989 році.&nbsp; На сьогоднішній день об’єкт знаходиться у законсервованому стані. Ступень його будівельної готовності становить 76 відсотків. Дорученням Президента України від&nbsp; 12 вересня&nbsp; 2012 року передбачене фінансування цього об’єкту за кошти державного бюджету. Для завершення будівництва необхідно близько 50 мільйонів гривень.</p>
<p>З цього приводу мною надсилались депутатські звернення до різних органів виконавчої влади. Однак до цього часу питання&nbsp; залишається не вирішеним.&nbsp; Я дуже сподіваюсь і вірю, що Прем'єр-міністр Микола Яновича Азаров почує виборців, почує мене і сприятиме вирішенню цього питання.</p>
<p>Наголошую, добудова хірургічного центру є вкрай необхідною для жителів північних регіонів області. Прошу&nbsp; вважати мій&nbsp; виступ депутатським запитом до шановного Прем’єр-міністра Миколи Яновича Азарова. Про результати прошу&nbsp; проінформувати мене у визначений термін. Вірю, що допоможете. Дякую.</p>
<p>&nbsp;</p>
<p>ГОЛОВУЮЧИЙ. Дякую. Сідайте, будь ласка.</p>
<p>Народний депутат Буховець Олег передає право для виступу&nbsp; народному депутату Левченко Ользі, фракція Компартії України.</p>
<p>&nbsp;</p>
<p>13:16:29</p>
<p>ЛЕВЧЕНКО О.В.</p>
<p>Ольга Левченко, фракция Компартии Украины, город-герой Киев.</p>
<p>Уважаемые коллеги! Уважаемые избиратели! Мы&nbsp; сегодня бурно обсуждали пенсионную реформу, назывались цифры &nbsp;дефицита бюджета Пенсионного фонда. И получается, что уже ни для кого не секрет, что страна находится в экономическом коллапсе. Правительство не имеет полноценной программы действий, оно только латает дырки. Ну, посмотрите, латать уже негде, наша экономика, наш бюджет похож на авоську, все эти дырки не залатать.&nbsp;</p>
<p>По всей стране при этом сворачивается реальный сектор экономики. И правительство не предпринимает никаких мер, и продолжают рапортовать про "покращання".</p>
<p>Поэтому Компартия, говоря о пенсионной реформе, говорит о том, что этот вопрос нужно решать комплексно: это обеспечение всего работоспособного населения рабочими местами, возобновление работы предприятий, создание условий для развития бизнеса, выведение из тени зарплат и других доходов.</p>
<p>Примером того, что у нас сворачиваются промышленные предприятия конкретные по Киеву, ко мне обратился&nbsp; трудовой коллектив государственного предприятия конструкторское бюро "Артиллерийское оружие", которое входит в концерн "Укроборонпром".&nbsp; Предприятие, на котором работает почти 180 человек, работает в системе интенсивности, полноценно выполняет госзаказы. И что в итоге? На сегодняшний день задолженность по зарплате с мая по сентябрь составляет 3 миллиона 110 тысяч гривен. Работники не получают даже выплаты по больничным листам, так как задолженность перед Пенсионным фондом выросла до 2 миллионов 353 тысячи гривен. Откуда взяться Пенсионному фонду, если зарплаты не выплачиваются?</p>
<p>Вот уже четыре дня, как трудовой коллектив КБ "Артиллерийское оружие" объявил забастовку, работники готовы идти на все, вплоть до блокирования транспортных магистралей до полного погашения задолженностей по заработной плате.</p>
<p>Семьи сотрудников уже полгода не имеют нормального постоянного финансирования.</p>
<p>Напомню, что невыплата заработной платы в соответствии со 175 статьей Криминального кодекса Украины является криминальным преступлением и нарушением трудовых прав работников. Поэтому, обращаясь с этой трибуны у Генеральному прокурору Виктору Павловичу Пшонке, я прошу принять меры соответствующего реагирования для погашения задолженности перед работниками госпредприятия КБ "Артиллерийское оружие". И прошу считать мое выступление депутатским запросом. Спасибо.</p>
<p>&nbsp;</p>
<p>ГОЛОВУЮЧИЙ. Дякую. Сідайте. Для виступу запрошується народний депутат Василь Самойленко, фракція Компартії України.</p>
<p>&nbsp;</p>
<p>13:19:34</p>
<p>САМОЙЛЕНКО В.П.</p>
<p>Шановні депутати, минулого тижня ми всі стали свідками чергового гніву і обурення жителів Першотравневого Овручського району Житомирської області, які перекрили міжнародну трасу, вимагаючи роботи, виплати заробітної плати місцевим підприємством ПАТ "Кварцит". Щоб заспокоїти людей, з'їхалися чиновники різних рівнів, гарно говорили і уже в десятий, а той в двадцятий раз обіцяли розібратися, вплинути на ситуацію.</p>
<p>В цей час красиві заяви про соціальний захист населення робив і Прем'єр-міністр Микола Янович. Буквально днями і вже вкотре заявив, що доб'ється погашення заборгованості по зарплаті. Такі ж заяви пролунали і сьогодні з вуст міністра соціальної політики пані Королевської. Але дальше слів справи не йдуть, заборгованість по зарплаті як була понад мільярд, так і залишається. Це є ніщо інше, як прояв нахабства і цинізму з боку чиновників, роботодавців, як на даному підприємстві, так і в цілому по Україні. До проблем простих людей їм байдуже, немає ніякого відношення до того, як виживають у цій ситуації наймані робітники. Побувавши на мітингу, зустрівшись з людьми, я вже вкотре переконався, що ця бездіяльність керівників є наслідком безкарності, бездії держави і закону.</p>
<p>Щоб не бути голослівним, дещо деталізую про ПАТ "Кварцит". Робітникам цього підприємства "хазяїн" (в лапках), а він тут уже за останні роки міняється п'ять разів, заборгував зарплати понад шість мільйонів гривень. З цього приводу обласна рада провела 6 засідань, а районна – 12, були і запити до Генпрокуратури, відповідних міністерств, нашого депутата Олександра Присяжнюка. Вони, як уже ввійшло в практику, направлені в область, а ті відрапортували: матеріли з ............ення&nbsp; ситуації на підприємстві спрямовані до правоохоронних органів для надання правової оцінки діям посадових осіб щодо порушення законодавства з оплати праці та умисного доведення підприємства до банкрутства. І також півтора року слова – і ніякої конкретики. Навпаки, підприємство зупинили, віддали його банку за непогашені кредити, розпочали розбазарювання виробничих потужностей, виставили за ворота майже 400 працюючих, а на входах - з берданками охорону. ось він, початок і кінець, злочинної ланки: приватизація – отримана вигода – вирізання і продаж. Правоохоронні органи стоять осторонь і не можуть дати належну оцінку.</p>
<p>В цій ситуації нам треба невідкладно прийняти внесений закон керівником фракції комуністів Петра Миколайовича Симоненка про встановлення 0,5 відсотка пені за кожен день від суми невиплаченої заробітної плати. Якщо ми приймемо цей закон, то значно поменшає невиплат зарплат.</p>
<p>А щодо даного підприємства, то своє рішуче слово…</p>
<p>&nbsp;</p>
<p>ГОЛОВУЮЧИЙ. Дякую. Сідайте, будь ласка.</p>
<p>Для виступу запрошується народний депутат Кайда, фракція "Свободи". Народний депутат Сабій, фракція "Свобода".</p>
<p>&nbsp;</p>
<p>13:23:02</p>
<p>САБІЙ І.М.</p>
<p>Шановні народні депутати, шановний український народе! 15 жовтня у місті Калуга голова Партії регіонів, він же Прем'єр-міністр України, Азаров здійснив чергову спробу здати національні інтереси України – та посягнув фактично на частину суверенітету України. 15 жовтня ним було підписано угоду з Росією про створення так званого "Причорноморського зернового пулу", який має через півроку бути утворений в складі України, Росії та Казахстану.</p>
<p>Уряд на чолі з Азаровим розказує нам про те, що це дасть можливість краще заробляти Україні на продажі наших зернових. Насправді це не відповідає дійсності. Нам розказують про те, що ця структура має нагадувати ОПЕК – відомий нафтовий картель. Але ОПЕК контролює більше 50 відсотків видобутку світової нафти. "Причорноморський зерновий пул" може контролювати максимум 20 відсотків, що не буде впливати суттєво на світову ціну зернових.</p>
<p>Друге. Для того щоб існувала така структура, мусить бути створений наддержавний орган.</p>
<p>У нас є запитання до Азарова. Хто давав йому право підписувати угоди&nbsp; і частину&nbsp; державного суверенітету передавати якимось наддержавним органам? Фактично ця угода створення наддержавного органу буде&nbsp; шкодити&nbsp; українському сільському господарству.</p>
<p>Українська держава змушена буде погоджувати квоти експорту та квоти споживання внутрішнього&nbsp; зернових з іншими державами, що, безперечно, буде впливати на продовольчу безпеку України, так як врожайність зернових неможливо передбачити.</p>
<p>Фактично що відбувається? Росії, безперечно, необхідно тільки одне від цієї угоди – це доступ до&nbsp; української залізниці, це доступ до українських елеваторів, українських портів, так як вона своєї розвинутої інфраструктури в середовищі Чорного моря не має.</p>
<p>Ми всі пам'ятаємо, як попередніми роками Росія не пропускала казахстанські зерновози через свою територію до тих пір, поки не продавала спочатку власне зерно. А, власне, в структурі&nbsp; цього зернового пулу Україна складає 51&nbsp; відсоток, Росія – 31, а Казахстан – тільки 18.</p>
<p>Ми вважаємо такі дії уряду Азарова&nbsp; неприпустимими. Ми вимагаємо&nbsp; негайного оприлюднення&nbsp; повного тексту всіх підписаних договорів. Ми вважаємо, що це тільки буде шкодити сільському господарству – єдиній галузі, яка зараз в Україні дає позитивну динаміку і фактично за рахунок якої зараз ще Україна так-сяк виживає і може виживати надалі.</p>
<p>Ми не допустимо знищення сільського господарства України і знову підпорядкування нашого експорту зернових третім державам.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Народний депутат Панькевич, фракція "Свобода", передає слово для виступу народному депутату Павловському.</p>
<p>&nbsp;</p>
<p>13:26:12</p>
<p>ПАВЛОВСЬКИЙ А.М.</p>
<p>Андрій Павловський, фракція "Батьківщина".</p>
<p>Шановні співвітчизники! Два тижні тому як прозвучала заява Президента Росії Володимира Путіна про те,&nbsp; що нібито "Газпром" надав Україні за прямою вказівкою керівництва Росії газ за ціною&nbsp; 260 доларів за тисячу кубів.&nbsp; &nbsp;Але вже з'ясувалось, що під Україною Путін мав на увазі іноземну посередницьку компанію, яка належить сумнозвісному олігарху Дмитру Фірташу.</p>
<p>Ми вимагаємо від уряду надати пояснення. Якими чином ця приватна структура, яка належить Фірташу, буде забезпечувати стабільність транзиту газу в Європу? І чому компанія "Нафтогаз", яка купує газ за ціною 410 доларів, а в той же час приватна компанія Фірташа отримує таку величезну знижку? І знаючи історію пана Фірташа, зрозуміло, що це не просто так.</p>
<p>У зв'язку з цим фракція "Батьківщина" і опозиція вимагають від уряду негайно пояснити, яким чином будуть регулюватись стосунки між "Нафтогазом" і компанією Фірташа? Які зараз у них взаємні зобов'язання? Коли і за яких умов приватна компанія Фірташа буде вимагати "Нафтогазу" підняття зі сховищ газу, який належить їй і об'єм якого складає, вдумайтесь в це, - більше 7 мільярдів кубів газу?!</p>
<p>Чи не призведе це до вкрай жахливих наслідків? А саме невиконання державною компанією "Нафтогаз" зобов'язань перед нашими іноземними партнерами?</p>
<p>Ми не виключаємо, що готується провокація, спрямована на те, щоб потім звинуватити Україну у невиконанні своїх прямих зобов'язань перед нашими європейськими партнерами і тим самим підставити під сумнів європейську інтеграцію нашої країни.</p>
<p>Хочу нагадати, що клан Фірташа, це саме той клан, який монопольно володіє газорозподільчою системою України, який приватизував майже на 100 відсотків газорозподільчі компанії, облгази так звані. Який майже на 100 відсотків володіє титановою галуззю. І вдумайтесь в це! Стратегічні галузі залежать від волі однієї фізичної особи, від одного олігархічного клану!</p>
<p>І хотів би зазначити, що скупка цих стратегічних галузей Фірташем проводилась на кредити "Газпрому" на суму більше 2 мільярдів доларів.</p>
<p>І чи не під загрозою стратегічної галузі України, які знаходяться фактично під контролем керівництва Росії. І саме в цих діях української влади і Антимонопольного комітету, який це дозволив, є пряме порушення національних інтересів України. Ми вимагаємо прокуратуру, всі правоохоронні органи…</p>
<p>&nbsp;</p>
<p>ГОЛОВУЮЧИЙ. Народний депутат Ольга Борита, фракція Компартії України.</p>
<p>&nbsp;</p>
<p>13:29:35</p>
<p>БОРИТА О.В.</p>
<p>Шановний головуючий, шановні колеги, шановні громадяни України! Сьогодні я хочу в черговий раз привернути вашу увагу до так званої медичної реформи. А саме: це недопущення реорганізації і перепрофілювання госпіталю, Старокостянтинівського військового госпіталю 1067 міста Старокостянтиніва Хмельницької області.</p>
<p>До мене як до народного депутата звернулися всі військовослужбовці. В листі мої виборці зазначили, що переважна більшість із них крім пенсії не має ніяких доходів. Бо за станом здоров'я, яке вони втратили за роки служби за віком, не мають змоги працювати та отримувати доходи з інших джерел.</p>
<p>В сучасних умовах, коли затрати на лікування стали для громадян непомірним тягарем, єдиною можливістю отримати пристойну гідну людську можливість підправити своє здоров'я є звернення до спеціалістів цього військового госпіталю. Саме тут завдяки старанності, високому професіоналізму, чуйності медичного персоналу мої земляки отримують кваліфіковану медичну допомогу. Таку допомогу отримували тут і пенсіонери Шепетівського, Славутського, Білогірського, Ізяславського, Теофіпольського, Старокостянтинівського районів Хмельницької області.</p>
<p>З даного питання ми разом з моєю колегою Спіріною Іриною Дмитрівною зверталися з депутатських запитом у Міністерство оборони, до Кабінету Міністрів. Отримані відповіді від Першого віце-прем'єра Арбузова, міністра оборони Лебедєва засвідчують, що госпіталь не вберегти.</p>
<p>Звичайно, найвищі державні чиновники запевняють, що рівень медичного&nbsp;обслуговування громадян не погіршиться. Та чи знайдеться хоч один позитивний приклад такого успішного реформування в країні? Сумнівно. Адже за директивою вже госпіталь попередили, що з 1 січня 2014 року буде скорочено медичний персонал з 88 чоловік до 42 чоловік. А ветеранів, вдумайтесь, з Славути міста, Шепетівка будуть направляти в місто Хмельницький, госпіталь. А це 100 кілометрів від населеного пункту.</p>
<p>Тому фракцій комуністів ще раз і ще раз звертається до профільних міністерств в тому, щоб не допустити погіршення лікування наших громадян. Не допустити закриття лікарень і інших медичних установ. І це для нас, для депутатів являється першочерговим завданням.</p>
<p>Я прошу мій виступ вважати депутатським запитом до…</p>
<p>&nbsp;</p>
<p>ГОЛОВУЮЧИЙ. Дякую. Сідайте, будь ласка.</p>
<p>Для виступу запрошується народний депутат Гончаров, фракція Компартії України.</p>
<p>&nbsp;</p>
<p>13:33:01</p>
<p>ГОНЧАРОВ С.В.</p>
<p>Шановні виборці, сьогодні кожного дня ми чуємо браві речі від міністра аграрної політики, що вдалося досягти приросту валової сільськогосподарської продукції, позитивної динаміки і таке інше. Але що ми бачимо насправді? Людям в селі стало жити трудніше і важче. Аграрії і влада розмовляють різними мовами. Вони їй про свої біди, а вона хвалиться рекордними врожаями. Це наче діалог німого з глухим.</p>
<p>Так, молокоздатчики Білокуракинського і Троїцького районів Луганської області другий рік не можуть отримати гроші за здану продукцію. З владних кабінетів йдуть одні відписки. А як пояснити своїм дітям Заїкі Юрію Вікторовичу з села ……, якому заборгували більше 30 тисяч гривень, що&nbsp; треба їх одіти, купити вугілля та просто вижити.</p>
<p>Пайовики села Кабичівка Марківського району не можуть отримати перерахунки за земельні паї. Заробітна плата на селі найнижча, пенсії найнижчі, безробіття найвище. Депутати-аграрії Луганської області, які звернулися до мене занепокоєні такою ситуацією. Адже фіскальне та бюрократичне вороння над селом розвелося стільки, що світу білого не видно. Село стало розглядатися як офшорна зона, де аграрні бізнесмени відмивають гроші та ховають прибутки.</p>
<p>Сьогодні взято курс на аграрну олігополію. Влада де-факто почала скуповувати активи середніх агрогосподарств великими холдингами орієнтованими на експорт продовольства. Це призведе до того, що українське селянство не буде мати свої земельні паї, не реальні перспективи працювати. А варварське відношення до землі.</p>
<p>Всі ми пам'ятаємо, як під час нацистської окупації українські чорноземи ешелонами вивозили в Германію. Те, що діється з нами чорноземами зараз – це справжня катастрофа, а саме хамська, зневажене ставлення до землі. Нові хазяїни забули вже, що таке сівозміни. Із року в рік сіють соняшник, рапс. Про органічні добрива – основа-основ землеробства&nbsp;&nbsp; забуто. Але без органіки на голій хімії земля буде плодородити недовго. Тому й бачимо, витягли з землі все і здають як неліквід.&nbsp;</p>
<p>Сьогодні в Луганській, в Донецькій, Запорізькій, Миколаївській сотні тисяч гектар деградованих та малопродуктивних земель, які потребують консервації. При такому ставленні до землі вся Україна стане неліквідом.</p>
<p>Я їздив до Білорусії, думав, що там добре, а там дуже добре. Село розвивається.</p>
<p>Позиція Компартії України – ні продажу землі. Дати селянам дешеві кредити для розвитку кооперативів. Створити умови для збиту сільськогосподарської продукції для реальних товаровиробників. І головне – кадри. Сільським господарством не повинні управляти люди, які знають село тільки з тарілки під носом. Спасибо.</p>
<p>&nbsp;</p>
<p>ГОЛОВУЮЧИЙ. Дякую, Сергій Васильович. Сідайте.</p>
<p>Для виступу запрошується народний депутата Гайдош, фракція Партії регіонів.</p>
<p>&nbsp;</p>
<p>13:36:06</p>
<p>ГАЙДОШ І.Ф.</p>
<p>Іштван Гайдош, фракція Партії регіонів.</p>
<p>Шановний головуючий, шановні народні депутати,&nbsp; шановні слухачі! У минулому році Верховна Рада України імплементувала Європейську хартію регіональних мов та мов меншин, прийнявши Закон України "Про засади державної мовної політики", тим самим наблизивши наше законодавство до європейських норм і стандартів у сфері захисту прав меншин. Згідно пункту 4 "Прикінцевих положень" Закону Кабінет Міністрів та відповідні міністерства зобов’язані у тримісячний термін забезпечити приведення своїх нормативно-правових актів у відповідність із цим Законом. Цей документ також передбачає, щоб органи влади, установи та організації, їх посадові особи і, що важливо, всі громадяни були проінформовані про права та обов’язки, визначені цим законом.</p>
<p>Хочу зазначити, що на протязі 2013 року виконання закону проходило повільно. Хоча на даний час деякі положення цього закону виконуються, але багато з них, на жаль, так і не реалізувались. Підтверджує це моніторинг, який проводили спільно народними депутатами, лідерами громадських організацій національних меншин. Це прозвучало і від представників національно-культурних громад під час виїзного засідання нашого комітету до Закарпатської області. Причин невиконання декілька. В основному це недостатнє фінансування, незнання самого закону посадовими особами місцевої влади, а в окремих випадках просто небажання його виконати.</p>
<p>У відповідь на моє звернення Міністерство культури України поінформувало було сформовано перелік нормативно-правових актів, які необхідно прийняти для забезпечення реалізації цього закону. І саме на Міністерство юстиції та Держтелерадіо України покладено завдання забезпечити підготовку відповідних проектів нормативно-правових актів для внесення їх на розгляд уряду.</p>
<p>Тому, хотів би звернутись до уряду та визначених центральних міністерств і відомств щодо прискорення підготовки відповідних документів та передбачити у проекті Державного бюджету на наступний рік кошти на виконання цього закону в повній мірі. Прошу вважати мій виступ депутатським запитом до прем'єр-міністра України. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Сідайте. Оксана Продан, фракція "УДАР Віталія Кличка". Включіть мікрофон, будь ласка.</p>
<p>&nbsp;</p>
<p>13:39:20</p>
<p>ПРОДАН О.П.</p>
<p>Прошу передати слово Дубневич Ярославу.</p>
<p>&nbsp;</p>
<p>ГОЛОВУЮЧИЙ. Ярослав Дубневич.</p>
<p>&nbsp;</p>
<p>13:39:33</p>
<p>ДУБНЕВИЧ Я.В.</p>
<p>Добрий день, шановний пане Голово, шановні депутати! Ярослав Дубневич, фракція "УДАР Віталія Кличка", 120 виборчий округ.</p>
<p>Напередодні розгляду та прийняття Державного бюджету України на 2014 рік хочу торкнутися ситуації з одним з найбільших очікуваних джерел видатку розвитку – Державним фондом регіонального розвитку. Це реальне джерело коштів державного бюджету, котрі б мали піти на відбудову та будівництво шкіл, садочків та лікарень. Обсяг фонду, відповідно до норм Бюджетного кодексу, має становити не менше 1 відсотка від загального фонду державного бюджету. Простою мовою, якщо не відбудеться чергова маніпуляція при складанні проекту фінансового плану держави, на рік це буде 3,5 мільярди гривень. До речі, кажу це для представників уряду, з цього приводу щодо суму фонду є пряме доручення Президента України, розтиражоване засобами масової інформації після останнього засідання ради регіонів.</p>
<p>Про всяк випадок нагадую, що у 2013 році видатки на Державний фонд регіонального розвитку було втричі менше аніж передбачено Бюджетним кодексом, 980 мільйонів. Сподіваюсь, що в проекті Державного бюджету України на 2014 рік буде виконана норма Бюджетного кодексу і фонд у 2014 році запрацює у повному обсязі. Однак, будь-яку добру справу можна згубити виконанням бюрократією, паперовими процедурами, котрі вихолощують зміст і хронічними казначейськими перепонами затримують освоєння коштів. Разом з народними депутатами групи "Львівщина", ми вирішили вийти на окрему ініціативу з даного питання. Логіка даної ініціативи, що&nbsp; в Державному фонді регіонального розвитку зводиться до розподілу 70 відсотків бюджетних коштів відповідно до чисельності населення, яка проживає у відповідному регіоні рівня області, міста Києва та Севастополя, а також розподілу 30 відсотків бюджетних коштів з урахуванням низки соціально-економічних індексів.</p>
<p>Таким чином, на нашу думку, ніщо не заважає уряду при формуванні бюджету&nbsp; передбачити оцих 70 відсотків бюджетних коштів у вигляді субвенцій обласним та міським бюджетам міста Києва та Севастополя. Немає чого чекати червня та травня, коли уряд спроможеться на затвердження проектів, котрі мають фінансуватися з фонду.&nbsp; Будівництво шкіл та лікарень, садків та об’єктів ЖКГ не повинно починатися&nbsp; у&nbsp; серпні та вересні. Ми повинні покінчити з&nbsp; явищем, коли дороги латаються в часи, коли випадає сніг, а штукатурні роботи проводиться за мінусової температури.&nbsp; Звісно, такий порядок, що не словом, а ділом означає реальну децентралізацію одного з найбільших джерел розвитку в&nbsp; держбюджеті, не зовсім влаштовуватиме уряд.</p>
<p>Але я звертаюсь зараз&nbsp; до депутатів мажоритарників, які за рік вже добре розуміють суть цієї проблеми, і прошу вашої підтримки. Від імені депутатів від Львівщини, звертаюсь до вас, шановні депутати мажоритарники, нам депутатам від Львівщини болить за розбудову рідного краю бо він у&nbsp; нас в руїнах. Я вірю…</p>
<p>&nbsp;</p>
<p>ГОЛОВУЮЧИЙ. Дякую, сідайте, будь ласка.</p>
<p>Народний депутат Мочков Олександр, фракція "УДАР Віталія Кличка"</p>
<p>&nbsp;</p>
<p>13:42:57</p>
<p>МОЧКОВ О.Б.</p>
<p>Олександр Мочков, фракція "УДАР Віталія Кличка".</p>
<p>Шановний Головуючий! Шановні колеги! Завжди бездіяльність влади активно обговорювалась та&nbsp; критикувалася, завжди існують кращі і існують гірші періоди для економіки виконання бюджету, зростання інвестиційної привабливості. Але&nbsp; та ситуація, яка створюється останні роки, а останні півроку взагалі виходить за всі межі допустимих границь, змушує задуматись над явністю взагалі яких-небудь цінностей нинішньої влади.</p>
<p>Гучні заяви та політичні обіцянки прикривають повну розруху та зневіру наших громадян, особливо в сільській місцевості. Робити висновки про ситуацію в країні, ми&nbsp; можемо спираючись на дві підстави: перше –&nbsp; це чисельність звернень наших громадян, які надходять на пошту як&nbsp; народного депутата України&nbsp;&nbsp;&nbsp;</p>
<p><b>Фрг__03859*003*031&lt;13:43:51&gt;&lt;ДанильченкоМ.В.&gt;</b><b></b></p>
<p>&nbsp;</p>
<p><b>Фрг__03859*003*031&lt;13:43:51&gt;&lt;ДанильченкоМ.В.&gt;</b><b></b></p>
<p>та скарги людей на особистих прийомах громадян, аналізуючи які, говорити про покращання цим людям просто неможливо.</p>
<p>А от другою підставою є цифри, які чітко і без зайвих слів говорять самі про себе. У&nbsp; 2013 році кожного місяця промислове виробництво скорочувалося порівнянь&nbsp; з аналогічним періодом 2012 року. Українська економіка у другому кварталі скоротилася на 1,3 відсотки, що більше, ніж кварталом раніше. Обсяги прямих інвестицій в Україну у другому кварталі 2013 року скоротилися вперше з 2010 року.</p>
<p>Кабінет Міністрів накопичив гігантську заборгованість по соціальним виплатам. Люди не отримують виплати по&nbsp; безробіттю, вагітності, пологах, по догляду за дитиною, затримується допомога на інвалідів, оплата лікарняних у всіх сферах. А ці виплати повинні отримувати люди, які опинилися у ситуації, коли вони їм потрібні, ніж будь-кому з нас.</p>
<p>Так зване "реформування" нинішньою владою у всіх сферах функціонування нашої держави призводить тільки до погіршення стану економіки та зубожіння народу України.</p>
<p>Пенсійна реформа майже утричі збільшила дефіцит Пенсійного фонду та перетворила життя наших громадян у сподівання дожити до пенсії.</p>
<p>Медична реформа призводить до скорочення лікарень, скорочення робочих місць та погіршення медичних послуг. Після медичної реформи уряд у сільській місцевості… тепер теж не кожен може сподіватися навіть дістатися до найближчої лікарні.</p>
<p>Починаючи зі столиці країни, знищується місцеве самоврядування. Скільки часу буде тривати нелегітимна Київська міська рада? Рада декілька разів&nbsp; розглядала питання про призначення місцевих виборів у Києві, але голосування було провалене, за нього не голосувала фракція Партія регіонів. Я хочу звернутися до провладних депутатів: а яких результатів ви після цього беззаконня чекаєте від столичних виборців?</p>
<p>Підсумовуючи, хочу сказати,&nbsp; що так далі тривати не може.</p>
<p>&nbsp;</p>
<p>ГОЛОВУЮЧИЙ.&nbsp; Дякую, сідайте, будь ласка.</p>
<p>Народний депутат Сич, фракція "Свобода". Передає слово народному депутату Іллєнку.</p>
<p>&nbsp;</p>
<p>13:46:18</p>
<p>ІЛЛЄНКО А.Ю.</p>
<p>Андрій Іллєнко, фракція Всеукраїнського об'єднання&nbsp; "Свобода", місто Київ.</p>
<p>&nbsp;Шановні виборці, шановні колеги! Вже кілька місяців в місті Києві триває справжня хвиля репресій проти свободівців, проти патріотів, які захищають своє місто, які захищають право&nbsp; місцевої громади на&nbsp; своє самоврядування, які борються з нелегітимною Київрадою, які захищають Київ від рейдерів і незаконних забудов. І тому ми вирішили 28 жовтня в понеділок об 11 годині проводити масове пікетування Міністерства внутрішніх справ з вимогою припинити політичні репресії проти свободівців та інших патріотів. На сьогоднішній день близько двох десятків свободівців знаходяться під кримінальним тиском репресивної машини Януковича за свою активну боротьбу за права українців, зокрема:</p>
<p>&nbsp;Петро Кузик заступник голови київської міської організації Всеукраїнського об'єднання "Свобода" – кримінальне провадження за протидію узурпації громадської ради при КМДА.</p>
<p>Ярослав Лисенко голова Солом'янської районної організації Всеукраїнського об'єднання "Свобода" – одразу два провадження, за боротьбу проти нелегітимної громадської ради і боротьбу з "тітушками" 18 травня.</p>
<p>Так само Олексій Воронцов і Сергій Бойко таж сама кримінальна справа.</p>
<p>І Сергій Бондар, Руслан Андрійко член політради Всеукраїнського об'єднання "Свобода", а також Василь Зозуля і Олександр Колесніченко голова Голосіївської районної організації – за боротьбу проти нелегітимної Київради.</p>
<p>&nbsp;Віктор Поштар і Ігор Шляхетнюк, а так само Руслан Андрійко і Сергій Бондар – за сфабриковану справу про нібито демонтаж пам'ятника Леніну в Полтавській області.</p>
<p>Олег Шевчук, Микола Смирнов, Сергій Нечипоренко протидіяли дерибану землі "регіоналами" в Броварах.</p>
<p>Михайло Кублій і Сергій Аксенюк уже отримали кримінальні вироки за протидію земельному дерибану "регіоналів" в місті Києві.</p>
<p>Кирило Бабенцов голова прес-служби київської міської організації уже отримав вирок за те що проявив неповагу, так звану, до комуністичних символів.</p>
<p>Артем Семенихін вже отримав вирок за те, що боровся з одним з кандидатів від Партії регіонів в Сумській області.</p>
<p>Зараз фабрикуються кримінальні справи за протидію рейдерству проти єдиного кандидата від усіх опозиційних сил в 223-му Шевченківському районі міста Києва, проти Юрія Левченка.</p>
<p>Також фабрикується вже зараз справи проти Євгена Карася, проти Володимира Бокняка, проти Артема Рубана.</p>
<p>Фактично, близько 20-и свободівців сьогодні знаходяться під кримінальним&nbsp;пресингом. Це ці люди, які реально борються за права українців, за права киян. це ті люди, які не на словах, а на ділі доводять, що це справжнє молоде покоління України, яке змете цю прогнилу Партію регіонів і їхніх холуїв-прислужників комуністів, які тут рот відкрили і щось там розказують, що мало. Ви жодної акції не провели на захист людей! Ви, викормиши Партії регіонів і олігархів, закрийте рот і мовчіть! А ці люди будуть правити країною вже дуже скоро. І отоді ви відчуєте, що таке справжня українська влада. Слава Україні!</p>
<p>&nbsp;</p>
<p>ГОЛОВУЮЧИЙ. Для виступу запрошується Ольга Михайленко, фракція Компартії України.</p>
<p>&nbsp;</p>
<p>13:49:38</p>
<p>МИХАЙЛЕНКО О.Д.</p>
<p>Ольга Михайленко, фракція Комуністичної партії України, Херсонщина. Шановні "свободівці", коли ви заправите Україною, то українці будуть всі плакати, знайте про це.</p>
<p>Шановний Ігорю Григоровичу, шановні народні депутати, виборці! Компартія України в черговий раз звертає увагу урядовців на продовження геноциду сільського населення. Спочатку ринкові реформи, ринкові реформатори, які сидять у цій залі, зруйнували великотоварне сільськогосподарське виробництво, а сьогодні руйнують галузь сільської медицини. Навіть неосвіченій людині зрозуміло, що для сільського населення, здебільшого пенсійного віку, вкрай необхідно надання послуг з лікування у сільських дільничних лікарнях. І мені сьогодні прикро констатувати той факт, що місцеві депутати Херсонщини, які представляють провладну Партію регіонів і так званих опозиційних сил, зокрема БЮТу, "Єдиного центру", "Народний", голосують за ліквідацію дільничних лікарень, забираючи останню надію у старшого покоління. Бо усім зрозуміло, що літня людина не поїде ні до райцентру, ні до обласної лікарні. Для неї місцева лікарня – це її спасіння.</p>
<p>На превеликий жаль, на Херсонщині вже розправилися зі Строганівською, готується реорганізація в амбулаторію "Асканія Нова", дільничної лікарні Чаплинського району, де&nbsp;розташований всесвітньовідомий біосферний заповідник, який щорічно відвідують більше 100 тисяч туристів та яка обслуговує мешканців 7&nbsp; населених пунктів, на днях поховали молодого 48-річного головного лікаря цієї лікарні Станішевського Сергія Івановича, якого довели до смерті&nbsp; ті, хто реалізую цю антинародну медичну реформу.</p>
<p>Розправляються з Садовською дільничною лікарнею Голопристанського району, Архангельською Високопільського. І так по всій Херсонщині і країні. А голова Чаплинської райдержадміністрації Бориславський з цього приводу констатує: у мене був шанс залишитися на посаді, а ви, комуністи, цей шанс відібрали, бо не підтримали медичну реформу у районі; ось мене і звільнять з цієї посади.</p>
<p>Яка ступінь цинізму влади, щоб ціною посади&nbsp; знищувати лікарні, школи, дитячі садочки!</p>
<p>Комуністична партія України&nbsp; вимагає&nbsp; припинити це зухвальство та залишити у спокої дільничні сільські лікарні&nbsp; та лікарів, які самовіддано сьогодні працюють на селі, а допомогти сільській медицині у забезпеченні&nbsp; її&nbsp; необхідним сучасним обладнанням. Результат реформи – медична допомога стала недоступною для простої людини. Не дочекавшись "швидкої допомоги" люди просто помирають. Якщо це є метою реформи, то ви, панове,…</p>
<p>&nbsp;</p>
<p>ГОЛОВУЮЧИЙ. Дякую. Сідайте, будь ласка.</p>
<p>Для виступу запрошується народний депутат Гузенко, фракція Партії регіонів. Боярський передав слово Гузенку.</p>
<p>Шановні колеги, ми завжди так з вами. От всі ваші колеги попередавали, всі написали, так що…&nbsp; <i>(Шум у залі)</i> Виступайте, будь ласка.</p>
<p>&nbsp;</p>
<p>13:53:11</p>
<p>ГУЗЕНКО К.О.</p>
<p>Дякую. Костянтин Гузенко, Дніпропетровщина. Шановні колеги! Місто Дніпродзержинськ являється третім містом по значенню в Дніпропетровській області. В місті проживає&nbsp; 250 тисяч&nbsp; населення. На сьогоднішній день місто потребує нашої допомоги.</p>
<p>По-перше, зростання&nbsp; промислового потенціалу протягом минулих років завдало значної шкоди навколишньому середовищу.</p>
<p>В місті працюють 55 великих і середніх підприємств, більшість з яких визначаються значною енергоємкістю, що призводить до великої кількості відходів та скидів забруднюючих речовин. З розрахунку на одного мешканця міста протягом останніх років припадає більше 500 кілограм шкідливих речовин.</p>
<p>В межах міста, в безпосередній близькості від центральної частини, розташовані 5 сховищ колишнього уранового виробництва "Придніпровський хімічний завод", де міститься 13 мільйонів тонн радіоактивних відходів. Це означає, що на одного мешканця міста приходиться 53 тонни радіоактивних відходів.</p>
<p>Для вирішення екологічних проблем міста необхідна державна підтримка. Нам, шановні депутати, належить виконати зобов'язання Верховної Ради минулого скликання.</p>
<p>По-перше, щодо зазначення статусу режимної території колишнього уранового виробництва "Придніпровський хімічний завод". Внести зміни в Земельний кодекс України щодо звільнення підприємств – власників уранових об'єктів та підприємств, що забезпечують фізичний захист цих об'єктів. Прийняти Закон України про статус та соціальний захист ветеранів уранового виробництва.</p>
<p>По-друге, шановні депутати. Важливе питання для міста – це мостовий перехід через річку Дніпро, що є єдиним джерелом з'єднання між житловою та промисловою частиною нашого міста.</p>
<p>Зазначу, що на території лівобережної частини знаходяться 254 житлових будинки, де мешкає 120 тисяч населення. Однак, більша частина мешканців лівобережжя зайнята на промислових підприємствах правобережної частини міста.</p>
<p>Загальна вартість для виконання будівельних робіт із відновлення дорожнього покриття, реконструкції деформаційних та конструктивних елементів по об'єкту "Мостовий перехід через річку Дніпро" у Дніпродзержинську становить 180 мільйонів гривень.</p>
<p>Але в першу чергу необхідно термінове проведення ремонту температурних швів, аварійний стан яких знаходиться, знаходиться в незадовільному стані. Вартість для здійснення ремонту температурних швів становить 50 мільйонів гривень.</p>
<p>Шановні депутати! Мешканці міста Дніпродзержинська сподіваються на вашу підтримку. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Мельник, фракція "Свобода".</p>
<p>&nbsp;</p>
<p>13:56:20</p>
<p>МЕЛЬНИК Є.І.</p>
<p>Шановне товариство! В ніч з 27 на 28 вересня цього року жителі міста Володимир-Волинський Волинської області отримали від власників птахофабрики, торгова марка "Чебатурка", неприємний подарунок до свого 1025-ліття. Оскільки прорвало дамбу на відстійниках підприємства, і небезпечні нечистоти розлилися на значній території, розмівши узбіччя дороги Львів-Ковель.</p>
<p>Найбільша загроза у тому, що у поруч від місця розливу нечистот знаходяться так звані військові водойми, які мають водоносне сполучення з навколишніми озерами та річкою Західний Буг, що розміщені за кілька кілометрів від кордону з Євросоюзом.</p>
<p>Теперішні власники Володимир-Волинської птахофабрики – це українофоби добкіни із Харкова, місце яких там, де зараз знаходиться Марков. І ці новорощені визискувачі добкіни, прихопивши фабрику на Волині, з мовчазної згоди контролюючих служб чинять екологічне безчинство на західному кордоні України.</p>
<p>Роками на ПАТ "Володимир-Волинська птахофабрика" проводиться неналежна утилізація відходів виробництва. Але харківські українофоби олігархи добкіни отримують надприбутки і вважають, що стоять над законом і над людьми.</p>
<p>Про це екологічне лихо, що у будь-який момент може перетворитися на катастрофу, депутати свободівці попереджали владу протягом двох&nbsp; років. Але, на жаль, влада нас не чула і не чує, бо повністю потурає промисловим злочинцям. Міський голова міста Володимир-Волинського у даній надзвичайній ситуації не побачив екологічної загрози, натомість у нечистотах примарився йому політичний підтекст. На очах у всієї країни зухвало порушуються права людей на чисте навколишнє середовище, а, отже, і на право на життя та здоров'я.</p>
<p>Прикро, але коли йдеться про великі гроші, надприбутки олігархів з Партії регіонів, то дар мови і слуху чиновники та обранці громад&nbsp; втрачають автоматично. <a name=Temp></a>На свій депутатський запит щодо порушення екологічних норм птахофабрикою я отримав формальну відписку. А що ж тепер скажуть ті, хто відписувався, що загрози здоров'ю людей немає, що все в нормі?</p>
<p>Шановне товариство, заощадження харківськими олігархами Добкіними грошей на утилізацію небезпечних відходів виробництва призводить до того, що десятки гектарів землі поруч з птахофабрикою випалені токсичними речовинами, а ґрунтові води заражені патогенними мікробами.</p>
<p>Шановне товариство, ……… висновок напрошується один – олігархи просто нехтують проблемами волинян. І вони говорять, що нас, Всеукраїнське об'єднання "Свобода" вони не пустять в Харків….</p>
<p>&nbsp;</p>
<p>ГОЛОВУЮЧИЙ. Дякую. <i>(Оплески)</i></p>
<p>Народний депутат Момот, фракція Партії регіонів. 1 хвилина.</p>
<p>&nbsp;</p>
<p>13:59:45</p>
<p>МОМОТ О.І.</p>
<p>Олександр Момот, 27 виборчий округ, Дніпропетровськ. Шановні колеги, шановний Голово, питання номер один, яке хвилює жителів України – це стан житлово-комунального господарства, робота ЖЕКів. Замкнене коло. Ми не платимо, ЖЕКи нічого не роблять. Житлово-комунальне господарство розвалюється. Я прошу всіх вас, звертаюся до уряду, бюджетного комітету, до вас, колеги, передбачити в бюджеті 2014 року три мільярди гривень на підтримку ОСББ. Це буде виходом з тупикового стану. Прошу вважати мій виступ зверненням депутатським до голови уряду Азарова. Спасибі Ігорю Григоровичу.</p>
<p>&nbsp;</p>
<p>ГОЛОВУЮЧИЙ. Я дякую.</p>
<p>&nbsp;</p>
<p>МОМОТ О.І. Дякую за увагу, колеги.</p>
<p>&nbsp;</p>
<p>ГОЛОВУЮЧИЙ. Я звертаюся зараз до Апарату Верховної Ради України провести комісійне обстеження мікрофонів президії. В разі виявлення пошкоджень, які призвели до ушкодження державного майна, прошу скласти відповідний акт, провести оцінку та виставити рахунок на оплату народному депутату фракції "Батьківщина" Олександру Бригинцю. <i>(Оплески)</i></p>
<p>Шановні народні депутати, дозвольте вам нагадати,&nbsp;що наступного тижня народні депутати працюють з виборцями. Чергове пленарне засідання відбудеться у вівторок 5 листопада о 10 годині.</p>
<p>Ранкове засідання Верховної Ради України&nbsp; оголошую закритим.</p>
<p>&nbsp;</p>
</div>
