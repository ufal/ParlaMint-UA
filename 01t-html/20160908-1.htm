Стенограма пленарного засідання
08 вересня 2016
&nbsp;
<p align=center><a name=Temp></a>ЗАСІДАННЯ П'ЯТЕ</p>
<p align=center>Сесійний зал Верховної Ради України</p>
<p align=center>08 вересня 2016 року, 16 година 02 хвилини</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>16:02:40</p>
<p>ГОЛОВУЮЧИЙ. Шановні колеги! Час, відведений для перерви, завершений. Я прошу усіх колег народних депутатів заходити в зал і приготуватися до&nbsp; продовження роботи, будь ласка.</p>
<p>Колеги, ще раз запрошую всіх в зал і прошу приготуватись до реєстрації.</p>
<p>Колеги, готові до реєстрації? Будь ласка, займаємо робочі місця, зараз відбудеться реєстрація. Будь ласка, колеги.</p>
<p>Отже, прошу народних депутатів зареєструватись і прошу включити систему реєстрації, будь ласка.</p>
<p>&nbsp;</p>
<p>16:07:17</p>
<p>Зареєстровано 360 депутатів. Вечірнє пленарне засідання Верховної Ради України оголошую відкритим.</p>
<p>Колеги, як ми й домовлялись, після обіду у нас другий блок питань, узгоджений на Погоджувальній раді, це питання децентралізації. Разом цей блок питань нараховує 7 законопроектів.</p>
<p>І я закликаю колег народних депутатів перейти до розгляду цього блоку. Законопроекти великої ваги, актуальні для місцевих громад. Я прошу максимально мобілізуватись, зараз буде голосування, зайти в зал, зайняти робочі місця.</p>
<p>Отже, перший в порядку денному це є проект Закону про внесення змін до деяких законодавчих актів України щодо умов зміни меж районів у процесі добровільного об'єднання територіальних громад. Це є проект Закону 4676. І є пропозиція від комітету: для того, щоб ми встигли всі законопроекти розглянути, щоб ми розглядали їх за скороченою процедурою. І я прошу колег депутатів підтримати цю пропозицію і комітету, і авторів. Я можу розраховувати на вашу підтримку, скорочену процедуру? Колеги, можемо? Хвилинку, так, чекаємо.</p>
<p>Шановні колеги, я ставлю на голосування пропозицію розгляду проекту Закону 4676 за скороченою процедурою. Прошу проголосувати і прошу підтримати. Будь ласка, колеги, прошу підтримати.</p>
<p>&nbsp;</p>
<p>16:09:46</p>
<p>За-134</p>
<p>Не встигли, не встигли всі депутати підійти. Будь ласка, ще 30 секунд, будь ласка, підходимо&nbsp; готуємося до голосування, колеги. Будь ласка.</p>
<p>Голови фракцій запросіть, будь ласка, депутатів. Хто в кулуарах є, прошу заходити в зал. Прошу приготуватись до роботи. У нас надто довго триває оце розкачування, а потім відповідно ми не встигаємо всі законопроекти прийняти.</p>
<p>Будь ласка, шановні колеги, хто знаходиться в кулуарах, хто мене чує, я ще раз прошу зайти в зал, зайняти робочі місця, приготуватись до голосування.</p>
<p>Хочу вам нагадати, що вже є рішення комітету по заяві стосовно відносин між Україною і Польщею. Комітет прийняв рішення. Зараз заява розмножується і роздається народним депутатам. Як тільки вона буде роздана усім народним депутатам, як тільки вона буде, з нею будуть всі народні депутати ознайомлені, я поставлю на голосування пропозицію включити її в порядок денний і перейти до розгляду. Ми почекаємо той час, щоб усі народні депутати могли з нею ознайомитись. А поки цей процес буде відбуватися, ми будемо мати змогу розглядати законопроекти по децентралізації.</p>
<p>І, колеги, я ще раз прошу займати робочі місця і приготуватись до голосування.&nbsp;</p>
<p>Готові! Отже, я ще раз ставлю на голосування пропозицію розгляду проекту 4676 за скороченою процедурою. Хто підтримує дану пропозицію, прошу голосувати. Колеги, будь ласка, голосуємо. І прошу підтримати. Будь ласка, голосуємо.</p>
<p>&nbsp;</p>
<p>16:12:22</p>
<p>За-162</p>
<p>Рішення прийнято. Дякую за підтримку.</p>
<p>І запрошую до доповіді народного депутата України Федорука Миколу Трохимовича. Микола Трохимович, будь ласка.</p>
<p>&nbsp;</p>
<p>16:12:48</p>
<p>ФЕДОРУК М.Т.</p>
<p>Шановні народні депутати! Шановний пане Голово! На сьогодні на підставі положень Закону про добровільне об'єднання територіальних громад відбувається активний процес з формування спроможних територіальних громад. Так, впродовж останніх двох років було створено 184 об'єднані територіальні громади, в яких відбулися перші місцеві вибори.</p>
<p>Разом з тим, на даний час продовжують виникати питання щодо порядку утворення об'єднаних територіальних громад у разі розташування територіальних громад, що об'єдналися, на територіях різних районів, а саме: визначення черговості процесів призначення в цих територіальних громадах перших місцевих виборів та зміни меж таких районів.</p>
<p>Крім того, на сьогодні існує думка щодо необхідності зміни меж району в процесі добровільного об'єднання територіальної громади міста обласного значення з територіальними громадами інших сіл, селищ, міст. При цьому не враховується той факт, що статус міста обласного значення визначає лише організаційні зв'язки з точки зору адміністративного підпорядкування органів влади та бюджетних відносин, а територіально місто обласного значення розташовано в межах району.</p>
<p>Таким чином, метою законопроекту цього є визначення чіткої послідовності дій в процесі призначення перших місцевих виборів у територіальних громадах, утворених в результаті об'єднання територіальних громад різних районів, та зміни меж таких районів. І передбачення можливості утворення об'єднань територіальних громад, суб'єктом утворення яких є, зокрема, територіальні громади міст обласного значення без зміни меж районів.</p>
<p>Законопроектом пропонується внести зміни до статей 7 та 8 Закону України "Про добровільне об'єднання територіальних громад", доповнивши їх відповідними положеннями, та до Земельного кодексу України з метою узгодження запропонованих до вказаного закону змін.</p>
<p>Просимо підтримати законопроект за основу. Якщо не буде серйозних зауважень, то і в цілому.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>До співдоповіді запрошується голова Комітету з питань державного будівництва, регіональної політики та місцевого самоврядування Бойко Олена Петрівна. Пані Олена, будь ласка.</p>
<p>&nbsp;</p>
<p>16:15:16</p>
<p>БОЙКО О.П.</p>
<p>Шановні народні депутати, шановний головуючий, Комітет з питань державного будівництва, регіональної політики та місцевого самоврядування розглянув на своєму засіданні 13 липня 2016 року проект Закону про внесення змін до деяких законодавчих актів України щодо умов зміни меж районів у процесі добровільного об'єднання територіальних громад (реєстраційний 4676), внесений народними депутатами України&nbsp; Оленою Бойко, Миколою Федоруком, Віталієм Курило.</p>
<p>В законопроекті&nbsp; пропонується&nbsp; внести зміни до Закону України "Про добровільне об'єднання територіальних громад" та Земельного кодексу України&nbsp; в частині&nbsp; визначення порядку та умови&nbsp; змін меж районів&nbsp; у процесі добровільного об'єднання територіальних громад.</p>
<p>Комітет з питань бюджету вважає, що законопроект має вплив на показники місцевих бюджетів, може призвести до розбалансування місцевих районних бюджетів та бюджетів об'єднаних територіальних громад.</p>
<p>Головне науково-експертне управління Апарату Верховної Ради&nbsp; України у своєму висновку висловлює ряд зауважень до законопроекту та вважає, що за результатами розгляду у першому читанні законопроект&nbsp; доцільно повернути суб'єкту права законодавчої ініціативи на доопрацювання.</p>
<p>У свою чергу Міністерство регіонального розвитку, будівництва, житлово-комунального господарства України та Всеукраїнська асоціація органів&nbsp; місцевого самоврядування "Асоціація міст України" підтримують зазначений законопроект&nbsp; та вважають, що&nbsp; його прийняття сприятиме подальшому утворенню об'єднаних територіальних громад,&nbsp; зокрема на базі міст обласного&nbsp; значення та суміжних районів.</p>
<p>Всебічно обговоривши питання, комітет вирішив рекомендувати&nbsp; Верховній Раді України відповідно до пункту 1 частини першої статті 114 Регламенту&nbsp; Верховної Ради України&nbsp; проект Закону про внесення змін до деяких законодавчих актів України щодо умов зміни меж районів у процесі добровільного об'єднання територіальних громад (№ 4676 від 17.05.16), внесений народними депутатами України Бойко, Федоруком, Курилом, за наслідками&nbsp; розгляду у першому читанні прийняти за основу.</p>
<p>Просимо підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую, пані Олена.</p>
<p>Шановні колеги, я прошу&nbsp; провести запис на виступи: два – "за",&nbsp; два – "проти".&nbsp; Будь ласка, колеги,&nbsp; прошу провести запис.</p>
<p>Соловей Юрій Ігоревич. Будь ласка,&nbsp; включіть мікрофон.</p>
<p>&nbsp;</p>
<p>16:17:50</p>
<p>СОЛОВЕЙ Ю.І.</p>
<p>Юрій Соловей, 89 виборчий округ, Гуцульщина і Покуття. Шановні колеги! Я хочу, по-перше, подякувати спікеру&nbsp; парламенту, що в нас сьогодні стоять надзвичайно важливі законопроекти в частині децентралізації української влади. Оскільки, я вважаю, що реформа територіально-адміністративна, яку розпочав цей парламент, це чи не найважливіша, одна&nbsp;&nbsp; з найважливіших реформ, які нам потрібно довести до логічного кінця, оскільки, станом на цю хвилину, ми чітко розуміємо, що ряд законодавчих актів є незавершеними і недопрацьованими. І, зокрема, та проблема, яка сьогодні… яку ми вирішуємо цим законопроектом, це проблема надзвичайно суттєва, оскільки ряд територіальних громад, які об'єднуються чи&nbsp; готові до об'єднання,&nbsp; точніше, ряд сіл знаходяться в різних районах. І до цього часу ця проблема по суті була невирішена. Цей законопроект дає правовий шлях для об'єднання в об'єднану територіальну громаду сіл і територіальних громад, які знаходяться на території різних районів.</p>
<p>І том я звертаю увагу кожного народного депутата на необхідності прийняття цього законопроекту. І більше&nbsp; того, я хочу сказати, що і ряд інших законопроектів, і Закон про олійну пляму, і Закон про старостів &nbsp;ми однозначно… потрібно сьогодні розглянути і підтримати, тому що саме&nbsp; гірше, коли ми щось починаємо і не доводимо до логічного кінця.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>І нагадую, що всі ці законопроекти є зараз на порядку&nbsp; денному, лиш була би згуртованість, лиш була би більша кількість депутатів для того, щоб ми могли їх прийняти.</p>
<p>Будь ласка, Іван&nbsp;&nbsp; Григорович Кириленко передає Одарченку.&nbsp;&nbsp; Будь ласка. Одарченко.</p>
<p>&nbsp;</p>
<p>16:19:44</p>
<p>ОДАРЧЕНКО Ю.В.</p>
<p>Шановні колеги, в 2015 році&nbsp; було широко, на всю&nbsp; Україну заявлено про те, що нас очікуєнебувала децентралізація, розширення повноважень місцевих громад, надання їм додаткового ресурсу і додаткових можливостей. Але подивіться, чим підміняється ця так звана децентралізація: розмови про передачу повноважень вони зникли, Президент з цієї трибуни нам заявив, що не на часі, а замість того зараз активно несеться ідея укрупнення територіальних громад. Це не те, що децентралізація –&nbsp; це нечувана, зухвала, всєоблємлюющая централізація.</p>
<p>Уявіть собі, що відбувається: по 20-30 сільських рад об'єднуються в одну територіальну громаду. Що це за децентралізація, коли в радах насильно, під тиском адміністрації забирається право мати свою сільську раду? Яке це розширення повноважень? Це нахабне, ганебне знищення сільського населення.</p>
<p>Я був більше ніж в 100 сільських радах, і, повірте, жодне село не бажає, щоб у нього зникла сільська рада. Тому що вони розуміють, що сільська рада – це орган, який дозоляє їм надалі жити, це самозайняті люди, які утворили собі робочі місця і виживають сьогодні, як можуть. А ми, ті, хто пропонує приймати ці закони, робить все, щоб сільські ради були знищені і сільське населення опинилися в більш складних умовах. Зникла сільська рада, утворилась об'єднана громада на рівні району – уявіть собі! – це взагалі&nbsp; руйнує сенс місцевого самоврядування. Що таке місцеве самоврядування? Це перш за все громада села, селища, міста, ви пропонуєте об'єднати, зробити якісь утворення на рівні району і кажете, що це об'єднані громади. Ви всі розумієте, що після такого об'єднання всі повноваження зосередяться в цьому населеному пунктів, більшість депутатів…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; одну хвилину, завершуйте.</p>
<p>&nbsp;</p>
<p>ОДАРЧЕНКО Ю.В. А ті села, які втратять свою сільську раду, вони через рік-два втратять школу, втратять будинок культури, втратять взагалі умови для свого проживання. І виникає питання: навіщо це робиться, це ж не покращення життя. Це робиться з єдиною метою: деморалізувати сільське населення, змушувати їх переїжджати в обласні центри чи так звані&nbsp; об'єднані громади і потім вийти на ринок продажу землі. Ми чули з цієї трибуни, як заявляли, що вже нам необхідно начебто продавати сільгоспземлю.&nbsp;</p>
<p>Я хочу заявити, що "Батьківщина" ніколи не буде підтримувати продаж землі сільгосппризначення і так звану оцю "децентралізацію", а читайте прямо "централізацію об'єднаних громад". Це – знищення, геноцид сільського населення. І я прошу всіх задуматися і схаменутися. Що ви робите, коли ви голосуєте… <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До слова запрошується Долженков Олександр Валерійович, будь ласка.</p>
<p>&nbsp;</p>
<p>16:23:06</p>
<p>ДОЛЖЕНКОВ О.В.</p>
<p>Спасибо.</p>
<p>Уважаемый председательствующий, уважаемые коллеги, уважаемые граждане Украины! Необходимо говорить, наверное, правду друг другу в этом зале при принятии таких судьбоносных для граждан Украины, простых граждан Украины решений. Действительно, никакого добровольного объединения нет. Создаются законодательные предпосылки для того, чтобы согнать мелкие территориальные громады под эгидой какого-то укрупненного административно-территориального&nbsp; центра, для того, чтобы он проще управлялся.</p>
<p>Децентрализация – понятие комплексное. Она осуществлялась, эта реформа, и в конституционной сфере, мы знаем, какие изменения в Конституцию были предложены Президентом, никакого отношения к&nbsp; децентрализации они вообще не имели, потому что Президент только усиливал полномочия и, фактически, уничтожал остатки местного самоуправления на территории Украины.</p>
<p>Была проведена&nbsp; реформа и в бюджетной сфере, в налоговой сфере. В какой именно форме эта была проведена реформа? 25 процентов налога на доходы физических лиц было перенаправлено в государственный бюджет. Налог&nbsp; на доходы физических лиц – это единственно одна из немногих реальных налоговых баз для существования территориальных громад. Самодостаточность&nbsp; финансовая территориальной громады – это основоположный принцип&nbsp; ее существования, закрепленный статьей 140 Конституции Украины.</p>
<p>Что вместо этого предложили? Вместо этого предложили заменить&nbsp; 25 процентов НДФЛ&nbsp; на 10 процентов&nbsp; налог на прибыль, налог с роздрібного…&nbsp; продажи&nbsp; алкогольными напитками, табаком и топливом.</p>
<p>Необходимо сказать, что администрировать эти налоги очень тяжело. Более того, налоговая, которая не заинтересована в поступлении… в увеличении поступлений на местах, местные громады не могут влиять на налоговую, в результате они получают хроническое недофинансирование. При этом на ряду с этим на них возлагаются расходы по финансированию образования, среднего образования, дошкольного образования, медицинского обслуживания…</p>
<p>&nbsp;</p>
<p>ГОЛОВУЮЧИЙ. Будь ласка, одну хвилину – завершити.</p>
<p>&nbsp;</p>
<p>ДОЛЖЕНКОВ О.В. …льготного проезда.</p>
<p>Что по факту получается? Тот задел, который они получают от якобы увеличенных налоговых поступлений, они перенаправляют на финансирование нужд территориальной громады, которые ранее покрывались за счет государственных субвенций, финансируемых за счет государственного бюджета. Сейчас представители многих территориальных громад говорят о том, что в следующем году этого задела финансового им уже не хватит. Фактически эти расходы на образование, на здравоохранение, на бесплатное питание для детей 1-4 класса, на льготный проезд, фактически они эти расходы будут брать с поступлений уже своих, таких как налог на землю, единый налог. И поэтому это не является тенденция, не усиливает развитие территориальных громад, она их обрекает на выживание.</p>
<p>Поэтому позиция "Оппозиционного блока": эти законопроекты не поддерживать, не голосовать, поскольку эта децентрализация не оправдала&nbsp; себя.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Зубач Любомир Львович. Включіть мікрофон, будь ласка.</p>
<p>І, колеги, це є заключний виступ, після того буде... Ні, ще буде Бойко. Після того – голосування і прошу включити мікрофон. Включений. Будь ласка.</p>
<p>&nbsp;</p>
<p>16:26:37</p>
<p>ЗУБАЧ Л.Л.</p>
<p>Шановні пані і панове, після таких полум'яних промов колег хочеться сказати кілька слів по суті законопроекту.</p>
<p>Отже, цей законопроект стосується об'єднаних територіальних громад, які знаходяться в межах суміжних районів. На сьогоднішній день таких громад є 25 і в них проживає близько півмільйона людей. І на сьогоднішній день виборчі права цих півмільйона людей порушуються, тому що Центральна виборча комісія банально не оголошує в них перші вибори. Юридично питання дійсно дискусійне: чи може об'єднана територіальна громада знаходитися в межах кількох районів? Але це вже точно не функція Центральної виборчої комісії брати на себе компетенцію Конституційного Суду і тлумачити закон. Вони повинні закон виконувати.</p>
<p>"Самопоміч" неодноразово піднімала питання заміни складу Центральної виборчої комісії. Спочатку Президент у нас думав два роки. Після того, як його подання з'явилося у Верховній Раді, з незрозумілих причин воно не виноситься на розгляд депутатів. Це просто, відверто кажучи, ганьба, що через три роки після Революції Гідності у нас продовжує працювати Центральна виборча комісія часів Януковича.</p>
<p>Утім, щоб всі розуміли, що навіть, якщо ми сьогодні проголосуємо цей закон, нема гарантії, що ЦВК оголосить вибори. Про це соромився сказати на засіданні профільного комітету представник Центральної виборчої комісії. Тому є два завдання.</p>
<p>Перше. Безумовно, цей законопроект треба підтримати. Він теоретично усуває перешкоди для оголошення виборів і продовження формування&nbsp; спроможних територіальних громад.</p>
<p>Але ще одне завдання, яке є конче необхідне, це поміняти склад Центральної виборчої комісії. В іншому випадку наше сьогоднішнє голосування може залишитись&nbsp; просто декларацією. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від "Народного фронту"… Але Олена Бойко піднімала від "Фронту". Так хто буде від "фронту" виступати? Олена Бойко. Будь ласка,&nbsp; включіть мікрофон.&nbsp;</p>
<p>&nbsp;</p>
<p>16:28:43</p>
<p>БОЙКО О.П.</p>
<p>Шановні колеги, на підтримку цього законопроекту хочу&nbsp; вам нагадати, що сильна держава можлива тільки тоді, коли сильна громада. І ми з вами як законодавці повинні забезпечити цей принцип – принцип добровільності об'єднання громад. І цей законопроект підтримає ті громади, які об'єдналися добровільно не в межах перспективного плану,&nbsp; а так, як вони бачать себе спроможними.</p>
<p>Цей законопроект – це виконання волі громад. Тому дуже просимо підтримати цей законопроект, і сьогодні на засіданні&nbsp; комітету профільного&nbsp; держуправління ми прийняли роз'яснення, які ідуть в унісон з цим&nbsp; законопроектом. Ми вбачаємо можливість і потребу оголошення перших виборів&nbsp; в добровільно об'єднаних громадах суміжних районів. Це на волю громадян, на волю наших громад. Просимо підтримати. Дякую.</p>
<p>&nbsp;</p>
<p>ГОЛОВУЮЧИЙ. Колеги, ми фактично завершили обговорення. Якщо є загальна підтримка, ми переходимо до прийняття рішення, колеги. Під час обговорення ми чули або думку, що він надзвичайно важливий і актуальний, або що він не все вирішить, але фактично я не почув заперечень проти логіки і суті того закону, який має забезпечити добровільність і волю громад під час прийняття своїх рішень.</p>
<p>Тому я прошу усіх народних депутатів зайняти робочі місця і приготуватись до голосування.</p>
<p>Колеги, коли ви кажете "сигнальне", воно нічого не вирішує. Ну і що, що буде сигнальне? Це ж нічого не вирішить, все одно потім буде рішення таке чи таке. Тому це без сенсу. А більш є сенс запросити колег депутатів в зал, от тут є сенс. І тому, колеги, прошу заходити в зал, зайняти робочі місця, приготуватись до прийняття рішення.</p>
<p>І я ставлю на голосування проект Закону&nbsp; про внесення змін до деяких законодавчих актів України щодо умов зміни меж районів у процесі добровільного об'єднання територіальних громад, номер 4676 за основу, колеги, тільки за основу. прошу підтримати, прошу голосувати. Будь ласка, 4676 за основу. Будь ласка, голосуємо.</p>
<p>&nbsp;</p>
<p>16:31:36</p>
<p>За-219</p>
<p>Не встигли, я бачу, що не встигли колеги. Я прошу зайти в зал, прошу приготуватись до голосування і я поставлю один раз на повернення. І я прошу колег депутатів запросити колег в зал. Не вистачило 5 голосів чи 6. Я думаю, що… Я знаю, що не встигли, я бачу, що не встигли, і дуже прошу підійти і приготуватись, зайняти робочі місця, колеги.</p>
<p>І прошу підтримати. Наголошую, це перше читання. Всі правки застережні, які є, можна буде внести в підготовці до другого читання. Питання децентралізації не є питанням політики, а є питанням підтримки наших громад. Прошу, колеги, заходимо в зал.</p>
<p>Голови фракцій, готові? Бо я бачу, депутати стоять не біля карточок. Є, з карточкою, добре. Оля теж з карточкою, так? Оля, маєте карточку, так? Є, так, добре.</p>
<p>Отже, колеги, я ставлю на голосування пропозицію повернутись до розгляду і голосування за проект Закону 4676. Хто підтримує дану пропозицію… Максим Бурбак. Максим! Хто підтримує дану пропозицію, прошу голосувати. Будь ласка, голосуємо, колеги. Прошу голосувати, прошу підтримати.</p>
<p>&nbsp;</p>
<p>16:33:44</p>
<p>За-207</p>
<p>Мене швидше цікавить, колеги… <i>(Шум у залі) </i>Є якісь пропозиції ще, повторне перше читання? Мене цікавить швидше, колеги, мене швидше цікавлять пропозиції, як діяти. Не звинувачення, хто поганий, а як діяти. Я бачу, що Радикальна партія попередній раз голосувала, цього разу не голосувала. Пане Олег, може, ви скажете позицію, бо фактично ваша позиція є визначальною в даному голосуванні. Будь ласка, пане Олег.</p>
<p>&nbsp;</p>
<p>16:34:26</p>
<p>ЛЯШКО О.В.</p>
<p>Олег Ляшко, Радикальна партія. Шановні колеги і депутати, ми підтримуємо, наша політична сила Радикальна партія підтримує право місцевих громад на децентралізацію, на отримання додаткових фінансових ресурсів тощо. Але, коли ми говоримо про права місцевих громад, то в першу чергу треба враховувати інтереси жителів, які там живуть. А, коли нам пропонується рішенням Кабміну нав'язувати місцевим громадам межі територій, інші умови, то це неправильно.</p>
<p><i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Колеги, добре. Зараз ми обміняємося думками. Тільки від "БПП" є кілька рук. Хто від вас виступить? Скажіть, хто виступить? Соловей? Соловей, добре.</p>
<p>Будь ласка, Соловей, одна хвилина. Потім – Гузь. Будь ласка.</p>
<p>&nbsp;</p>
<p>16:35:18</p>
<p>СОЛОВЕЙ Ю.І.</p>
<p>Шановний Олег Валерійович, ви, коли говорили тільки що, ви говорили про законопроект не цей. Цей законопроект зовсім говорить про інше. Цей законопроект говорить про те, що є сільські громади з різних районів, які мають бажання об'єднатись, але для цього сьогодні вже навіть рішення відповідні прийняли. Але сьогодні вони… <i>(Шум у залі) </i>&nbsp;Секунду.&nbsp; Але сьогодні вони це зробити не можуть тому що немає законодавчого забезпечення.</p>
<p>І, шановні колеги з інших фракцій, які вчора були в коаліції, а сьогодні в опозиції… Я одну секундочку. Хочу нагадати. Вчора ви підтримували процес децентралізації, сьогодні ж ви виходите на трибуну і виступаєте проти. Неможливо. Давайте, якщо почали, давайте вже рухатись вперед і закінчувати. Це потрібній закон, якого очікують, як мінімум, 25 громад&nbsp; на території держави.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, одну секундочку. Дивіться, колеги! Вже розібралися з тим законопроектом. Дійсно, не зорієнтувалися. Ми можемо голосувати.</p>
<p>Пане Ігор, я скажу іншим. У нас є ще 6 законопроектів по самоврядуванню. Просто, якщо є воля, щоб його прийняти…</p>
<p>Я дам зараз слово, добре.</p>
<p>Але я скажу ще одну важливу річ для виступаючих. Коли ми в дискусії професійній намагаємся якимось чином підколоти опонентів, ми, можливо, отримаємо гарний спіч, а не отримаємо закону. Я більш є за тим, щоб ми отримали закон, а не гарний спіч, щоб наш напрям був на прийняття рішення.</p>
<p>Заключне слово ще говорить Ігор Гузь від "Фронту". Переходимо до голосування, тому що… Олег Березюк. Добре. І Олег Березюк. Бо голоси є.</p>
<p>Будь ласка, Ігор Гузь, одна хвилина.</p>
<p>&nbsp;</p>
<p>16:37:09</p>
<p>ГУЗЬ І.В.</p>
<p>Шановні друзі, послухайте, я депутат мажоритарщик, у мене є громада, яка об'єдналася і включила село іншого району. І їй не дали об'єднатися! Ви розумієте? І на сьогоднішній день вона стоїть, і мене просять сільські голови, просить громада, дайте нам включити село іншого району. Цей закон про це, що є два райони і треба дати можливість, бо маленьке село далеко від інших центрів. Тому проголосуйте, будь ласка! Я вас прошу. Щоб ця громада в моєму окрузі, це село Овадне, змогла об'єднатися! Рік просять!</p>
<p>Я розумію, де не хочуть, хай не об'єднуються. А ці хочуть, і нема можливості. Будь ласка, підтримайте.</p>
<p>&nbsp;</p>
<p>ГОЛОВУЮЧИЙ. Дякую, пане Ігор.</p>
<p>Так само, одна хвилина, Березюк. І переходимо до голосування. Прошу заходити в зал, прошу займати місця. Будь ласка.</p>
<p>&nbsp;</p>
<p>16:38:09</p>
<p>БЕРЕЗЮК О.Р.</p>
<p>Це особливе повідомлення, шановний пане Голово, для тих, хто бореться за права людей в громадах. Якщо ми цього закону зараз не приймемо, ми порушимо права і позбавимо людей, які самі об'єдналися і чекають від нас державницього рішення. Тому голосуємо і підтримуємо людей, які знають, що таке держава, цінують, люблять її і працюють на неї.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>У нас було певне непорозуміння. Ми його уяснили під час дискусії і обговорення. І я поставлю пропозицію повернутись до голосування, до розгляду. І прошу всіх гуртом підтримати.</p>
<p>Отже, колеги, я ставлю на голосування пропозицію повернутись до голосування по проекту Закону про внесення змін номер 4676. Хто підтримує дану пропозицію, прошу проголосувати. Будь ласка, голосуємо, колеги. Повернення до розгляду. Голосуємо. Прошу підтримати.</p>
<p>&nbsp;</p>
<p>16:39:20</p>
<p>За-234</p>
<p>Це ми повернулись.</p>
<p>А тепер, колеги, після того, як в дискусії всі розібрались, я ставлю на голосування. Отже, я ставлю на голосування проект Змін про внесення змін до деяких законодавчих актів України щодо умов зміни меж районів у процесі добровільного об'єднання територіальних громад (номер 4676) згідно пропозиції комітету за основу. Отже, хто підтримує дану&nbsp; пропозицію за основу (4676), прошу&nbsp; голосувати. Голосуємо, колеги.</p>
<p>&nbsp;</p>
<p>16:40:10</p>
<p>За-238</p>
<p>Рішення прийняте.</p>
<p>Вітаю авторів, вітаю комітет. Бажаю більш сумлінної роботи до другого читання. <i>(Шум у залі)</i></p>
<p>&nbsp;Колеги, &nbsp;є заперечення в залі.&nbsp; Я можу лише поставити скорочену&nbsp; процедуру до другого читання.</p>
<p>Отже, колеги,&nbsp; хто підтримує скорочену процедуру при розгляді&nbsp; до другого читання законопроекту 4676, прошу проголосувати, прошу підтримати. Будь ласка,&nbsp; голосуємо. Скорочена процедура.</p>
<p>&nbsp;</p>
<p>16:40:54</p>
<p>За-215</p>
<p>Немає достатньої підтримки в залі.</p>
<p>І&nbsp; я хотів би вам повідомити, що&nbsp; мені щойно Апарат повідомив, що вже усім народним депутатам є розданий проект Постанови про Заяву Верховної Ради України "У зв'язку з ухваленням Сенатом і Сеймом Республіки Польща постанов від 7 липня 16-го року та 22 липня 16-го року". Чи справді&nbsp; всі мають на руках і чи справді всі ознайомились, колеги?</p>
<p>Якщо так, тоді я поставлю&nbsp; на голосування пропозицію&nbsp; включити постанову в порядок денний сесії. Є таке розуміння? Є підтримка? Тоді, колеги, я прошу народних депутатів від Комітету закордонних справ підтримати пропозиції включити в порядок денний сесії для розгляду&nbsp; зараз проект&nbsp; Постанови про Заяву Верховної Ради України (номер 5095).</p>
<p>Хто підтримує таку пропозицію, щоб ми зараз перейшли до розгляду цієї постанови, прошу проголосувати, колеги. Будь ласка, голосуємо злагоджено і спільно. Будь ласка.</p>
<p><b>&nbsp;</b></p>
<p>16:42:18</p>
<p>За-237</p>
<p>Рішення прийняте.&nbsp;</p>
<p>І відповідно я починаю розгляд проекту Постанови про Заяву Верховної Ради&nbsp; України (5095) і прошу підтримати розгляд за скороченою процедурою. Хто підтримує пропозицію розгляду за скороченою процедурою, прошу проголосувати. Будь ласка, голосуємо. Прошу голосувати.</p>
<p>&nbsp;</p>
<p>16:42:53</p>
<p>За-202</p>
<p>І я запрошую до доповіді народного депутата України Сироїд Оксану Іванівну.</p>
<p>Колеги, я прошу великої уваги і уважності під час розгляду даної постанови, це є важливий&nbsp; міжнародний акт. І я попрошу пані Оксану після виступу ще раз уважно зачитати весь текст. Хочу оголосити, як мені повідомили, що фактично всі голови фракцій, більшість, брали участь в узгодженні цього тексту, в кінці винесли як узгоджений загальний&nbsp; текст. І тому я прошу велику увагу, щоб послухати доповідь пані&nbsp; Оксани.</p>
<p>Будь ласка.</p>
<p>&nbsp;</p>
<p>16:43:36</p>
<p>СИРОЇД О.І.</p>
<p>Доброго дня,&nbsp; шановні колеги! Як ви знаєте, 7 липня 2016 року Сенат Республіки Польща ухвалив Постанову щодо вшанування пам'яті&nbsp; жертв геноциду, вчиненого українськими націоналістами проти громадян ІІ Речі Посполитої у 1943-1945 роках, і звернувся до Сейму Республіки Польща з проханням встановити 11 липня національним днем пам'яті жертв геноциду,&nbsp; вчиненого українськими націоналістами проти мешканців ІІ Речі Посполитої.</p>
<p>У відповідь на це 22 липня 2016 року Сейм Республіки Польща&nbsp; ухвалив Постанову&nbsp; щодо вшанування пам'яті жертв геноциду, вчиненого&nbsp;&nbsp; українськими націоналістами проти громадян ІІ&nbsp; Речі Посполитої у 1943-1945 роках, та&nbsp; встановив 11 липня національним днем пам'яті&nbsp; жертв геноциду, вчиненого українськими націоналістами проти мешканців ІІ Речі&nbsp; Посполитої в Польщі.</p>
<p>Я мушу вас поінформувати, що запобігти цьому рішенню намагалися дуже&nbsp;багато людей. Докладався до цього процесу Голова Верховної Ради. Це була українська делегації Парламентської асамблеї України і Республіка Польща, фактично, у повному складі. Це були представники групи дружби парламентської України і Польщі і особисто Борис Іванович Тарасюк. Це було посольство України у Республіці Польща. Це була громадськість. Особисто Президент України докладався до того, щоб запобігти цьому рішенню. Але, на жаль, нам не вдалося переконати наших польських колег.</p>
<p>Український парламент вважає за необхідне оцінити рішення польського Сейму та Сенату. Особисто я вважаю таке рішення недалекоглядним і шкідливим передовсім для Польщі, яка залишатиметься для України стратегічним партнером.</p>
<p>Але зараз я хочу представити вашій увазі спільне рішення до якого доклалися депутати із різних фракцій, фактично, всі ті, хто докладали зусилля, щоб запобігти рішенню, яке ухвалив польський Сенат та польський Сейм. У зв'язку з тим, що під час розгляду в комітеті були внесені редакційні правки, я зараз, до вашої уваги зачитаю весь текст постанови, вірніше текст заяви, який маємо ухвалити, і щоб ви ознайомились з ним.</p>
<p>Заява Верховної Ради України. У зв'язку з ухваленням Сенатом і Сеймом Республіки Польща, який він постановив 7 липня 2016 року та 22 липня 2016 року щодо оцінки українсько-польського конфлікту в часи Другої світової війни, Верховна Рада України із жалем і розчаруванням, і глибокою стурбованістю сприйняла рішення Сенату і згодом ухвалення Сеймом Республіки Польща Постанови від 22 липня 2016 року щодо вшанування пам'яті жертв геноциду, вчиненого українськими націоналістами проти громадян ІІ Речі Посполитої у 1943-1945 роках, якою надана політично і юридично не коректна оцінка трагічної сторінки українсько-польської історії, що стосується, зокрема, конфлікту&nbsp; між нашими народами у роки Другої світової війни.&nbsp; Верховна Рада України звертає увагу на те, що Україну і Польщу поєднують як видатні приклади спільної боротьби за свободу, так і криваві протистояння.</p>
<p>Парламент України заявляє, що необхідно з належною повагою і рівною турботою вшановувати пам'ять усіх жертв на території обох держав.</p>
<p>Верховна Рада України наголошує, що впродовж минулих десятиліть Україна та Республіка Польща зробили багато для взаємного прощення та примирення і вшанування пам'яті невинно убієнних українців та поляків під час конфлікту у 40-х роках ХХ століття, і вже надали спільну оцінку цим історичним подіям у погоджених обома сторонами документах. Зокрема таких як: заява&nbsp; президентів України та Республіки Польща до порозуміння та єднання від 21 травня 1997 року; заява парламентів України та Республіки Польща у зв'язку з 60-ю річницею Волинської трагедії від&nbsp; 10 липня 2003 року; спільна заява Президентів України та Республіки Польщі про примирення у 60-у річницю трагічних подій на Волині від 11 липня 2003 року; послання греко-католицьких єпископів України та римо-католицьких єпископів Польщі з нагоди акту взаємного пробачення і поєднання від червня 2005 року; спільна заява Президента України та Президента Республіки Польща з нагоди 60-ї річниці акції "Вісла" від 27 квітня 2007 року; спільна декларація Української Греко-Католицької Церкви та Римо-Католицької Церкви… між Українською Греко-Католицькою Церквою та Римо-Католицькою Церквою Польщі з нагоди&nbsp; 70-х роковин злочину на Волині від&nbsp; 28 червня 2013 року; декларація Президентів України та Республіки Польща у 25-у річницю незалежності України від 24 серпня 2016 року.</p>
<p>У зв'язку з цим Верховна Рада України вважає встановлення Сеймом Республіки Польща національного дня пам'яті жертв геноциду, вчиненого українськими націоналістами проти громадян ІІ Речі Посполитої у&nbsp; 1943-45 роках за вияв політизації трагічних сторінок українсько-польської історії.</p>
<p>Верховна Рада України наголошує на тому, що прийняття постанов Сенату і Сейму Республіки Польща відбувалося в супроводі антиукраїнської акції знищення українських пам'ятників на території Польщі, атаками на учасників релігійних урочистостей, забороною проведення культурних заходів та шовіністичною риторикою.</p>
<p>Верховна Рада України звертає увагу польських депутатів, всієї польської влади та суспільства на те, що антиукраїнські дії та розпалювання антиукраїнських настроїв розгортається в момент найбільшої вразливості української держави, яка перебуває у стані війни з Російською Федерацією. У цій війні агресор використовує історичні питання, зокрема, події 40-х років ХХ століття як один з елементів війни проти нашої держави.</p>
<p>Верховна Рада України вважає, що ухвалення парламентом Республіки Польща зазначених постанов поставило під загрозу політичний і дипломатичний доробок та зусилля двох держав і народів, спрямовані на взаємні прощення, примирення та вшанування пам'яті невинних жертв – українців та поляків.</p>
<p>Верховна Рада України, відтак, засуджує односторонні дії Сенату та Сейму Республіки Польща, спрямовані на перегляд позитивних результатів співпраці, які були досягнені під час конструктивного українсько-польського&nbsp; діалогу за останні десятиліття. Парламент України вважає, що односторонні політичні оцінки історичних подій несуть високий ризик спричинення конфліктів між нашими суспільствами і державами та сприяють подальшій радикалізації як українського, так і польського суспільства, що послаблює консолідацію зусиль наших громадян, спрямовану на розвиток України і Польщі.</p>
<p>Верховна Рада України заявляє, що єдиний шлях до примирення і поєднання між українським та польськими народами лежить через спільне пізнання фактів та обставин історії, встановлення персональної відповідальності за злочини проти людяності та воєнні злочини і християнське прощення.</p>
<p>Верховна Рада України заявляє, що успіх майбутніх українсько-польських відносин лежить у площині погодженої формули порозуміння між Україною та Республікою Польща. У зв'язку із цим Верховна Рада України закликає істориків продовжити фаховий діалог з метою розкриття усіх досі не з'ясованих фактів та обставин історії на основі достовірних архівних матеріалів, залишаючи простір для кожної сторони інтерпретувати історичні факти, а політиків України і Польщі припинити інструменталізувати історичну науку заради досягнення тимчасових політичних вигод. Закликає нинішній та майбутні покоління українців і поляків продовжувати стратегічне партнерство та не піддаватися спробам окремих політичних сил маніпулювати чутливими сторінками історичного минулого всупереч інтересам українського та польського народів. Звертається до польських колег з пропозицією припинити політизацію трагічних сторінок історії, українсько-польської історії та зосередити зусилля на конструктивній побудові взаємин між Україною та Республікою Польща для зміцнення партнерства в демократичній Європі на підставі європейських цінностей.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>До співдоповіді запрошується голова Комітету у закордонних справах Гопко Ганна Миколаївна.</p>
<p>Будь ласка, пані Ганно.</p>
<p>&nbsp;</p>
<p>16:52:21</p>
<p>ГОПКО Г.М.</p>
<p>Шановні українці! Шановний пане Голово! Щойно віце-спікер парламенту зачитала текст заяви, який також розданий, кожен може ознайомитися.</p>
<p>Комітет Верховної Ради у закордонних справах сьогодні розглянув внесений народними депутатами з різних фракцій, власне, Постанову Верховної Ради про Заяву Верховної Ради України у зв'язку з ухваленням Сенатом і Сеймом Республіки Польща Постанови від 7 липня 2016 та 22 липня 2016 року щодо Волинської трагедії.</p>
<p>Ми пропонуємо щодо цієї постанови ухвалити за основу та в цілому, а також ухвалити заяву&nbsp; з наступними змінами та доповненнями у&nbsp; назві проекту Постанови і Заяви слова&nbsp; "щодо Волинської трагедії" замінити на слова "щодо оцінки польсько-українського конфлікту в роки Другої світової війни".</p>
<p>Друге. В проекті заяви в абзаці першому слова&nbsp; "що стосується подій на Волині"&nbsp; замінити на слова "зокрема конфлікту між нашими народами в період Другої світової війни". І в абзацах 15 та 17 слово "парламент" замінити на слово "Верховна Рада", а у абзаці&nbsp; 21-му слово "ввести" замінити на слово "продовжити".</p>
<p>Я хотіла б подякувати всім, хто долучився до фіналізації тексту&nbsp; цієї заяви, зокрема і представникам Національного інституту пам'яті. І також сказати, що цими днями в Криниці, польському місті, відбувається Економічний форум, де, зокрема, присутня&nbsp; наша делегація, наша національна збірна від уряду, від парламенту, де ми відстоїмо посилення, поглиблення партнерства з Польщею як нашим стратегічним союзником.</p>
<p>І ми якраз і говоримо про те, що нас з Польщею об'єднує більш ніж тисячу років сусідства, боротьби за нашу державність, у них – за свою державність. І ми маємо пам'ятати, що Сталін&nbsp; називав колись Польщу "историческим недоразумением". Це те саме, що Путін зараз називає Україну "искусственным образованием". І ми не хотіли б, щоб поляки дозволяли собі вибірковий підхід до історії, бо саме такий вибірковий підхід до історії він&nbsp; на користь нашим ворогам.</p>
<p>І тому ми закликаємо через цю постанову не давати оцінку&nbsp; історичним подіям, хай цим займаються історики, перегорнути сторінку, а сфокусуватися на стратегічному…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; 30 секунд.</p>
<p>&nbsp;</p>
<p>ГОПКО Г.М. А сфокусуватися на стратегічному партнерстві і посилити співпрацю в військово-промисловій сфері. Зокрема на саміті, на форумі в Криниці Польща представляла свої зовнішньополітичні вектори. Це розширення співпраці в рамках такої регіональної ініціативи, як Балто-Чорноморського союзу, розширення Вишеградської четвірки. Це там, де ми можемо бути потужними партнерами, зокрема і в Карпатському регіоні.</p>
<p>Тому хочу подякувати всім депутатам з групи дружби, які посилюють зв'язки з Польщею в децентралізації, в розвитку малого і середнього бізнесу…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, перед тим як провести запис на обговорення, маю просто велике прохання до колег депутатів: максимально беземоційно проводити цю дискусію. Польща була, є і буде нашим великим партнером. Спільно з поляками ми перемагали в багатьох битвах над російським агресором, і, власне, російський агресор, як і нацистський, призвів до трагедії на наших землях. На Майдані ми пам'ятаємо присутність наших друзів поляків. Нам з ними спільно будувати регіональну політику в Балто-Чорноморському союзі. Колеги, я закликаю до гідної патріотичної дискусії, але дискусії, яка би не виходила в емоційну сферу.</p>
<p>А може дійсно, кажуть, може давайте проголосуємо? Ні, є заперечення.</p>
<p>Колеги, прошу провести запис: два – "за", два – "проти", будь ласка. Запис два – "за", два – "проти".</p>
<p>Сергій Миколайович Євтушок, будь ласка. Передає слово пану Тарасюку. До трибуни, будь ласка.</p>
<p>&nbsp;</p>
<p>16:56:34</p>
<p>ТАРАСЮК Б.І.</p>
<p>Шановний пане Голово, шановний український народе, шановні колеги! Сьогодні Верховна Рада України віддає борг, який вона заборгувала перед українським народом, тому що те, що відбулося 7 і 22 липня цього року в Сенаті і в Сеймі Республіки Польща, інакше ніж спробою приниження української нації, гідності українців не можна назвати. Тому я закликаю всіх депутатів, незалежно від партійної приналежності і фракційної приналежності, підтримати цей проект.</p>
<p>Хочу сказати, що ми, члени депутатської групи по зв'язках з Республікою Польщі, фактично займалися цими питаннями з березня місяця цього року. Мало хто з вас знає, скільки зусиль було докладено для того, щоб не допустити антиукраїнських рішень в Сеймі і Сенаті Республіки Польща. На жаль, всі наші спроби докликатися, достучатися до розуму наших колег польського парламенту не дали результатів. Ми пропонували їм спільну резолюцію. Ми пропонували їм дати спільну оцінку подіям на Волині. На жаль, це не найшло відгуку.</p>
<p>Я вважаю, що ті докладені зусилля і мною, і моїми колегами по депутатській групі по зв'язках з Республікою Польщі вони варті вдячності і Верховної Ради, і всього українського народу. І я хочу сказати, що, на жаль, попри всі зусилля і заклики до наших колег з польського парламенту перейти на конструктивний шлях, вони…</p>
<p>&nbsp;</p>
<p>ГОЛОВУЮЧИЙ. Будь ласка, одну хвилину.</p>
<p>&nbsp;</p>
<p>ТАРАСЮК Б.І. У зв'язку з цим на знак протесту проти цієї антиукраїнської акції, яку прийняв Сенат і Сейм Республіки Польща, і у зв'язку з тим, що Верховна Рада уже була не в сесійних засіданнях, я прийняв рішення скласти повноваження як голови депутатської групи по зв'язках з Польщею на знак протесту проти цього антиукраїнського витвору польських сенаторів.</p>
<p>Дорогі другі, я хочу сказати, що українська громадськість не байдужа до цих рішень. Зокрема, 25 вересня громадські і політичні діячі прийняли заяву, в якій вони засудили це рішення. Тому наш борг, борг Верховної Ради України полягає в тому, щоби підтримати даний проект. І я сподіваюсь, що всі, незалежно від фракційної приналежності, приймуть таке позитивне рішення.</p>
<p>Дякую за увагу. Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Слово надається Тетеруку Андрію Анатолійовичу, "Народний фронт".</p>
<p>&nbsp;</p>
<p>16:59:57</p>
<p>ТЕТЕРУК А.А.</p>
<p>Я прошу передати слово Єленському Віктору Євгеновичу.</p>
<p>&nbsp;</p>
<p>17:00:03</p>
<p>ЄЛЕНСЬКИЙ В.Є.</p>
<p>Шановні колеги! Резолюція Польського парламенту викликає у нас дійсно глибоке розчарування, жаль і турботу. Але ми добре пам'ятаємо, скільки пережив український народ і скільки пережив польський народ в цю війну. І польський, і український народи були найбільш постраждалими в часи Другої світової війни. Війна пройшла через наші країни на захід і схід, і на схід, і на захід, це ми також маємо пам'ятати. Ми маємо пам'ятати, скільки людей не повернулося з фронтів, скільки людей було замордовано окупантами і скільки було зроблено окупантами для того, щоб нацькувати наші народи один на одного. Дуже мало є сімей, які не постраждали в роки Другої світової війни і в Польщі, і в Україні. Тому всякі спроби зробити політичні ґешефти на цій трагедії ми однозначно засуджуємо. Але водночас ми також засуджуємо і спроби посварити наші народи, зробити союзників, якими ми були, є і будемо, ворогами опонентами і супротивниками. Ми маємо сказати рішуче "ні" всьому. Ми маємо засудити тих регіоналів, які збирали в цьому залі підписи до польського уряду і до польського парламенту, з вимогою визнати Волинську трагедію геноцидом.</p>
<p><b>&nbsp;</b></p>
<p>ГОЛОВУЮЧИЙ. Будь ласка, хвилину.</p>
<p>&nbsp;</p>
<p>ЄЛЕНСЬКИЙ В.Є. ми маємо перегорнути цю сторінку. І перегорнути її так, як вчив блаженної пам'яті Папа Іван-Павло ІІ, прощаємо і просимо прощення. Ми лишаємося союзниками і передаємо це прийдешнім поколінням. Ми пропонуємо і закликаємо підтримати цю постанову. (<i>Оплески).</i></p>
<p><i>&nbsp;</i></p>
<p>ГОЛОВУЮЧИЙ. Дякую вам.</p>
<p>Войціцька Вікторія Михайлівна передає слово Олегу Березюку.</p>
<p>Будь ласка, пане Олег.</p>
<p>&nbsp;</p>
<p>17:02:48</p>
<p>БЕРЕЗЮК О.Р.</p>
<p>Вельмишановний пане Голово! Вельмишановні пані і панове, колеги! Про нас сьогодні: народ і нація, український народ і українська нація сьогодні в прямому фактичному розумінні тримає фронт, бастіон армією, кров'ю, загиблими і пораненими, бастіон Третьої світової війни. Війни східної деспотії проти західної демократії. Тримає сама тоді, коли Західна Європа і світ програє баталію за баталією. Brexit, Трамп, міграційна криза в Європі – це все баталії Третьої світової війни.</p>
<p>Сьогодні про поляків. Цей народ і ця нація вийшли з комуністичного небуття за останніх 20 років однією з найсильніших націй, держав і економік в світі сьогодні. І дуже дивно, що, маючи такий народ, таку націю, таку економіку, яка сьогодні стала наріжним каменем європейської безпеки і економічного успіху, деякі політичні лідери і політики цієї нації вдаються до радянських методів опрацювання історії і побудови майбутнього.</p>
<p>Тепер коротко про минуле. Тімоті Снайдер. Почитайте цього американського історика. "Земля крові". 18-й, 19-й, 22-й, 33-й, 37-й, 39-й, 41-й, 46-й і інші роки, мільйони, десятки мільйонів українців, полита&nbsp; кров'ю ця земля.</p>
<p>&nbsp;</p>
<p>ГОЛОВУЮЧИЙ. Продовжите на хвилину. Пан Олег, будь ласка.</p>
<p>&nbsp;</p>
<p>БЕРЕЗЮК О.Р. Східна деспотія вбивала всіх, вбивала іноді розум людей, які вбивалися через те, що були роз'єднані підлим комуністичним режимом.</p>
<p>І знову повернемося до сьогодні. Що нам робити? У нас єдиний ворог з поляками, єдиний ворог з прибалтійськими націями і центральноєвропейській, і європейськими. Цей ворог є східна деспотія Росії. І тому наріжний камінь європейської безпеки сьогодні є в Польщі, в Прибалтиці, у всіх східних центральноєвропейських країнах. І сьогодні на передовій цього каменю є&nbsp; українська держава і український народ. І без&nbsp; цих народів Європа&nbsp; загубить свою ідентичність і європейські цінності, знову будуть під загрозою східної деспотії. Тому заклик до&nbsp; цих народів…</p>
<p>&nbsp;</p>
<p>ГОЛОВУЮЧИЙ. 30 секунд.</p>
<p>&nbsp;</p>
<p>БЕРЕЗЮК О.Р. Стоїмо разом, навчившись на крові наших дідів і прадідів. Я внук тих, хто постраждав від двох. Я&nbsp; переконаний, що вони&nbsp; б&nbsp; сьогодні сказали: заради цієї нації ви маєте стати поруч і боротися з найбільшим ворогом демократії в світі – східною деспотією Російської імперії. <i>&nbsp;(Оплески)</i></p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від Радикальної партії запрошую до слова Олега Ляшка.</p>
<p>І хочу наголосити, відбулась технічна помилка: серед авторів є Вовк, народний депутат від Радикальної партії. Я прошу для Апарату цю помилку&nbsp; виправити, щоб він був зазначений серед авторів даної постанови, і скоригувати це у технічному порядку.</p>
<p>Олег Валерійович, будь ласка.</p>
<p>&nbsp;</p>
<p>17:06:58</p>
<p>ЛЯШКО О.В.</p>
<p>Олег Ляшко, Радикальна партія. Звістка про прийняття Сенатом та Сеймом Республіки Польща рішення, в якому подається викривлена, політично та юридично некоректна оцінка трагічної оцінки польсько-української історії, глибоко ранила нас в саме серце.</p>
<p>&nbsp;Я хотів би&nbsp; нагадати нашим сусідам,&nbsp; партнерам і союзникам полякам слова великого польського інтелектуала ЄжиҐедройця, який писав: "Без&nbsp; незалежної&nbsp; України не може бути незалежної Польщі".&nbsp; І я сподіваюся, що нинішня польська влада завжди&nbsp; пам’ятатиме ці слова.</p>
<p>Водночас, я хотів би нагадати, що в українсько-польських стосунках&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; є не лише трагічні сторінки. До речі, що стосується Другої світової війни, то саме в результаті змови московського імперіалізму з німецьким імперіалізмом найбільше постраждали українці, поляки, ми більше 10 мільйонів життів віддали, щоб звільнити від коричневої чуми нашу рідну землю.</p>
<p>Я хотів би нагадати, до речі, це промовистий факт, що саме сьогодні&nbsp;&nbsp;&nbsp;&nbsp;&nbsp;&nbsp; виповнюється&nbsp; 502 роки від часу відомої, однієї з найбільших тодішніх&nbsp; битв – битви під Оршею, де&nbsp; об'єднане військо під керівництвом Великого Князя Костянтина Острозького – у цьому війську були українці, поляки, литовці – це об’єднане руське військо розбило московську орду московського царя Василя ІІІ. <i>(Оплески)</i> До речі, Василь ІІІ тоді без оголошення&nbsp; війни вторгся у тодішнє Литовське Князівство. Так от сьогодні, московський Путін продовжує політику московського царя Василя ІІІ. А ми з вами&nbsp; маємо продовжувати політику Великого Князя Костянтина Острозького, об’єднавши зусилля спільно протистояти проти московської навали і перемагати цю орду. <i>(Оплески)</i></p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги! Ми завершили обговорення, тільки одну хвилину я обіцяв Андрію Іллєнку. Переходимо до прийняття рішення і прошу усіх зайти в зал,&nbsp; зайняти робочі місця. Одна хвилина Андрій Іллєнко,&nbsp; будь ласка.</p>
<p>&nbsp;</p>
<p>17:09:19</p>
<p>ІЛЛЄНКО А.Ю.</p>
<p>Андрій Іллєнко Всеукраїнське об'єднання "Свобода". Я хотів би наголосити перш за все на одній важливій поправці, яку я би попросив внести, в першому абзаці в кінці, коли мова йде про те, що надана некоректна оцінка трагічної сторінки українсько-польської історії додати не тільки "політично і юридично", але і "історично некоректна" – це дуже важливо.</p>
<p>Але найголовніше, що я хотів сказати це те, що цією заявою польські політики зробили гірше навіть не Україні, вони, на жаль, зробили гірше собі. Тому що така недалекоглядність вона, перш за все грала завжди в історії проти їхньої ж країни. Ми повинні вшанувати свою національну пам'ять, ми повинні дивитися в майбутнє, ми повинні розуміти, хто сьогодні головний і ворог, який знищує сьогодні Україну, і, очевидно, планує знищити і Польщу ми маємо розвивати Балто-Чорноморський союз, але ми не повинні це робити, стоячи на колінах. Ми маємо стояти на своїх ногах, а не стояти на колінах в односторонньому порядку.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги! Під час обговорення ми побачили фактично повне об'єднання залу з того питання. Хочу вам сказати, що після цієї заяви я виступив з ініціативою, щоб ми до початку Другої світової війни 17 вересня прийняли заяву п'яти парламентів трьох: Балтії, Польщі і України, називаючи хто був винуватцем цієї трагедії, – імперіалізм московський і нацистський імперіалізм, які призвели до трагедії на наших землях. Ми повинні дати спільну оцінку і повернутись до традиції давати спільну, а не односторонню оцінку нашим подіям. Я впевнений ми залагодимо всі протистояння, які були між нами, я впевнений ми плече до плеча будемо стояти разом з нашими братами поляками в протистоянні з московським імперіалізмом.</p>
<p>А зараз колеги, я запрошую вас підтримати за основу і в цілому цю постанову. Пане Андрій, надто довго вона утрясала кожне слово, це не є аж так принципово, мені видається. Давайте ми її в такій же редакції, яка була узгоджена проголосуємо і це буде правильно, пане Андрій.</p>
<p>Пане Андрій, зараз ми зайдемо в дискусію велику – це одне слово… Я прошу підтримати узгоджену всіма фракціями заяву за основу і в цілому.</p>
<p>Отже, я ставлю на голосування проект Постанови про Заяву Верховної Ради України у зв'язку з ухваленням Сенатом і Сеймом Республіки Польща постанов від 7 липня 2016 та 22 липня 2016 року щодо польсько-української війни (5095) за основу і в цілому. Хто підтримує дане рішення, прошу… <i>(Шум у залі)</i> Конфлікту, зрештою, є, в протоколі правильно написано – "конфлікту", "польсько-українського конфлікту". Це та правка, яку дав комітет… Так, в редакції комітету щодо польсько-українського конфлікту в роки Другої світової війни. В редакції комітету, так, як тут зазначено.</p>
<p>Хто підтримує дану пропозицію, прошу проголосувати.</p>
<p>Колеги, давайте покажемо згуртованість всього залу. Голосуємо, колеги! Будь ласка.</p>
<p>&nbsp;</p>
<p>17:12:57</p>
<p>За-247</p>
<p>Постанова прийнята, рішення прийняте. Дякую за одностайність, за тверду позицію в даному питанні.</p>
<p>Ще, будь ласка, одну хвилину для репліки. Борис Іванович. Одну хвилину для репліки, Борис Іванович.</p>
<p>&nbsp;</p>
<p>17:13:14</p>
<p>ТАРАСЮК Б.І.</p>
<p>Для стенограми. Правильно сказала у своєму виступі текст і назву Оксана Іванівна. Мова йде про "щодо оцінки польсько-українського конфлікту в роки Другої світової війни". Не "щодо конфлікту", а "щодо оцінки польсько-українського конфлікту".</p>
<p>&nbsp;</p>
<p>ГОЛОВУЮЧИЙ. Дуже вам дякую.</p>
<p>Я зазначив для стенограми: в редакції комітету. Тобто в редакції комітету коректне, правильне визначення, і я так зазначив в редакції комітету, що правка була вивірена і правильна.</p>
<p>Шановні колеги, дякую за єдність. Зараз ми&nbsp; переходимо і продовжуємо питання децентралізації. Наступне питання, яке в нас стоїть у порядку денному по децентралізації, це є проект Закону 4742 про внесення змін до деяких законодавчих актів&nbsp; України (щодо статусу старости села, селища).</p>
<p>Є пропозиція розгляду його за скороченою процедурою. Хто підтримує дану пропозицію, прошу проголосувати.</p>
<p>Отже, скорочена процедура 4742. Будь ласка, голосуємо, колеги.</p>
<p><b>&nbsp;</b></p>
<p>17:14:35</p>
<p>За-189</p>
<p>Рішення прийнято.</p>
<p>І я запрошую до доповіді народного депутат України Дехтярчука Олександра Володимировича. Вибачте, що я перед тим не дав вам слово, тепер маєте змогу свою позицію висловити. Будь ласка.</p>
<p>&nbsp;</p>
<p>17:14:49</p>
<p>ДЕХТЯРЧУК О.В.</p>
<p>Шановне товариство, прийнятий Верховною Радою України Закон "Про добровільне об'єднання територіальних громад" передбачає запровадження інституту старост сіл, селищ як необхідний елемент процесу децентралізації. На сьогоднішній день в Україні створено 184 об'єднаних територіальних громади, в 43 відсотках територіальних громад прийнято рішення про&nbsp; проведення виборів або вже обрано сільських старост.</p>
<p>В той же час вже перший досвід встановлення інституту старост виявив ряд прогалин, колізій в чинному законодавстві України, що негативно впливає на поширення процесу децентралізації, формування спроможних територіальних громад. Зокрема, на практиці виникають проблемні питання щодо обрання старости, територіальних аспектів його діяльності, коло повноважень,&nbsp; гарантії його діяльності. На порядок денний постає питання щодо відповідальності старости, його підзвітності, та підконтрольності.</p>
<p>Законопроектом передбачається внести зміни до окремих законодавчих актів України, що передбачають закріплення принципу, згідно яким посаду старости мають право в усіх селищах та селах складу об'єднаної територіальної громади. При цьому метою... з метою визначення просторових меж діяльності старости пропонується ввести в чинне законодавство України поняття "старостинський округ", межі якого співпадають з межами територіальної юрисдикції рад тих громад, які об'єдналися.</p>
<p>Закріплення повноважень старости в таких основних сферах: представлення та захист прав, законних інтересів жителів сіл, селищ; сприяння у здійсненні повноважень органів місцевого самоврядування&nbsp; об'єднаної територіальної громади, їх посадових осіб, депутатів місцевих рад; моніторинг стану використання... виконання на території старостинського округу рішень органів місцевого самоврядування; визначення періодичності&nbsp; порядку звіту старост про свою роботу; поширення на старосту гарантій діяльності депутатів місцевих рад, передбачені Законом про статус депутатів місцевих рад; встановлення підстав та порядку дострокового припинення повноважень старост; поширення на старост положень Закону України про запобігання корупції; врегулювання питань статусу старости як посадової особи місцевого самоврядування.</p>
<p>Реалізація норм законопроекту сприятиме прискоренню процесу&nbsp; формування спроможних громад, підвищенню ефективності діяльності їх органів щодо…</p>
<p>&nbsp;</p>
<p align=center>Веде засідання Перший заступник Голови Верховної Ради України ГЕРАЩЕНКО І.В.</p>
<p><b>&nbsp;</b></p>
<p>ГОЛОВУЮЧИЙ. Будь ласка,&nbsp; дайте хвилину завершити.</p>
<p>&nbsp;</p>
<p>ДЕХТЯРЧУК О.В. Прийняття законопроекту дозволить&nbsp; врегулювати питання, пов'язані з діяльністю старост. Наголошую на те, що законопроект приймається за основу. Є багато питань, є багато зауважень. Комітет проводив слухання, круглий стіл, на який запрошував вже обраних старост з усієї України. Буде створена робоча група і всі зауваження і пропозиції, власне, будуть доопрацьовані. "Краще, ніж лаяти темряву, запалити свічку!"</p>
<p>Шановні депутати, прошу підтримати в першому читанні цей законопроект. Дякую.&nbsp;</p>
<p>&nbsp;</p>
<p>17:17:34</p>
<p>ГОЛОВУЮЧИЙ. Дякую вам, шановні колеги.</p>
<p>І для співдоповіді запрошується голова підкомітету Комітету з питань державного будівництва, регіональної політики та місцевого самоврядування Микола Федорук.</p>
<p>Будь ласка,&nbsp; пане Миколо.</p>
<p>&nbsp;</p>
<p>17:17:51</p>
<p>ФЕДОРУК М.Т.</p>
<p>Шановні народні депутати! Комітет з питань державного будівництва, регіональної політики і місцевого самоврядування розглянув на своєму засіданні 13 липня 2016 року проект Закону про внесення змін до деяких законодавчих актів щодо статусу старости села, селища (реєстраційний номер 4742), внесений групою народних депутатів України.</p>
<p>Законопроектом пропонується внести зміни до законів України: "Про місцеве самоврядування в Україні", "Про місцеві вибори", "Про запобігання корупції", "Про службу в органах місцевого самоврядування"; та визначити правий статус старости, порядок його обрання та дострокове припинення повноважень.</p>
<p>Головне науково-експертне управління Апарату Верховної Ради в своєму висновку висловлює ряд зауважень до законопроекту та вважає, що за результатами розгляду у першому читанні законопроект доцільно повернути суб'єкту права законодавчої ініціативи на доопрацювання.</p>
<p>Всеукраїнська асоціація органів місцевого самоврядування Асоціації міст України підтримує прийняття&nbsp; зазначеного законопроекту та вважає, що він спрямований на усунення низки прогалин і колізій в чинному законодавстві.</p>
<p>Міністерство регіонального розвитку будівництва та житлово-комунального господарства&nbsp; України зазначає, що законопроект є&nbsp; одним із пріоритетних законодавчих ініціатив, спрямованих на розвиток місцевого самоврядування та удосконалення територіальної організації влади.</p>
<p>Всебічно обговоривши питання, комітет вирішив рекомендувати Верховній Раді відповідно до пункту 1 частини першої статті&nbsp; 114 Регламенту&nbsp; Верховної Ради України проект Закону України про внесення змін до деяких законодавчих актів України (щодо статусу старости села) (реєстраційний номер 4742) за наслідками розгляду в першому читанні прийняти за основу.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякуємо, шановний пане Миколо.</p>
<p>І будь ласка, згідно Регламенту, я прошу від фракцій записатися для обговорення цього законопроекту два – "за", два – "проти".</p>
<p>Я також прошу депутатів підходити до сесійної зали, тому що за 8 хвилин ми будемо голосувати цей законопроект.</p>
<p>А зараз, будь ласка, пан Юрик запрошується до слова. Це представник фракції "Блок Петра Порошенка". Будь ласка.</p>
<p>&nbsp;</p>
<p>17:20:12</p>
<p>ЮРИК Т.З.</p>
<p>Прошу передати слово Ревега депутату.</p>
<p>&nbsp;</p>
<p>ГОЛОВУЮЧИЙ. Будь ласка, передає слово пану Ревезі.</p>
<p>&nbsp;</p>
<p>17:20:20</p>
<p>РЕВЕГА О.В.</p>
<p>Шановні колеги, я прошу звернути вашу увагу. Закон потрібний, законопроект, але є пункт 5, де прописано: "Староста може бути членом виконавчого комітету ради". Я хотів би запропонувати, що старости мають бути членами виконавчого комітету ради, тому що сьогодні роль старости надзвичайно велика у формуванні об'єднаних громад, це сьогоднішні сільські голови.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. &nbsp;Дякуємо.</p>
<p>Будь ласка, включіть мікрофон пану Чижмарю від Радикальної партії.</p>
<p>&nbsp;</p>
<p>17:20:54</p>
<p>ЧИЖМАРЬ Ю.В.</p>
<p>Фракція Радикальна партія Олега Ляшка, Юрій Чижмарь.</p>
<p>Однозначно закон необхідний, ми знаємо, що децентралізації очікує вся країна і відповідних повноважень на місцях, і так само, оскільки сьогодні вже понад 60 об'єднаних громад в Україні створено, вони очікують про те, що старости, які повинні управляти селами, які увійшли до об'єднаної громади, повинні набути своїх повноважень, свого статусу і мати можливість представляти ці територіальні, ну села, селища у територіальній громаді об'єднаній. Тому наша партія буде підтримувати і фракція буде підтримувати даний законопроект, просимо приєднатися усіх депутатів.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякуємо вам, пане Чижмарю.</p>
<p>Будь ласка, фракція "Батьківщина, пан Івченко. Передає слово пану Одарченку.</p>
<p>&nbsp;</p>
<p>17:21:46</p>
<p>ОДАРЧЕНКО Ю.В.</p>
<p>Шановні колеги, я хочу ще раз звернути вашу увагу на те, що питання децентралізації під розділом, який лежить цей законопроект, воно не має ніякого&nbsp; стосунку до об'єднання громад. Сьогодні відбувається централізація, як це було в 70-х роках при радянській владі, коли об'єднували неспроможні господарства в одне село. І хто тут старшого віку, він пам'ятає і знає, що ті села, в яких зникла сільська рада, вони абсолютно деградовані, вони фактично зникають з мапи, з української мапи. Зараз ми намагаємося… Ті депутати, які є ідеологами цих змін, вони намагаються підмінити загальнообраного голову сільського таким поняттям як староста, який, по-суті, немає ніякого впливу. Навіть в тілі цього законопроекту дуже обмежено прописані його впливи – може бути членом виконкому. Це, по суті, така фігура, яка не буде нічого вирішувати, а яка підміняє місцеве самоврядування.</p>
<p>Подивіться, що буде відбуватися. Коли будуть виникати так звані об'єднані громади, які включають до свого тіла по 20-30 сільських рад, більшість депутатів буде зосереджена в цьому населеному пункті, який є центром об'єднаної громади. І завжди ця більшість депутатів, вона буде працювати на користь цієї, цього центру об'єднаної громади. Це дуже по-людськи. І ні громади, які визначені начебто неспроможними, вони втратять вплив на бюджет, вони приречені на деградацію.</p>
<p>Я закликаю всіх не підтримувати цей законопроект, тому що він, в його основі лежить знищення сільських рад, руйнація місцевого самоврядування і руйнація сіл в Україні. Це веде, по суті, до знищення нашої держави. Я прошу всіх депутатів, які несуть такі ініціативи, побувати на місцях і спитати ці сільські…</p>
<p>&nbsp;</p>
<p>ГОЛОВУЮЧИЙ. &nbsp;Пані Бойко, будь ласка, від "Народного фронту". Ввімкніть мікрофон, тому що фракція не мала можливості висловитися, 1 хвилину.</p>
<p>&nbsp;</p>
<p>17:24:05</p>
<p>БОЙКО О.П.</p>
<p>Шановні колеги, я звертаю вашу увагу на те, що цей законопроект навпаки вирішує ті прогалини, які були до цього, щодо повноважень, можливостей і прав старост. І нагадую тим депутатам-мажоритарникам, які не знають, що староста на сьогоднішній день, відповідно до Закону про добровільне об'єднання, обирається виборами, це виборна посада і це представник громади. І, якщо голова добровільного об'єднання має одні повноваження, то староста представляє саме той населений пункт, тобто село яке його обрало. Тому цей законопроект знову ж таки на підтримку добровільного об'єднання громад. Хто за громади, прошу проголосувати. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую, шановні колеги.</p>
<p>Я прошу заходити до сесійної зали. Давайте ми продемонструємо результативність голосування таку як це було сьогодні у нас протягом дня.</p>
<p>Пан Міщенко піднімає ще, від…&nbsp;&nbsp;&nbsp; "Блок Петра Порошенка" виступав.</p>
<p>Давайте ми поставимо на голосування і після цього будемо дивитися, що робимо далі. Добре?&nbsp;</p>
<p>Зараз…</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>17:25:45</p>
<p>ГОЛОВУЮЧИЙ. Прошу колег народних депутатів заходити в зал. Секретаріат Верховної Ради прошу повідомити, що зараз буде прийняття рішення.</p>
<p>Колеги, я поставлю зараз за основу, за основу голосування. Я бачу, що є застереження в деяких фракцій і в депутатів. Я наголошую, це лишень за основу, це лишень за основу. Я думаю, що є сенс підтримати. А ці правки, які є, ми зможемо скорегувати до другого читання, колеги. Можемо на це розраховувати? Можемо. Тому я ставлю за основу, лишень за основу.</p>
<p>Отже, я ставлю на голосування проект Закону про внесення змін до деяких законодавчих актів України (щодо статусу старости села, селища) (номер 4742) за основу, колеги, за основу. Прошу голосувати. Прошу підтримати. Колеги, "Самопоміч", я прошу вас підтримати, взяти участь у голосуванні. Я прошу проголосувати. Будь ласка, колеги, голосуємо за основу. Будь ласка.</p>
<p><b>&nbsp;</b></p>
<p>17:26:57</p>
<p>За-208</p>
<p>У нас не проголосувала, "Батьківщина" не проголосувала. Чи можливо скоригувати позицію? Є якась пропозиція, яка зможе скоригувати. Будь ласка, Іван Крулько. І потім Сергій Міщенко. По одній хвилині, будь ласка.</p>
<p>&nbsp;</p>
<p>17:27:18</p>
<p>КРУЛЬКО І.І.</p>
<p>Іван Крулько, фракція "Батьківщина". Я пропоную, щоб ми в першому читанні цей законопроект проголосували з поправкою про те, що староста є членом виконкому об'єднаної громади. І у цій редакції фракція "Батьківщина" може змінити і дати необхідні голоси.</p>
<p>Тому що староста мусить бути членом виконкому, щоб впливати на прийняття рішень в об'єднаній громаді, а не "може бути".</p>
<p>&nbsp;</p>
<p>ГОЛОВУЮЧИЙ. Я бачу, що приймається ця пропозиція. Зараз Сергій Міщенко, хвилина. І Дехтярчук, хвилина. І після того голосуємо. Будь ласка, пане Сергій.</p>
<p>&nbsp;</p>
<p>17:27:58</p>
<p>МІЩЕНКО С.Г.</p>
<p>Дякую. Сергій Міщенко, Київщина. Зрозуміло, що основна теза, що той, хто хоче об'єднатися, хай об'єднується. Той, хто не хоче об'єднуватися, він і так не буде об'єднуватися. Та позиція, яка відносно обов'язковості старости бути членом виконкому, повинна бути підтримана.</p>
<p>І саме головне зараз, що хвилює селян, це те, які повноваження буде мати староста? Чи вони будуть зменшені з тими повноваженнями, які мала сільська рада? Я що маю на увазі. Ви знаєте, хто такий секретар сільської ради? Які документи вона видає селянам? Заповіти, довідки, доручення і таке інше. А буде чи староста це мати? Ні, не буде! Тому що, якщо ми&nbsp; не приймемо їх, якщо ми не змінимо до другого читання повноваження старости. А відправимо людей до сусідніх сіл збирати ці довідки, то вас не те, що&nbsp; з цією деценетралізацією проклянуть, вам скажуть самім піти геть звідси.</p>
<p>&nbsp;</p>
<p>ГОЛОВУЮЧИЙ.&nbsp; І заключний виступ автора,&nbsp; народного депутата&nbsp; Дехтярчука Олександра.&nbsp; Одну хвилину, включіть мікрофон. І потім переходимо до голосування.</p>
<p>&nbsp;</p>
<p>17:29:11</p>
<p>ДЕХТЯРЧУК О.В.</p>
<p>Шановне товариство,&nbsp; дякую за зауваження, які були озвучені. Ці питання, дійсно,&nbsp; розглядалися під час формування законопроекту. Було зауваження стосовно того, що староста має&nbsp; бути членом виконкому. Я особисто не бачу заперечень підтримати таку позицію. Були противники серед старост, де об'єднана громада є велика, наприклад район став об'єднаною громадою, тоді виконкомом там ставав недієздатним. Але, власне, я готовий&nbsp; підтримати&nbsp; таку пропозицію. Закликаю&nbsp; всіх подати свої пропозиції, свої думки&nbsp; по повноваженнях&nbsp; і продовжити цю дискусію вже&nbsp; з конкретними пропозиціями до другого читання.&nbsp;</p>
<p>Дякую.&nbsp;&nbsp;&nbsp; Прошу ще раз&nbsp; усіх&nbsp; проголосувати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Взагалі по логіці поправки вносяться між першим&nbsp; і другим читанням. Але якщо&nbsp; є&nbsp; такою вимога цілої фракції, вже&nbsp; був виступ, тоді я думаю, що&nbsp; є сенс, щоб ми цю правку внесли вже в поле першого читання.</p>
<p>І зараз&nbsp; я&nbsp; поставлю на голосування за основу з пропозицією, яку&nbsp; озвучив під стенограми&nbsp; Іван&nbsp; Крулько. Але перед тим нам необхідно буде повернутись.</p>
<p>Тому, колеги, я прошу зайти в&nbsp; зал і зайняти робочі місця, приготуватись до голосування. Я закликаю до&nbsp; відповідальності&nbsp; народного депутата Мушака, народного депутата&nbsp; Сотник. З високої трибуни Верховної Ради України&nbsp; я з полум'яним закликом&nbsp; звертаюсь до депутатів, які кучкуються у куточку Верховної Ради, вернутись на робочі&nbsp; місця.</p>
<p>Отже, колеги, я ставлю пропозицію повернутись, а потім, я поставлю вашу пропозицію,&nbsp; і я думаю, вона набере в залі необхідну більшість. Ми знайшли консолідоване спільне рішення,&nbsp; тепер головне, щоб&nbsp; було дисципліноване голосування.</p>
<p>Отже, хто підтримує пропозицію повернутись до голосування за проект Закону (щодо статусу старости села,&nbsp; селища) (4742) прошу проголосувати. Колеги,&nbsp; будь ласка, голосуємо за повернення,&nbsp; будь ласка, голосуємо.</p>
<p>&nbsp;</p>
<p>17:31:38</p>
<p>За-229</p>
<p>Ми повернулись.</p>
<p>А тепер я поставлю з поправкою і прошу уважно, під стенограму, я ставлю на голосування&nbsp; проект Закону про внесення змін до деяких законодавчих актів&nbsp; України (щодо статусу старости села, селища) (номер 4742)&nbsp; з поправкою, яку озвучив&nbsp; під стенограму Іван Крулько, за основу. Колеги, за основу. Прошу проголосувати, прошу підтримати за основу&nbsp; 4742.&nbsp; Будь ласка, колеги, голосуємо. Голосуєм, колеги.</p>
<p>&nbsp;</p>
<p>17:32:25</p>
<p>За-238</p>
<p>Рішення прийняте.&nbsp; Вітаю авторів, вітаю комітет&nbsp; з плідною і якісною роботою.</p>
<p>Переходимо до наступного питання порядку денного теж з&nbsp; блоку децентралізації – це проект Закону про внесення змін до Бюджетного кодексу України щодо зарахування плати за надання адміністративних послуг до бюджетів об'єднаних територіальних громад&nbsp;(4386), (4386-1),&nbsp; (4386-д). І є пропозиція розгляду його за скороченою процедурою. Прошу проголосувати, прошу підтримати скорочена процедура, будь ласка,&nbsp; голосуємо, колеги.</p>
<p>&nbsp;</p>
<p>17:33:18</p>
<p>За-182</p>
<p>Рішення прийняте.</p>
<p>І я запрошую тут аж три співдоповідача, у мене одне прохання, щоб максимально динамічно ми йшли. Колеги, я вам скажу логіку нашої роботи. У нас ще є три закони з розділу&nbsp; "місцеве самоврядування", а потім у нас є законопроект щодо фінансового забезпечення реформування рибної галузі України, який потребує нашого невідкладного рішення. І звертались до&nbsp; нас, і профільний міністр і профільний голова комітету. Я прошу до динамічної і активної роботи, і прошу до згуртованості в залі, і запрошую до доповіді народного депутата України Мельника Сергія Івановича, будь ласка.</p>
<p>&nbsp;</p>
<p>17:34:07</p>
<p>МЕЛЬНИК С.І.</p>
<p>Доброго дня, шановний Голово! Шановні колеги! Вашій увазі пропонується проект Закону про внесення змін до Бюджетного кодексу України щодо зарахування плати за надання адміністративних послуг до бюджетів об'єднаних територіальних громад. В чому сьогодні виникла проблема? Проблема в тому, що Казначейство блокує зарахування плати за надання адмінпослуг до бюджетів об'єднаних територіальних громад. Тому цим проектом закону ми унормовуємо зарахування до загального фонду бюджетів об'єднаних територіальних громад адміністративного збору від реєстрації, це державна реєстрація речових прав, обмежень, обтяжень, це державна реєстрація суб'єктів підприємницької діяльності фізичних, юридичних осіб, а також&nbsp; інших платних послуг, пов'язаних з державною реєстрацією.</p>
<p>Враховуючи, що бюджетним комітетом при розгляді цього закону були внесені окремі доповнення, моє прохання підтримати за основу і в цілому доопрацьований проект Закону про внесення змін до Бюджетного кодексу.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>До співдоповіді запрошується народний депутат України Юрик Тарас Зиновійович, будь ласка.</p>
<p>&nbsp;</p>
<p>17:35:38</p>
<p>ЮРИК Т.З.</p>
<p>Шановні колеги, на ваш розгляд вноситься проект Закону України номер&nbsp; 4386-1, про внесення змін до Бюджетного&nbsp; кодексу України.</p>
<p>Насправді, дуже важливі зміни, хоча є доволі простими. Ми коли приймали Закон "Про адміністративні послуги", не врахувати якраз особливість – це формування… надання адміністративних послуг і&nbsp; формування бюджету цих адміністративних послуг якраз саме в об'єднаних територіальних громадах. На сьогоднішній&nbsp; день об'єднані територіальні громади сформували, практично, всюди можливість… центри надання адміністративних послуг. І, більше того, на сьогоднішній день працює цілий ряд європейських фондів, які підтримують активно створення центрів надання адміністративних послуг в об'єднаних територіальних громадах. І тому формування і зарахування цих коштів до бюджетів саме цих рад є надзвичайно важливими.</p>
<p>В процесі формування даного законопроекту є пропозиція підтримати кінцево за основу і в цілому… за основу і в цілому законопроект 4386-д, який&nbsp; був напрацьований бюджетним комітетом.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, голова підкомітету Комітету з питань бюджету Куліченко Іван Іванович. Будь ласка.</p>
<p><b>&nbsp;</b></p>
<p>17:37:02</p>
<p>КУЛІЧЕНКО І.І.</p>
<p>Шановний Андрій Володимирович, шановні народні депутати, зараз ви від двох співавторів почули пропозиції, які вже не є альтернативними. Зважаючи на те, що законодавчу ініціативу підтримує і Мінфін, та "Асоціація міст", водночас звертають увагу на необхідність додаткового врегулювання питання зарахування адміністративного збору за державну реєстрацію юридичних осіб, фізичних осіб та громадських формувань до бюджетів міст районного значення, селищних і сільських&nbsp; бюджетів.</p>
<p>За наслідками розгляду комітет ухвалив таке рішення: рекомендувати&nbsp; Верховній Раді, за результатами розгляду законопроектів 4386 та 4386-1, прийняти за основу та в цілому як закон доопрацьований комітетом законопроект 4386-д. Прошу підтримати рішення комітету.</p>
<p>Дякую за увагу.&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Дякую, колеги.</p>
<p>Шановні колеги, прошу провести запис: два – "за", два – "проти". Будь ласка.</p>
<p align=center>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>ГЕРАЩЕНКО І.В.</p>
<p>&nbsp;</p>
<p>ГОЛОВУЮЧИЙ. Будь ласка, пану Дубілю надається слово, від "Батьківщини".</p>
<p>&nbsp;</p>
<p>17:38:21</p>
<p>ДУБІЛЬ В.О.</p>
<p>Прошу передати Івченку. Прошу передати Івченку Вадиму.</p>
<p>&nbsp;</p>
<p>ГОЛОВУЮЧИЙ. Будь ласка, Вадим Івченко з трибуни виступає. Ввімкніть мікрофон, будь ласка.</p>
<p>&nbsp;</p>
<p>17:38:31</p>
<p>ІВЧЕНКО В.Є.</p>
<p>Вадим Івченко, фракція "Батьківщина". Шановні колеги, безумовно, цей законопроект потрібно прийняти за основу і в цілому. Але хочу нагадати вам, що сьогодні уряд звітує над тим, що в цьому році знову зросли бюджети на 20 відсотків територіальних громад.</p>
<p>Але давайте подивимося знову. А хіба не ми з вами підняли на 20 відсотків базовий податок – ПДФО з 15 до 18 відсотків. А хіба не ми з вами, точніше, ви підняли єдиний податок в два рази і це став базовий податок для сіл. А хіба не ми з вами підняли коефіцієнт і тим самим збільшили земельний податок? І це ви називаєте бюджетною децентралізацією? А хіба не перед виборами чи на округах ви говорили про те, щоб закріпити податок на доходи фізичних осіб за місцем проживання фізичної особи? А хіба не ми з вами говорили, що потрібно зарахувати до бюджетів місцевого самоврядування 50 відсотків рентної плати за деревину або рубку лісу? А хіба не ми з вами говорили, щоб до бюджетів місцевого самоврядування зарахувати 50 відсотків за спецкористування води? А хіба не ми з вами говорили, що частину рентної плати за корисні копалини зарахувати до органів місцевого самоврядування? А це шахти, а це ліси Прикарпаття, а це річки і це русла річок, які сьогодні можуть наповнювати місцеві бюджети.</p>
<p>Шановні колеги, а хіба не ми з вами говорили і розпочинали дискусію про те, що нам потрібно спасати міста районного значення? Другий рік поспіль вони проїдають свої бюджети, просто проїдають і не відбувається ніякого їхнього зростання.</p>
<p>Мені хочеться, щоб ми з вами дійсно і кваліфіковано підходили, бо тут ми з вами один закон лише, а інші закони, які підготувала "Батьківщина" разом з нашими колегами депутатами, півтора роки лежать у керівництва Верховної Ради. Прошу терміново законопроекти 2068, 2069, 2070…</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p align=center>&nbsp;</p>
<p>ГОЛОВУЮЧИЙ. 30 секунд, будь ласка, завершити.</p>
<p>&nbsp;</p>
<p>ІВЧЕНКО В.Є. 3754, які вирішують саме ці питання, які я сказав. А також з нашими колегами, з Дерев'янком (4208) – це про фінансування бюджетів сіл, селищ… сіл і селищ.</p>
<p>А також законопроект з колегою Рибаком (4755) про зарахування 50 відсотків за спецкористування води.</p>
<p>Оце і є бюджетна&nbsp; децентралізація. А це, що ви робите, це безсистемна робота і перекладання всіх обов'язків на плечі роботодавців і людей…</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка, Барна Олег Степанович.</p>
<p>&nbsp;</p>
<p>17:41:21</p>
<p>БАРНА О.С.</p>
<p>Шановні колеги! Децентралізація – це була вимога суспільства і Майдану. Забрати повноваження у органів виконавчої влади і передати місцевим громадам. То мені, очевидно, незрозуміло, чому деякі колеги зараз так дуже супроти цього, за принципом "Баба Яга завжди проти".</p>
<p>Поряд з тим нам треба звернути увагу, в першу чергу на належне навчання керівників місцевих громад, тому що суб'єкти їхньої управлінської діяльності і об'єкти значно розширилися, збільшилися повноваження, території. І тут треба звернути особливу увагу на те, кого обираєм.</p>
<p>Але цього річ об'єднані громади отримали по Тернопільській області більше півмільярда гривень на розвиток інфраструктури своїх населених пунктів. Відповідно до змін податкового законодавства саме місцеві громади, місцеві бюджети перевиконували свої доходи більше, ніж на 60 відсотків. І це є значна перемога для місцевих бюджетів. І тому саме цільове адміністрування місцевих зборів до місцевих громад, це буде одним із принципів децентралізації. Тому цей законопроект треба проголосувати і дати можливість повністю розвиватися місцевим громадам, а саме в частині наповнення бюджету.</p>
<p>Поряд з тим, я хочу звернути увагу голови засідання, щоби перенесли вище в порядку денному законопроект, який… вп'яте не доходить черга, це 4464 щодо регулювання водного господарства, тому що він крайнє необхідний, а відкладається вже вкотре.</p>
<p>Прошу. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, я дам репліку на ваш виступ. В нас справді є на сьогодні невідкладним законопроект про реформування рибної галузі України, який не дає можливість фінансувати галузь. Фактично питання, яке не потребує дискусій, а потребує рішення, бо по ньому є спільна згода.</p>
<p>Також ми маємо чотири постанови про зміну меж адміністративного територіального устрою в Луганську і в Донецьку, теж технічні речі. І маємо кілька законів по децентралізації. У мене є загальне прохання до депутатів більш динамічно працювати. А якщо буде воля залу, я перенесу їх вище, по рибній галузі. Якщо буде воля залу, я поставлю цю пропозицію на голосування.</p>
<p>А зараз я запрошую до слова Гусака Володимира Георгійовича. Будь ласка, від трибуни.</p>
<p>&nbsp;</p>
<p>17:44:19</p>
<p>ГУСАК В.Г.</p>
<p>Володимир Гусак, "Опозиційний блок". Шановний Голово, шановні колеги, шановні українці! Ми рішуче підтримаємо ідею реальної децентралізації влади в Україні. Ми вважаємо, що зрештою в центральної влади мають залишитися лише питання оборони, національної безпеки, зовнішніх відносин України та національної інфраструктури; все решта, зокрема, питання освіти, охорони громадянського порядку, місцевої медицини та інфраструктури мають бути передані місцевим громадам. І місцевим громадам мають бути передані фінансові можливості для виконання цих повноважень. І не менше 70 відсотків від загального надходження податків в Україні мають залишатися на місцях. І саме це передбачено в проекті Конституції України, яку розробив "Опозиційний блок".</p>
<p>Що стосується сьогоднішньої децентралізації. На жаль, вона має дуже мало спільного з децентралізацією реальною. І, зокрема, тут дуже багато говориться про те, що необхідно вносити зміни в різні закони, щоб запрацював Закон "Про добровільне об'єднання громад". Шановні! Першу зміну, яку ми повинні зробити, це сказати правду і прибрати з назви Закону про добровільне об'єднання громад слово "добровільне". Бо, наприклад, в Донецькій області десятки випадків, коли ті громади, які люди утворили, вони не узгоджуються, а ті громади, які влада передбачила в перспективному плані, їх не підтримують люди. І схожа ситуація в багатьох областях України, таких як Херсонська, Сумська тощо.</p>
<p>Можно 30 секунд…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка.</p>
<p>&nbsp;</p>
<p>ГУСАК В.Г. Але оскільки ми рішуче за реальну децентралізацію, а цей закон робить хоч якісь кроки в напрямку реальної децентралізації, надаючи місцевим громадам можливість отримувати до своїх бюджетів адміністративні збори за державну реєстрацію, фракція "Опозиційного блоку" підтримає законопроект 4386-д.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Колеги, заключний виступ. І я прошу не продовжувати дискусію, бо ми не встигнемо і близько по порядку денному пройти. Рибалка Сергій Вікторович. Після того переходимо до голосування. І я прошу вас заходити в зал, займати робочі місця. Будь ласка.</p>
<p>&nbsp;</p>
<p>17:47:17</p>
<p>РИБАЛКА С.В.</p>
<p>Прошу надати слово моєму колезі пану Амельченку.</p>
<p>&nbsp;</p>
<p>17:47:30</p>
<p>АМЕЛЬЧЕНКО В.В.</p>
<p>Шановні колеги, шановні народні депутати! Цей законопроект, звичайно, фракція Радикальної партії Олега Ляшка, як і всі інші, які стосуються децентралізації, буде послідовно продовжувати. Він має сьогодні важливе значення для тих територіальних громад, які об'єднались, але, на жаль, сьогодні ці кошти від надання адміністративних послуг надходять в районний бюджет.</p>
<p>Щоб усунути цю недоречність, комітет і Мінфін, та Асоціації міст&nbsp; сільських, селищних рад підтримали цю ініціативу. Тому я прошу всіх народних депутатів підтримати цей законопроект, бо він дуже важливий для новоутворень, щоб вони були самостійні і самодостатні, наші об'єднані територіальні громади.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, обговорення завершене. Переходимо до прийняття рішення. Я прошу усіх народних депутатів зайти в зал і зайняти робочі місця.&nbsp; Отже, колеги, комітет дав висновок підтримати за основу і в цілому 4386-д. Але я поставлю тільки за основу. Чи в цілому ставити? <i>(Шум у залі) </i>&nbsp;Це загальна&nbsp; позиція – в цілому? Загальна позиція. Тоді, будь ласка, заходимо, займаємо місця. Я пропозицію комітету поставлю на голосування.</p>
<p>Отже, колеги, я ставлю на голосування проект Закону&nbsp; про внесення змін до Бюджетного кодексу України щодо зарахування плати за надання адміністративних послуг до бюджетів об'єднаних&nbsp; територіальних громад&nbsp; (№ 4386-д)&nbsp;&nbsp; за основу і в цілому.</p>
<p>Колеги, хто підтримує дану пропозицію, прошу голосувати. Прошу голосувати. Будь ласка, голосуємо.</p>
<p>&nbsp;</p>
<p>17:49:35</p>
<p>За-243</p>
<p>Рішення прийняте.</p>
<p>Шановні колеги, увага. Увага! Прошу уваги.&nbsp; У нас&nbsp; у залі є багато достатньо людей. У нас є два шляхи: зараз – 4772 і 4773, у нас по них уже було обговорення. Давайте визначимо, який по ним рівень готовності рейтинговим голосуванням: якщо є готовність переходимо, а якщо нема – переходимо до питання, яке вимагав&nbsp; "Блок Петра Порошенка", – 4464.&nbsp; Тому&nbsp; я проводжу&nbsp; голосування&nbsp; рейтингове по рівню підтримки законопроектів 4772 і 4773, які вже були обговорені. Рейтингове голосування.<i>(Шум у залі) </i>Не кричіть – грошей не буде.</p>
<p>Хто підтримує дані законопроекти, прошу показати це в рейтинговому голосуванні 4772. Будь ласка, прошу голосувати, прошу взяти участь&nbsp; в голосуванні.&nbsp;</p>
<p>&nbsp;</p>
<p>17:50:48</p>
<p>За-199</p>
<p>Колеги, я прошу, під час сесії розмовляти не між собою, а слухати, що я говорю. Я поставив на рейтингове голосування, бо мене голова комітету попросив перенести ці законопроекти, бо по них нема єдності. Ми щойно вияснили рівень єдності по цих&nbsp;законопроектах. І я зараз, на прохання автора законопроектів Федорука Миколи Трохимовича, переношу ці законопроекти. Я правильно озвучив цю позицію? Це є право автора і автор звернувся з таким проханням до мене як до головуючого, я їх переношу.</p>
<p>І я таким чином маю змогу перейти до проекту Закону 4464, який стоїть після того – проект Закону про внесення змін до додатку 3, до Закону України "Про Державний бюджет України на 2016 рік" і я закликаю вас підтримати пропозицію розгляду його за скороченою процедурою. Будь ласка, колеги, хто підтримує прошу проголосувати. Скорочена процедура.</p>
<p>&nbsp;</p>
<p>17:52:11</p>
<p>За-183</p>
<p>183 – "за". Рішення прийняте.</p>
<p>І я запрошую до доповіді народного депутата України Мушака Олексія Петровича. Скажіть слово правди, пане Олексій.</p>
<p>&nbsp;</p>
<p>17:52:24</p>
<p>МУШАК О.П.</p>
<p>Шановні колеги! Я хочу почати доповідь з класики: Верховна Рада, трибуна, народний депутат звертається до колег наступним чином: в річках немає риби. Насправді ситуація проста, у нас є Дніпро, у нас є багато водних ресурсів в яких би повинно було би бути надзвичайно багато риби, але є проблема – браконьєри, які буквально перегороджують сітками все, що тільки можна.</p>
<p>В рамках цього був створений і набраний новий рибний патруль з 2 тисяч людей набрали 45 нових співробітників, їм пообіцяли підвищену заробітну плату і їм пообіцяли також нове обладнання для того, щоб ефективно з цим боротися.</p>
<p>&nbsp;Даний законопроект він є технічний, погоджений з Міністерством, АПК і&nbsp; не потребує додаткових витрат з бюджету. В рамках програм АПК переходить… відбувається перерозподілення суми з однієї програми на іншу програму. Це дасть можливість запустити ефективний рибний патруль і тим самим збільшити і повернути аборигенні види риби в Україну і відновити популяцію будь-яких інших видів риби в Україні.</p>
<p>Прошу вашої підтримки.</p>
<p>Дякую. <i>(Оплески)</i></p>
<p>&nbsp;</p>
<p>ГОЛОВУЮЧИЙ. До співдоповіді запрошується голова підкомітету Комітету з питань бюджету Рудик Сергій Ярославович. Будь ласка.</p>
<p>&nbsp;</p>
<p>17:53:51</p>
<p>РУДИК С.Я.</p>
<p>Сергій Рудик, 198 виборчий округ, Черкащина. Шановний Андрій Володимирович, шановні колеги! Комітет з питань бюджету на своєму засіданні ще 11 травня підтримав цей законопроект.</p>
<p>Як уже було зазначено доповідачем, законопроект підготовлено з метою покращання матеріально-технічної бази та забезпечення територіальних органів Держрибагентства необхідними засобами для провадження їх діяльності, по суті, спецзв'язок для охорони.</p>
<p>Для реалізації зазначеного проекту пропонується додатково видати Держрибагентству 15 мільйонів гривень шляхом перерозподілу видатків між бюджетними програмами Міністерства аграрної політики та продовольства. Отже, законопроект під номером 4464 не передбачає залучення додаткових бюджетних коштів і не впливає на загальні показники видатків Державного бюджету. Бюджетні показники збалансовано.</p>
<p>Головне науково-експертне управління Апарату Верховної Ради&nbsp; висловлює зауваження, зокрема, щодо відсутності належного фінансово-економічного обґрунтування до цього законопроекту. Разом з тим, Міністерство фінансів і Міністерство агарної політики і продовольство не висловили зауважень до законопроекту.</p>
<p>За наслідками розгляду Комітет з питань бюджету ухвалив рішення: рекомендувати Верховній Раді законопроект за номером 4464 прийняти за основу та в цілому як закон із урахуванням пропозицій комітету, викладених у нашому листі до цього законопроекту, зокрема, щодо усунення неточностей, відповідно до правил законотворчої техніки, а також збалансування бюджетних показників з урахуванням змін, внесених до держбюджету до розгляду зазначеного законопроекту, зокрема, за законом від 19 травня поточного року (за номером 1384).</p>
<p>Відтак, Комітет з питань бюджету разом із Головним юридичним управлінням Апарату Верховної Ради в разі прийняття законопроекту при оформленні відповідного закону належить внести до нього необхідні редакційні та техніко-юридичні уточнення, що пов'язані із зазначеним рішенням комітету. Прошу&nbsp; підтримати рішення комітету. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я хочу наголосити, по жданому законопроекту є загальна спільна позиція і згода усіх – і фракцій, і уряду, і комітету. Технічне питання, воно потребує обговорення?</p>
<p>&nbsp;</p>
<p>ГОЛОСИ ІЗ ЗАЛУ. Ні. Голосуємо!</p>
<p>&nbsp;</p>
<p>ГОЛОВУЮЧИЙ. Ну, я... Колеги, я бачу тільки одного бажаючого виступити і даю йому слово. Хвилину, хвилину, дві хвилини. Олег Ляшко і голосуємо, ми просто інакше не встигнемо.</p>
<p>&nbsp;</p>
<p>17:56:39</p>
<p>ЛЯШКО О.В.</p>
<p>Дякую, пане Голово. Олег Ляшко, Радикальна партія.</p>
<p>Фракція Радикальної партії підтримає законопроект, який передбачає виділення додаткового фінансового ресурсу, щоб оснастити новостворений рибний патруль, щоб у них була техніка, лодки не гірші, ніж у браконьєрів. Бо сьогодні така техніка, що вони за браконьєрами не встигнуть.</p>
<p>Але я хотів би, користуючись нагодою, що розглядається такий законопроект,&nbsp; привернути увагу до того, хто займається браконьєрством.</p>
<p>Влітку в серпні-місяці я був на Херсонщині. Колега правильно каже, риби в Дніпрі немає. Чому її немає? Тому що браконьєрством займаються ті, хто мав би охороняти рибні ресурси. Зокрема на Херсонщині це відомий браконьєр Богдан Артющик, який є керівником "Херсонрибохорони". І він замість того, щоб охороняти і ганяти браконьєрів, вони самі кришують цих браконьєрів, заносячи чемодани грошей і внаслідок цього риби в Дніпрі вже немає. Кришує цього Артющика голова Державного агентства&nbsp; рибного господарства Ковалів Арема.</p>
<p>Я хочу, користуючись нагодою, звернутися до Прем’єр-міністра з вимогою відправити у відставку&nbsp; голову Державного агентства&nbsp; рибного господарства. Якщо ви цих браконьєрів у шкурах рибінспекції не відправите у відставку, ми їх відправимо на корм рибам, щоб більше було риби у наших водоймах.</p>
<p>Крім того, ми зареєстрували і півтора роки тому законопроект про&nbsp; запровадження мораторію на промисловий &nbsp;вилов риби. У нас через 5 років наші діти рибу тільки в музеї під стеклом будуть бачити поряд із динозаврами через таких браконьєрів так званих рибоохоронців, які замість того, щоб захищати рибні запаси країни, вони їх винищують.</p>
<p>Тому я вимагаю відставки Артющика, відставки Ковалева, відставки всіх браконьєрів "в овечих шкурах".</p>
<p>&nbsp;</p>
<p>ГОЛОВУЮЧИЙ. Шановні колеги, обговорення завершене.</p>
<p>Я прошу зайти в зал і приготуватись для прийняття рішення.</p>
<p>Наголошую ще раз, це питання технічне, воно об'єднує всіх і я прошу зараз приготуватись до голосування. Будь ласка, заходимо в зал, колеги.</p>
<p>В цілому? Я знаю, в цілому, так.</p>
<p>Отже, я ставлю на голосування проект Закону про внесення змін до додатка номер 3 до Закону України "Про Державний бюджет України на 2016 рік" щодо фінансового забезпечення реформування рибної галузі України (номер 4464) за пропозицією комітету пропонується прийняти його як невідкладний за основу і в цілому. Хто підтримує дану пропозицію, колеги, прошу проголосувати, колеги. Будь ласка, всі підтримуємо, голосуємо. Будь ласка, голосуємо.</p>
<p>&nbsp;</p>
<p>17:59:47</p>
<p>За-233</p>
<p>Рішення прийняте.</p>
<p>Вітаю авторів.</p>
<p>Колеги, хвилинку уваги. Ми, очевидно, увага, ми, очевидно, вже не зможемо перейти до системних законопроектів. Але в нас є чотири технічних постанови, які передбачають зміни адміністративно-територіального устрою в Луганській і Донецькій областях. Не потребують обговорень, не потребують дискусії, але потребують нашого невідкладного рішення для забезпечення громадян, які знаходяться в важкій ситуації. Чи можна розраховувати на вашу підтримку, щоб, по-перше, лишилися в залі, по-друге, підтримали, колеги? Підтримується? Тоді я на правах ведучого продовжую роботу на 15 хвилин.</p>
<p>І я прошу проголосувати, зараз підтримати розгляд 4 постанов, які стосуються змін територіально-адміністративного устрою в Луганській, Донецькій областях, і поставити зараз на голосування. Прошу проголосувати, щоб ми зараз перейшли до розгляду. Прошу підтримати, колеги. Будь ласка, голосуємо. Для нас це 5 хвилин, а це долі людей.</p>
<p>&nbsp;</p>
<p>18:01:03</p>
<p>За-203</p>
<p>Колеги, не всі, можливо, зрозуміли. Я попрошу Ірину Геращенко в 1 хвилину. І ще раз наголошу… одну хвилину, Ірина Геращенко пояснить логіку тих постанов. Але я прошу вас, зайдіть в зал. Це 5 хвилин.</p>
<p>Будь ласка, пані Ірино, дуже коротко.</p>
<p>&nbsp;</p>
<p>18:01:21</p>
<p>ГЕРАЩЕНКО І.В.</p>
<p>Шановні колеги, неодноразово ми приймали подібні рішення для того, щоби селища, які знаходяться на підконтрольній українській владі території, але офіційно знаходяться адміністративно на окупованій території, щоб люди там змогли отримувати зарплати. І тут мова іде про села, де живуть діти, вагітні жінки, пенсії, щоб ми могли їх виплачувати. Будь ласка, це дуже важливо, там є люди, які кілька місяців, а в Луганській і Донецькій області, не отримують пенсії, це наш з вами обов'язок допомогти цим територіям в сірій зоні і на нашій… Ми зараз голосуємо, щоб поставити це зараз в порядок денний, підняти, і потім по номерам голосуємо уже і по процедурі. Будь ласка.</p>
<p>&nbsp;</p>
<p>ГОЛОВУЮЧИЙ. Колеги, я ще раз поставлю на голосування пропозицію, щоб ми зараз розглянули постанови 4896, 4929, 4930, 4931. І прошу, реально прошу вас підтримати. Це долі людей. Прошу проголосувати. Прошу підтримати. Будь ласка, голосуємо, колеги. Ми за 5-7 хвилин зможемо їх розглянути. Голосуємо, колеги.</p>
<p>&nbsp;</p>
<p>18:02:34</p>
<p>За-227</p>
<p>Дуже вам дякую, колеги.</p>
<p>Не розходьтесь, колеги. Давайте я поставлю перш за все розгляду їх всіх за скороченою процедурою. Прошу підтримати, будь ласка. Скорочена процедура, розгляд.</p>
<p>&nbsp;</p>
<p>18:03:00</p>
<p>За-207</p>
<p>Колеги, тепер я прошу доповідача, народного депутата Курила Віталія Семеновича, одну доповідь по всім законопроектам чим короче тим більше шансів, що вони будуть прийняті.</p>
<p>Будь ласка, Віталій Семенович.&nbsp;</p>
<p>&nbsp;</p>
<p>18:03:19</p>
<p>КУРИЛО В.С.</p>
<p>Шановні народні депутати! Перший законопроект 4896 про зміни в про зміни в адміністративно-територіальному устрої Луганської області, зміну і встановлення меж міст Золотого та Гірського Попаснянського району Луганської області. Як уже сказав спікер, суть зводиться до того, що сільська рада – частина на тій території, частина сіл на цій території. Тому їх треба приєднати до сусіднього населеного пункту</p>
<p>&nbsp;</p>
<p>ГОЛОВУЮЧИЙ. Дякую, Віталій Семенович.</p>
<p>&nbsp;</p>
<p>КУРИЛО В.С. Все погоджено. Комітет пройшло. Прошу проголосувати.</p>
<p>&nbsp;</p>
<p>ГОЛОВУЮЧИЙ. Колеги, ставлю, це була доповідь по всім постановам. Ставлю на голосування.</p>
<p>Перше, проект Постанови № 4896 за основу і в цілому. Хто підтримує таку постанови, прошу проголосувати за основу і в цілому. Прошу, колеги, голосувати. Будь ласка.</p>
<p>&nbsp;</p>
<p>18:04:28</p>
<p>За-228</p>
<p>Дякую вам. Наступний проект Постанови про зміни в адміністративно-територіальному устрої Донецької області, зміну і встановлення меж міста Слов'янськ та Слов'янського району Донецької області 4929. Пропозиція комітету за основу і в цілому. Хто підтримує, прошу голосувати.&nbsp; Не виходіть, друже, верніться&nbsp; в зал. Прошу голосувати. Прошу підтримати. Будь ласка.</p>
<p>&nbsp;</p>
<p>18:05:03</p>
<p>За-229</p>
<p>Постанова прийнята.</p>
<p>Наступна – 4930. Проект Постанови про зміни в адміністративно-територіальному устрої Донецької області, зміну і встановлення меж міста Бахмут та Бахмутського району Донецької області – за основу і в цілому. Прошу проголосувати. Прошу підтримати. Будь ласка.</p>
<p>&nbsp;</p>
<p>18:05:33</p>
<p>За-230</p>
<p>Постанова прийнята.</p>
<p>І останній проект Постанови про зміни в адміністративно-територіальному устрої Донецької області, зміну і встановлення меж міста Горлівка та Бахмутського району Донецької області (4931).</p>
<p>Пропозиція комітету –&nbsp; за основу і в цілому.&nbsp; Хто підтримує&nbsp; цю пропозицію, прошу голосувати.&nbsp; Прошу підтримати, колеги. Будь ласка,&nbsp; голосуємо.</p>
<p>&nbsp;</p>
<p>18:06:06</p>
<p>За-231</p>
<p>Рішення прийняте.</p>
<p>Дякую комітету, дякую авторам за&nbsp; активну, плідну роботу.</p>
<p>Колеги, був важливий і дуже&nbsp; продуктивний день. Я дякую усім за активну плідну роботу. Завтра о 10-й годині ми подовжимо нашу роботу.</p>
<p>А зараз я вечірнє засідання Верховної Ради&nbsp; України оголошую закритим. Дякую колеги. До завтра.<b></b></p>

