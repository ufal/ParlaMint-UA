Стенограма пленарного засідання
15 квітня 2021

<p align=center>ЗАСІДАННЯ ДЕВ'ЯТНАДЦЯТЕ</p>
<p align=center>Зал засідань Верховної Ради України</p>
<p align=center>15 квітня 2021 року, 10 година</p>
<p align=center>Веде засідання Голова Верховної Ради України РАЗУМКОВ Д.О.</p>
<p><b> </b></p>
<p>10:05:58</p>
<p>ГОЛОВУЮЧИЙ. Доброго ранку, шановні колеги! Доброго ранку, шановні представники засобів масової інформації! Будь ласка, підготуйтесь до реєстрації. Нагадую: реєстрація відбувається шляхом натискання зеленої кнопки, першої зліва. Ще раз нагадую: обов'язково із застосуванням сенсорної кнопки.</p>
<p>Готові реєструватись? Прошу реєструватись.</p>
<p></p>
<p>10:06:47</p>
<p>У залі зареєстровано 202 народні депутати України. Пленарне засідання Верховної Ради України оголошую відкритим.</p>
<p>Шановні колеги, сьогодні день народження двох наших колег, двох народних депутатів України: Анна Анатоліївна Пуртова і Тетяна Вікторівна Циба. <i>(Оплески) </i>Вітаю! Бажаю успіхів, наснаги, досягнень, перемог!</p>
<p>Шановні колеги, переходимо до подальшого розвитку питання порядку денного.</p>
<p>Шуфрич, 1839. Не наполягаєте, да? <i>(Шум у залі) </i> Та давайте прямо зі "Слуги народу".</p>
<p>Включіть таймер, будь ласка.</p>
<p></p>
<p>10:07:42</p>
<p>ШУФРИЧ Н.І.</p>
<p>Дякую, шановний головуючий.</p>
<p>Шановні колеги, починаємо ми наш робочий день з питання: навіщо сьогодні ми проштовхуємо цей безглуздий закон? Така неповага до народних депутатів третього скликання, які з кров'ю забезпечили нашим громадянам право власності на землю і як мудрі люди наклали мораторій на можливість її продажу тимчасово, поки не буде встановлено реальну, справедливу ціну на землю. Те, що зараз робиться, – це бажання обікрасти людей і забрати у них найдорожче - а вже не у них, а у їх дітей і онуків - це українську землю. Тому ми сьогодні і стоїмо насторожі інтересів наших громадян.</p>
<p>Поправку прошу проголосувати. Дякую.</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, будь ласка, наступного разу правку поясняйте, тому що я знаю, що багато хто хотів підтримати, але не зрозуміли, за що.</p>
<p>1839, комітетом не підтримана. Прошу визначатись та голосувати.</p>
<p></p>
<p>10:09:17</p>
<p>За-46</p>
<p>Рішення не прийнято.</p>
<p>Павленко, 1844.</p>
<p></p>
<p>10:09:25</p>
<p>ПАВЛЕНКО Ю.О.</p>
<p>Шановний пане Голово, шановні колеги, "Опозиційна платформа – За життя" продовжує наполягати на…</p>
<p></p>
<p>ГОЛОВУЮЧИЙ. Вибачте, вона врахована.</p>
<p>47 правка. 1847, Власенко.</p>
<p></p>
<p>10:09:53</p>
<p>ВЛАСЕНКО С.В.</p>
<p>Дякую, шановний пане Голово.</p>
<p>Позиція партії "Батьківщина" по законопроекту, який зараз розглядається, полягає в тому, що цей законопроект, як і законопроект про обіг сільськогосподарських земель, згідно із статтями 13 і 14 української Конституції неможливо приймати без всенародного референдуму, на якому українські громадяни повинні чітко відповісти на одне просте питання: чи погоджуються вони з тим, що їх власність, а власником землі є весь український народ, чи їх власність може знаходитися у вільному обігу? І якщо громадяни України зазначать, що так, вони цього хочу і бажають, то Закон про обіг сільськогосподарських земель повинен передбачати жорсткий пріоритет українського фермера на придбання і використання української сільськогосподарської землі. "Батьківщина" організовує такий референдум для того, щоб запитати волю українського народу з цього питання. А поправку прошу підтримати.</p>
<p></p>
<p>ГОЛОВУЮЧИЙ. 1847. Комітетом не підтримана. Прошу визначатись та голосувати.</p>
<p></p>
<p>10:11:14</p>
<p>За-50</p>
<p>Рішення не прийнято. Правка відхилена.</p>
<p>1853, Шуфрич.</p>
<p></p>
<p>10:11:24</p>
<p>ШУФРИЧ Н.І.</p>
<p>Дякую. Спочатку 48-а. Пане Голово, 48-а поправка.</p>
<p></p>
<p>ГОЛОВУЮЧИЙ. Да, 1848. 1848, Шуфрич.</p>
<p></p>
<p>10:11:44</p>
<p>ШУФРИЧ Н.І.</p>
<p>Дякую вам.</p>
<p>Шановний пане Голово, шановні колеги! Мова йде про уповноважених осіб, які будуть здійснювати відповідний контроль. І, на жаль, повноваження контролюючих органів і уповноважених на контроль зменшуються згідно з пропонованою поправкою. Тому ми просимо залишити чинну редакцію Земельного кодексу, який набагато більше дає можливостей щодо контролю.</p>
<p>Тому прошу відповідну поправку поставити на голосування. І сподіваюсь, що завдяки нашій дискусії і нашій переконливості ми почуємо врешті від шановного пана Голови слова чарівні: прошу підтримати та проголосувати.</p>
<p>Дякую за увагу.</p>
<p></p>
<p>ГОЛОВУЮЧИЙ. Прошу підтримати та проголосувати, але комітет проти, правка номер 1848 не підтримана. Тому прошу визначатись та голосувати.</p>
<p></p>
<p>10:13:08</p>
<p>За-40</p>
<p>Рішення не прийнято. Правка не підтримана.</p>
<p>1853.</p>
<p></p>
<p>10:13:15</p>
<p>ШУФРИЧ Н.І.</p>
<p>Дякую, шановний Голово.</p>
<p>Безумовно, ми сьогодні наполягаємо на тому, щоби ті правки, які вносяться нашими колегами, вони є вивіреними і вони є в інтересах держави, підкреслюю. На жаль, цей Земельний кодекс, він в більшості є в інтересах тих людей, які через різні форми оренди візьмуть під контроль після прийняття цього кодексу землі сільськогосподарського призначення. І це прикро, тому що цей кодекс не в інтересах землевласників, а в інтересах тих людей, які фактично їх будуть грабувати.</p>
<p>Тому це антинародний закон, антинародні зміни, і ми просимо, це питання врегульовано, і врегульовано діючим Земельним кодексом. Він є, він діє і захищає права наших землевласників. Поправку прошу проголосувати.</p>
<p></p>
<p>ГОЛОВУЮЧИЙ. Ставлю на голосування 1853. Комітетом не підтримана. Прошу визначатись та голосувати.</p>
<p></p>
<p>10:14:41</p>
<p>За-37</p>
<p>Рішення не прийнято. Правка не врахована.</p>
<p></p>
<p>1855, Шуфрич.</p>
<p></p>
<p>10:14:49</p>
<p>ШУФРИЧ Н.І.</p>
<p>Дякую, шановний головуючий.</p>
<p>Правка стосується тих самих принципів, про які я говорив в попередньому виступі. Мова йде про врегулювання контролюючих функцій держави. І дуже прикро, що в цьому законопроекті фактично звужуються повноваження держави щодо контролю в питання, пов'язаних з використанням земель сільськогосподарського призначення. Хто, якщо не держава, має контролювати відповідні відносини.</p>
<p>На жаль, даними поправками, які запропоновані авторами змін до Земельного кодексу, суттєво звужуються контрольні функції держави. Хочу нагадати, що питання землі є питанням продовольчої безпеки. Тому ми і наполягаємо залишити – увага! - чинну редакцію Земельного кодексу.</p>
<p></p>
<p>ГОЛОВУЮЧИЙ. 1855, комітетом не підтримана. Прошу визначатися та голосувати.</p>
<p></p>
<p>10:16:16</p>
<p>За-37</p>
<p>Рішення не прийнято.</p>
<p>Правка не врахована.</p>
<p>1859, Павленко.</p>
<p></p>
<p>10:16:26</p>
<p>ПАВЛЕНКО Ю.О.</p>
<p>Шановний пане Голово, шановні колеги. Наша фракція продовжує наполегливо наполягати на кожній правці з однією метою: привести закон у відповідність до Конституції, не допустити в неконституційний спосіб продаж української землі, домогтися виконання обіцянки влади поставити питання продажу землі на референдум, і лише після позиції українських громадян починати будь-які зміни і будь-які реформи земельні у державній політиці.</p>
<p>Прошу поставити дану правку на голосування, яка передбачає частину 7-1 статті 255 Кодексу України про адміністративні правопорушення виключити.</p>
<p></p>
<p>ГОЛОВУЮЧИЙ. 1859, комітетом не підтримана. Прошу визначатися та голосувати.</p>
<p></p>
<p>10:17:35</p>
<p>За-42</p>
<p>Рішення не прийнято. Правка не врахована.</p>
<p>Шуфрич, 1868.</p>
<p>Німченко, 1866.</p>
<p></p>
<p>10:17:52</p>
<p>НІМЧЕНКО В.І.</p>
<p>Шановні колеги, "Опозиційна платформа - За життя" вчергове нагадує про те, що за нашим конституційним зверненням до Конституційного Суду, де ми вказували на те, що ще 1 грудня 1991 року народ на референдумі сказав, що земля є матеріальною основою суверенітету і його власністю.</p>
<p>І тому суд, відкривши провадження, якраз і підтверджує нашу правову основу і конституційність та законність вимог. А тому ми просили б все-таки зняти цей законопроект з розгляду. Він йде всупереч Конституції, логіки, і тим більше національним інтересам.</p>
<p></p>
<p>ГОЛОВУЮЧИЙ. 1866, Німченко. Комітетом не підтримана. Прошу визначатись та голосувати.</p>
<p></p>
<p>10:19:11</p>
<p>За-50</p>
<p>Рішення не прийнято.</p>
<p>1867, Німченко.</p>
<p></p>
<p>10:19:17</p>
<p>НІМЧЕНКО В.І.</p>
<p>Я хочу повідомити вас лише про те, що пропонується передати контрольні функції за додержанням земельного законодавства прибережних вод і водних зон місцевим органам влади, сільським радам і все інше.</p>
<p>Шановні колеги, наявність права на контрольні функції без наявності права на санкції – це потрясіння воздуху пустим звуком, от що ми робимо.</p>
<p>І, по-друге, я хотів би сказати, що в даному випадку йде питання про контрольні функції, а де функції охоронюваного характеру? Ви ж подивіться, ви в цьому кодексі, проекті, вказуєте на те, що є і охоронювані функції, і функції контрольні.</p>
<p>Тому в такому випадку ми підтримуємо ту позицію, що не чіпайте діючі норми, в тому числі стосовно водних зон.</p>
<p></p>
<p>10:20:21</p>
<p>ГОЛОВУЮЧИЙ. Ставлю на голосування 1867, Німченка. Комітетом не підтримана. Прошу визначатись та голосувати.</p>
<p></p>
<p>10:20:46</p>
<p>За-47</p>
<p>Рішення не прийнято.</p>
<p>1868, Шуфрич.</p>
<p></p>
<p>10:20:54</p>
<p>ШУФРИЧ Н.І.</p>
<p>Дякую, пане Голово.</p>
<p>Відповідна поправка стосується щодо забезпечення контролю за водними... щодо охоронних зон та прибережних смуг захисних. І ми в своїй поправці даємо вичерпний перелік уповноважених, хто має право здійснювати відповідний контроль. В даному випадку ми говоримо, що це може здійснюватися відповідним уповноваженим органом і центральної влади, і місцевими радами. Те формулювання, яке запропоновано авторами цього закону, не є конкретним і, на жаль, викликає стурбованість, що наші водозахисні смуги реально будуть захищені.</p>
<p>Прошу поправку поставити на голосування.</p>
<p></p>
<p>ГОЛОВУЮЧИЙ. Ставлю на голосування 1868 Шуфрича. Комітетом не підтримана. Прошу визначатися та голосувати.</p>
<p></p>
<p>10:22:13</p>
<p>За-48</p>
<p>Рішення не прийнято.</p>
<p>1876, Павленко.</p>
<p></p>
<p>10:22:21</p>
<p>ПАВЛЕНКО Ю.О.</p>
<p>Шановний пане Голово, шановний доповідач, шановні колеги! Одним з важливих питань державної земельної політики, агрополітики є питання зрошення. Минулий рік показав, що засуха може просто обнулити продовольчий потенціал країни. Більше того, нагадаю шановним колегам, що Україна є країною чи з не найменшим забезпеченням водними ресурсами на душу населення серед європейських країн. На жаль, до сьогодні ми не маємо зрозумілої політики щодо роботи водно-меліоративного комплексу, щодо роботи і дій влади, і політики влади щодо відповідного агентства водних ресурсів. І в цій ситуації проводити ще й земельну реформу, на жаль, можна взагалі зруйнувати наш агропотенціал.</p>
<p>Прошу поставити на голосування.</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>10:23:28</p>
<p>ГОЛОВУЮЧИЙ. Ставлю на голосування поправку 1876 народних депутатів Лукашева, Павленка. Комітет пропонує відхилити. Прошу визначатися та голосувати.</p>
<p></p>
<p>10:23:47</p>
<p>За-49</p>
<p>Рішення не прийнято.</p>
<p>Наступна поправка – 1878. Сергій Володимирович Власенко, будь ласка.</p>
<p></p>
<p>10:23:57</p>
<p>ВЛАСЕНКО С.В.</p>
<p>Дякую, шановний пане головуючий. Законопроект, який ми зараз обговорюємо, його треба обговорювати не лише після всеукраїнського референдуму, який зараз організовує партія "Батьківщина", щоб запитати у людей, чи готові вони продавати сільськогосподарську землю. На жаль, цей законопроект повністю нівелює контроль з боку держави, а також по суті розбалансовує українське законодавство, яке регулює питання купівлі-продажу, оренди, емфітевзису, суперфіцію і так далі. А відтак поправка, яку я пропоную, стосується того, щоб не вносити зміни до Лісового кодексу України, оскільки це призведе до подвійного, потрійного тлумачення, неправильного використання, низки колізій в законодавстві, що свідчить про низьку якість законотворчої роботи, про що Верховній Раді вказувала Венеційська комісія.</p>
<p>Дякую. Прошу підтримати поправку.</p>
<p></p>
<p>ГОЛОВУЮЧИЙ. Ставлю на голосування поправку 1878 народного депутата Власенка. Комітет пропонує відхилити. Прошу визначатися та голосувати.</p>
<p></p>
<p>10:25:20</p>
<p>За-46</p>
<p>Рішення не прийнято.</p>
<p>Наступна поправка - 1880. Королевська Наталія Юріївна. Павленко, будь ласка.</p>
<p></p>
<p>10:25:31</p>
<p>ПАВЛЕНКО Ю.О.</p>
<p>Шановний головуючий, шановний доповідач, колеги! Все ж таки хотілося б почути від влади, а яка буде політика стосовно Державного водного агентства. Тому що ті ініціативи, які звучать, вони викликають серйозне занепокоєння. Бо бажання сьогодні влади його зруйнувати як цілісний водно-меліоративний комплекс, частину передати на МінАПК, частину залишити в Мінекології може призвести до надзвичайно небезпечних наслідків і фактично позбавити і сільське господарство води і зрошення, може позбавити окремі населені пункти і регіони забезпеченням води, а також позбавити підприємства забезпечення водою, що, власне, сьогодні здійснюється в рамках роботи цього єдиного майнового цілісного меліоративно-водного комплексу.</p>
<p>Тому, будь ласка, дайте накінець-то відповідь чітку.</p>
<p></p>
<p>ГОЛОВУЮЧИЙ. Ставиться на голосування поправка 1880, народні депутати Королевська та Павленко. Комітет пропонує відхилити.</p>
<p>Прошу визначатись та голосувати.</p>
<p></p>
<p>10:26:56</p>
<p>За-51</p>
<p>Рішення не прийнято.</p>
<p>Наступна поправка – 1881. Василь Іванович Німченко, будь ласка.</p>
<p></p>
<p>10:27:05</p>
<p>НІМЧЕНКО В.І.</p>
<p>Шановні колеги, ми вже добралися до лісів. Воду вже ми розкупили, дійшли вже до лісів.</p>
<p>Шановні колеги, ви ж подивіться, про що йде мова. Що всі, хто отримав право власності на землі, автоматом стають власником цих лісів, які розташовані на цій землі. Нехай вони посадять, виростять цей ліс, що зробили наші предки, виростили ці ліси, а тоді набувають права власності.</p>
<p>Такий підхід, він взагалі антиправовий. Ви подивіться, стосовно водного плеса ми маємо два об'єкти, і в тому числі і в цьому законопроекті, і на землю, і на воду. А що стосується лісів, вони виведені із матеріальних ресурсів. От про що йде мова, і такий підхід протирічить логіці.</p>
<p>Спасибі. Прошу залишити попередню норму кодексу.</p>
<p></p>
<p>ГОЛОВУЮЧИЙ. Ставлю на голосування поправку 1881. Комітет пропонує відхилити. Прошу визначатись та голосувати.</p>
<p></p>
<p>10:28:29</p>
<p>За-52</p>
<p>Рішення не прийнято.</p>
<p>Наступна поправка - 1882. Василь Іванович Німченко, будь ласка.</p>
<p></p>
<p>10:28:35</p>
<p>НІМЧЕНКО В.І.</p>
<p>В продовження цього я хочу сказати вам, шановні колеги, що лісові зони відносяться, землі з лісовими зонами відносяться до земель сільського виробництва, оброблення, і тому таке відношення до лісів, як це записано до цього законопроекту, однозначно вказує на наявність уже заранее корупційної структури, для того щоб, хто вже кинув туди стрілу на привласнення земельних угідь, а таких латифундистів у нас дуже багато, вони вже передбачають отримати незаконне збагачення за рахунок того, що заберуть у людей право власності на ці ліси і право власності на користування.</p>
<p>І ще одне хочу сказати. Не забувайте ніколи, що ті пеньки, які залишилися, становляться єдиним джерелом…</p>
<p></p>
<p>ГОЛОВУЮЧИЙ. Ставлю на голосування поправку 1882 народного депутата Німченка та Шуфрича. Комітет пропонує відхилити. Прошу визначатись та голосувати.</p>
<p></p>
<p>10:30:00</p>
<p>За-48</p>
<p>Рішення не прийнято.</p>
<p>Наступна поправка - 1885. Волошин, будь ласка. Немає, так? Добре.</p>
<p>1887. Павленко, будь ласка.</p>
<p></p>
<p>10:30:16</p>
<p>ПАВЛЕНКО Ю.О.</p>
<p>Шановний головуючий, шановний доповідач, правильно сказав Василь Іванович, вже воду пройшли - добралися до лісів. І, власне, ця правка моя стосується доповнення статті 17 Лісового кодексу. Але все ж таки завершити по воді.</p>
<p><a name=_GoBack></a>Вимагаємо від влади чіткої відповіді щодо їх ставлення до системи зрошення і меліоративної системи. Наполягаємо на тому, що не можна руйнувати цілісний водно-меліоративний комплекс. Неважливо, де він буде управлятися, МінАПК чи Мінекології, він має бути збережений.</p>
<p>На мій погляд, також сумнівною виглядає ініціатива щодо приватизації меліоративної системи. Такий досвід уже був в Україні, коли її передали на місцеві органи самоврядування і порізали на металолом. Потім повертали назад. Це саме може статися і в разі приватизації, коли буде вирізано, потім наступна вже влада буде повертати, вкладати мільярди з тим, аби її відновити. Але втратять люди, втратить країна, втратить екологія.</p>
<p>Тому звертаємося до вас не допустити…</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>10:31:26</p>
<p>ГОЛОВУЮЧИЙ. 1887, Павленко. Комітетом не підтримана правка. Прошу визначатися та голосувати.</p>
<p></p>
<p>10:31:43</p>
<p>За-49</p>
<p>Рішення не прийнято.</p>
<p>Шуфрич, 1889.</p>
<p></p>
<p>10:31:49</p>
<p>ШУФРИЧ Н.І.</p>
<p>Дякую, шановний головуючий. Поправка стосується одержання державними лісогосподарськими підприємствами державних актів на право постійного користування земельними лісовими ділянками. Ми вважаємо, що редакція, запропонована нами, є кращою і більш вичерпною, ніж те, що пропонується авторами закону. Тому ми наполягаємо на її розгляді і підтримці.</p>
<p>І сподіваюсь, що після того, як ми дійсно дійдемо до того, що невчасно зараз приймати цей закон, ми припинимо таки його розгляд, проголосуємо за повернення його на повторне друге читання. І це буде чесно, справедливо відносно наших громадян і самих себе.</p>
<p>Дякую.</p>
<p></p>
<p>ГОЛОВУЮЧИЙ. 1889. Комітетом не підтримана. Прошу визначатись та голосувати.</p>
<p></p>
<p>10:33:12</p>
<p>За-49</p>
<p>Рішення не прийнято.</p>
<p>1892, Німченко.</p>
<p></p>
<p>10:33:23</p>
<p>НІМЧЕНКО В.І.</p>
<p>Шановні колеги, ми вже дійшли до Чорнобильської зони. Ви ж подивіться, ми бачимо людей чи ні, цих постраждалих, яких держава наша або владні структури довели до цього через взрыв цієї чортової атомної електростанції? Постраждали сотні, мільйони людей. Ви найдіть, де тут захист інтересів цих людей, чи є якісь пільги стосовно користування землею, чи є якість пільги для приватизації, для розподілу паїв на цих участках. Немає, і нічого ви не найдете, тому що людина нікого не інтересує у вас. У вас одне: подивитися, як раздерибанить землю.</p>
<p>І тому ми вважаємо, що така постановка питання не відповідає ні Конституції, ні логіці.</p>
<p></p>
<p>ГОЛОВУЮЧИЙ. 1892. Прошу визначатись та голосувати.</p>
<p></p>
<p>10:34:45</p>
<p>За-53</p>
<p>Рішення не прийнято.</p>
<p>1893, Німченко.</p>
<p></p>
<p>10:34:50</p>
<p>НІМЧЕНКО В.І.</p>
<p>В продовження хочу сказати. Ми не знаходимо ні одного компенсатора цим людям, які там живуть. Ми сейчас признаємо, що вони нікуди не виїжджали, значна їх частина. Сейчас дуже багато туди повернулись.</p>
<p>Скажіть, будь ласка, вони що, не громадяни? Чому цей особый статус ми водним зонам даємо, ми даємо особливо цінні землі, передбачаємо, де можна урвати долар, особливо цінні землі? А чому ми тут, що особливо загрязнені землі, але люди там живуть, що ж ми не робимо для людей? Чого ми тут посаджені чи представлені людьми, шановні колеги? Шановні колеги із "Слуг народу", ви кому служите з таким підходом?</p>
<p>Я прошу залишити кодекс у тій частині, що він є на сьогоднішній день. Не чіпайте...</p>
<p></p>
<p>ГОЛОВУЮЧИЙ. 1893. 1892. Вибачте, 1893. Комітетом не підтримана. Прошу визначатися та голосувати.</p>
<p></p>
<p>10:36:17</p>
<p>За-49</p>
<p>Рішення не прийнято.</p>
<p>1894, Шуфрич.</p>
<p></p>
<p>10:36:23</p>
<p>ШУФРИЧ Н.І.</p>
<p>Дякую, шановний головуючий.</p>
<p>Відповідні поправки стосуються щодо контролю використання земель в Чорнобильській зоні. Я вважаю, що це питання врегульовано діючим земельним кодексом. Тому ми просимо відповідну поправку вилучити. Але, шановні колеги, що ми робимо?</p>
<p>Невелика справка. Світовий банк розробив категорії країн і відповідно вартість земель в цих країнах, виходячи з показника ВВП на душу населення. Про першу, другу категорії я навіть не говорю, там нам не мріяти бути. А от третя – там, де Латвія, Литва, Словенія, Тайвань, до речі, Росія, Угорщина, Чехія і Словаччина. Четверта категорія: Білорусь, Казахстан, Туркменістан, Узбекистан, Філіппіни. Як ви думаєте, ми в якій категорії? В жодній! В жодній нас немає! А землю продавати хочемо...</p>
<p></p>
<p>ГОЛОВУЮЧИЙ. 1894. Комітетом не підтримана. Прошу визначатися та голосувати.</p>
<p></p>
<p>10:37:50</p>
<p>За-52</p>
<p>Рішення не прийнято. Правка не підтримана.</p>
<p>Німченко, 1906.</p>
<p></p>
<p>10:37:57</p>
<p>НІМЧЕНКО В.І.</p>
<p>Шановні колеги, я хотів би звернути вашу увагу стосовно цих норм, які передбачають діяльність в системі охорони навколишнього середовища. Це вже ми підійшли до цього. Подивіться, де тут правосуб'єктність органу місцевого самоуправління? Я в попередніх виступах напоминав про це, що взагалі немає. Де ж це все-таки правоохоронні функції? Правоохоронні функції передбачають наявність функцій і наявність санкцій. І тому такий підхід, він алогічний. Він не може бути застосований в природі і на практиці. І з точки зору правової визначеності вони не несуть ніякого розуміння, оскільки не мають тої етимології, яка повинна бути стосовно охоронних функцій органів місцевого самоврядування.</p>
<p></p>
<p>ГОЛОВУЮЧИЙ. 1906, Німченко. Комітетом не підтримана. Прошу визначатись та голосувати.</p>
<p></p>
<p>10:39:19</p>
<p>За-52</p>
<p>Рішення не прийнято. Правка не підтримана.</p>
<p>1907, Німченко.</p>
<p></p>
<p>10:39:26</p>
<p>НІМЧЕНКО В.І.</p>
<p>І в продовження цього хочу сказати. Шановні колеги, ви можете собі зрозуміти, до якого безладу ми приведемо при наявності отаких норм і при наявності безсистемності суб'єктів притягнення людей до відповідальності, включаючи відповідальність адміністративну?</p>
<p>Шановні колеги, хіба не ви запропонували 150 тисяч гривень за спалення листя на городі? Шановні колеги, є в голові у автора такого розуміння цього питання? А тепер оці санкції будуть застосовувати клерки на місцях, не маючи ні юридичної освіти, не маючи ні практики правозастосування. І це буде біда. А біда ця буде для людей, тому що опишуть все майно і почнуть ще продавати і конфісковувати.</p>
<p></p>
<p>ГОЛОВУЮЧИЙ. 1907. Комітетом не підтримана. Прошу визначатись та голосувати.</p>
<p></p>
<p>10:40:53</p>
<p>За-53</p>
<p>Рішення не прийнято. Правка не врахована.</p>
<p>1908, Шуфрич.</p>
<p></p>
<p>10:41:01</p>
<p>ШУФРИЧ Н.І.</p>
<p>Дякую, шановний головуючий.</p>
<p>Просимо залишити чинну редакцію Земельного кодексу. Чесно кажучи, у мене запитання: а чого ви не подаєте нову редакцію Земельного кодексу? Тому що після цих ганебних поправок я не хочу, щоб моє ім'я було пов'язано з Земельним кодексом. Я пишався тим, що в 2001 році, 25 жовтня, захистив права наших громадян на право власності на землю і на її використання. І я не хочу, щоб моє ім'я було пов'язано с этим беспределом в інтересах людей, які будуть грабувати землевласників.</p>
<p>Тому ще раз прошу і вимагаю: майте совість, відкличте цей закон, поверніть його на повторне друге читання. І давайте займатися COVID. Вчора з резервного фонду, так я зрозумів, уряд зняв гроші на вакцину. У вас розуму нема передбачити гроші на вакцинацію, тому і вакцин нема.</p>
<p>Дякую.</p>
<p></p>
<p>ГОЛОВУЮЧИЙ. 1908. Прошу визначатись та голосувати.</p>
<p></p>
<p>10:42:25</p>
<p>За-56</p>
<p>Рішення не прийнято.</p>
<p>1916, Павленко.</p>
<p></p>
<p>10:42:32</p>
<p>ПАВЛЕНКО Ю.О.</p>
<p>Шановний пане Голово, шановні колеги! Власне, дана правка стосується змін до Закону про місцеве самоврядування, де, зокрема, я пропоную посилити можливості місцевих органів влади, об'єднаних територіальних громад захистити інтереси людей, які проживають на їх територіях. Прошу поставити на голосування.</p>
<p></p>
<p>ГОЛОВУЮЧИЙ. Ставлю на голосування правку 1916. Комітетом не підтримана. Прошу визначатись та голосувати.</p>
<p></p>
<p>10:43:25</p>
<p>За-59</p>
<p>Рішення не прийнято. Правка не врахована.</p>
<p>1920, Власенко.</p>
<p></p>
<p>10:43:42</p>
<p>ВЛАСЕНКО С.В.</p>
<p>Дякую, пане Голово. Я ще раз підкреслюю, що цей законопроект розглядається, не дочекавшись загальноукраїнського референдуму, який нам обіцяв Президент, і так і нічого не зробив, щоб цей референдум організувати, не дочекавшись референдуму, який організовує зараз партія "Батьківщина". Але і ще додатково цим законопроектом повністю руйнується державний контроль, в тому числі і за використанням земель сільськогосподарського призначення.</p>
<p>Натомість, зруйнувавши весь державний контроль, нам говорять про те, що відповідно сільська, селищна рада повинна прийняти рішення, що саме вона, сільська, селищна рада, буде здійснювати державний контроль. Ну, по-перше, сільська, селищна рада не здійснює державного контролю, але вже бог з ним. А що буде відбуватися, якщо сільська, селищна рада такого рішення не прийме, тобто ніхто не буде взагалі здійснювати державного контролю в питанні сільськогосподарських земель? Що ж ви голосуєте?</p>
<p>А правку мою прошу підтримати.</p>
<p></p>
<p>ГОЛОВУЮЧИЙ. Ставлю на голосування правку номер 1920. Комітетом не підтримана. Прошу визначатись та голосувати.</p>
<p></p>
<p>10:45:08</p>
<p>За-66</p>
<p>Рішення не прийнято. Правка не врахована.</p>
<p>Королевська, 1922. Павленко замість неї? Павленко Юрій Олексійович.</p>
<p></p>
<p>10:45:24</p>
<p>ПАВЛЕНКО Ю.О.</p>
<p>Шановний голово, шановні колеги, власне, ця правка так само стосується тих змін, які пропонуються до Закону про місцеве самоврядування. І ключова позиція, на якій я наполягаю, це те, що державна земельна політика, ті рішення, які ухвалюються стосовно державного контролю за використанням та охороною земель, мають мати імперативний характер по всій території України, а не залежати від окремих можливих або рішень, або відсутності рішень на місцевому рівні. В даному випадку там має бути загальнодержавна, цілісна політика. І тому я наполягаю на своїй поправці.</p>
<p></p>
<p>ГОЛОВУЮЧИЙ. Ставлю на голосування 1922, комітетом не підтримана. Прошу визначатися та голосувати.</p>
<p></p>
<p>10:46:37</p>
<p>За-59</p>
<p>Рішення не прийнято.</p>
<p>1932, Павленко.</p>
<p></p>
<p>10:46:56</p>
<p>ПАВЛЕНКО Ю.О.</p>
<p>Шановний пане Голово, це яка, ви кажете, правка? 1925, так?</p>
<p></p>
<p>ГОЛОВУЮЧИЙ. 25, 25.</p>
<p></p>
<p>ПАВЛЕНКО Ю.О. Власне, ця правка також спрямована на те, аби посилити можливості держави, а не навпаки їх зруйнувати в умовах проведення земельної реформи і не допустити розбазарювання земель.</p>
<p>Я нагадаю, що 8 відсотків світових чорноземів. І викликає величезне здивування, чому ви так легко хочете їх, за безцінок розпродати, замість того щоб з нього сформувати національний капітал для наступних, майбутніх поколінь? Ви хочете просто зруйнувати майбутнє, зруйнувати як сьогодення, так, власне, і майбутнє для країни і наших громадян.</p>
<p>Тому наполягаю на своїй правці.</p>
<p></p>
<p>ГОЛОВУЮЧИЙ. Ставлю на голосування 1925. Комітетом не підтримана. Прошу визначатись та голосувати.</p>
<p></p>
<p>10:48:15</p>
<p>За-60</p>
<p>Рішення не прийнято. Правка не врахована.</p>
<p>1926, Волошин. Немає? А Славицька? Теж немає. Добре, не цікавлять їх правки.</p>
<p>1932, Павленко.</p>
<p></p>
<p>10:48:35</p>
<p>ПАВЛЕНКО Ю.О.</p>
<p>Шановний пане Голово, шановні колеги! Хочу вчергове нагадати серйозні застереження до даного законопроекту, так як він не відповідає Конституції України, не узгоджується з цілою низкою законів України. І от ця дискусія по правках, яка триває, тільки це підтверджує, коли не враховуються ті поправки, які навіть просто приводять у відповідність до тих законів, які сьогодні діють у країні. На жаль, окремі положення цього закону спрямовані на полегшення доступу іноземців, осіб без громадянства стати власниками землі.</p>
<p>І тому ми вчергове наполягаємо, цей закон потребує серйозного доопрацювання по суті, а по формі розгляд його можливий лише після того, як концепцію земельної реформи і державної політики затвердить український народ на всеукраїнському референдумі.</p>
<p></p>
<p>ГОЛОВУЮЧИЙ. Ставлю на голосування 1932, Павленко. Комітетом не підтримана. Прошу визначатись та голосувати.</p>
<p></p>
<p>10:50:00</p>
<p>За-64</p>
<p>Рішення не прийнято.</p>
<p>1939, Німченко.</p>
<p></p>
<p>10:50:07</p>
<p>НІМЧЕНКО В.І.</p>
<p>Шановні колеги, ми доходимо до місцевого самоврядування, яким надаються повноваження реалізовувати волю територіальної громади. Скажіть, будь ласка, якщо ми подивимося в Конституції, Конституція визначає територіальні громади як самостійний власник земель місцевого значення на території. Я хочу вам нагадати статтю 142, що матеріальною основною і фінансовою основою органу самоврядування - територіальної громади є якраз все майно нерухоме, доходи і земля. То скажіть, будь ласка, якщо землю цю продадуть, то що буде у власності цієї територіальної громади? Яке тоді самоврядування буде? Які будуть повноваження територіальної громади?</p>
<p>І тому я просив би, не чіпайте цей закон, не шукайте тут, ви...</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>10:51:18</p>
<p>ГОЛОВУЮЧИЙ.</p>
<p>Ставлю на голосування 1939 народних депутатів Німченка і Шуфрича. Комітет пропонує відхилити. Прошу визначатися та голосувати.</p>
<p></p>
<p>10:51:34</p>
<p>За-56</p>
<p>Рішення не прийнято.</p>
<p>Наступна поправка 1940. Німченко Василь Іванович, будь ласка.</p>
<p></p>
<p>10:51:39</p>
<p>НІМЧЕНКО В.І.</p>
<p>В продовження хочу сказати. Шановні колеги, акцентую ще раз вашу увагу, що було задоволено 680, ну, більше 600 поправок до цього закону. То я хочу сказати, що на цей час з умовою тих ще редакцій, що є, оцей законопроект напоминает нам ведро без дна, скільки туди не вкладай – нічого не получиш, чи ще напоминает "систему ніпель".</p>
<p>Шановні колеги, я дуже просив би професіоналів, юристів, візьміть, подивіться, куди ми заводимо, ми заводимо дальше, в бесправие, територіальних громад. Вони, по суті, не є суб'єктами правозастосування і реалізації своїх прав. Ніхто на сьогоднішній день ще не придумав тих законопроектів. Давайте врегулюємо це, тоді будемо вирішувати питання.</p>
<p>Спасибі.</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>10:52:45</p>
<p>ГОЛОВУЮЧИЙ. 1940. Комітетом відхилена. Прошу визначатися та голосувати.</p>
<p></p>
<p>10:53:01</p>
<p>За-58</p>
<p>Рішення не прийнято. Правка не врахована.</p>
<p>1943. Шуфрич.</p>
<p></p>
<p>10:53:09</p>
<p>ШУФРИЧ Н.І.</p>
<p>Пане Голово, я повернуся до розрахунків Світового банку, який навіть в четверту категорію разом, я повторю, з такими країнами, як Туркменістан, Узбекистан, Філіппіни, Таджикистан, і включив Україну з її чорноземами. Тобто у нас сьогодні економічні показники і головний ВВП на душу населення такий, що Світовий банк вважає, що у нас взагалі не може бути вартості на землю. І в цих умовах ми штовхаємо людей продавати землю? Та це злочин проти людей!</p>
<p>Микола Тарасовичу, подивіться сьогодні ввечері в очі дітям. Тому що в очі ваших і наших дітей потім будуть дивитися діти, онуки тих, кого пограбують після прийняття цих законів. І вони з вилами підуть і будуть відбирати назад свої землі. Повірте мені, так буде. І щоб цього не було, ми ще 20 років тому поставили запобіжник.</p>
<p></p>
<p>ГОЛОВУЮЧИЙ. 1940. 1943. Комітетом не підтримана. Прошу визначатися та голосувати.</p>
<p></p>
<p>10:54:38</p>
<p>За-58</p>
<p>Рішення не прийнято.</p>
<p>1946. Павленко.</p>
<p></p>
<p>10:54:44</p>
<p>ПАВЛЕНКО Ю.О.</p>
<p>Шановний пане Голово, дякую за можливість представити поправку. Власне, дана поправка стосується тих змін, які йдуть до Закону "Про топографо-геодезичну і картографічну діяльність". І в даному випадку моя пропозиція – це змінити вимоги до тієї особи, яка здійснює дії в цій сфері, замінивши просто "особа, яка має вищу освіту в галузі геодезії або землекористування", все ж таки доповнити тим, що має відповідний досвід роботи не менше трьох років в цій сфері. Мені здається, що ми вже достатньо настраждалися від тих людей, які мають нібито освіту, але без досвіду знань намагаються проводити реформи. Свої помилки потім називають реформами, свою неправду потім називають звітами про успіх, плачевно закінчують свою кар'єру, але наслідки потім приходиться…</p>
<p align=center></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>10:55:53</p>
<p>ГОЛОВУЮЧИЙ. Ставлю на голосування 1946. Комітет пропонує відхилити. Прошу визначатись та голосувати.</p>
<p></p>
<p>10:56:08</p>
<p>За-59</p>
<p>Рішення не прийнято.</p>
<p>Наступна поправка – 1947. Павленко, будь ласка.</p>
<p></p>
<p>10:56:15</p>
<p>ПАВЛЕНКО Ю.О.</p>
<p>Шановний пане головуючий, шановний доповідач, власне, так само наполягаю на тому, аби вимоги до діяльності посадових осіб були не лише наявність освіти, але і наявність відповідного досвіду. В даному випадку навіть пропонується і певна сертифікація тих людей, від рішень яких буде залежати потім, яка буде кваліфікація і результати їх діяльності, з тим, аби ці люди несли і відповідальність за якість тих результатів, і так само потім від їхньої бездіяльності або можливості зловживання з їхньої сторони. Бо людина без досвіду легко йде на зловживання. Щоб від них не страждала ні конкретна особа, ні конкретний громадянин, ні країна в цілому.</p>
<p>Тому наполягаю на цій поправці.</p>
<p></p>
<p>ГОЛОВУЮЧИЙ. Ставлю на голосування поправку 1947. Комітет пропонує відхилити. Прошу визначатись та голосувати.</p>
<p></p>
<p>10:57:37</p>
<p>За-59</p>
<p>Рішення не прийнято.</p>
<p>Наступна поправка – 1948. Колтунович, Загородній. Хто з вашого тандему буде? Олександр Сергійович, будь ласка.</p>
<p></p>
<p>10:57:47</p>
<p>КОЛТУНОВИЧ О.С.</p>
<p>Дякую, вельмишановний головуючий.</p>
<p>Шановні народні депутати, ми з вами проговорювали ризики і наслідки щодо запровадження ринкового обігу земель сільськогосподарського…</p>
<p></p>
<p>ГОЛОВУЮЧИЙ. Я перепрошую, 1948 - вона врахована.</p>
<p></p>
<p>КОЛТУНОВИЧ О.С. Я бачу, що вона врахована, але раз ви надали слово…</p>
<p></p>
<p>ГОЛОВУЮЧИЙ. Я перепрошую. Я перепрошую. Я дав хиби.</p>
<p>1959, Власенко Сергій Володимирович.</p>
<p></p>
<p>10:58:13</p>
<p>ВЛАСЕНКО С.В.</p>
<p>Дякую, шановний пане головуючий.</p>
<p>У мене просте питання, а навіщо із Закону "Про топографо-геодезичну і картографічну діяльність" прибирається стаття, яка називається "Професійна підготовка та кадрове забезпечення у сфері топографо-геодезичної та картографічної діяльності"? Чому вона прибирається? Чому прибирається те, хто повинен бути інженером-геодезистом?</p>
<p>Я розумію, що познімали повністю контроль за використанням землі, в тому числі сільськогосподарської, то тепер ще вбивають професійно-технічну, спеціальну і вищу освіту в питанні геодезії і картографії. Тобто це повний абсурд, це повна руйнація державної політики в сфері землі. Замість того, щоб піти до людей, як обіцяв Президент, запитати про те, чи вони погоджують, чи не погоджують продаж сільськогосподарської землі, до речі, це робить "Батьківщина" зараз замість Президента, який це обіцяв, нам пропонують отакі невіглаські, абсолютно непрофесійні рішення.</p>
<p>А правку прошу підтримати. Я пропоную залишити все в старій…</p>
<p></p>
<p>ГОЛОВУЮЧИЙ. Ставлю на голосування 1959 народного депутата Власенка. Комітет пропонує відхилити. Прошу визначатися та голосувати.</p>
<p></p>
<p>10:59:35</p>
<p>За-67</p>
<p>Рішення не прийнято.</p>
<p>Наступна поправка - 1964. Павленко, будь ласка.</p>
<p></p>
<p>10:59:44</p>
<p>ПАВЛЕНКО Ю.О.</p>
<p>Шановний головуючий, власне, ця правка – продовження наполягання на тому, аби були кваліфікаційні вимоги до тих осіб, які здійснюють відповідні висновки геодезичні, топографічні, картографічні, аби це були не випадкові люди, а люди, які мали би відповідний не просто фах, але і досвід, і відповідальність несли за кожну свою дію.</p>
<p>На наш погляд, той підхід, який пропонується авторами даного законопроекту, є небезпечним як для громадян, так і для держави. Тому прошу поставити на голосування.</p>
<p></p>
<p>ГОЛОВУЮЧИЙ. Ставлю на голосування 1964. Комітет пропонує відхилити. Прошу визначатись та голосувати.</p>
<p></p>
<p>11:00:54</p>
<p>За-57</p>
<p>Рішення не прийнято.</p>
<p>Наступна поправка – 1965. Павленко, будь ласка.</p>
<p></p>
<p>11:01:01</p>
<p>ПАВЛЕНКО Ю.О.</p>
<p>Шановний головуючий, ця поправка - продовження попередньої. І я просив би її поставити на голосування.</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування 1965. Комітет пропонує відхилити. Прошу визначатись та голосувати.</p>
<p></p>
<p>11:01:32</p>
<p>За-54</p>
<p>Рішення не прийнято.</p>
<p>Наступна поправка. Отут, Олександр Сергійович, буд ласка, 1966. Вона відхилена.</p>
<p></p>
<p>11:01:41</p>
<p>КОЛТУНОВИЧ О.С.</p>
<p>Дякую, шановний головуючий. Дві підряд.</p>
<p>Безумовно, питання кадрового забезпечення в топографо-геодезичній і картографічній діяльності актуально. Однак я хотів би звернутись до наших народних депутатів України. Дивіться, кілька цифр, і вони абсолютно прості, але зрозумілі.</p>
<p>В Україні вартість одного гектара землі буде порядку одного, максимум дві тисячі доларів за гектар. Ми багато з вами рівнялись на країни Європейського Союзу. Подивіться, там 20 тисяч доларів за гектар, 40. Якщо ви візьмете Нідерланди, найвищу межу, 80 тисяч доларів за гектар.</p>
<p>Тобто у нас законодавство із земельної реформи полягає не в тому, щоб забезпечити обіг і продаж земель, а в тому, щоби розікрасти за безцінь. Ви ж зрозумійте звичайну арифметику, де тисяча доларів за гектар, а де 20 і 40 тисяч за гектар. А у нас, я нагадаю, 8 відсотків світових запасів чорноземів. Це стратегічний ресурс.</p>
<p>Дякую. І прошу підтримати.</p>
<p></p>
<p>ГОЛОВУЮЧИЙ. Ставлю на голосування 1966. Комітет пропонує відхилити. Прошу визначатись та голосувати.</p>
<p></p>
<p>11:03:03</p>
<p>За-60</p>
<p>Рішення не прийнято.</p>
<p>Наступна поправка - 1967. Олександр Сергійович, будь ласка.</p>
<p></p>
<p>11:03:10</p>
<p>КОЛТУНОВИЧ О.С.</p>
<p>Дякую, шановний головуючий.</p>
<p>Шановні колеги, також хотів би звернутись до вас. Ми уже одного разу відправили цей законопроект, не підтримали у другому читанні через ті його базові схемні речі. Вони, в принципі, тут і залишились, фундаментальні речі, щодо особливо цінних земель, земель державної власності. І якщо беремо знову загальний концепт земельної реформи, ми знову маємо наполягати на тому, що жодним чином тут не розглядається право, світле право громадянина України на купівлю-продає земельних ділянок. Є прихована чи, як її ще сформулювали деякі академіки, латифундизація або експансія агрохолдингів. Ось що відбувається. Це перше.</p>
<p>І, безумовно, давайте будемо з вами пам'ятати, що міжнародний фактор зовнішнього управління ніхто не скасовував, що міжнародні банки, міжнародні фінансові організації, вони також в подальшому зможуть через певні інструменти набувати у власність дані земельні ділянки. Тому ми і проти, ось і все.</p>
<p>Дякую.</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>11:04:17</p>
<p>ГОЛОВУЮЧИЙ. Правка номер 1967, комітетом не підтримана. Прошу визначатись та голосувати.</p>
<p></p>
<p>11:04:35</p>
<p>За-61</p>
<p>Рішення не прийнято. Правка не врахована.</p>
<p>1972, Павленко.</p>
<p></p>
<p>11:04:49</p>
<p>ПАВЛЕНКО Ю.О.</p>
<p>Шановний пане Голово, шановні колеги, власне, чергова важлива,<a name=Temp></a> принципова правка, і я сподіваюся, що Верховна Рада її підтримає. Разом з тим, я хотів би звернути увагу на те, що ми продовжуємо наполягати, що ті зміни, які пропонуються, а це достатньо серйозні зміни, до законодавства в рамках проведення даної земельної реформи, повинні відповідати Конституції України і повинні відповідати волі і бажанню українського народу, який має висловити на всеукраїнському референдумі. Ні одного, ні іншого, на жаль, в даному законопроекті немає.</p>
<p>Тому чергове звернення: давайте відправимо на доопрацювання, проведемо референдум і далі почнемо системну, відповідальну, на віки роботу щодо...</p>
<p></p>
<p>ГОЛОВУЮЧИЙ. 1972. Комітетом не підтримана. Прошу визначатися та голосувати.</p>
<p></p>
<p>11:06:15</p>
<p>За-52</p>
<p>Рішення не прийнято.</p>
<p>1973. Прошу включити мікрофон.</p>
<p>Можемо голосувати? Ставлю на голосування 1973. Прошу визначатися та голосувати.</p>
<p></p>
<p>11:06:41</p>
<p>За-57</p>
<p>Рішення не прийнято.</p>
<p>Наступна правка - 1974, Павленко. Включіть, будь ласка, мікрофон.</p>
<p></p>
<p>11:06:47</p>
<p>ПАВЛЕНКО Ю.О.</p>
<p>Шановний пане Голово, шановні колеги, дякую за можливість представити правку. Вона подібна до попередньої, але від цього її важливість не применшується.</p>
<p>На чому хотілось би наголосити. От ми вже звикли до того, і от дискусія про всеукраїнський референдум вона тільки підтверджує про те, що, на жаль, партія влади системно не виконує своїх обіцянок. Розглядаємо земельну реформу, продаж землі без референдуму. Те ж саме стосується тарифної політики. Обіцяли зменшити – навпаки збільшили. Обіцяли боротися з бідністю – рівень бідності тільки зріс. І так, за що не візьмись, люба обіцянка закінчується якимось зворотнім результатом. І це, звичайно, викликає занепокоєння і з точки зору тих обіцянок, які ви даєте в рамках земельної реформи. Чи ваше задеклароване бажання захистити право громадян розпоряджатися землею не обернеться, як про це говорять експерти, як про це говорить опозиція, тупим розпродажем української…</p>
<p></p>
<p>ГОЛОВУЮЧИЙ. 1974. Прошу визначатись та голосувати.</p>
<p></p>
<p>11:08:11</p>
<p>За-54</p>
<p>Рішення не прийнято.</p>
<p>Юрій Олексійович, скажіть, будь ласка, тут декілька правок, можна я вам дві хвилини дам - і проголосуємо, добре? На кожній окремо будете наполягати? 1976.</p>
<p></p>
<p>11:08:30</p>
<p>ПАВЛЕНКО Ю.О.</p>
<p>Дякую, пане Голово, за можливість представити кожну правку, тому що кожна з них є принциповою і важливою, і може зробити цей закон кращим, таким, що буде відповідати Конституції і відповідати діючому законодавству.</p>
<p>Але в продовження попередньої репліки. Якщо ми вже звикли до того, що те, що обіцяє партія влади, вона не виконує, а все відбувається до навпаки, і це вже розуміє практично кожен громадянин України, та навіть молодші, то хотілось би запитати, чому не виконуються обов'язки, які передбачені Конституцією і законодавством, різними органами влади: Президентом, парламентом, Кабінетом Міністрів? Зокрема, я хотів би і до вас звернутися, але вже в рамках наступної хвилини. А цю правку прошу поставити на голосування.</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування 1976. Прошу визначатись та голосувати.</p>
<p></p>
<p>11:09:46</p>
<p>За-53</p>
<p>Рішення не прийнято. Правка не підтримана.</p>
<p>Наступна правка - 1977.</p>
<p></p>
<p>11:09:53</p>
<p>ПАВЛЕНКО Ю.О.</p>
<p>Дякую, пане Голово.</p>
<p>От, власне, за тою інформацією, яку ми маємо, там близько десяти законів, які ухвалені у Верховній Раді України, вже тривалий час всупереч передбачених законодавством термінів не підписані Президентом. Причому, якщо я не помилюся, найдавніший - це законопроект, який ухвалений ще 6 грудня 2019 року, а надісланий вами на підпис ще 17 грудня 2019 року, до сьогоднішнього дня не підписаний.</p>
<p>Важливий, на мій погляд, закон тут ухвалений, цією Верховною Радою, який стосується діяльності тимчасових слідчих комісій в частині забезпечення їхнього секретаріату. 2 вересня ми ухвалили цей закон, 8 вересня ви його надіслали на підпис. Жодної реакції і відповіді немає. Такі приклади показують, що не лише обіцянки не …</p>
<p></p>
<p>ГОЛОВУЮЧИЙ. Ставлю на голосування правку номер 1977. Комітетом не підтримана. Прошу визначатись та голосувати.</p>
<p></p>
<p>11:11:18</p>
<p>За-57</p>
<p>Рішення не прийнято. Правка не врахована.</p>
<p>1978, Павленко.</p>
<p></p>
<p>11:11:23</p>
<p>ПАВЛЕНКО Ю.О.</p>
<p>Тому, пане Голово, коли обіцянки не виконуються, як уже звик український народ до цього, і змінить владу тих, хто не виконав обіцянки. Прийдуть наступні, сподіваюсь, урок з цього зроблять. Але коли не виконуються повноваження, то це уже таке, на межі злочину. Коли не виконується, не дотримується Конституція, то це нівелює, дестабілізує роботу, в принципі, держави як такої.</p>
<p>Саме тому я розумію, що не в рамках поправок можна звертатися з відповідними депутатськими зверненнями, але, можливо, мене почують - і ті близько 10 законів, які мали би бути підписані, будуть або підписані, або на них буде накладено вето. Але в частині, зокрема, роботи тимчасової слідчої комісії, а я в двох комісіях цього скликання мав можливість працювати і продовжую цю роботу, незатвердження цього закону, непідписання його, на жаль, блокує роботу.</p>
<p></p>
<p>ГОЛОВУЮЧИЙ. 1978. Комітетом не підтримана.</p>
<p>Юрій Олексійович, ви просто про правку щось кажіть, може, підтримали б колеги, але не розуміють, за що голосувати, наступного разу. Прошу визначатись та голосувати.</p>
<p></p>
<p>11:12:57</p>
<p>За-53</p>
<p>Рішення не прийнято.</p>
<p>1979, Павленко. Сподіваюсь, що ми почуємо все ж таки по суті правки.</p>
<p></p>
<p>11:13:02</p>
<p>ПАВЛЕНКО Ю.О.</p>
<p>Дякую, пане Голово, за вашу пропозицію. Наголошую, що і ця правка спрямована на те, аби не порушити Конституцію, не порушити діюче законодавство і не зробити гірше громадянам України, зберегти майбутнє для країни. Тому прошу її поставити на голосування і підтримати. Прошу не допустити порушення Конституції в рамках ухвалення цього закону.</p>
<p></p>
<p>ГОЛОВУЮЧИЙ. Ставлю на голосування 1979. Прошу визначатись та голосувати.</p>
<p></p>
<p>11:13:56</p>
<p>За-55</p>
<p>Рішення не прийнято.</p>
<p>1980, Павленко.</p>
<p></p>
<p>11:14:02</p>
<p>ПАВЛЕНКО Ю.О.</p>
<p>Дякую, пане Голово. Власне, ця правка стосується удосконалення роботи в сфері геодезії і картографії, яка дуже важлива в реалізації даної політики. Але в чергове хочу наголосити, що ухвалення і відкриття ринку землі в той час, коли українські громадяни, а тим більше ті, хто проживають сьогодні в сільській місцевості, кожен день стають біднішими, на жаль, може призвести до втрати Україною майбутнього.</p>
<p>Нагадаю, що в 2020 році Україна посіла 92 місце зі 160 країн світу і останнє місце в Європі в глобальному рейтингу країн за рівнем добробуту, а, за окремим дослідженням, посідає останнє місце за рівнем купівельної спроможності серед 42-х країн Європи.</p>
<p></p>
<p>ГОЛОВУЮЧИЙ. 1979, комітетом не підтримана. Прошу визначатись та голосувати.</p>
<p>Будь ласка, зупиніть голосування.</p>
<p>1980. Прошу визначатися та голосувати.</p>
<p></p>
<p>11:15:34</p>
<p>За-53</p>
<p>Рішення не прийнято. Правка не врахована.</p>
<p>1981, Павленко.</p>
<p></p>
<p>11:15:39</p>
<p>ПАВЛЕНКО Ю.О.</p>
<p>Власне, наведені мною попередні дані, а також власне те, на що спрямована і дана поправка, яку представляють, показує, що низький рівень купівельної спроможності українських громадян призведе до того, що землю куплять не українські громадяни, а землю куплять або глобальні великі холдинги, або транснаціональні компанії, або через ту лазейку, яку пропонує даний закон, іноземці, таким чином позбавивши нашу країну і наших громадян, і наступні покоління майбутнього.</p>
<p></p>
<p>ГОЛОВУЮЧИЙ. 1981, комітетом не підтримана. Прошу визначатися та голосувати.</p>
<p></p>
<p>11:16:37</p>
<p>За-53</p>
<p>Рішення не прийнято. Правка не врахована.</p>
<p>1982.</p>
<p></p>
<p>11:16:42</p>
<p>ПАВЛЕНКО Ю.О.</p>
<p>Дякую, пане Голово.</p>
<p>Шановні колеги, я все-таки сподіваюся, що буде відповідь, і ця відповідь буде відповідними рішеннями Президента України щодо реакції на ті закони, які ухвалені в залі Верховної Ради. Бо коли порушується в одному Конституція і законодавство України найвищими посадовими особами, то як можна довіряти, що після ухвалення цього закону не буде брутального знущання і порушення прав українських громадян в рамках реалізації земельної реформи?</p>
<p>Як і обіцяв, прошу, пане Голово, поставити цю правку на голосування і наступну без відповідної презентації.</p>
<p></p>
<p>ГОЛОВУЮЧИЙ. Ставлю на голосування правку номер 1982, комітетом не підтримана. Прошу визначатися та голосувати.</p>
<p></p>
<p>11:17:55</p>
<p>За-56</p>
<p>Рішення не прийнято. Правка не врахована.</p>
<p>1983, Павленко.</p>
<p></p>
<p>11:18:09</p>
<p>ПАВЛЕНКО Ю.О.</p>
<p>Прошу поставити на голосування. Дякую.</p>
<p></p>
<p>ГОЛОВУЮЧИЙ. Ставлю на голосування 1983. Прошу визначатись та голосувати.</p>
<p></p>
<p>11:18:29</p>
<p>За-55</p>
<p>Рішення не прийнято. Правка не врахована.</p>
<p>Павленко, 1994. Олег Анатолійович, просто колеги казали, що вас немає. Ввели в оману, бачите… 1984.</p>
<p></p>
<p>11:18:49</p>
<p>ВОЛОШИН О.А. Дякую.</p>
<p>Дякую, Дмитре Олександровичу. Ви пам'ятаєте, що в тому числі, і, до речі, завдяки і вашій професійній роботі на посаді спікера, на початку каденції цієї Верховної Ради довіра до парламенту була ледь не максимальною за всю історію незалежності. Зараз соціологія, на жаль, показує інше, і не тільки соціологія, я сподіваюсь, що ми всі спілкуємося з простими людьми, і це ненависть до депутатського корпусу колосальна. Ми це чуємо, на жаль, просто в розмовах з простими людьми на вулицях. І це не в останню чергу через те, що ми взагалі, які закони ми тут приймаємо. Якщо ми провалюємо мораторій на підвищення комунальних тарифів, а одночасно якщо подивитися на цей зал, особливо на правлячу більшість: то протокольне фотографування для фотографів на балконі, то купи квітів в зв'язку з якимись святами, - все тут в депутатів виглядає нібито що гаразд. Знаєте, є такі строки в Осипа Мандельштама: "Мы живем, по собою не чуя страны". Ви розумієте, що це може дуже погано задля всіх закінчитися, якщо ми не почнемо робити те, що вимагають найбідніші верстви нашого суспільства, які вже…</p>
<p></p>
<p>ГОЛОВУЮЧИЙ. Ставлю на голосування 1984. Комітетом не підтримана. Прошу визначатись та голосувати.</p>
<p></p>
<p>11:20:13</p>
<p>За-54</p>
<p>Рішення не прийнято. Правка не врахована.</p>
<p>1985.</p>
<p></p>
<p>11:20:19</p>
<p>ВОЛОШИН О.А.</p>
<p>Дякую, Дмитро Олександрович.</p>
<p>Да, до речі, якби це… От ми б теж принесли квіти на поховання цього Кабміну, я думаю, із задоволенням, якби це дійсно відбулося, тому що цей склад уряду дійсно заслуговує на те, щоби бути похований і в історії, і морально для цієї країни.</p>
<p>Власне, щодо того, що ми розглядаємо. Я от хотів спитати шановного голову комітету, з яким у нас певний час назад був цей конструктивний діалог. Пан Сольський, от скажіть, у нас в 2019 році був рекордний врожай за всю історію України без ринку землі, тобто що заважає в нинішніх умовах, якщо боротися з корупцією, зупинити війну, інші робити необхідні кроки для підсилення вже досягнутого результату, чому за нинішніх умов оренди землі не можна досягати величезних, рекордних врожаїв, які ми вже досягли? Нащо запускати розпродаж землі? Можна пана Сольського це запитати? Якщо в нас вже є в 2019 році рекордний за всю історію України врожай, нащо ви ринок землі створюєте?</p>
<p></p>
<p>ГОЛОВУЮЧИЙ. Ставлю на голосування 1985. Комітетом не підтримана. Прошу визначатися та голосувати.</p>
<p></p>
<p>11:21:39</p>
<p>За-55</p>
<p>Рішення не прийнято.</p>
<p>Олег Анатолійович, може, якось об'єднаємо трохи правки? Будь ласка, включіть мікрофон.</p>
<p></p>
<p>11:21:47</p>
<p>ВОЛОШИН О.А.</p>
<p>Микола Тарасович, я ще раз вас дуже хочу спитати. Ви дійсно фахівець в аграрній сфері, і ви знаєте, що в нас в 19-му році був найрекордніший врожай в історії України, без ринку землі. Нащо тоді зараз цим всім займатися, що викликає супротив в суспільстві і великі дебати? Не треба лагодити те, що і так працює, це, по-моєму, очевидно. Просто поясніть мені логіку: якщо у нас і так в агарному секторі все гаразд, то навіщо зараз запускати ринок землі?</p>
<p>Дякую.</p>
<p></p>
<p>ГОЛОВУЮЧИЙ. Можемо далі йти, да?</p>
<p>Відповідає, але не голосуємо, правильно, по цій правці? Будь ласка, Микола Тарасович, ваша позиція як комітету по правці номер 1986.</p>
<p></p>
<p>11:22:31</p>
<p>СОЛЬСЬКИЙ М.Т.</p>
<p>Позиція комітету по поправці 1986. Часто тут згадувалося питання про топографічно-геодезичну, картографічну діяльність. Ці норми викладені в новій редакції, вони ніяким чином не забираються. Більше того, викладені в новій редакції вимоги до складання кваліфікаційних іспитів землевпорядників, а також підстави їх позбавлення.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Можемо переходити до правок Павленка? Ні? Поставити на голосування. Добре.</p>
<p>Ставлю на голосування 1986. Прошу визначатися та голосувати.</p>
<p></p>
<p>11:23:29</p>
<p>За-55</p>
<p>Рішення не прийнято.</p>
<p>1988. Прошу визначатися та голосувати.</p>
<p></p>
<p>11:23:47</p>
<p>За-51</p>
<p>Рішення не прийнято.</p>
<p>1991. Прошу визначатися та голосувати.</p>
<p></p>
<p>11:24:05</p>
<p>За-52</p>
<p>Рішення не прийнято.</p>
<p>Наступна правка - 1993. Прошу визначатися та голосувати.</p>
<p></p>
<p>11:24:26</p>
<p>За-51</p>
<p>Рішення не прийнято. Правка не врахована.</p>
<p>І 1998, Волошина правка. Прошу визначатися та голосувати.</p>
<p></p>
<p>11:24:46</p>
<p>За-54</p>
<p>Рішення не прийнято. Правка не врахована.</p>
<p>Дякую, Олеже Анатолійовичу, за конструктивну позицію.</p>
<p>Наступна правка - 2006. Прошу визначатися та голосувати. <i>(Шум у залі) </i> 2006.</p>
<p></p>
<p>11:25:12</p>
<p>За-54</p>
<p>Рішення не прийнято.</p>
<p>2009. Прошу визначатись та голосувати.</p>
<p></p>
<p>11:25:32</p>
<p>За-57</p>
<p>Рішення не прийнято.</p>
<p>2013, Волошин. Включіть, будь ласка, мікрофон.</p>
<p></p>
<p>11:25:41</p>
<p>ВОЛОШИН О.А.</p>
<p>Дякую, Дмитре Олександровичу.</p>
<p>Звичайно, що ми налаштовані конструктивно, але все має межі. Я все ж таки, я розумію, що… У мене просто є власний діалог з Миколою Тарасовичем, мені цікава його точка зору.</p>
<p>Я би дуже просив шановного спікера не настільки жорстко ставитись до питання Регламенту і попросити пана Сольського відповісти, власне, на запитання, чому саме зараз, не стосовно поправки, а в цілому. Тому що мені цікава його позиція дійсно як людини, яка добре знає аграрний сектор і багато років.</p>
<p>Так, у нас спад зараз 2 роки, але це загальний спад економічний по всіх напрямках. Але в 2019 році був рекордний врожай без ринку землю. Нащо тоді зараз поспішати з ринком землі, якщо і так більш-менш все працює?</p>
<p>Дякую.</p>
<p></p>
<p>ГОЛОВУЮЧИЙ. Позиція комітету.</p>
<p></p>
<p>11:26:35</p>
<p>СОЛЬСЬКИЙ М.Т.</p>
<p>Працює все, як ви правильно, колего, сказали, все більш-менш. Ми про це вже декілька років говоримо, що реально ринок землі, по-перше, і так існує, але в тій формі, яка де-факто є ринком землі, де-юре воно оформлюється іншими договорами. Це стримує ті галузі економіки сільськогосподарської, в які не вкладаються, коли не мають права власності. Це проекти, які окупні там від семи, десяти і більше років (сади, полив і так далі, і так далі), де в гектари повернення грошей, не в зерні, там протягом одного року оборотні кошти вертаються, а значно більші. Ніде в світі, в більшості випадків, це не робиться на орендованих землях. І саме в цих сферах кількість працюючих на 1 гектар у всьому світі найбільший: ягоди, овочі і так далі, і так далі.</p>
<p>У нас справді це не розвивається. Приклад: ми імпортуємо буряк, картоплю.</p>
<p>Це також правда. Дякую.</p>
<p></p>
<p>ГОЛОВУЮЧИЙ. Ставлю на голосування правку 2013 народного депутата Волошина. Комітетом не підтримана. Прошу визначатись та голосувати.</p>
<p></p>
<p>11:28:04</p>
<p>За-59</p>
<p>Рішення не прийнято. Правка не врахована.</p>
<p>Наступна правка 2016, Крулько.</p>
<p></p>
<p>11:28:10</p>
<p>КРУЛЬКО І.І.</p>
<p>Іван Крулько, фракція "Батьківщина". Насправді розгляд цього законопроекту уже перетворюється на такий блеф, тому що всі прекрасно розуміють, що метою прийняття цього закону є не допомогти українським громадянам бути власниками на своїй землі, а якраз, навпаки, створити всі можливості, щоб українські фермери перестали отримувати право обробляти землю, на якій вони живуть і працюють, щоб фактично українська земля через підставні схеми могла опинитися в руках міжнародних корпорацій, щоб українці стали кріпаками на своїй землі.</p>
<p>Саме тому єдиним виходом в цій ситуації – це відкласти цей законопроект і піти на один-єдиний і можливий варіант: провести всеукраїнський референдум, якого домагається фракція "Батьківщина" і політична сила "Батьківщина". І на українському референдумі нехай громадяни України висловляться стосовно того, чи хочуть вони, щоб українська земля була предметом купівлі-продажу і опинилася в руках…</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>11:29:17</p>
<p>ГОЛОВУЮЧИЙ. Ставлю на голосування поправку 2016 народного депутата Крулька Івана Івановича. Комітет пропонує відхилити. Прошу визначатися та голосувати.</p>
<p></p>
<p>11:29:36</p>
<p>За-59</p>
<p>Рішення не прийнято.</p>
<p>Наступна поправка 2018. Власенко Сергій Володимирович, будь ласка.</p>
<p></p>
<p>11:29:45</p>
<p>ВЛАСЕНКО С.В.</p>
<p>Дякую, шановний пане головуючий.</p>
<p>Знов насправді вас трошки вводять в оману, статті щодо інженерів-геодезистів, вони не викладаються в новій редакції, вони виключаються із… взагалі виключаються, не викладаються в новій редакції, так само як зараз виключається стаття про державний реєстр сертифікованих інженерів-геодезистів. Просто вона виключається із тексту, а не викладається в новій редакції.</p>
<p>Я ще раз підкреслюю, цим законом знімається повністю, майже повністю контроль держави взагалі за обігом сільськогосподарських земель і за їх використанням. Повністю знімається і руйнується. Тобто не буде ніякого по суті контролю. Це те, про що говорив мій колега Іван Крулько. І я його повністю підтримую в тому, що замість того, щоб зараз це обговорювати, треба це відкласти, піти на референдум, який організовує партія "Батьківщина", висловитися. І якщо українські громадяни підтримають обіг сільськогосподарських земель, то тоді треба приймати закон, який захистить українських фермерів.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Микола Тарасович, будь ласка.</p>
<p></p>
<p>11:30:54</p>
<p>СОЛЬСЬКИЙ М.Т.</p>
<p>Шановний колего, реєстр як вівся з 2017 року в онлайн, так і ведеться. Норми щодо реєстру не виключаються. А ваш правка 2018 - це про страхування, вона відхилена.</p>
<p></p>
<p>ГОЛОВУЮЧИЙ. Ставлю на голосування поправку 2018 народного депутата Власенка. Комітет пропонує відхилити. Прошу визначатись та голосувати.</p>
<p></p>
<p>11:31:29</p>
<p>За-66</p>
<p>Рішення не прийнято.</p>
<p>Наступна поправка – 2019. Олександр Сергійович Колтунович, будь ласка.</p>
<p></p>
<p>11:31:34</p>
<p>КОЛТУНОВИЧ О.С.</p>
<p>Дякую, вельмишановний головуючий. Дивіться, я вам уже приводив відмінність в цифрах щодо вартості одного гектару землі в Україні і в країнах Європи. Десь є 40 тисяч доларів, а у нас за тисячу. Ну, наприклад, це коли, для наших депутатів я кажу, це коли ви отримаєте заробітну плану у 40 тисяч гривень, а вам запропонують одну. Як ви вважаєте, справедливий буде підхід чи не дуже? Чесно кажучи, шахрайський. Це перше.</p>
<p>Друге. Щодо співвідношення доходів і купівельної спроможності по земельним ділянкам. Ми ж теж порахували: 95 років необхідно складати мінімальну заробітну плату, щоб купити 100 гектарів землі, які ми в 2178-10 врегулювали. Це, на мій погляд, злочинна штука, яка йде не в інтересах пересічних громадян України, а в міжнародних інтересах, в інтересах агрохолдингів, крупних товаровиробників. Це два.</p>
<p>Ну і тут було уже сказано за ВВП на душу населення. В наступній поправці я це також сформулюю.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування 2019 поправку народного депутата Колтуновича, Загороднього. Комітет пропонує відхилити. Прошу визначатись та голосувати.</p>
<p></p>
<p>11:32:54</p>
<p>За-56</p>
<p>Рішення не прийнято.</p>
<p>Наступна поправка – 2020. Нестор Іванович Шуфрич або Ілля Володимирович Кива, хто буде? Ви будете сьогодні, так? Нестор Іванович, будь ласка.</p>
<p></p>
<p>11:33:01</p>
<p>ШУФРИЧ Н.І.</p>
<p>Дякую, пане головуючий.</p>
<p>Поки наші спільні поправки з моїм колегою Іллею Кивою буду представляти я, з вашого дозволу. І поправки стосуються порядку здійснення державного геодезичного нагляду, і ми наполягаємо на нашій редакції, якщо буде на то ваша воля і воля народних депутатів.</p>
<p>Але, шановні колеги, я трішки помилився щодо ВВП. У нас велика радість. Дійсно, частина "Зе! команди" дуже впливає на ВВП України, а саме створила дійсно національний продукт - "Папік 2". І я хочу привітати: в російському телепросторі на каналі СТС відповідний фільм отримав п'яту строку рейтингу. Єдине питаннячко: а дивиденды где? Кому платят налоги фильмы в Российской Федерации украинского производства?</p>
<p></p>
<p>ГОЛОВУЮЧИЙ. Будь ласка, українською мовою.</p>
<p></p>
<p>ШУФРИЧ Н.І. Я запитаю. Дякую.</p>
<p></p>
<p>ГОЛОВУЮЧИЙ. Вельмишановний Нестор Іванович, якщо дозволите, керуючись пунктом 5 статті 54, я хочу зробити попередження про те, що, доповідаючи поправку, ви говорите не по суті, а інші речі. Дякую вам.</p>
<p>Йдемо далі. Я ставлю на голосування вашу поправку під номером 2020. Комітет пропонує відхилити. Прошу визначатись та голосувати.</p>
<p></p>
<p>11:34:41</p>
<p>За-56</p>
<p>Рішення не прийнято.</p>
<p>Наступна поправка. Павленко, будь ласка, 2021.</p>
<p></p>
<p>11:34:48</p>
<p>ПАВЛЕНКО Ю.О.</p>
<p>Шановний головуючий і шановні колеги, дана правка стосується статті 24 Закону України "Про топографо-геодезичну і картографічну діяльність". Але я навіть пропустив зараз декілька правок з тим, аби відповісти на численні звернення, які до мене надходили з точки зору підтримки позиції щодо зрошування, системи меліорації, щодо неприпустимості руйнування цілісного водно-меліоративного комплексу. На жаль, влада сьогодні, ініціюючи достатньо небезпечні рішення, не запитує фахівців, а це може призвести до дуже небезпечних наслідків.</p>
<p>Микола Тарасович, все-таки можливо, ви скажете, враховуючи попередні правки, яка позиція комітету, яка позиція держави сьогодні щодо зрошення і меліорації, і роботи Державного водного агентства?</p>
<p></p>
<p>ГОЛОВУЮЧИЙ. Ставлю на голосування поправку 2021. Ви можете відповідати, Микола Тарасович, тільки по сутності правки, а не по загальних ваших баченнях щодо реформи аграрного сектору.</p>
<p>2021. Комітетом відхилена. Прошу визначатися та голосувати.</p>
<p></p>
<p>11:36:19</p>
<p>За-53</p>
<p>Рішення не прийнято.</p>
<p>Наступне питання - 2022. Будь ласка, Павленко.</p>
<p></p>
<p>11:36:27</p>
<p>ПАВЛЕНКО Ю.О.</p>
<p>Дякую, пане головуючий. Дякую, Миколо Тарасовичу, за ваше бажання дати відповідь. Але я звертаюся до головуючого: я це запитання ставив тоді, коли розглядалися правки по суті, але не почув відповіді. Тоді, на жаль, доповідач не відповів. Тому я повертаюся до того запитання, яке ставив у рамках конкретної правки в частині питання водних ресурсів країни. Дякую.</p>
<p>Можливо, буде згода все-таки дати відповідь, бо цю відповідь чекають люди. Вони спостерігають, вони переживають, вони віддали життя цій системі, яку сьогодні люди без освіти і без знань хочуть одномоментно зруйнувати.</p>
<p></p>
<p>ГОЛОВУЮЧИЙ. Дякую.</p>
<p>Давайте тоді так. Безперечно, якщо люди прагнуть відповіді, пряма демократія, через народного депутата – це теж пряма демократія, я тоді передаю слово Миколі Тарасовичу. Дайте відповідь для людей по питанню вельмишановного народного депутата Павленка Юрія Олексійовича.</p>
<p></p>
<p>11:37:34</p>
<p>СОЛЬСЬКИЙ М.Т.</p>
<p>Шановний колего, позиція комітету по реформі Держводагентства, іригації і меліорації в Україні наступна.</p>
<p>Перше. Що стосується зрошення. Позиція комітету відображена в тому, що вчора ми підтримали законопроект, який передбачає створення об'єднання водокористувачів, і, дійсно, як ви сьогодні зазначили, можливість приватизації крайньої інфраструктури, в тому числі крайніх каналів насосних станцій і гідротехнічних споруд.</p>
<p>Другий момент. Комітет підтримує ідею перетворення водагентства з ЦОВВ в акціонерну компанію або в державне підприємство і переведення її іншу, в більш гнучку сферу регулювання для того, щоб була можливість отримання кредитів цією структурою, більш легке підписання комерційних і господарських договорів. Перші два закони цього тижня рекомендовані в зал. Я думаю, через місяць, надіюся, як буде час, будуть розглядатись.</p>
<p></p>
<p>ГОЛОВУЮЧИЙ. Дякую. Я сподіваюся, що почули відповідь всі.</p>
<p>Я ставлю на голосування поправку 2022 народного депутата Лукашева і Павленка. Комітет пропонує відхилити. Прошу визначатись та голосувати.</p>
<p></p>
<p>11:39:06</p>
<p>За-61</p>
<p>Рішення не прийнято.</p>
<p>Поправка 2023. Просить просто слово народний депутат Чорноморов, але без поставлення на голосування.</p>
<p>Будь ласка. Говоріть.</p>
<p></p>
<p>11:39:17</p>
<p>ЧОРНОМОРОВ А.О.</p>
<p>Дякую, головуючий.</p>
<p>Шановні колеги, до мене як до члена аграрного комітету звертаються дуже багато глав ОТГ, а також районних рад, з тим, щоб ми бистріше прийняли Закон 2194, оскільки дуже в багатьох ОТГ наразі є нерозуміння в тому, що вони прийняли на себе як би землю і підписали акти прийому-передачі, і лише чекають Закон 2194, який в повній мірі дасть їм повноваження і вони стануть власниками землі.</p>
<p>І також закликаю колег всіх фракцій. Шановні народні депутати, давайте вже розблокуємо нарешті трибуну і побачимо Прем'єр-міністра з міністрами, оскільки вже 15 у нас квітня, саме час вислухати Прем'єр-міністра з його звітом.</p>
<p>Дуже дякую.</p>
<p></p>
<p>ГОЛОВУЮЧИЙ. Одну секундочку. Я аналогічно роблю вам попередження, керуючись Регламентом, про те, що доповідати треба по правці. Дякую. Ми її не ставимо на голосування.</p>
<p><a href="http://w1.c1.rada.gov.ua/pls/zweb2/webproc4_2?pf3516=2019&skl=10" target=_blank>2019</a> - ми повернемося. Ви сказали, що ми її пропустили. Будь ласка, Олександр Сергійович Колтунович. А далі йдемо за…</p>
<p></p>
<p>11:40:36</p>
<p>КОЛТУНОВИЧ О.С.</p>
<p>Дякую, шановний пане головуючий. Я обов'язково відповім. Але я вам хочу сказати, що коли запитується за сутність поправок, то я хочу відповісти, що коли крадеться земля з геодезистом чи групою осіб, чесно кажучи, вона все одно вкрадена буде. Тому з цієї точки зору уже питання геодезії – це вже другорядне питання, тому що землі фізично не буде. Це раз.</p>
<p>Друге: щодо місцевих бюджетів. А де ви були, депутати-мажоритарники, коли хотіли акциз забирати, міністр фінансів і Прем'єр-міністр вносили бюджет? Акциз на пальне, ледве відстояли тут поправки з опозиційними партіями. А де ви були, коли зменшились доходи місцевих бюджетів, коли зменшились міжбюджетні трансферти, 20-й, 21-й, рік? Чому ви це не піднімали питання? Чому ви Прем'єр-міністру… Буде на наступному тижні позачергове по кадровим питанням, в тому числі і по міністрам, перед ним поставте на позачерговому і на "годині запитань до Уряду". Тоді це буде логічно. А то ви, з одного боку, розказуєте, що падають місцеві доходи, а з іншого – пришвидшуєте нібито питання.</p>
<p>Дякую.</p>
<p></p>
<p>ГОЛОВУЮЧИЙ. Олександр Сергійович, ми підняли стенограму: 2019 ми голосували. Тому давайте на наступний раз все-таки більш ретельніше і я, і ви будемо слідкувати за тим, які поправки проходили.</p>
<p>Наступна - 2025.</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>11:41:56</p>
<p>ГОЛОВУЮЧИЙ. 2025, Німченко. Будь ласка, включіть мікрофон.</p>
<p></p>
<p>11:41:58</p>
<p>НІМЧЕНКО В.І.</p>
<p>Шановні колеги, тут уже посилались наші колеги, мої колеги з "Опозиційної платформи – За життя", що турбує людей. Так от я скажу, ми тут багато наобіцяли атошникам, учасникам АТО. Ви подивіться, на сьогоднішній день все заблоковано: питання розпайований земель, питання виділення участків, на які вони мають право по закону, який ми з вами прийняли. Ніхто цим не займається. Всі вичікують, коли прийде хазяїн, коли прийде барин, який буде скупляти землю. І тоді ці люди взагалі залишаться "за бортом".</p>
<p>Тому я хотів би акцентувати увагу на поправці, якраз там, де йде питання про державні адміністрації, внесення змін. Якраз на сьогоднішній день керують адміністратори, глави адміністрацій, і ви це знаєте.</p>
<p></p>
<p>ГОЛОВУЮЧИЙ. 2025. Комітетом не підтримана. Прошу визначатись та голосувати.</p>
<p></p>
<p>11:43:20</p>
<p>За-55</p>
<p>Рішення не прийнято.</p>
<p>2026, Німченко.</p>
<p></p>
<p>11:43:26</p>
<p>НІМЧЕНКО В.І.</p>
<p>І на продовження, шановні колеги. Німченко Василь Іванович, "Опозиційна платформа – За життя". Я хочу звернути вашу увагу на те, що ми дуже багато балакали про реформу системи управління, в тому числі пов'язану зі змінами до Конституції, якісь там появляться, не глави адміністрацій, а префекти, "перфекти" или "суперфекти". Що там вони хотять? Що вони будуть там робити? Ви вносите зміни про адміністрації, скажіть, воно буде існувати, ці адміністрації, чи не будуть існувати? Народ уже зачекався цього.</p>
<p>І тому я хотів би, що коли ми пишемо законопроекти і їх виносимо в залу, щоб ми перевіряли в перспективі, щоб тоді не вносились зміни через місяць, чи через дві неділі. І тому я прошу залишити…</p>
<p></p>
<p>ГОЛОВУЮЧИЙ. Ставлю на голосування 2026, Німченко, комітетом не підтримана. Прошу визначатись та голосувати.</p>
<p></p>
<p>11:44:49</p>
<p>За-55</p>
<p>Рішення не прийнято. Правку не враховано.</p>
<p>Павленко, 2028.</p>
<p></p>
<p>11:44:57</p>
<p>ПАВЛЕНКО Ю.О.</p>
<p>Дякую, пане Голово. Шановні колеги, дана правка стосується частини третьої статті 16 Закону України "Про місцеві державні адміністрації", вона, скоріше, технічна.</p>
<p>Разом з тим, хотів би подякувати, Микола Тарасович, за вашу відповідь і звернутися до вас як людина, якій не байдуже і яка добре знає, що відбувається і як формувалася українська меліорація.</p>
<p>Я вас прошу, не поспішайте, бо цілісний водно-меліоративний комплекс – це ж не лише зрошення, це і забезпечення людей водою, це і забезпечення промисловості водою, це достатньо величезні вкладення, які були. І в умовах, коли ми дійсно, країна, яка має найменше забезпечення водою на душу населення у Європі, є надзвичайно актуальним для нашого майбутнього, для нашого життя, власне, і сьогодні.</p>
<p>Тому перед тим, як ухвалювати такі радикальні зміни, порадьтеся…</p>
<p></p>
<p>ГОЛОВУЮЧИЙ. 2028, комітетом не підтримана. Прошу визначатися та голосувати.</p>
<p></p>
<p>11:46:22</p>
<p>За-52</p>
<p>Рішення не прийнято.</p>
<p>2029, Шуфрич.</p>
<p></p>
<p>11:46:29</p>
<p>ШУФРИЧ Н.І.</p>
<p>Дякую, шановний головуючий.</p>
<p>Ми пропонуємо залишити дію сьогоднішньої відповідної норми Земельного кодексу і вважаємо, що вона достатньо забезпечує відповідне питання. Чесно кажучи, ми здивовані, чому в такий спосіб, от з такою енергією, яку можна було б використати зараз на регулювання питань тарифів та пенсій наших громадян, боротьби з COVID, ми, точніше, ви робите все заради того, щоб за безцінь розпродати землю.</p>
<p>Ще раз звертаю вашу увагу, ми маємо робити все, щоб забезпечити високу вартість землі і зберегти це надбання людей для них самих і для їх нащадків.</p>
<p>Дякую за увагу.</p>
<p></p>
<p>ГОЛОВУЮЧИЙ. 2029, Шуфрич.</p>
<p>Комітетом не підтримана. Прошу визначатись та голосувати.</p>
<p></p>
<p>11:47:46</p>
<p>За-50</p>
<p>Рішення не прийнято. Правка не врахована.</p>
<p>2031. Німченко.</p>
<p></p>
<p>11:47:53</p>
<p>НІМЧЕНКО В.І.</p>
<p>Німченко, "Опозиційна платформа – За життя". Шановні колеги, зверніть увагу, ми зараз торкнулися меліорації. Що таке меліорація? Це собівартість продукції, це врожайність, це якість. І якщо ми виводимо його з-під контролю, в тому числі безпосередньо на місцях, то, що ми можемо чекати від цього? Хто і кому на сьогоднішній день буде підпорядковувати ці зрошувані системи, які ще є, які ще не всі розграблені і розламані? Тим більше, на сьогоднішній день форсується питання меліорації земель, які раніше не отримували водопостачання.</p>
<p>Я хотів би звернути увагу на те, що дуже зазря і дуже помилково є рішення…</p>
<p></p>
<p>ГОЛОВУЮЧИЙ. 2031. Комітетом не підтримана. Прошу визначатися та голосувати.</p>
<p></p>
<p>11:49:13</p>
<p>За-56</p>
<p>Рішення не прийнято.</p>
<p>2032, Німченко.</p>
<p></p>
<p>11:49:18</p>
<p>НІМЧЕНКО В.І.</p>
<p>Я в продовження. Вивести питання контролю за гідромеліорацією земель з-під державних функцій,. по суті йдеться про це. Ми настоюємо на тому, що землю продавати, тим більше кидати її в корзину для продажу іноземцям чи в скритій формі через кредитні зобов'язання, яка буде земля забиратися, ви зрозумійте, що разом з цим буде забиратися все.</p>
<p>Землю ми надаємо, наділи людям в гектарах, а скупляти її будуть в кілометрах і в кубах, кубічних кілометрах. І якщо це не зрозуміло в тому числі і доповідачу, то я хотів би, щоб він відповів все-таки: так кому ж буде належати що находиться під тим ще чорноземом, пласти сланцю, газу, металу…?</p>
<p></p>
<p>ГОЛОВУЮЧИЙ. Ставлю на голосування 2032, Німченко. Комітетом не підтримана. Прошу визначатися та голосувати.</p>
<p></p>
<p>11:50:45</p>
<p>За-54</p>
<p>Рішення не прийнято.</p>
<p>2033, Шуфрич.</p>
<p></p>
<p>11:50:52</p>
<p>ШУФРИЧ Н.І.</p>
<p>Дякую, пане Голово.</p>
<p>Ця поправка стосується внесення змін в Закон України "Про меліорацію земель": стосовно повноважень центрального органу виконавчої влади, що реалізує державну політику у сфері кадастрової діяльності та геопросторових даних з питань меліорації земель. І у мене виникає питання до шановного Миколи Тарасовича, я дуже сподіваюсь почути і відповідь.</p>
<p>Микола Тарасович, скажіть, будь ласка, а чим вас не влаштовує діюча редакція відповідного Закону України "Про меліорацію земель"? Невже ви думаєте, що народні депутати, наші колеги, не достатньо врегулювали це питання? І ми не розуміємо, чому зараз треба його переглядати, і є побоювання і реальна загроза обмежень відповідних повноважень органів центральної влади щодо цього питання.</p>
<p>Дякую за увагу. Прошу дати відповідь.</p>
<p></p>
<p>ГОЛОВУЮЧИЙ. Ставлю на голосування пропозицію номер 2032. Комітетом не підтримана. 2033, комітетом не підтримана. Прошу визначатися та голосувати.</p>
<p></p>
<p>11:52:16</p>
<p>За-53</p>
<p>Рішення не прийнято. Правка не підтримана.</p>
<p>2035, Павленко.</p>
<p></p>
<p>11:52:22</p>
<p>ПАВЛЕНКО Ю.О.</p>
<p>Шановний пане Голово, шановні колеги, дана правка стосується абзацу четвертого статті 14 Закону України "Про меліорацію земель". Це одна з тих правок, яка спрямована на посилення спроможності, результативності, відповідальності органу державної влади, який реалізує державну політику у сфері земельних відносин.</p>
<p>Прошу поставити на голосування.</p>
<p></p>
<p>ГОЛОВУЮЧИЙ. Ставлю на голосування 2035. Комітетом не підтримана. Прошу визначатися та голосувати.</p>
<p></p>
<p>11:53:12</p>
<p>За-56</p>
<p>Рішення не прийнято. Правка не підтримана.</p>
<p>2036. Волошин.</p>
<p></p>
<p>11:53:20</p>
<p>ВОЛОШИН О.А.</p>
<p>Дякую, Дмитро Олександрович. Дійсно, нас в цілому (це ми вже дискутували протягом розгляду всього законопроекту з Миколою Тарасовичем) хвилюють питання зниження ролі органів центральної влади у питаннях контролю над земельною політикою, землевідведенням.</p>
<p>І аргументи Миколи Тарасовича, в принципі вони, з одного боку, зрозумілі, про те, що у нас, дійсно, існує корупція шалена, і, знаєте, там, де не можна, по факту за гроші можна. Але наш підхід полягає тому, що потрібно викорінювати корупцію, а не усувати сам факт державного контролю. Це стосується абсолютно всіх аспектів, а особливо якщо це сектор, який викликає такий великий інтерес і велику чутливість в суспільстві.</p>
<p>Тому ми в принципі проти того, щоб замість того, щоб покращити правозастосовчу практику, прибирати як такі вимоги з боку держави і контрольні функції центральних органів влади.</p>
<p>В цьому суть дуже багатьох наших поправок, не лише цих, які зараз ми безпосередньо розглядаємо. Дякую.</p>
<p></p>
<p>ГОЛОВУЮЧИЙ. Ставлю на голосування 2036. Комітетом не підтримана. Прошу визначатися та голосувати.</p>
<p></p>
<p>11:54:43</p>
<p>За-56</p>
<p>Рішення не прийнято.</p>
<p>2037. Колтунович.</p>
<p></p>
<p>11:54:48</p>
<p>КОЛТУНОВИЧ О.С.</p>
<p>Дякую.</p>
<p>Шановний пане Голово! Шановні колеги! Безумовно, питання модернізації гідротехнічних споруд і водогосподарського меліоративного підкомплексу в цілому заслуговує на увагу, однак фундаментальний і важливий аспект, і ресурсна база для модернізації - це капітальні інвестиції.</p>
<p>Нагадаю, що у минулому році обсяг капітальних інвестицій в національній економіці, і індекс, скоротився на 36 відсотків, у сільському господарстві - на 55 відсотків. Тобто уявляєте, наскільки у нас падає ресурс, коли ми говоримо за заходи з модернізації водогосподарської меліоративної інфраструктури?</p>
<p>Якщо беремо в коштах, в абсолютних цифрах, 36 мільярдів гривень видали на капітальні інвестиції в минулому році. Що таке 36 мільярдів? Це 1,2 мільярда доларів, це смішні цифри для національної економіки. І тому ми маємо таку критичну ситуацію в даному випадку.</p>
<p>І якщо говорити у порівнянні, то ситуація якраз з капітальними інвестиціями у сільське господарство гірша, ніж була у кризовий 2009 рік. Тобто, коли ми відбудовуємо ці всі кроки, ми маємо розуміти, що в першу чергу має бути фінансова і ресурсна база.</p>
<p></p>
<p>ГОЛОВУЮЧИЙ. Ставлю на голосування 2037. Комітетом не підтримана. Прошу визначатись та голосувати.</p>
<p></p>
<p>11:56:13</p>
<p>За-57</p>
<p>Рішення не прийнято.</p>
<p>2038, Королевська.</p>
<p></p>
<p>11:56:19</p>
<p>КОРОЛЕВСЬКА Н.Ю.</p>
<p>Шановні колеги, шановні телеглядачі, як ви бачите, позиція нашої команди "Опозиційної платформи - За життя" залишається незмінною і ми виступаємо категорично проти того, щоб розпродаж України розпочався вже в цьому році.</p>
<p>Ми звертаємось до всіх гілок влади: до Президента, до уряду, до парламенту - з однією головною метою - це провести всеукраїнський референдум та спитати людей, дають вони нам згоду приймати такі рішення, які положать початок розпродажу України?</p>
<p>Тому ми звертаємось до парламенту. Сьогодні велика кількість проблем, які треба вирішувати, що треба гаяти час не на розпродаж України, а на встановлення миру в країні та встановлення захисту людей в нашій країні.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування 2038 Королевської.</p>
<p>Комітетом не підтримана. Прошу визначатись та голосувати.</p>
<p></p>
<p>11:57:40</p>
<p>За-58</p>
<p>Рішення не прийнято.</p>
<p>2039, Волошин.</p>
<p></p>
<p>11:57:45</p>
<p>ВОЛОШИН О.А.</p>
<p>Дякую.</p>
<p>Ще раз, ми зрозуміли, що наша позиція, про яку тільки що Наталія Юріївна сказала, ми в цілому вважаємо, що зараз запуск ринку землі є недоречним і в зв'язку з цим, особливо з умовою максимального зменшення державного контролю над земельними відносинами. Просто, в принципі, незрозуміло, чому у нас, з одного боку, в деяких секторах нібито максимально контроль посилюється, і це пояснюється якраз необхідністю боротьби з корупцією і таке інше, а саме в сфері аграрних відносин цей контроль, і, до речі, в сфері грального бізнесу також, цей контроль максимально послаблюється. Тобто в цьому сенсі є якась абсолютна нелогічність позиції. Послаблювати потрібно контроль в тих випадках, коли дійсно в цілому корупція подолана і вже далі ці додаткові запобіжники ускладнюють ведення економічної діяльності, але є впевненість у доброчесності учасників земельних відносин. Зараз жодної впевненості в цьому немає, і коли нам розповідають, що ОТГ чекають на дозвіл продати землю…</p>
<p></p>
<p>ГОЛОВУЮЧИЙ. Ставлю на голосування 2039. Комітетом не підтримана. Прошу визначатись та голосувати.</p>
<p></p>
<p>11:59:09</p>
<p>За-55</p>
<p>Рішення не прийнято. Правка не врахована.</p>
<p>Оголошується перерва до 13:00.</p>
<p></p>
<p align=center><i>(Після перерви)</i></p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>13:00:12</p>
<p>ГОЛОВУЮЧИЙ. Шановні колеги, ми продовжуємо наше засідання.</p>
<p>Ми зупинилися на поправці 2041 народного депутата Німченка. Василь Іванович є? Немає Василя Івановича.</p>
<p>Йдемо далі. Поправка 2042, Німченко. Немає, да? <i>(Шум у залі)</i> Ну, то йде, то ми ж не будемо чекати, у нас робочий день іде. І Василь Іванович йде. Всі в динаміці.</p>
<p>2047, Шуфрич Нестор Іванович. Немає? Немає. Добре.</p>
<p>2048, Крулько. Немає?</p>
<p>Далі. 2051, Івченко Вадим Євгенович. Немає.</p>
<p>2052, Івченко. Немає.</p>
<p>2053, Шкрум. Немає.</p>
<p>2054, Івченко. Немає.</p>
<p>2055, Івченко. Немає.</p>
<p>2056, Шкрум. Немає.</p>
<p>2059, Власенко. Немає.</p>
<p>2061, Павленко. О, от видно, людина, яка приходить вчасно!</p>
<p>Будь ласка, народний депутат Павленко. Дискусія по правці 2061. Будь ласка.</p>
<p></p>
<p>13:01:33</p>
<p>ПАВЛЕНКО Ю.О.</p>
<p>Дякую, пане головуючий. Дійсно, ми відповідально і системно працюємо, тому що наша мета одна – не блокувати роботу Верховної Ради, а навпаки, щоб Верховна Рада демонструвала найвищу якісь законодавчої роботи, щоб кожний закон, який виходить з цієї зали, він не заважав людям, не порушував їхні права, а навпаки, щоб кожен закон допомагав і захищав українського громадянина. І, власне, тому кожна наша поправка якраз і спрямована на те, щоб український громадянин став власником на своїй землі, а не в результаті недосконалих законодавчих норм його позбавили і землі, і майбутнього.</p>
<p>Тому прошу поставити мою поправку на голосування.</p>
<p></p>
<p>ГОЛОВУЮЧИЙ. Із задоволенням ставлю на голосування поправку 2061. Комітет пропонує відхилити. Прошу визначатись та голосувати.</p>
<p></p>
<p>13:02:47</p>
<p>За-33</p>
<p>Рішення не прийнято.</p>
<p>Наступна поправка - 2062. Павленко, будь ласка.</p>
<p></p>
<p>13:02:55</p>
<p>ПАВЛЕНКО Ю.О.</p>
<p>Дякую, пане головуючий.</p>
<p>Юрій Павленко. "Опозиційна платформа – За життя" послідовна в своїй позиції з тим, аби не допустити розпродажу української землі. Дана поправка стосується статті 1 Закону України "Про землеустрій". І якщо попередня пропонувала виключити 10 абзац, то ця поправка пропонує іншу редакцію абзацу статті 1 Закону "Про землеустрій" з тим, аби зробити цю норму більш дієвішою.</p>
<p>Прошу поставити на голосування.</p>
<p></p>
<p>ГОЛОВУЮЧИЙ. Ставлю на голосування поправку 2062 народних депутатів Лукашева, Павленка. Комітет пропонує відхилити. Прошу визначатись та голосувати.</p>
<p></p>
<p>13:03:56</p>
<p>За-33</p>
<p>Рішення не прийнято.</p>
<p>Наступна поправка - 2063. Будь ласка, Павленко.</p>
<p></p>
<p>13:04:02</p>
<p>ПАВЛЕНКО Ю.О.</p>
<p>Ця поправка так само стосується статті 1 Закону "Про землеустрій". І пропонується доповнити її новим абзацом такого змісту: "Межа адміністративно-територіальної одиниці – умовна замкнена лінія на поверхні землі (у тому числі на водному просторі), що відокремлює територію однієї адміністративно-територіальної одиниці від іншої".</p>
<p>На нашу думку, така редакція є більш досконаліша. Прошу поставити на голосування.</p>
<p></p>
<p>ГОЛОВУЮЧИЙ. Ставлю на голосування поправку 2063 народного депутата Лукашева, Павленка. Комітет пропонує відхилити. Прошу визначатися та голосувати.</p>
<p></p>
<p>13:04:51</p>
<p>За-41</p>
<p>Рішення не прийнято.</p>
<p>Наступна поправка - 2064. Колтунович Олександр Сергійович.</p>
<p></p>
<p>13:04:58</p>
<p>КОЛТУНОВИЧ О.С.</p>
<p>Дякую, шановний Руслане Олексійовичу.</p>
<p>Дивіться, ми з вами вже говорили про те, що ми порахували макроекономічні і монетарні прогнозні параметри запровадження обігу земель сільськогосподарського призначення з 1 липня 2021 року. І ми там вже приводили дані по сировинній економіці, по деструктуризації по ВВП. Але я хотів би звернути увагу на такі питання, як доходи населення і зайнятість.</p>
<p>Ми говоримо про те, що, і за результатами наших досліджень, ми виявили, що, наприклад, якщо сьогодні 46 відсотків зайнятість у сільській місцевості, рівень зайнятості, він буде ще меншим. Так само як і рівень безробіття, який зараз у сільській місцевості 10,9 відсотка.</p>
<p>Також хочу звернути увагу, що не вирівнює цей закон і реальні доходи, і от навіть середню заробітну плату. 9434 у нас у січні-лютому 2021 року, тоді як загалом по країні 12443. Маємо 3 тисячі розрив від середнього показника. Ці всі речі не вирівнюють і диференціацію по регіонах, і в сільській місцевості, і не піднімають доходи населення, навпаки, будуть зменшуватись. Тому...</p>
<p></p>
<p>ГОЛОВУЮЧИЙ. Тому я ставлю на голосування 2064 народного депутата Колтуновича та Загороднього. Комітет пропонує відхилити. Прошу визначатися та голосувати.</p>
<p></p>
<p>13:06:23</p>
<p>За-39</p>
<p>Рішення не прийнято.</p>
<p>Наступна поправка - 2066. Павленко, будь ласка.</p>
<p></p>
<p>13:06:32</p>
<p>ПАВЛЕНКО Ю.О.</p>
<p>Шановний головуючий, шановні колеги! Продовжуємо намагатися вдосконалити даний законопроект, зокрема ті зміни, які пропонуються до Закону "Про землеустрій". І я прошу мою поправку, яка стосується статті 6 пункту… поставити на голосування.</p>
<p></p>
<p>ГОЛОВУЮЧИЙ. Ставлю на голосування поправку 2066. Комітет пропонує відхилити. Прошу визначатись та голосувати.</p>
<p></p>
<p>13:07:19</p>
<p>За-37</p>
<p>Рішення не прийнято.</p>
<p>Наступна - 2067, Лукашев.</p>
<p>Павленко, будь ласка.</p>
<p></p>
<p>13:07:25</p>
<p>ПАВЛЕНКО Ю.О.</p>
<p>Шановні колеги, шановні народні депутати, без сумніву, ця дискусія, яка зараз відбувається в залі стосовно даного законопроекту, стосовно тієї державної земельної політики, яку пропонує чинна влада вона є важливою, тому що вона, зокрема, створює і певне розуміння для українських громадян, а як же ми будемо жити завтра, а фактично вже навіть в цьому році.</p>
<p>На мій погляд, завчасно хоча і достатньо тривалий час, вже йде дискусія про ринок землі, але рано ще його в повній мірі відкривати, бо до цього не готова ні держава, не зроблено ні достатнього аудиту всього, що є, не зроблена достатньо оцінка землі, не в повній мірі працюють органи як державної влади, так, власне, і правоохоронні не готові до цієї політики, що в результаті впаде на плечі людей.</p>
<p></p>
<p>ГОЛОВУЮЧИЙ. Ставлю на голосування поправку 2067 народного депутата Лукашева і Павленка. Комітет пропонує відхилити. Прошу визначатись та голосувати.</p>
<p></p>
<p>13:08:54</p>
<p>За-42</p>
<p>Рішення не прийнято.</p>
<p>Наступна поправка - 2068. Павленко, будь ласка.</p>
<p></p>
<p>13:09:02</p>
<p>ПАВЛЕНКО Ю.О.</p>
<p>Так, дійсно, заручниками цієї слабкості інституційної неспроможності держави, недосконалості правоохоронної системи, судової системи, заручниками цього стануть українські громадяни. Саме вони потім будуть різними способами або виплутуватися з цих ситуацій, або просто стануть жертвами: жертвами або недоброякісних ділків, або великих транснаціональних компаній.</p>
<p>Тому все, що ми сьогодні як "Опозиційна платформа" робимо в намаганні через поправки донести свою точку зору, – це намагання захистити українського громадянина від свавілля, від того, щоби він став жертвою від того, щоби він постраждав. І я сподіваюся, що Верховна Рада нас почує - і цей законопроект таки буде відправлений на доопрацювання, а ми зробимо мужній політичний крок і проведемо всеукраїнський референдум.</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування 2068. Комітет пропонує відхилити. Прошу визначатись та голосувати.</p>
<p></p>
<p>13:10:24</p>
<p>За-45</p>
<p>Рішення не прийнято.</p>
<p>Наступна поправка – 2069. Волошин Олег Анатолійович. Да, будь ласка.</p>
<p></p>
<p>13:10:31</p>
<p>ВОЛОШИН О.А.</p>
<p>Дякую.</p>
<p>Шановний пане Руслане, дивіться, суто політичний момент. Я щось не бачив або пропустив, щоб був який хоча б мітинг в Києві або в провінціях, тобто в областях, в регіонах, на підтримку запуску ринку землі. Проти – бачив, на підтримку – ні.</p>
<p>Далі. З нами тут в залі сусідствує фракція партії "Батьківщина", яка має найбільш розгалужену мережу організації в сільській місцевості, найбільшу кількість сільських і селищних голів. Якби запуск ринку землі користувався підтримкою, напевно би, ця політична сила так рішуче разом з нами не виступала би проти.</p>
<p>Абсолютно очевидно, що зверху, із західних інституцій нав'язується те, що не сприймається на низовому рівні, власне, тими, хто безпосередньо і мав би найбільше сьогодні радіти за цим, ніби благодаті, від чинної влади.</p>
<p>Дякую. Прошу поставити правку на голосування.</p>
<p></p>
<p>ГОЛОВУЮЧИЙ. Позиція комітету. Хоче сказати Микола Тарасович щось в дискусії з вами.</p>
<p></p>
<p>13:11:31</p>
<p>СОЛЬСЬКИЙ М.Т.</p>
<p>Шановний колега, я прошу звернути увагу, що після прийняття Закону про ринок земель, основного, цей закон насправді в основному про значно інші речі. І цей Закон про ринок земель, він вступає через декілька місяців, і з цього часу і по сьогодні нема ні одного мітингу, щоб відкласти вступ в силу цього закону і відкласти початок ринку землі.</p>
<p></p>
<p>ГОЛОВУЮЧИЙ. Ставлю на голосування поправку 2069, народних депутатів Волошина і Славицької. Комітет пропонує відхилити. Прошу визначатись та голосувати.</p>
<p></p>
<p>13:12:19</p>
<p>За-49</p>
<p>Рішення не прийнято.</p>
<p>Наступна поправка – 2070. Крулько Іван Іванович, будь ласка.</p>
<p></p>
<p>13:12:30</p>
<p>КРУЛЬКО І.І.</p>
<p>Іван Крулько, фракція "Батьківщина". Шановні українці, єдиний варіант, яким чином можна захистити українську землю від тотального розпродажу, що пропонується так званою земельною реформою, яка не має нічого спільного до національних інтересів України, яка не захищає, а грабує навпаки українських фермерів, ми як "Батьківщина" пропонуємо альтернативу. І ця альтернатива полягає у проведенні всеукраїнського референдуму відповідно до закону, який підписаний нещодавно Президентом Зеленським. І нехай люди на цьому референдумі відповідять на одне питання: чи згодні вони, щоби українська земля могла так нахабно розпродуватися? Якщо українці вже скажуть "так" на референдумі, тоді, безумовно, треба виконувати волю народу. Але до того часу, поки українці категорично виступають проти будь-яких маніпуляцій з землею, ми не повинні в цьому парламенті підтримувати закони, які йдуть всупереч волі народу і фактично дають можливість розграбувати остаточно Україну.</p>
<p>Тому ми пропонуємо проведення референдуму. Дякую.</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування поправку 2070 народного депутата Крулька. Комітет пропонує відхилити. Прошу визначатись та голосувати.</p>
<p></p>
<p>13:13:54</p>
<p>За-53</p>
<p>Рішення не прийнято.</p>
<p>Наступна поправка – 2072. Волошин, будь ласка.</p>
<p></p>
<p>13:14:02</p>
<p>ВОЛОШИН О.А.</p>
<p>Дякую.</p>
<p>Миколо Тарасовичу, ви, з одного боку, фактологічно праві, а, з іншого боку, не будемо забувати, що сам закон ухвалювався в період вже локдауну, і далі Україна фактично живе в постійних локдаунах. А тим більше відкладено… Ви знаєте, на жаль, введення цього закону, він вступає в силу тільки влітку цього року. І, на жаль, наші громадяни в своїй більшості не відслідковують такі речі, якщо не відбуваються прямо завтра.</p>
<p>А, з іншого боку, є і проблеми, звичайно, із загальною пасивністю нашого суспільства. Якщо вони дозволяють в декілька тисяч разів підвищувати деякі тарифи, не виходять на протести, а виходять на якісь абсолютно штучні політизовані протести, там щодо Стерненка і чогось іншого, тоді стає питання, наскільки в своїй більшості громадяни готові через вуличні протести захищати базові корінні права.</p>
<p>Але, з іншого боку, говорити про те, що ця реформа користується широкою суспільною підтримкою, є абсолютною неправдою, і ви це чудово знаєте.</p>
<p>Дякую. Прошу поставити правку на голосування мою.</p>
<p></p>
<p>ГОЛОВУЮЧИЙ. Ставлю на голосування поправку 2072 народного депутата Волошина та Славицької. Комітет пропонує відхилити. Прошу визначатися та голосувати.</p>
<p></p>
<p>13:15:21</p>
<p>За-50</p>
<p>Рішення не прийнято.</p>
<p>Наступна поправка. 2073, Батенко. Перепрошую, 2076. Івченко Вадим Євгенович, будь ласка.</p>
<p></p>
<p>13:15:36</p>
<p>ІВЧЕНКО В.Є.</p>
<p>Івченко, "Батьківщина". Шановні колеги, досить важливо, щоб під словом "децентралізація" ми чітко розуміли, що ми передаємо і повноваження по розпорядженню землями, і фінанси. Так ось, получається, що ми з вами передаємо розпорядження землями, які на сьогоднішній день всі в оренді, всі земельні ділянки, які будуть передаватися громадам, вони в оренді від 10 до 30 років, і громади не зможуть підняти навіть орендну ставку. Тобто ми не даємо громадам ні розпорядження, або даємо через 30 років, ні фактично власних фінансів цим громадам, щоб вони підняли орендну ставку хоча б до середньої в районі.</p>
<p>"Батьківщина" про це говорила, і мої особисті правки про це говорять. на жаль, комітет відхилив. І я просив би, щоб саме такі правки ми підтримували, якщо ми дійсно прагнемо децентралізації, робимо це для громад.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування поправку 2076 народного депутата Івченка та Мейдича. Комітет пропонує відхилити. Прошу визначатися та голосувати.</p>
<p></p>
<p>13:16:59</p>
<p>За-56</p>
<p>Рішення не прийнято.</p>
<p>Наступна поправка номер 2077. Вадим Євгенович, будь ласка. Будь ласка, Івченко.</p>
<p></p>
<p>13:17:08</p>
<p>ІВЧЕНКО В.Є.</p>
<p>Дякую, пане головуючий. Івченко, "Батьківщина". Шановні колеги, закон, який проголосований, про народовладдя, і підписаний Президентом, говорить про те, що за 90 днів потрібно зібрати 3 мільйони підписів. "Батьківщина" в кінці квітня збирає ініціативні групи, які підуть і безпосередньо будуть збирати 3 мільйони підписів.</p>
<p>До 1 липня ми зробимо все необхідне задля того, щоб центральна виборча комісія прийняла рішення про проведення референдуму. Сьогодні аграрії і аграрні асоціації в більшості звертаються, щоб перенести вступ дати ринку землі, який ви хочете запровадити.</p>
<p>Тому досить важливо, щоб ми з вами чітко розуміли, що без того, щоб запитати людей, ми не відкривали ринок землі. Колеги, давайте звернемося до людей, проведемо референдум, спитаємо їхню думку - і тільки після того ми можемо називатися представниками українського народу.</p>
<p></p>
<p>ГОЛОВУЮЧИЙ. Ставлю на голосування поправку 2077 народного депутата Івченка та Мейдича. Комітет пропонує відхилити. Прошу визначатися та голосувати.</p>
<p></p>
<p>13:18:31</p>
<p>За-56</p>
<p>Рішення не прийнято.</p>
<p>Наступна поправка. 2078, Шкрум.</p>
<p></p>
<p>13:18:41</p>
<p>ШКРУМ А.І.</p>
<p>Дякую. У мене поправка 2078 та 2087, дайте мені одразу 2 хвилини, будь ласка, пане головуючий.</p>
<p></p>
<p>ГОЛОВУЮЧИЙ. Ні, давайте ми по хвилині. Хвилина - зараз, хвилина – потім, бо там між вами ще декілька правок.</p>
<p></p>
<p>ШКРУМ А.І. Добре. Тоді з початку час дайте, будь ласка. Пане головуючий, дайте мені з початку, будь ласка, час.</p>
<p></p>
<p>ГОЛОВУЮЧИЙ. Я перепрошую, ваш час йде, вам дається хвилина на оголошення поправки. Будь ласка.</p>
<p></p>
<p>ШКРУМ А.І. О'кей. Тоді я буду брати просто більше поправок, якщо ви не йдете ні на які компроміси.</p>
<p>Шкрум Альона, фракція "Батьківщина". Колеги, чому ми піднімаємо це поправки? Ну, перше, тому що це нормальна, демократична процедура, і у нас, на жаль, немає інших можливостей, ніж доносити свою власну позицію тут, в залі Верховної Ради.</p>
<p>Друге. Тому що українці: і ті, які за нас голосували, за фракцію "Батьківщина", і ті, які за нас не голосували, але на сьогодні підтримують нашу позицію, - вимагають від нас боротися проти конкретних речей у цих законопроектах. За парламентське скликання це, за весь парламент цього скликання ми лише двічі користувалися своїм правом піднімати майже кожну свою поправку, і обидва рази по принциповим...</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>13:19:53</p>
<p>ГОЛОВУЮЧИЙ. Правка 2078, Шкрум. Комітетом не підтримана. Прошу визначатися та голосувати.</p>
<p></p>
<p>13:20:08</p>
<p>За-66</p>
<p>Рішення не прийнято.</p>
<p>Павленко, 2079.</p>
<p></p>
<p>13:20:13</p>
<p>ПАВЛЕНКО Ю.О.</p>
<p>Шановний пане Голово, шановні колеги, важлива правка, яка стосується статті 12 Закону "Про землеустрій". Я сподіваюсь, вона знайде необхідну підтримку в залі Верховної Ради. Разом з тим, вчергове хочу наголосити, що те, як запроваджується так звана земельна реформа в Україні, вона однозначно буде потребувати детального аналізу і роботи тимчасової слідчої комісії Верховної Ради України. Разом з тим, нагадую, що той законопроект, який Верховна Рада ухвалила ще у вересні місяці і надіслала на підпис Президентові України, до сьогодні всупереч Конституції і законодавства не підписаний і не вступив в дію або ж на нього не накладено вето. Разом з тим, відсутність цього закону сьогодні ускладнює роботу вже діючих тимчасових слідчих комісій і фактично не дає можливості повноцінно створювати нові.</p>
<p></p>
<p>ГОЛОВУЮЧИЙ. Ставлю на голосування 2079. Комітетом не підтримана. Прошу визначатися та голосувати.</p>
<p></p>
<p>13:21:34</p>
<p>За-51</p>
<p>Рішення не прийнято. Правка не врахована.</p>
<p>2080. Павленко.</p>
<p></p>
<p>13:21:40</p>
<p>ПАВЛЕНКО Ю.О.</p>
<p>Дякую, пане Голово.</p>
<p>Прошу поставити дану правку на голосування. Вона так само спрямована на те, щоби удосконалити цей законопроект і максимально захистити інтереси українських громадян, якщо раптом все ж таки цей законопроект буде ухвалений і почне діяти, і, на жаль, буде призводити до серйозних проблем в питаннях земельних відносин в країні між українськими громадянами.</p>
<p></p>
<p>ГОЛОВУЮЧИЙ. Ставлю на голосування 2080. Комітетом не підтримана. Прошу визначатися та голосувати.</p>
<p></p>
<p>13:22:31</p>
<p>За-51</p>
<p>Рішення не прийнято.</p>
<p>2081. Волошин.</p>
<p></p>
<p>13:22:35</p>
<p>ВОЛОШИН О.А.</p>
<p>Дякую, Дмитро Олександрович.</p>
<p>Мені от завжди цікаво, хто буде нести в принципі відповідальність, якщо те, про що ми говоримо, і представники інших опозиційних фракцій, реально здійсниться (а воно здійсниться), і за рік, два, три після запуску ринку землі велика концентрація земельних фондів опиниться в руках банків, які свідомо будуть… тобто будуть просто розігрувати схеми про видачу кредитів, які ніхто повертати не буде, для того щоб в заставу забрати цю землю. Тобто коли відбудеться концентрація величезних земельних ділянок в руках великих агрохолдингів, у тому числі іноземних, зрозуміло, хто потім буде всіх доганяти. Більшість з вас ніхто в обличчя навіть на вулиці не впізнає, щоб висловити свою подяку за такий результат земельної реформи. Дякую.</p>
<p>Ви подумайте про це. Я не думаю, що вас це має дуже сильно заспокоювати, тому що дуже буде прикро за цю країну в такому випадку. Дякую.</p>
<p></p>
<p>ГОЛОВУЮЧИЙ. Ставлю на голосування 2081 Волошина. Комітетом не підтримана. Прошу визначатися та голосувати.</p>
<p></p>
<p>13:23:46</p>
<p>За-52</p>
<p>Рішення не прийнято. Правка не врахована.</p>
<p>2082. Власенко.</p>
<p></p>
<p>13:23:55</p>
<p>ВЛАСЕНКО С.В.</p>
<p>Дякую, пане Голово. Як справедливо зазначив доповідач, цей закон є похідним і другорядним по відношенню до основного Закону про відкриття ринку сільськогосподарських земель, але цей закон вирішує теж багато практичних, нагальних і реальних питань. Але, зокрема, він знімає низку обмежень, пов'язаних із можливістю іноземцям придбавати українську сільськогосподарську землю, а також, на моє глибоке переконання, вносить хаос в ті повноваження, які були у держави з точки зору контролю за використанням, придбанням, обробкою сільськогосподарських земель, перерозподіляючи такі повноваження в частині, скасовуючи такі повноваження по контролю держави в другій частині і роблячи хаос. На жаль, слово "хаос" - це, напевно, буде лозунг останніх двох років. Для того, щоб цей хаос уникнути, треба пройти референдум по продажу сільськогосподарської землі, який зараз організовує "Батьківщина".</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування 2082. Комітетом не підтримана. Прошу визначатись та голосувати.</p>
<p></p>
<p>13:25:20</p>
<p>За-53</p>
<p>Рішення не прийнято. Правка не врахована.</p>
<p>2088, Павленко.</p>
<p></p>
<p>13:25:31</p>
<p>ПАВЛЕНКО Ю.О.</p>
<p>Шановний пане Голово, шановні народні депутати, прошу поставити дану правку на голосування.</p>
<p></p>
<p>ГОЛОВУЮЧИЙ. Ставлю на голосування 2088. Комітетом не підтримана.</p>
<p>Прошу визначатись та голосувати.</p>
<p></p>
<p>13:25:58</p>
<p>За-53</p>
<p>Рішення не прийнято. Правка не врахована.</p>
<p>Ставлю на голосування 2089 Павленка. Комітетом не підтримана. Прошу визначатись та голосувати.</p>
<p></p>
<p>13:26:18</p>
<p>За-57</p>
<p>Рішення не прийнято. Правка не врахована.</p>
<p>2090, Волошин.</p>
<p></p>
<p>13:26:24</p>
<p>ВОЛОШИН О.А.</p>
<p>Дякую.</p>
<p>Микола Тарасович, ми от в одній з попередніх правок, я дякую вам за вашу відповідь, ви пояснювали необхідність запровадження саме власності на землю, а не лише оренди, якраз розвитком таких напрямків сільського господарства, як садівництво і таке інше, що потребують тривалих інвестицій. Але ж ви чудово, знову ж таки як фахівець в цій сфері, який в бізнесі працював в цій сфері, знаєте, що саме ці напрямки, які не приносять швидкого прибутку, як садівництво, виробництво сирів і таке інше, воно пов'язано в Європі не тільки з тим, що є власність на землю, а передусім з державною підтримкою відповідних секторів субвенціями і таке інше, захистом внутрішнього ринку.</p>
<p>І, навпаки, враховуючи, що всього цього немає в Україні, то є великий ризик, що якраз будуть вирощувати рапс, пшеницю, кукурудзу – те, що приносить дуже швидкий прибуток, виснажує ґрунти і зовсім не пов'язано з тим самим садівництвом. Тому не можна, знаєте, говорити… в теорії ви цілком праві, це елемент "а", але без елементу "б" сади будуть тільки вирубатися і висаджуватися те, що приносить швидкий прибуток. Поясніть мені, як ви відреагуєте на ці ризики.</p>
<p></p>
<p>ГОЛОВУЮЧИЙ. Ставлю на голосування 2090. Комітетом не підтримана. Прошу визначатись та голосувати.</p>
<p></p>
<p>13:27:48</p>
<p>За-53</p>
<p>Рішення не прийнято.</p>
<p>2094, Павленко.</p>
<p></p>
<p>13:27:54</p>
<p>ПАВЛЕНКО Ю.О.</p>
<p>Шановний пане Голово, шановні колеги, хочу підтримати слова своїх колег, зокрема от і Олега Волошина, який говорив про відповідальність, яку будуть нести ті, хто або проголосують, або далі будуть реалізовувати цю політику, яка передбачена як Законом про відкриття ринку землі, так, власне, і цим законом, коли ми кожен день будемо чути про людські трагедії, кожен день будуть порушуватися права і свободи українських громадян і, власне, тоді може виникнути надзвичайно серйозне і протистояння в українському суспільстві.</p>
<p>Тому в нас є ще час не допустити цього. Сьогодні зупинитися, детально проаналізувати, підготувати державу і людей, провести референдум і ухвалити той закон, який буде, по-перше, якісним, а, по-друге, буде в першу чергу підтримуватися і буде зрозумілим українським громадянам, чого, на жаль, сьогодні немає.</p>
<p>Прошу поставити…</p>
<p></p>
<p>ГОЛОВУЮЧИЙ. Ставлю на голосування 2094. Комітетом не підтримана. Прошу визначатись та голосувати.</p>
<p></p>
<p>13:29:24</p>
<p>За-55</p>
<p>Рішення не прийнято.</p>
<p>2096, Павленко.</p>
<p></p>
<p>13:29:31</p>
<p>ПАВЛЕНКО Ю.О.</p>
<p>Шановний пане голово, шановний доповідач, колеги! В сьогоднішніх умовах існує надзвичайно велика кількість проблем, починаючи від бідності людей, низькою купівельною спроможністю, падіння економічного потенціалу, питання, пов'язані з недосконалістю і недовершеністю так званої реформи децентралізації, виписаних повноважень об'єднаних територіальних громад, новостворених районів; невизначеність до сьогодні статусу центрального органу виконавчої влади, відповідного міністерства, відповідального за земельну політику, а тут ще на нашій території продовжується війна. В цих умовах відкривати ринок землі, проводити продаж землі, на мій погляд, є надзвичайно небезпечно, а в окремих моментах, можна говорити, і злочинно.</p>
<p>Тому ми продовжуємо наполягати кожною своєю…</p>
<p></p>
<p>ГОЛОВУЮЧИЙ. Ставлю на голосування 2096. Комітетом не підтримана. Прошу визначатися та голосувати.</p>
<p></p>
<p>13:30:58</p>
<p>За-53</p>
<p>Рішення не прийнято.</p>
<p>Наступна правка. Волошин, 2098. Славицька, 2098.</p>
<p></p>
<p>13:31:04</p>
<p>ВОЛОШИН О.А.</p>
<p>Прошу передати слово Славицькій.</p>
<p></p>
<p>13:31:10</p>
<p>СЛАВИЦЬКА А.К.</p>
<p>Доброго дня, шановні колеги! Правка 2097 і 2098 - вони є по суті аналогічними. І ними передбачається внести зміни в статтю 14 Закону України "Про землеустрій": замінити словосполучення "у сфері кадастрової діяльності геопросторових даних" на словосполучення "у сфері земельних відносин".</p>
<p>І користуючись нагодою, я хочу запитати голову комітету. Наскрізно по тексту законопроекту передбачається відмовитись від існування спеціального уповноваженого центрального органу виконавчої влади, що реалізує державну політику у сфері земельних відносин, з передбаченням існування натомість центрального органу виконавчої влади, що реалізує державну політику у сфері кадастрової діяльності та геопросторових даних. Яка логіка цієї зміни і яка від цього користь?</p>
<p></p>
<p>ГОЛОВУЮЧИЙ. Ставлю на голосування 2097. Прошу визначатись та голосувати.</p>
<p></p>
<p>13:32:18</p>
<p>За-53</p>
<p>Рішення не прийнято.</p>
<p>Ставлю на голосування 2098. Вони аналогічні, сказала Антоніна Керимівна. Тому ставлю на голосування. Прошу визначатись та голосувати. Колега ж чітко зазначила.</p>
<p></p>
<p>13:32:41</p>
<p>За-53</p>
<p>Рішення не прийнято. Правка не врахована.</p>
<p>2099, Волошин.</p>
<p></p>
<p>13:32:48</p>
<p>ВОЛОШИН О.А.</p>
<p>Дякую.</p>
<p>До речі, Дмитро Олександрович, там декілька разів Микола Тарасович ясно хотів відповісти на... на жаль, ви йому не надали слово. Тому по завершенні я про інше скажу, але пропозицію комітету по попередніх правках було би цікаво почути. Тим більше, що я вдячний Миколі Тарасовичу за те, що він намагається максимально фахово і щиро відповідати на наші запитання.</p>
<p>А я хотів сказати про інше. Скільки б ми не ламали тут списи тут взагалі, в принципі, про земельну реформу, всім, очевидно, зрозуміло на сто відсотків, я думаю, в цьому залі, що доля цієї реформи, і взагалі ринку землі, як і будь-якого сектору, залежить від того, чи буде в Україні збережений хоча би той рівень безпеки, який є сьогодні, чи збережеться в Україні в цілому мир, а краще, якщо відновиться він повністю і на сході України. Але ж якщо відбудеться те, що може відбутися ближчим часом в набагато більшому масштабі, всі наші дискусії про земельну реформу втратять всілякий сенс.</p>
<p>Тому я в черговий раз закликаю, щоб від правлячої більшості, від керівництва Верховної Ради хоча би прозвучала теза в публічному просторі про те, що Верховна Рада готова розглядати політичну складову Мінських угод. Це і буде наш внесок в деескалацію ситуації на....</p>
<p></p>
<p>ГОЛОВУЮЧИЙ. Ставлю на голосування 2099 Волошина. Комітетом не підтримана. Прошу визначатися та голосувати.</p>
<p></p>
<p>13:34:17</p>
<p>За-51</p>
<p>Рішення не прийнято.</p>
<p>Наступна правка - 2100, Колтунович.</p>
<p></p>
<p>13:34:25</p>
<p>КОЛТУНОВИЧ О.С.</p>
<p>Дякую, вельмишановний Дмитре Олександровичу.</p>
<p>Поправка стосується здійснення сертифікації інженерів-землевпорядників та інженерів-геодезистів, однак є ще запитання по новій методиці нормативно-грошової оцінки. У нас на 12 квітня 21-го року до Державного земельного кадастру внесені відомості про 22,9 мільйона земельних ділянок площею 43,8 мільйона гектарів, зокрема, 15,3 – це земельні ділянки сільськогосподарського призначення площею 32 мільйони гектарів. Якщо ми дивимося зараз, то триває процес внесення відомостей до Державного земельного кадастру щодо адміністративно-територіальних одиниць. На сьогодні внесена інформація про межі в 9261 адміністративно-територіальна одиниця та нормативно-грошову оцінку 5233 населених пунктів, ну, за останній тиждень – 28, це менш суттєво.</p>
<p>Дивіться, Миколо Тарасовичу, на сьогоднішній день є дуже багато нарікань, як в академічному середовищі, так і серед нижчої ланки і нижньої ланки. У двох словах, я думаю, можна в рамках позиції дайте відповідь з цього приводу.</p>
<p>Дякую.</p>
<p></p>
<p>ГОЛОВУЮЧИЙ. Микола Тарасович, в двох словах дайте відповідь, будь ласка.</p>
<p></p>
<p>13:35:34</p>
<p>СОЛЬСЬКИЙ М.Т.</p>
<p>Шановний колего, у нас часто звучать різні виступи, пов'язані зі станом інвентаризації. По-перше, на моє глибоке переконання, внесення відомостей в кадастр триває вже довший час при всіх урядах, і він сильно наповнений.</p>
<p>Проблеми з ненаповненістю на декілька процентів кадастру я абсолютно особисто ніякої не бачу. Тому що, якщо ділянка не внесена в кадастр, вона не є об'єктом будь-яких відносин. Це означає, що відповідно вона не може не продаватися, навіть здаватися в оренду, є специфічні процедури.</p>
<p>Тому ніякої проблеми немає. Так само, якщо об'єкт нерухомості не внесений у відповідну базу, то станом на сьогодні він також не може продаватися, хоча мораторію так ніколи не було.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування 2100. Прошу визначатись та голосувати.</p>
<p></p>
<p>13:36:48</p>
<p>За-47</p>
<p>Рішення не прийнято.</p>
<p>Наступна правка - 2101. Павленко.</p>
<p></p>
<p>13:36:55</p>
<p>ПАВЛЕНКО Ю.О.</p>
<p>Шановний пане Голово, шановні колеги, без сумніву, є запитання, чому так довго розглядається закон, чому так багато поправок. І чому ми на кожній правці наполягаємо? Ми намагаємося пояснити, що таким чином ми захищаємо інтереси українських громадян, не дозволяючи от в такому режимі, турборежимі, ухвалити закон, який значно погіршить їхнє життя.</p>
<p>Ми наполягаємо: давайте направимо на доопрацювання. Але що буде після цього закону? Який наш наступний порядок денний Верховної Ради України? Чи є там закони, які знизять тарифи? Чи є там закони, які зроблять і збільшать доходи українських громадян? Чи є там закони, які наблизять Україну до миру, призведуть до завершення війни? На жаль, таких законопроектів в порядку денному немає. Тому, знаєте, на жаль,…</p>
<p></p>
<p>ГОЛОВУЮЧИЙ. Ставлю на голосування правку 2101. Прошу визначатись та голосувати.</p>
<p></p>
<p>13:38:19</p>
<p>За-50</p>
<p>Рішення не прийнято.</p>
<p><a href="http://w1.c1.rada.gov.ua/pls/zweb2/webproc4_2?pf3516=2102&skl=10" target=_blank>2102</a> також можна ставити на голосування? Прошу визначатись та голосувати.</p>
<p></p>
<p>13:38:40</p>
<p>За-51</p>
<p>Рішення не прийнято. Правка не врахована.</p>
<p>Наступна правка - 2103. Загородній.</p>
<p></p>
<p>13:38:47</p>
<p>КОЛТУНОВИЧ О.С.</p>
<p>Дякую, шановний…</p>
<p></p>
<p>ГОЛОВУЮЧИЙ. Колтунович Олександр Сергійович.</p>
<p></p>
<p>13:38:54</p>
<p>КОЛТУНОВИЧ О.С.</p>
<p>Дякую, шановний Дмитро Олександрович.</p>
<p>Хотів би звернути увагу, що поправка стосується того, щоб залишити в чинній редакції питання проведення державної експертизи документації з землеустрою у випадках, порядку, передбачених цим законом.</p>
<p>Але ще не можу не повернутися до питання, коли ми говорили з вами за інвестиційну привабливість. Спеціально роздрукував з сайту Держстату: компактність розташування земельних ділянок. Якщо ви пригадаєте, коли ми розглядали 2178-10, ми говорили, що парцеляція цілісних земельних масивів, чи розпорошення, воно призведе до зниження інвестиційної привабливості земельних ділянок. Так от, Держстат вказує, що у нас середня віддаленість земельних ділянок - 1,5 кілометра. Є випадки, де у нас доходить і до 10, і більше кілометрів, це місцезнаходження окремих земельних ділянок. Це з економічної навіть теорії знижує інвестиційний потенціал таких земельних масивів. А в іншому випадку, якби це були цілісні земельні масиви, був би інший інвестиційний потенціал. Чи доцільно з економічної точки зору проводити таку земельну реформу в умовах розпорошення земельних ділянок?</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування 2103. Прошу визначатись та голосувати.</p>
<p></p>
<p>13:40:16</p>
<p>За-49</p>
<p>Рішення не прийнято. Правка не врахована.</p>
<p>Волошин, 2117.</p>
<p></p>
<p>13:40:25</p>
<p>ВОЛОШИН О.А.</p>
<p>Прошу надати слово Славицькій, будь ласка.</p>
<p></p>
<p>ГОЛОВУЮЧИЙ. Славицька Антоніна Керимівна.</p>
<p></p>
<p>13:40:30</p>
<p>СЛАВИЦЬКА А.К.</p>
<p>Шановні колеги, я хочу використати цей час для того, щоб почути відповідь пана Тараса на моє попереднє питання (Миколи Тарасовича, я вибачаюсь) стосовно того, що наскрізно у законопроекті пропонується відмовитись від існування спеціально уповноваженого центрального органу виконавчої влади, що реалізує державну політику у сфері земельних відносин, з передбаченням існування іншого органу, що реалізує державну політику у сфері кадастрової діяльності та геопросторових даних. Яка логіка і доцільність цієї зміни?</p>
<p></p>
<p>ГОЛОВУЮЧИЙ. Дякую. Ставлю на голосування 1217. Комітетом не ... А, вибачте, 1215. Комітетом не підтримана. Прошу визначатись та голосувати.</p>
<p></p>
<p>13:41:32</p>
<p>За-47</p>
<p>Рішення не прийнято. Правка не врахована</p>
<p>2112, Власенко.</p>
<p></p>
<p>13:41:46</p>
<p>ВЛАСЕНКО С.В.</p>
<p>Дякую, пане Голово. Я ще раз підкреслюю, на жаль, з одного боку цей закон виглядає як другорядний, похідний скоріш, не другорядний, але похідний від першого закону, але він теж вирішує багато-багато питань. Зокрема, мова і про зміну компетенції по контролю за використанням земель, в тому числі і сільськогосподарського призначення.</p>
<p>Я ще раз підкреслюю, те, як це пропонується зробити, це більше нагадує хаос, ніж будь-яке нормальне державне управління. Пропонується скасувати низку речей, забрати контроль з низки питань, а частину такого контролю опустити вниз. Так, треба проводити децентралізацію, але децентралізація повинна бути виважена і збалансована, і частина повноважень повинна залишитися за центральним органом виконавчої влади, як би ми до нього не ставились. Але треба ще й провести референдум і прийти на референдум, який проводить "Батьківщина".</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування 2112, комітетом не підтримана. Прошу визначатись та голосувати.</p>
<p></p>
<p>13:43:13</p>
<p>За-62</p>
<p>Рішення не прийнято.</p>
<p>1217, Славицька. 16, да? Можемо ставити одразу на голосування?</p>
<p></p>
<p>13:43:19</p>
<p>СЛАВИЦЬКА А.К.</p>
<p>Дмитро Олександрович, я…</p>
<p></p>
<p>ГОЛОВУЮЧИЙ. Вибачте, Антоніна Керимівна, там ще Павленка 16 правка, 2116.</p>
<p></p>
<p>13:43:33</p>
<p>ПАВЛЕНКО Ю.О.</p>
<p>Дякую, пане Голово, що надали можливість представити дану правку. Вона надзвичайно принципова, але, як обіцяв, в 10 секунд я свої вклався. Прошу поставити на голосування.</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування 2116. Правка не підтримана комітетом. Прошу визначатись та голосувати.</p>
<p></p>
<p>13:44:09</p>
<p>За-50</p>
<p>Рішення не прийнято. Правка не врахована.</p>
<p>2117, Антоніна Керимівна.</p>
<p></p>
<p>13:44:15</p>
<p>СЛАВИЦЬКА А.К.</p>
<p>Дмитро Олександрович, я вже другий раз намагаюся почути відповідь Миколи Тарасовича, і він має бажання відповісти на моє питання, але ви ставите на голосування. В рамках цієї хвилини ми можемо почути відповідь від голови комітету на попередньо задане мною питання?</p>
<p></p>
<p>ГОЛОВУЮЧИЙ. Добре. Микола Тарасович, одну хвилинку. Але, можливо, вам краще все ж таки якось окремо переговорити? Багато правок, було б легше, знято багато питань. Микола Тарасович.</p>
<p></p>
<p>13:44:50</p>
<p>СОЛЬСЬКИЙ М.Т.</p>
<p>Шановна Антоніна Керимівна, чому помінялася назва. Основна причина, і в принципі єдина, оскільки ми від Держгеокадастру передаємо повноваження по розпорядженню землями місцевим громадам, ми їх повністю забираємо, і залишаємо єдину функцію - ведення кадастру, то очевидно ми змінюємо назву з органу управління земельних відносин на орган по веденню кадастру. Це вся причина.</p>
<p>Дякую.</p>
<p></p>
<p>ГОЛОВУЮЧИЙ. Дякую за вичерпну відповідь.</p>
<p>Переходимо до голосування. 2117, прошу визначатися та голосувати.</p>
<p></p>
<p>13:45:44</p>
<p>За-43</p>
<p>Рішення не прийнято. Правка не врахована.</p>
<p>Наступна правка – 2119. Павленко.</p>
<p></p>
<p>13:45:52</p>
<p>ПАВЛЕНКО Ю.О.</p>
<p>Дякую, пане Голово. Дана правка стосується статті 16 Закону України "Про землеустрій", і пропонується доповнити пункт "в" таким змістом: "Організація контролю за використанням та охороною земель комунальної власності при проведенні землеустрою". Знову ж таки, правка спрямована на те, щоб максимально привести даний закон у відповідність до інших законів, не допустити порушення прав українських громадян в рамках проведення земельної реформи.</p>
<p>І так само ми вчергове наполягаємо, що даний законопроект, враховуючи те, що значна частина наших правок не врахована і не підтримується в цьому залі, а відповідно є багато проблем в цьому законі в разі його ухвалення і реалізації, все-таки він потребує серйозного доопрацювання.</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>13:46:58</p>
<p>ГОЛОВУЮЧИЙ. Ставлю на голосування поправку 2119 народного депутата Лукашева і Павленка. Комітет пропонує відхилити. Прошу визначатися та голосувати.</p>
<p></p>
<p>13:47:14</p>
<p>За-46</p>
<p>Рішення не прийнято.</p>
<p>Наступна поправка - 2123, Шкрум. Альона Іванівна, будь ласка.</p>
<p></p>
<p>13:47:25</p>
<p>ШКРУМ А.І.</p>
<p>Пане головуючий, ви пропустили мою правку 2109, я не можу так голосно кричати і тягнути руку так, як пан Власенко, але намагалася. На жаль, мене не було видно після колег зі "Слуги народу". Тому прошу мені додати по можливості 2109.</p>
<p>А я буду розповідати далі, чому важливо піднімати ці всі правки і чому це єдиний механізм депутатський, парламентського в тому числі контролю, над тим, що відбувається, коли монобільшість не приймає поправки і не чує тих фермерів, малих і середніх, які на сьогодні виступають проти конкретних положень цього закону, бо бояться, що у них не буде ні грошей, ні фінансової спроможності купити ту землю, на якій вони вже працюють.</p>
<p>Насправді це традиції не українського парламенту, це традиції, піднімати так поправки і виступати багато годин з тих питань, які розділяють країну, і в Великій Британії, і у Франції, і в Південній Кореї, і в США. І більше про такі випадки абсолютно правильної демократії я розкажу в наступній своїй поправці.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування поправку 2123 народної депутатки Шкрум. Комітет пропонує відхилити. Прошу визначатися та голосувати. 2123, тому що була фундаментальна доповідь саме по цій поправці.</p>
<p></p>
<p>13:48:44</p>
<p>За-54</p>
<p>Рішення не прийнято.</p>
<p>Наступна поправка - 2127. Шкрум, будь ласка.</p>
<p>Я перепрошую, не я вів, вів Дмитро Олександрович, тому я не знаю, на якій підставі не було надано.</p>
<p>Зараз 2127, будь ласка. Альона Іванівна, будь ласка.</p>
<p></p>
<p>13:48:57</p>
<p>ШКРУМ А.І.</p>
<p>Дякую.</p>
<p>Колеги, якщо ви думаєте, що фракція "Батьківщина" отримує задоволення від того, що ми вимушені ставити всі свої поправки, це не так, але це на сьогодні єдина можливість звернути увагу до неправильних речей щодо викупу цінних земель, щодо передачі земель у власність, щодо того, як поводяться з державними землями. Ми це робили за все парламентське скликання лише двічі, і обидва рази по принциповим для нас і для наших виборців, і не тільки для наших виборців, земельним питанням. Насправді це міжнародна практика, абсолютно демократична: коли опозицію не чують і її правки і думку не приймають і не сприймають, вона вимушена виступати і піднімати ці поправки. Наприклад, сенатор Тед Круз, американський, виступав 24 години, захищаючи медичну реформу Obamaсare, 24 години з трибуни, без туалету, без виходу, без їжі. І це була історія для захисту медичної реформи. Так само ми сьогодні виступаємо за захист української землі...</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>13:50:14</p>
<p>ГОЛОВУЮЧИЙ. Ну, сподіваюся, ми до цього не дійдемо.</p>
<p>Ставлю на голосування 2127. Прошу визначатися та голосувати.</p>
<p></p>
<p>13:50:33</p>
<p>За-59</p>
<p>Рішення не прийнято.</p>
<p>Наступна правка, Власенка, 2128.</p>
<p></p>
<p>13:50:42</p>
<p>ВЛАСЕНКО С.В.</p>
<p>Дякую. Дякую, пане Голово.</p>
<p>Я, на жаль, не зможу, як Тед Круз, говорити 24 години, бо у мене всього одна хвилина. Але я ще раз змушений зазначити, що моя правка 2128 стосується абсолютно хаотичного перерозподілу повноважень, які були покликані з боку держави здійснювати контроль за використанням, придбанням сільськогосподарських земель. На жаль, нам пропонують якісь абсолютно хибні, химерні конструкції. В попередніх правках моїх, зокрема, критикувалося те, що у нас, виявляється, сільські, селищні ради здійснюють державний контроль. Така цікава конструкція, яка була застосована.</p>
<p>І отак у нас все відбувається. У нас скасовуються повноваження центрального органу виконавчої влади, якась частина тих повноважень передається на абсолютно незрозумілий рівень, а якась частина цих повноважень взагалі нікуди не передається, і вони попросту зникають, хоча це призведе до абсолютного хаосу в земельних відносинах.</p>
<p>Тож прошу підтримати…</p>
<p></p>
<p>ГОЛОВУЮЧИЙ. Ставлю на голосування 2128. Комітетом не підтримана. Прошу визначатися та голосувати.</p>
<p></p>
<p>13:52:07</p>
<p>За-53</p>
<p>Рішення не прийнято. Правка не врахована.</p>
<p>Наступна правка. Славицька. Не бачу Антоніни Керимівни. Можемо ставити на голосування?</p>
<p>А, Волошин буде. Надаю слово. Будь ласка. Волошин. 2129.</p>
<p></p>
<p>13:52:23</p>
<p>ВОЛОШИН О.А.</p>
<p>Дякую, Дмитро Олександрович. Я вдячний, що колега Альона Шкрум з "Батьківщини" згадала про практику філібастеру, яка, дійсно, історично з часів батьків-засновників Сполучених Штатів існує як усталена практика у сенаті США. І це взагалі нормальна позиція, коли опозиційні фракції використовують будь-які законні методи, щоб доносити свою позицію. В протилежному випадку виборець з будь-якої політичної сили може спитати: "Якщо ви були проти чогось, чого ви мовчали?" Тому що, якщо тільки влітку 19-го року сформувалась монобільшість, і якщо би опозиція не мала можливості хоча б поправками або у інший спосіб доносити позицію або намагатися переконати монобільшість, то взагалі тоді присутність інших фракцій, окрім однієї, не мала би жодного сенсу. Але це тоді би протирічило самій цій ідеї демократичного парламентаризму в нашій державі.</p>
<p>Відтак я вважаю, що сьогодні в ці тижні ми проходимо нормальний тест на наявність в Україні демократичного парламенту, де в рамках законних процедур…</p>
<p></p>
<p>ГОЛОВУЮЧИЙ. Дякую, Олеже Анатолійовичу. Бачу, що ви підтримуєте політику Сполучених Штатів Америки.</p>
<p>Переходимо до голосування за правку 2128. Прошу визначатися та голосувати.</p>
<p></p>
<p>13:53:55</p>
<p>За-53</p>
<p>Рішення не прийнято. Правка не підтримана.</p>
<p>Павленко, 2133.</p>
<p></p>
<p>13:54:04</p>
<p>ПАВЛЕНКО Ю.О.</p>
<p>Дякую, пане Голово.</p>
<p>Однією із мотивацій ухвалення і цього закону, та і, власне, земельної реформи, це те, що це приведе в Україну інвестиції. Але, на жаль, та політика, яку демонструє нинішній уряд, вона призводить до зворотного. І минулий рік показав, що, навпаки, більше 800 мільйонів ми втратили інвестицій в порівнянні з попереднім роком. Якби ми цей час витратили не на цей шкідливий закон, який нічого не принесе, крім проблем, українському народу і українським громадянам, а витратили на розгляд законопроектів, які б наблизили в Україну мир, зокрема ті, які передбачені і Мінськими домовленостями, політичною частиною, то, я впевнений, це було б схвально сприйнято і українським суспільством…</p>
<p></p>
<p>ГОЛОВУЮЧИЙ. Ставлю на голосування 2133. Комітетом не підтримана. Прошу визначатись та голосувати.</p>
<p></p>
<p>13:55:29</p>
<p>За-52</p>
<p>Рішення не прийнято. Правка не врахована.</p>
<p>Одразу можемо 2138 ставити?</p>
<p>Ставлю на голосування 2138. Прошу визначатись та голосувати.</p>
<p></p>
<p>13:55:52</p>
<p>За-52</p>
<p>Рішення не прийнято. Правка також не врахована.</p>
<p>Наступна правка – 2140. Павленко.</p>
<p></p>
<p>13:56:01</p>
<p>ПАВЛЕНКО Ю.О.</p>
<p>Дякую, пане Голово. 2140, Юрій Павленко.</p>
<p>Дана правка стосується статті 25 Закону України "Про землеустрій". І вона пропонує замінити слова "територій територіальних громад" на "територій адміністративно-територіальних одиниць".</p>
<p>Чергова правка спрямована на те, щоб посилити можливості об'єднаних територіальних громад, місцевих органів влади в рамках проведення цієї земельної реформи. Але все ж таки я сподіваюся, що буде мудрість - і закон буде відправлений на доопрацювання, як про це, зокрема, говорять і юридичне, і науково-експертне управління Верховної Ради України.</p>
<p>Прошу поставити на голосування.</p>
<p></p>
<p>ГОЛОВУЮЧИЙ. Ставлю на голосування 2140. Комітетом не підтримана. Прошу визначатись та голосувати.</p>
<p></p>
<p>13:57:07</p>
<p>За-49</p>
<p>Рішення не прийнято.</p>
<p>Пузійчук, 2141.</p>
<p></p>
<p>13:57:14</p>
<p>ПУЗІЙЧУК А.В.</p>
<p>Дякую, шановний Голово.</p>
<p>Андрій Пузійчук, фракція "Батьківщина", Житомирщина. Дмитро Олександрович, український парламент – це місце для дискусії, обговорення законопроектів, поправок. Всі ми і громадяни України розуміють, що ті поправки, які ми ставимо, на яких ми наполягаємо, були відхилені комітетом, але нашим колегам і громадянам дуже цікаво, чому вони відхилені. Хотіли б почути аргументацію Миколи Тарасовича, голови профільного комітету, чому відхиляються ці поправки, тому що у нашого колеги, члена парламентського аграрного комітету, складається враження, що Микола Тарасович не доповідач по законопроекту, а блокує трибуну. Ми почули про те, що Микола Тарасович блокує трибуну і його колега по аграрному комітету просив звільнити трибуну.</p>
<p>Шановні колеги, я прошу вас підтримати мою поправку. Дякую.</p>
<p></p>
<p>ГОЛОВУЮЧИЙ. Давайте підтримаємо Миколу Тарасовича. Якщо ваші колеги хочуть постояти поруч, будь ласка, хай приєднуються до Миколи Тарасовича.</p>
<p>Ставлю на голосування 2141. Прошу визначатися та голосувати.</p>
<p></p>
<p>13:58:42</p>
<p>За-61</p>
<p>Рішення не прийнято.</p>
<p>Наступна правка 2143, Колтунович.</p>
<p></p>
<p>13:58:50</p>
<p>КОЛТУНОВИЧ О.С.</p>
<p>Дякую, шановний пане Голово.</p>
<p>Я хочу також вам доповісти. Я, як і мій колега Волошин, я також є прихильником політики Сполучених Штатів, наприклад, щодо федеративного устрою країни. Ну, але це окрема історія.</p>
<p>Я хотів би звернути увагу на те, що казала Альона Шкрум, щодо того, чому блокувався 2178-10. Дивіться, концентрація землі 35 відсотків не повинна перевищувати земель сільськогосподарського призначення громади, 8 відсотків в рамках області і піввідсотка країни. Наприклад, що було би: в Закарпатській області – 36 тисяч гектарів, Київська – 132, Сумська – 135, Запорізька – 179 тисяч гектарів, Харківська – 192, Дніпропетровська – 200, і Одеська – 207 тисяч гектарів. Якби, вибачте за слово, не стали в позу, сьогодні було б не 100 гектарів, а 207 тисяч гектарів в одні руки. І за це я також вдячний комітету і цьому парламенту.</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування 2143. Прошу визначатися та голосувати.</p>
<p></p>
<p>14:00:02</p>
<p>За-53</p>
<p>Рішення не прийнято. Правка не врахована.</p>
<p>Наступна правка – 2155. Волошин.</p>
<p></p>
<p>14:00:20</p>
<p>ВОЛОШИН О.А.</p>
<p>Дякую, Дмитро Олександровичу. Знову ж таки, якщо вже продовжуючи американську тему, дуже показово - це не історичний, а поточний приклад санкційної політики Сполучених Штатів. Жодного разу Сполучені Штати не вводили санкції проти власних громадян, активно використовуючи цей інструмент натомість щодо громадян іноземних держав, що є абсолютно, нормальною усталеною практикою. Натомість в Україні ми вже бачимо, що у нас РНБО вводить санкції проти контрабандистів, зараз проти тих, хто ніби займається обміном валюти. Мені цікаво, як вони хочуть до цього приплести абсолютно умовне положення про фінансування тероризму. І завтра будуть санкції проти тих, скажімо, хто якось не так орендував землю або приватизував землю.</p>
<p>Тобто виходить так, що в Україні абсолютно цілком свідомо через РНБО Президент Зеленський зруйнував систему правосуддя. Тому що сьогодні немає жодного захисту в судах, до них навіть не звертаються. А произвольно, виключно за гроші включають в санкційний список і за більші гроші виключають із санкційного списку.</p>
<p></p>
<p>ГОЛОВУЮЧИЙ. Ставлю на голосування правку номер 2155. Комітетом не підтримана. Прошу визначатись та голосувати.</p>
<p></p>
<p>14:01:46</p>
<p>За-51</p>
<p>Рішення не прийнято. Правка не врахована.</p>
<p>Я не зрозумів, 2144 – врахована ж правка. Будь ласка, 2144, Шкрум.</p>
<p></p>
<p>14:02:00</p>
<p>ШКРУМ А.І.</p>
<p>Дякую.</p>
<p>Шкрум Альона, фракція "Батьківщина". Правка врахована редакційно, а я вимушена просити врахувати її повністю, колеги, і знову пояснювати, чому ми знову і знову вимушені піднімати свої поправки, бо, на жаль, нас не чує в цьому питанні монобільшість.</p>
<p>І, продовжуючи наш історичний короткий екскурс, насправді це абсолютно нормальна практика, і європейська, і американська, і в Південній Кореї, і в усіх демократичних країнах, коли опозиційна більшість не чує, то вимушені ставити поправки, виступати і доносити цю позицію фракції і опозиції.</p>
<p>Не лише Тед Круз виступав більше 20 годин, а і інші сенатори американські виступали 10 годин. Наприклад, інший сенатор, Пол Раян, 10 годин виступав проти спостереження розмов телефонних від федерального уряду, захищаючи американців від незаконного спостереження за їх телефонними розмовами. 10 годин з трибуни виступав один сенатор, і це не вважалося ніякою ні узурпацією, ні зловживанням, а нормальним демократичним процесом. Так само відбувалося і в парламенті Франції, коли французи подали 157 тисяч поправок, про це я розкажу більше в наступній...</p>
<p></p>
<p>ГОЛОВУЮЧИЙ. Шановні колеги, я просто зараз можу поставити так запитання, що ця правка повністю буде відхилена. Розумієте? Якщо ми займаємося політикою, то може бути така біда. То як мені поступити? <i>(Шум у залі)</i></p>
<p>Не погіршить? Можна провалити? Це моє право, я про це і кажу. Тому давайте не зловживати правами один одного.</p>
<p>Ставлю на голосування 2144. Врахована редакційно. Автор наполягає на повному врахуванні. Тому ставлю на голосування пропозицію в тій редакції, яка зазначена комітетом. Прошу визначатися та голосувати.</p>
<p></p>
<p>14:04:14</p>
<p>За-105</p>
<p>Правка залишається врахованою редакційно. <i>(Шум у залі) </i> Пропозицію автора я поставив, все правильно. Повне врахування. <i>(Шум у залі)</i> Сергію Володимировичу, давайте не будемо! Я знаю, що я ставлю. Наступного разу поставлю так, щоб вона не залишилася врахованою.</p>
<p>Наступна правка 2159, Павленко.</p>
<p></p>
<p>14:04:43</p>
<p>ПАВЛЕНКО Ю.О.</p>
<p>Дякую, пане Голово.</p>
<p>Власне, ця правка так само стосується Закону "Про землеустрій", статті 28. Але я хотів би продовжити ту тезу, яку вже неодноразово піднімали колеги: щодо інвестицій.</p>
<p>Впевнений, що в цьому залі немає ні в кого сумнівів про те, що капітальні інвестиції є основою модернізації. Індекс капітальних інвестицій в 20-му році обвалився більше як на 38 відсотків, у тому числі в сільському господарстві більше як на 55 відсотків. І, на жаль, все це говорить про те, що в 20-му році в агропродовольчих секторах економіки відбулася серйозна інвестиційна криза, глибина якої співставна з 2009-им, дуже непростим, роком. В цих умовах проводити земельну реформу, на мій погляд, небезпечно. Треба говорити про зміну уряду скоріше.</p>
<p></p>
<p>ГОЛОВУЮЧИЙ. Ставлю на голосування 2159. Комітетом не підтримана. Прошу визначатися та голосувати.</p>
<p></p>
<p>14:06:07</p>
<p>За-49</p>
<p>Рішення не прийнято. Правка не врахована.</p>
<p>2160. Волошин.</p>
<p></p>
<p>14:06:13</p>
<p>ВОЛОШИН О.А.</p>
<p>Дякую.</p>
<p>Шановний Дмитре Олександровичу, при всій повазі, ми тут у цьому залі всі займаємося політикою, ми, в принципі, і є політики. Це не експертна конференція з аграрних питань, а зал Верховної Ради, куди люди нас обрали саме для того, щоб проводити політичну лінію і нічого іншого. Більше того, відповідальність основну за законодавство несе правляча більшість. Коли ви будете в опозиції, ви також будете займатися абсолютно політикою. Депутат не може собі дозволяти лише приниження та образи на адресу колег, що передбачено Регламентом та Конституцією. Все інше він може спокійно абсолютно висловлювати в цій залі, це і є святе право народного депутата робити політичні заяви, але не лише експертні чи фахові.</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування 2160. Прошу визначатись та голосувати.</p>
<p></p>
<p>14:07:13</p>
<p>За-49</p>
<p>Рішення не прийнято. Правка не врахована.</p>
<p>Павленко, 2164.</p>
<p></p>
<p>14:07:26</p>
<p>ПАВЛЕНКО Ю.О.</p>
<p>Дякую, пане Голово.</p>
<p>Дана правка стосується статті 28 Закону України "Про землеустрій". Її мета - так само покращити даний законопроект, наскільки це можливо. Хоча, як показав розгляд попередніх, більш як 2 тисяч поправок, з яких значна частина не врахована, ну, цей закон дуже важко зробити якісним, ефективним і таким, який би працював в інтересах людини і держави.</p>
<p>Тому, наполягаючи на тому, щоб ця поправка була поставлена на голосування, продовжую наполягати на тому, аби все-таки зал знайшов в собі мужність і відправив цей законопроект на доопрацювання.</p>
<p></p>
<p>ГОЛОВУЮЧИЙ. Ставлю на голосування 2164. Комітетом підтримана. Прошу визначатися та голосувати.</p>
<p></p>
<p>14:08:37</p>
<p>За-47</p>
<p>Рішення не прийнято. Правка не врахована.</p>
<p>Наступна правка. Славицька Антоніна Керимівна, 2165.</p>
<p>Волошин Олег Анатолійович.</p>
<p></p>
<p>14:08:52</p>
<p>ВОЛОШИН О.А.</p>
<p>Дякую, Дмитро Олександрович.</p>
<p>Взагалі в цілому я хочу привітати насправді керівництво Верховної Ради, всіх колег, тому що ми абсолютно доброчесно проходимо через цей процес заслуховування правок. Це є дійсно демонстрація вашої поваги до Регламенту, демократичних процедур. Я вважаю, що те, що процес йде повільно, в таких питаннях і поспішати не потрібно, всім зрозуміло, що ухвалюють законодавство на десятиліття. Дай боже, щоб в цій країні був мир і спокій. І яке б законодавство зараз не було прийнято, всім зрозуміло, що принципово його змінити найближчим часом не вдасться. Тому необхідно дуже уважно до цього поставитись. Якщо вже ця реформа проводиться, то, дійсно, щоб був час про неї уважно подумати і все ретельно підготувати, щоб не довелося переголосовувати, як вже було декілька разів тут, буквально за півроку ті ж законопроекти, які вже голосувались, а потім до них вносити зміни, тому що виявляється, що в них якісь нісенітниці або їх не можна виконати, або один законопроект суперечить іншому.</p>
<p>Тому дякую вам за ваше терпіння і час. І прошу поставити мою правку на голосування.</p>
<p></p>
<p>ГОЛОВУЮЧИЙ. Ставлю на голосування 2165. Комітетом не підтримана. Прошу визначатись та голосувати.</p>
<p></p>
<p>14:10:15</p>
<p>За-50</p>
<p>Рішення не прийнято. Правка не врахована.</p>
<p>2170, Павленко.</p>
<p></p>
<p>14:10:34</p>
<p>ПАВЛЕНКО Ю.О.</p>
<p>Дякую, пане Голово.</p>
<p>Шановні колеги, Микола Тарасович, дана правка, чергова правка, спрямована на те, щоб посилити відповідальність, здатність проводити ефективну політику, результативну органом відповідним державної влади; посилити відповідальність і Кабінету Міністрів за проведенням державної політики, державної земельної політики. Хоча ми розуміємо, що ти скільки не підвищуй потужність чи відповідальність нинішнього Кабінету Міністрів, він, на жаль, мало на що здатний. Тому, зокрема, і розгляд цього закону, і та інформація, яка звучала під час поправок, де аналізувався, зокрема, стан і економіки, і соціальної сфери, тільки підтверджує той факт, що необхідно спочатку відправити Кабінет Міністрів у відставку, сформувати ефективний, результативний уряд…</p>
<p></p>
<p>ГОЛОВУЮЧИЙ. Ставлю на голосування 2070 Павленка. Комітетом не підтримана. Прошу визначатись та голосувати.</p>
<p></p>
<p>14:11:56</p>
<p>За-52</p>
<p>Рішення не прийнято. Правка не врахована.</p>
<p>Наступна правка. Шуфрич Нестор Іванович, 2180.</p>
<p></p>
<p>14:12:13</p>
<p>ШУФРИЧ Н.І.</p>
<p>Дякую, пане Голово. У нас тут гаряча дискусія, хто у вашій фракції "соросьонок", а хто ні. Але ми зараз повертаємо увагу до питання, нам принципово важливо, щоби народ дав оцінку оцим нелюдським, ненародним поправкам. Ми виступаємо за те, щоби народ України оцінив таку новацію, оцінив бажання за безцінь продати найдорожче, що є у наших громадян, – рідну українську землю.</p>
<p>Тому ми наполягаємо, щоб цей законопроект був повернутий на повторне друге читання. Безумовно, ті норми закону "Про землеустрій", який ми розглядали, вони мають залишитися в тій редакції, в якій вони є, не дурні народні депутати України його приймали, як і всі закони, які супроводжують Земельний кодекс. Тому ми наполягаємо, залиште…</p>
<p></p>
<p>ГОЛОВУЮЧИЙ. Ставлю на голосування 2180. Прошу визначатись та голосувати.</p>
<p></p>
<p>14:13:42</p>
<p>За-53</p>
<p>Рішення не прийнято.</p>
<p>2175, Власенко.</p>
<p></p>
<p>14:13:47</p>
<p>ВЛАСЕНКО С.В.</p>
<p>Дякую, пане Голово. Ця правка носить технічний характер, і вона стосується документації із землеустрою. Але я б хотів не погодитися з Олегом Волошиним, який говорить, що все відбувається згідно з Регламентом. Формально - так, візуально - так, але насправді ніякого обговорення поправок не проходить, доповідач не реагує на жодні питання. Тобто це зовні виглядає, як нібито дотримання Регламенту, але з точки зору змісту це точнісінько так само, як і при прийнятті основного Закону про ринок землі. Це до реальної парламентської процедури не має по суті ніякого відношення, бо нема дискусії жодної в залі. Тобто ми оголошуємо наші поправки, у відповідь йде мовчання, нічого не відбувається. І ми просто говоримо про те, що насправді це питання взагалі неможливо розглядати без проведення всеукраїнського референдуму, в тому числі і того, який організувала партія "Батьківщина".</p>
<p>Дякую.</p>
<p></p>
<p>ГОЛОВУЮЧИЙ. 2175, комітетом не підтримана. Прошу визначатися та голосувати.</p>
<p></p>
<p>14:15:14</p>
<p>За-56</p>
<p>Рішення не прийнято. Правка не врахована.</p>
<p>Павленко, 2181.</p>
<p></p>
<p>14:15:22</p>
<p>ПАВЛЕНКО Ю.О.</p>
<p>Прошу надати слово Миколі Скорику.</p>
<p></p>
<p>ГОЛОВУЮЧИЙ. Скорик Микола Леонідович.</p>
<p></p>
<p>14:15:31</p>
<p>СКОРИК М.Л.</p>
<p>Шановний пане Голово, шановні колеги, ця правка, яку ми надали з моїм колегою паном Павленком і яку я зараз представляю, вона теж має технічний характер, стосується 32 статті Закону України "Про землеустрій". Пропонується слова "Державний фонд документації з землеустрою та оцінки земель ведеться в електронній формі" доповнити словами "і розміщується виключно на державних ресурсах".</p>
<p>Я хочу скористатися цією хвилиною, яку я маю для представлення цієї поправки, для того, щоб зайвий раз закцентувати увагу українського суспільства на необхідності того, щоб звернутися знову ж таки до монобільшості з тим, щоб вона все ж таки відізвала цей ганебний законопроект, почала виконувати обіцянки передвиборчі на президентських і на парламентських виборах стосовно того, щоб важливі для держави рішення вирішувалися тільки після референдуму, і щоб Рада зайнялася дійсно важливими для держави питаннями, такі як мир, тарифи і підтримання економіки.</p>
<p>Дякую за увагу.</p>
<p></p>
<p>ГОЛОВУЮЧИЙ. Ставлю на голосування 2181. Прошу визначатися та голосувати.</p>
<p></p>
<p>14:16:53</p>
<p>За-55</p>
<p>Рішення не прийнято.</p>
<p>Наступна правка – 2183. Павленко.</p>
<p></p>
<p>14:16:59</p>
<p>ПАВЛЕНКО Ю.О.</p>
<p>Шановний пане Голово, шановні колеги! Власне, чергова поправка, яка стосується змін до Закону "Про землеустрій", вона скоріше технічна. Разом з тим, хотів би наголосити вчергове, от яка мета будь-якого закону, яка мета діяльності держави і любого державного органу? Це в першу чергу підвищення якості життя українського громадянина. В наших умовах – це покращення демографічних показників: зростання народжуваності, зростання тривалості життя українського громадянина. До чого може призвести цей закон? На жаль, він може якраз погіршити ці всі показники, зробити кількість українських громадян меншою, обезкровити величезну кількість населених пунктів, сіл в країні.</p>
<p>Тому для чого його приймати, якщо він робить для держави гірше, а деяким великим землевласникам краще, але це одиниці?</p>
<p></p>
<p>ГОЛОВУЮЧИЙ. Ставлю на голосування 2183. Комітетом не підтримана. Прошу визначатися та голосувати.</p>
<p></p>
<p>14:18:23</p>
<p>За-54</p>
<p>Рішення не прийнято.</p>
<p>2186, Шуфрич. Нестор Іванович, я сподіваюсь, ви до колег не будете приєднуватися щодо підтримки наших іноземних партнерів.</p>
<p></p>
<p>14:18:30</p>
<p>ШУФРИЧ Н.І.</p>
<p>Дякую, шановний головуючий. Питання редакції, яку ми запропонували, ми на ній наполягаємо, вважаємо, що вона суттєво уточнює нашу позицію. І ви знаєте, що ми вважаємо, що всі питання, які сьогодні розглядаються, врегульовані тими законами, в які пропонуються поправки.</p>
<p>На сьогоднішній день всі ті поправки, які пропонуються, захищають інтереси не землевласників, а орендарів, і це суперечить принципу, який було задекларовано Президентом Зеленським. Фактично ті всі правки ведуть до пограбування наших землевласників. Тому ми і просимо відкликати цей законопроект, повернувши на повторне друге читання.</p>
<p>Дякую.</p>
<p></p>
<p>ГОЛОВУЮЧИЙ. Так давайте правки тоді знімемо і одразу перейдемо до голосування. І тоді буде вирішувати зал.</p>
<p>2184, комітетом не підтримана. Прошу визначатися.</p>
<p></p>
<p>14:20:03</p>
<p>За-51</p>
<p>Рішення не прийнято. Правка не врахована.</p>
<p>2187, Шкрум.</p>
<p></p>
<p>14:20:11</p>
<p>ШКРУМ А.І.</p>
<p>Шкрум Альона, фракція "Батьківщина". Знову доброго дня! І знову я трошки продовжу історичний екскурс з точки зору того, як опозиція має право і має взагалі обов'язок боротися за принципові речі.</p>
<p>Наприклад, в 2006 році у Франції опозиційна частина парламенту подала 137 тисяч поправок, 137 тисяч поправок до законопроекту, який змінював частку держави в Gaz de France. Gaz de France – це величезна корпорація, яка поставляє газ для населення, тоді був законопроект з 80 відсотків державної власності змінити до 34 відсотків. 137 тисяч поправок привернули увагу до цього дуже важливого питання. І насправді на наступних виборах ця частина парламенту набрала дуже велику кількість голосів, бо французи їх почули.</p>
<p>Так само ми сподіваємося, що і українці нас сьогодні чують і обов'язково зможуть висловити свою думку на українському референдумі, який "Батьківщина" ініціює якраз з цього питання, і не лише з цього питання.</p>
<p>Дякую.</p>
<p></p>
<p>ГОЛОВУЮЧИЙ. Альона Іванівна, ви якось по правці, а то таке враження, що ви зараз екскурс в історію політики, причому не нашої. Дякую. Ви обізнана людина, ми розуміємо. Але давайте тоді трактат, я бачу, у вас там нотатки, давайте ми просто зачитаємо їх та не будемо витрачати час.</p>
<p>Ставлю на голосування 2187. Комітетом не підтримана. Прошу визначатися та голосувати.</p>
<p></p>
<p>14:21:48</p>
<p>За-56</p>
<p>Рішення не прийнято. Правка не врахована.</p>
<p>Наступна правка. Кириленко, 2188.</p>
<p></p>
<p>14:21:59</p>
<p>КИРИЛЕНКО І.Г.</p>
<p>Шановний Дмитре Олександрович, шановні колеги, чому наша фракція виступає категорично за проведення референдуму? Друзі, на наших очах руйнується "до основанія" комплексний, цілісний документ, ім'я якому "Земельний кодекс". Натомість руйнація і хаос.</p>
<p>От дивіться, що пропонується цією правкою. Розширити перелік інформації Державного фонду документації і землеустрою та оцінки земель, яка буде доступна юридичним та фізичним особам. Пропонується запровадити максимальний доступ громадян до такої інформації.</p>
<p>Відхилити – це значить, натомість закрити, приховати, зробити непрозорими всі дії з землею. Це означає шахрайство, корупцію, тотальне зловживання. Ну невже за це боремося, люди добрі?</p>
<p>Дмитре Олександровичу, подивіться, у абсолютної більшості ваших депутатів навіть порівняльної таблиці немає. Ми боремося за закон, за державу – абсолютна байдужість, всі чекають, коли буде фінальне голосування і 280 голосів.</p>
<p></p>
<p>ГОЛОВУЮЧИЙ. Ставлю на голосування 2188. Комітетом не підтримана. Прошу визначатися та голосувати.</p>
<p></p>
<p>14:23:26</p>
<p>За-66</p>
<p>Рішення не прийнято.</p>
<p>Павленко, 2192. А, Шуфрич, бачу. 2191.</p>
<p></p>
<p>14:23:43</p>
<p>ШУФРИЧ Н.І.</p>
<p>Дякую, пане Голово.</p>
<p>Ми пропонуємо вилучити підпункти 19, 35, які стосуються ведення Державного земельного кадастру. Я ще раз наполягаю на тому, що це питання врегульовано діючими законами і немає ніякої необхідності вносити в них поправку.</p>
<p>Ще раз звертаю увагу і колег народних депутатів України, і тих, хто зараз спостерігає за трансляцією, що всі ці питання врегульовані, а зміни стосуються лише одного – захистити права людей, яких фактично мають намір пограбувати, землевласників, за безцінь забрати у них гроші. Тому ще 20 років тому, прийнявши Земельний кодекс, ми стали на захист саме землевласників та їх нащадків, щоб їх діти та онуки мали реальну можливість обробляти землю і отримувати спадщину, а не продати за безцінь.</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування 2191. Прошу визначатись та голосувати.</p>
<p></p>
<p>14:25:05</p>
<p>За-54</p>
<p>Рішення не прийнято. Правка не врахована.</p>
<p>2192, Павленко.</p>
<p></p>
<p>14:25:11</p>
<p>ПАВЛЕНКО Ю.О.</p>
<p>Дякую, пане Голово.</p>
<p>Ця поправка стосується абзацу першого статті 35 Закону України "Про землеустрій", скоріше носить технічний характер. Прошу її поставити на голосування і, по можливості, підтримати.</p>
<p></p>
<p>ГОЛОВУЮЧИЙ. Ставлю на голосування 2192. Комітетом не підтримана.</p>
<p>Прошу визначатись та голосувати.</p>
<p></p>
<p>14:25:49</p>
<p>За-48</p>
<p>Рішення не прийнято.</p>
<p>2196, Павленко.</p>
<p></p>
<p>14:25:54</p>
<p>ПАВЛЕНКО Ю.О.</p>
<p>2196, власне, правка спрямована на те, аби знову ж таки посилити спроможність місцевого самоврядування, об'єднаних територіальних громад. Під час розгляду даного законопроекту протягом цього тижня йдуть численні звернення від керівників об'єднаних територіальних громад, від керівників районів, інших органів місцевого самоврядування з численною кількістю запитань. Запитання пов'язані з тим, а як же ж реалізувати цей закон, коли люди, які безпосередньо там працюють на місцях, розуміють всі складнощі сьогодні з визначенням їхніх повноважень з точки зору забезпечення фінансово виконання тих делегованих державою повноважень, які на них навішали, але при цьому не забезпечили їх можливість реалізовувати, недосконалість роботи центральних органів влади…</p>
<p></p>
<p>ГОЛОВУЮЧИЙ. Ставлю на голосування 2196. Комітетом не підтримана. Прошу визначатися та голосувати.</p>
<p></p>
<p>14:27:17</p>
<p>За-52</p>
<p>Рішення не прийнято.</p>
<p>Наступна правка – 2198. Пузійчук.</p>
<p></p>
<p>14:27:26</p>
<p>ПУЗІЙЧУК А.В.</p>
<p>Дякую, Дмитро Олександрович.</p>
<p>Андрій Пузійчук, фракція "Батьківщина", Житомирщина. Шановні колеги, народний депутат є представником українського народу. За партію "Батьківщина" і за наших колег з "Опозиційної платформи" проголосувало 3,1 мільйона виборців. Ви не чуєте не нас, колег, ви не чуєте громадян України, чиї інтереси ми представляємо сьогодні.</p>
<p>І громадяни не можуть зрозуміти, чому немає ні однієї відповіді ні на одну поправку, чому ви не можете пояснити причини відхилення пропозицій народних депутатів, адже цей законопроект, який вже один раз Верховна Рада відхилила, абсолютно нічим не відрізняється від попереднього законопроекту.</p>
<p>Микола Тарасович, поясніть громадянам, колегам відмінність між цими законопроектами, це той же ганебний законопроект про розпродаж української землі.</p>
<p></p>
<p>ГОЛОВУЮЧИЙ. Ставлю на голосування правку номер 2198 Пузійчука. Комітетом не підтримана.</p>
<p>Прошу визначатися та голосувати.</p>
<p></p>
<p>14:28:53</p>
<p>За-62</p>
<p>Рішення не прийнято.</p>
<p>2199, Славицька Антоніна Керимівна.</p>
<p></p>
<p>14:29:00</p>
<p>СЛАВИЦЬКА А.К.</p>
<p>Цією правкою пропонується внести зміни до статті 35 Закону України "Про землеустрій", в передбачити, виключити як підставу проведення інвентаризації масиву земель сільськогосподарського призначення таку підставу, як рішення сільської, селищної, міської ради, на території якої знаходиться масив.</p>
<p>Я також хочу сказати, що юридичне управління взагалі зазначило і вважає хибним підхід, яким пропонується поставити повноваження центрального органу виконавчої влади, що реалізує державну політику у сфері земельних відносин, в залежність від рішень представницьких органів місцевого самоврядування.</p>
<p>Правку прошу на голосування поставити.</p>
<p></p>
<p>ГОЛОВУЮЧИЙ. Ставлю на голосування правку номер 2199. Комітетом не підтримана. Прошу визначатися та голосувати.</p>
<p></p>
<p>14:30:03</p>
<p>За-56</p>
<p>Рішення не прийнято. Правка не врахована.</p>
<p>Шкрум наступна правка?</p>
<p></p>
<p>14:30:10</p>
<p>ШКРУМ А.І.</p>
<p>Дякую, колеги. Шкрум Альона, фракція "Батьківщина". Дійсно, я проводжу невеличкий екскурс в історію, щоб пояснити, що це не є поправочним спамом, як багато хто з колег говорить, а що є нормальним захистом інтересів наших виборців. І далеко не лише наших виборців, а саме малих, середніх і великих фермерів, які переживають дуже за конкретні норми цього законопроекту. Переживають, що вони не зможуть викупити землю, не зможуть знайти нормальне фінансування для того, щоб отримати цю землю, і переживають за інші норми цього законопроекту.</p>
<p>Саме тому наші поправки, які не були враховані, і неможливість на сьогодні їх відстояти в парламенті, змушує нас збирати всеукраїнський референдум з одного з тих питань, яке є ключовим, - це питання саме продажу чи непродажу сільськогосподарської землі. Я сподіваюсь, що нам це вдасться і що ми зможемо почути думку українських громадян. Саме Президент Зеленський, як і багато хто в цьому парламенті, наполягав на законах про народовладдя і на тому, що такі питання мають вирішуватися на всеукраїнському референдумі. Я думаю, що важко з цим не погодитися.</p>
<p>Дякую.</p>
<p></p>
<p>ГОЛОВУЮЧИЙ. Колеги, я ще раз звертаюсь, якщо ви хочете, щоб ваша правка якось була підтримана, треба про неї щось казати, інакше не зрозуміло, за що голосувати. Що ж ви так наполягаєте, не зрозуміло просто. Може, хтось і підтримав би, було би трохи більше голосів.</p>
<p>Ставлю на голосування 2203. Комітетом не підтримана. Прошу визначатись та голосувати.</p>
<p></p>
<p>14:31:49</p>
<p>За-66</p>
<p>Рішення не прийнято.</p>
<p>Кириленко, 2205.</p>
<p></p>
<p>14:31:57</p>
<p>КИРИЛЕНКО І.Г.</p>
<p>Шановний Дмитро Олександровичу, звертаюсь особисто до вас як до державного діяча. Скажіть, будь ласка, в країні є землі державної, комунальної і приватної власності, хто повинен інвентаризовувати землі державної власності? Логічно – держава. Для чого? Зберегти треба хоч щось у державі заради продовольчої і національної безпеки. Це особливо цінні землі для насінництва, гібридизації, сортовипробувань.</p>
<p>Друзі, якщо ми без цього залишимося, на що ми себе прирікаємо? Дмитре Олександровичу, відхилити цю правку, скажіть, будь ласка, ну, не абсурд? Чого ж відхиляти? Хай держава проінвентаризує, що у неї є і що повинно залишитись для національної безпеки, продовольчої безпеки. Ні, відхилити.</p>
<p>Чому на референдумі ми наполягаємо? Давайте в народу запитаємо, може, люди розумніші, ніж ми.</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування 2205. Комітетом не підтримана. Прошу визначатись та голосувати.</p>
<p></p>
<p>14:33:09</p>
<p>За-79</p>
<p>Рішення не прийнято. Правка не врахована.</p>
<p>Наступна правка. 2206, Славицька. Волошин.</p>
<p></p>
<p>14:33:20</p>
<p>ВОЛОШИН О.А.</p>
<p>Дякую.</p>
<p>Дмитро Олександрович, у вас зараз був блискучий просто приклад. Пан Кириленко, по-моєму, ще, знаєте, не розжував, в чому суть його правки і чому вона важлива для того, щоб забезпечити, навіть в простих категоріях продовольчої безпеки, забезпечити, чому необхідна ця правка. І результат на табло такий самий.</p>
<p>Тому, слухайте, ну, що ми будемо бавитися, скільки було законопроектів, коли люди з різних абсолютно фракцій… Я пам'ятаю, скільки Ніна Южаніна пропонувала абсолютно слушних правок до так званої податкової реформи, яка насправді була знищенням малого і середнього бізнесу. Жодного разу ці правки не підтримали, якщо не було команди "прошу підтримати та проголосувати".</p>
<p>Тому ми, дійсно, абсолютно розумні люди, ми не будемо битися головою в закриті двері. Ми просто будемо говорити ті політичні мессиджі, які важливі для наших виборців, а не намагатися достукатися до тих, хто все рівно не хоче слухати, а слухає тільки ваш і команди з президіуму.</p>
<p>Дякую.</p>
<p></p>
<p>ГОЛОВУЮЧИЙ. 2206. Комітетом не підтримана. Прошу визначатися та голосувати.</p>
<p></p>
<p>14:34:33</p>
<p>За-56</p>
<p>Рішення не прийнято. Правка не врахована.</p>
<p>Колтунович Олександр Сергійович, 2207.</p>
<p></p>
<p>14:34:41</p>
<p>КОЛТУНОВИЧ О.С.</p>
<p>Дякую.</p>
<p>Шановний Дмитре Олександровичу, я хотів би звернутися щодо змісту поправки. Ви дуже часто апелюєте, що колеги не підтримують, тому що ми не в повній мірі розкриваємо її сутність. У мене пропозиція заглянути в таблицю до повторного другого читання, в порівняльну, всім колегам, і тоді не буде виникати таких питань.</p>
<p>А щодо обґрунтування нашої поправки і взагалі в цілому неголосування даного проекту закону я ще хотів би нагадати такий елемент, як запровадження санкцій щодо фізичних і юридичних осіб. Тому що це є суттєвим, незаконним, неконституційним кроком, який унеможливлює економічну взагалі діяльність в Україні, він віддаляє звідси зовнішнього інвестора. Ви згадайте по Китаю. Китай, здається, в 13-му році планував взагалі зайти в Дніпропетровську область, в Автономну Республіку Крим для того, щоб на базі орендної землі інвестувати колосальні кошти для того, щоб забезпечувати сільськогосподарське виробництво. Це приклад того, навіть державно-приватного партнерства, яке могло працювати на інституті оренди землі, а не продажу.</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування правку 2207 Колтуновича. Комітетом не підтримана. Прошу визначатися та голосувати.</p>
<p></p>
<p>14:36:04</p>
<p>За-61</p>
<p>Рішення не прийнято.</p>
<p>Правка відхилена. Але бачите, пояснили і трохи більше голосів зразу.</p>
<p>Наступна правка. Шкрум, 2215.</p>
<p></p>
<p>14:36:19</p>
<p>ШКРУМ А.І.</p>
<p>Дякую, колеги.</p>
<p>Шкрум Альона, фракція "Батьківщина". Насправді у мене дві наступні поправки - 2215, 2216,- які змінюють насправді логіку цього законопроекту і повторюються по всьому законопроекту. Пропонується вилучити 20 пункт. А логіка дуже проста. Насправді землі державної власності мають передаватися в оренду, а не передаватися у володіння чи у власність. І ця логіка вона повторюється по всьому тексту. А тут це стосується в тому числі інвентаризації як болючого питання, інвентаризації масиву земель сільськогосподарського призначення. І з конкретними речами, з якими ми не погоджуємося, ми пропонуємо ці речі, щодо оцінки земель та інвентаризації, виключати.</p>
<p>Я сподіваюся, що це пояснення робить щось трошки зрозумілим, але насправді нашу логіку зал не приймає і нашу логіку не прийняла монобільшість. Саме тому ми вимушені ці правки піднімати знову і знову і звертатися до українців, і задавати їм питання на всеукраїнському референдумі, я сподіваюся.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Ну тут без пояснення комітету ніяк. Микола Тарасович Сольський.</p>
<p></p>
<p>14:37:30</p>
<p>СОЛЬСЬКИЙ М.Т.</p>
<p>Шановна колего, там саме так і є, як ви тільки зазначили. У власність державна земля не продається, не можна продавати, а здійснюється розпорядження правами на землю всіма іншими, крім власності, такими як оренда.</p>
<p>Щодо інвентаризації, яке ви зачепили і часто звучить. Навпаки, цим законом на велике прохання місцевих громад добавлено їм повноваження по інвентаризації, не тільки державної і комунальної землі, але і інших форм власності за власною ініціативою, для того щоб не ухилятись в тому числі податків. Тому повноваження по інвентаризації навпаки розширені.</p>
<p></p>
<p>ГОЛОВУЮЧИЙ. Ставлю на голосування правку 2215 Шкрум. Комітетом не підтримана. Прошу визначатися та голосувати.</p>
<p></p>
<p>14:38:34</p>
<p>За-58</p>
<p>Рішення не прийнято.</p>
<p>Волошин, 2217.</p>
<p></p>
<p>14:38:41</p>
<p>ВОЛОШИН О.А.</p>
<p>Дмитро Олександрович, в порядку жесту доброї волі прошу поставити на голосування.</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування 2217. Прошу визначатися та голосувати.</p>
<p></p>
<p>14:39:01</p>
<p>За-53</p>
<p>Рішення не прийнято. Правка не підтримана.</p>
<p>2218. Прошу визначатись та голосувати.</p>
<p></p>
<p>14:39:23</p>
<p>За-52</p>
<p>Рішення не прийнято. Правка не врахована.</p>
<p>Наступна правка. 2221, Шкрум.</p>
<p></p>
<p>14:39:32</p>
<p>ШКРУМ А.І.</p>
<p>Доброго дня, колеги, знову! Шкрум Альона, фракція "Батьківщина". Я думаю, що з цим законопроектом уже все очевидно. На жаль, більшість, не більшість, а переважна більшість, 99 відсотків наших поправок не прийняті. Тому ми вимушені знову про це і знову говорити. І ми це робимо тільки тому, що до нас звертаються і наші виборці, і ті, хто за нас голосувати, і ті, хто за нас не голосували, але на сьогодні є малими, середніми і великими фермерами, які не погоджуються з конкретною логікою цього законопроекту.</p>
<p>Я думаю, що в часи військової ескалації на Донбасі і в часи карантинної пандемії ми точно були би набагато ефективніші, якщо б змогли знайти спільну мову про конкретним поправкам. І тоді б ми зняли величезну кількість наших поправок, якби ті принципові речі, які ми тут зазначали, були би прийняті. І я сподіваюсь, що це останній раз в цьому парламенті, коли ми не можемо знайти таку спільну мову і вимушені ці питання піднімати і виносити їх на всеукраїнський референдум.</p>
<p>Дякую.</p>
<p></p>
<p>ГОЛОВУЮЧИЙ. Знову позиція комітету, будь ласка.</p>
<p></p>
<p>14:40:38</p>
<p>СОЛЬСЬКИЙ М.Т. Шановна колега, ви здивуєтесь, але від вашої фракції враховано повністю 115 поправок, редакційно – 41 і частково – 22.</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування правку 2221. Прошу визначатися та голосувати.</p>
<p></p>
<p>14:41:06</p>
<p>За-59</p>
<p>Рішення не прийнято. Правка не врахована.</p>
<p>2223, Кириленко.</p>
<p></p>
<p>14:41:13</p>
<p>КИРИЛЕНКО І.Г.</p>
<p>Шановний Дмитре Олександровичу, знову апелюю до вас. Правка абсолютно зрозуміла. Децентралізація – це одна з реформ, яка Україні потрібна, як повітря. Але чому вона половинчаста? Ми хочемо цією правкою зробити, щоб вона була наповненою.</p>
<p>От послухайте правку: "У з в'язку із створенням ОТГ, які фактично є складовою адмінтериторіального устрою України, варто передбачити існування проектів землеустрою щодо встановлення меж не лише адміністративно-територіальних одиниць, а і територій територіальних громад". Передається земля громадам, яка навколо, громади землю проінвентаризували і передали в довготермінову оренду, а не в продажу, і кожний день капають кошти на утримання, на розвиток. Земля в державній власності, земля під контролем, громада розвивається. Від продажі тому-сьому нічого громада не виграє.</p>
<p>Відхилити. Спасибо!</p>
<p></p>
<p>ГОЛОВУЮЧИЙ. Ставлю на голосування правку 2223 Кириленка. Комітетом не підтримана. Прошу визначатись та голосувати.</p>
<p></p>
<p>14:42:34</p>
<p>За-82</p>
<p>Рішення не прийнято. Правка не врахована.</p>
<p>Наступна правка, Колтунович Олександр Сергійович, 2224.</p>
<p></p>
<p>14:42:43</p>
<p>КОЛТУНОВИЧ О.С.</p>
<p>Дякую.</p>
<p>Наполягаю, шановний пане Голово, і хотів би привести вже і в продовження теми, що було сказано. Вчора мій колега Юрій Загородній приводив там окремі положення з монографії Гайдуцького "Правда про ринок землі", де доповідач провів паралелі між валовим внутрішнім продуктом країни в розрахунку на душу населення і прив'язкою до…</p>
<p>А я вибачаюсь, тут колега стоїть перед носом, не видно нікого. Дякую. Нічого, буває.</p>
<p>І доповідач провів паралелі між ВВП на душу населення і вартістю одного гектара землі. Так от, я хотів би привести дані, що Україна за розрахунком ВВП на душу населення займає 122 місце в світі, показник за 2019 рік – 3659 доларів. Сусіди, Молдова, 4 тисячі майже 500 доларів, уявіть собі. У Молдови ВВП на душу населення більший в розрахунку на тисячу доларів, ніж у нас. В Польщі 15,5 тисяч, в Угорщині 16,5 тисяч, Болгарія - 9,7, Білорусь - 6,6 тисяч доларів. Розумієте, якщо такі методологічні речі застосовуються при ціноутворенні, вони є на сьогоднішній день далекими від реального стану справ у світі.</p>
<p>Дякую.</p>
<p></p>
<p>ГОЛОВУЮЧИЙ. 2224, Колтунович. Комітетом не підтримана правка. Прошу визначатися та голосувати.</p>
<p></p>
<p>14:44:10</p>
<p>За-50</p>
<p>Рішення не прийнято. Правка не врахована.</p>
<p>Шкрум, 2230.</p>
<p></p>
<p>14:44:19</p>
<p>ШКРУМ А.І.</p>
<p>Доброго дня, колеги, знову. Це знову та частина, яка стосується децентралізації, про яку вже неодноразово говорив мій колега Іван Григорович Кириленко.</p>
<p>Я прошу виключити із закону той пункт, з яким ми не погоджуємося, пункт "д", і прошу зрозуміти нас. Децентралізація надзвичайно важлива. Я мала честь працювати у профільному комітеті з децентралізації і бачити, який цей процес запускався, але децентралізація в цьому сенсі має бути справжня, коли передаються не тільки повноваження, але й фінанси. І саме ці поправки, вони дублюються, моя поправка дублює тут поправку Івана Григоровича Кириленка, про яку він тільки що повідомляв цьому залу.</p>
<p>Я дуже сподіваюся знову ж таки, що цей законопроект є останнім законопроектом, який так сильно роз'єднує і Верховну залу, і суспільство, і де ми не змогли знайти компромісних, консенсусних поправок, які ми можемо прийняти, не технічні, ті сто, які прийняті комітетом, а справжні і фахові, які б могли об'єднати і Україну, і малих і середніх фермерів, і всі фракції в цьому залі.</p>
<p></p>
<p>ГОЛОВУЮЧИЙ. Ставлю на голосування 2230, комітетом не підтримана. Прошу визначатися та голосувати.</p>
<p></p>
<p>14:45:40</p>
<p>За-67</p>
<p>Рішення не прийнято.</p>
<p>Бачите, колеги вже приєднуються до Миколи Тарасовича, щоб разом стояти на трибуні і захищати цей законопроект, з профільного комітету. Я зрозумів.</p>
<p>Наступна правка – 2231. Власенко.</p>
<p></p>
<p>14:45:57</p>
<p>ВЛАСЕНКО С.В.</p>
<p>Дякую, пане Голово.</p>
<p>Змінами до цього закону нам пропонують нову статтю, яка називається "Проекти з землеустрою щодо встановлення змін меж територій територіальних громад". Ця стаття стосується в тому числі і зміни меж міських територіальних громад. Але жодного слова про те, що згідно з підпунктом 29 статті 85 української Конституції зміна меж міст належить до компетенції Верховної Ради України, в цій статті не зазначено. Згадуються міські ради, щось там інше, але Верховна Рада України жодним словом, жодним чином не зазначається. Ця норма принаймні є сумнівною з точки зору української Конституції. Ми знову отримаємо те, що отримали по Закону 1008, коли так само стояв інший представник монобільшості і розповідав нам, що все конституційно. Потім отримали висновок Конституційного Суду про неконституційність - і почалася одразу на Конституційний Суд атака. Щоб такого не відбувалося, треба приймати закони нормальної якості, а не те, що, на жаль, нам пропонують.</p>
<p></p>
<p>ГОЛОВУЮЧИЙ. Ставлю на голосування 2231 Власенка. Комітетом не підтримана. Прошу визначатися та голосувати.</p>
<p></p>
<p>14:47:24</p>
<p>За-61</p>
<p>Рішення не прийнято. Правка не врахована.</p>
<p>Пузійчук, 2232.</p>
<p></p>
<p>14:47:29</p>
<p>ПУЗІЙЧУК А.В.</p>
<p>Андрій Пузійчук, фракція "Батьківщина", Житомирщина. Шановні громадяни, зверніть увагу на цей законопроект, на якість його підготовки. Цей законопроект уже був один раз українським парламентом відправлений на підготовку до повторного другого читання. До нього знову було подано більше 3 тисяч пропозицій, з них 600 пропозицій врахованих тільки від "Слуг народу", 100 пропозицій враховано від "Батьківщини" і ще більше 300 від інших політичних партій і фракцій.</p>
<p>Миколо Тарасовичу, от поясність громадянам України, чи варто виносити знову повторно до зали настільки ганебні законопроекти, настільки низької якості, і ті законопроекти, які направлені на розпродаж української землі. Громадяни України, ваші виборці...</p>
<p></p>
<p>ГОЛОВУЮЧИЙ. Ставлю на голосування 2232. Комітетом не підтримана. Прошу визначатися та голосувати.</p>
<p></p>
<p>14:48:57</p>
<p>За-54</p>
<p>Рішення не прийнято. Правка не врахована.</p>
<p>2233, Павленко. Королевська.</p>
<p>Волошин, 2243.</p>
<p></p>
<p>14:49:24</p>
<p>ВОЛОШИН О.А.</p>
<p>Дякую ще раз.</p>
<p>Абсолютно підтримую позицію, яка щойно була висловлена колегами з "Батьківщини", що якість цього законопроекту жодним чином не покращилася в проміжку між тим, як Верховна Рада відправила його на доопрацювання, і тим, що ми розглядаємо зараз. Ми розуміємо, що дуже сильно тиснуть і аграрні холдинги, і зовнішні кредитори, щоб все ж таки все це прийняти. Але знову ж наголошу ключовий момент. Все це матиме значення виключно в тому випадку, якщо в Україні збережеться мир і буде взагалі, в принципі, комусь до того, щоб інвестувати в український агарний сектор. Тому що ситуація на сьогоднішній день, не просто на сьогоднішній день, на ці години, постійно розгортається таким чином, що людям не буде... точно не до того, щоб розмірковувати про те, як змінювати межі ОТГ чи як там передавати землі в якусь власність. А Верховна Рада займається зовсім не тим, що могло би забезпечити деескалацію ситуації навколо України, і, зокрема, на Донбасі. Але мова вже йде, ми всі бачимо, зовсім не про Донбас, а про виживання української держави в тому вигляді, в якому ми її знаємо.</p>
<p></p>
<p>ГОЛОВУЮЧИЙ. Ставлю на голосування 2243, комітетом не підтримана. Прошу визначатися та голосувати.</p>
<p></p>
<p>14:50:56</p>
<p>За-49</p>
<p>Рішення не прийнято. Правка не врахована.</p>
<p>Олеже Анатолійовичу, наступні дві можемо також ставити?</p>
<p>Будете наполягати? Не наполягаєте. Дякую.</p>
<p>2246. Колтунович Олександр Сергійович.</p>
<p></p>
<p>14:51:10</p>
<p>КОЛТУНОВИЧ О.С.</p>
<p>Дякую.</p>
<p>Шановний пане Голово, шановні народні депутати України і, що головне, шановні виборці! Я хотів би звернути вашу увагу на той факт, що… (Ну, знову стали перед носом… Дякую).</p>
<p>Шановні виборці, я хотів би звернути увагу на той факт, що на сьогоднішній день на 16:00 заплановане позачергове засідання Верховної Ради України. Ми всі з вами бачили порядок денний, який запропонований. Я вам у вівторок, у середу, я вам неодноразово озвучував, які сьогодні є критичні проблеми в економіці і соціальній сфері, які питання в тарифній політиці: рекордні борги по комунальних платежах; дві треті запозичень дохідної частини бюджету; шалені борги за комунальні послуги – 82 мільярди гривень; падіння економіки 20-й місяць, промисловості, сільського господарства; безробіття і інші речі. Це критична економічна ситуація. Ми не бачимо цього в порядку денному.</p>
<p>Тому я повторюся, "Опозиційна платформа – За життя" не прийматиме участі в таких позачергових засіданнях, доки там не буде, як мінімум, програма подолання наслідків COVID-19.</p>
<p></p>
<p>ГОЛОВУЮЧИЙ. Ставлю на голосування 2246. Комітетом не підтримана. Прошу визначатися та голосувати.</p>
<p></p>
<p>14:52:35</p>
<p>За-46</p>
<p>Рішення не прийнято. Правка не врахована.</p>
<p>Волошин, 2261. Можемо голосувати? Ні?</p>
<p></p>
<p>14:52:56</p>
<p>ВОЛОШИН О.А.</p>
<p>Тут колеги просять сказати щось хорошого. Бажаю всім сьогодні гарного завершення робочого дня! І прошу поставити правку на голосування.</p>
<p></p>
<p>ГОЛОВУЮЧИЙ. Дякую.</p>
<p>Я одразу дві поставлю, можна? 2161, прошу визначатися. 2261. Прошу визначатися та голосувати.</p>
<p></p>
<p>14:53:27</p>
<p>За-51</p>
<p>Рішення не прийнято.</p>
<p>І наступна правка. Дякую вам за побажання. 2262. Прошу визначатися та голосувати.</p>
<p></p>
<p>14:53:49</p>
<p>За-50</p>
<p>Рішення не прийнято. Правка не врахована.</p>
<p>Наступна правка… <i>(Шум у залі) </i>Ми давно пройшли 2530, повертатися не будемо, вибачте. Колеги, тоді підходите і кажете. Давайте же з першої вашої повернемось, коли вас не було.</p>
<p>Наступна правка. 2260, Шкрум. 2261, Волошин. А, вибачте. Колтунович, 2263.</p>
<p></p>
<p>14:54:37</p>
<p>КОЛТУНОВИЧ О.С.</p>
<p>Дякую, шановний Дмитро Олександрович.</p>
<p>В продовження свого попереднього виступу (завершився час завчасно). Я хотів сказати, що на сьогоднішній день складне питання в Україні з COVID-19. Ви бачите, країна погрузилася в локдаун. В Україні щодня фіксують до 20 тисяч нових захворювань і випадків. В країні до 500 людей щоденно втрачають своїх рідних і близьких. Це питання номер один в країні: фінансування, внесення змін до бюджету. Це питання номер один в країні: щодо того, що все-таки завантажити і перезавантажити Міністерство охорони здоров'я, яке не спроможне уже рік відповідати цим викликам часу, які провалили вакцинацію, які провалили все, що тільки можливо.</p>
<p>Тому з цієї точки зору позачергові засідання, в тому числі і питання і врегулювання конфлікту на території окремих районів Донецької і Луганської областей. Ви бачите, які сьогодні є виклики в країні, ви бачите, в якому критичному стані економіка. Не може позачергове засідання створюватися з питань, які є другорядними.</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування 2263. Комітетом не підтримана. Прошу визначатись та голосувати.</p>
<p></p>
<p>14:55:59</p>
<p>За-48</p>
<p>Рішення не прийнято. Правка не врахована.</p>
<p>2265, Павленко.</p>
<p></p>
<p>14:56:04</p>
<p>ПАВЛЕНКО Ю.О.</p>
<p>Шановний пане Голово, шановні колеги, переконаний, що сьогоднішня непроста дискусія, яка тривала в цьому залі щодо даного законопроекту, буде мати позитивні наслідки з точки зору усвідомлення кожним народним депутатом своєї персональної, індивідуальної відповідальності за ту земельну реформу, яка сьогодні нібито проводиться, що кожен зрозуміє, що спочатку треба підготувати державу, що спочатку необхідно в країні встановити мир, що необхідно збільшити добробут і можливості, спроможності кожної української родини, а лише після цього, після того як українські люди, будучи багатими і заможними, на всеукраїнському референдумі скажуть свою позицію, якою має бути земельна політика, ми почнемо розглядати по суті законопроекти, які будуть стосуватися землі. В сьогоднішніх же умовах, на жаль, це…</p>
<p></p>
<p>ГОЛОВУЮЧИЙ. Ставлю на голосування 2265 Павленка. Комітетом не підтримана. Прошу визначатися та голосувати.</p>
<p></p>
<p>14:57:28</p>
<p>За-47</p>
<p>Рішення не прийнято. Правка не врахована.</p>
<p>Наступні також можемо поставити? 2266, Павленко.</p>
<p></p>
<p>14:57:37</p>
<p>ПАВЛЕНКО Ю.О.</p>
<p>Так, шановний Голово, дякую.</p>
<p>Саме тому ми продовжуємо наполягати, що порядок денний роботи Верховної Ради має формуватися з тих законопроектів, яких сьогодні потребують люди, ті, про які, зокрема, говорив мій колега Олександр Колтунович. Ми наполягаємо, щоб в порядку денному, як чергового, так і позачергових засідань, були законопроекти, внесені опозицією, "Опозиційною платформою - За життя", бо ми пропонуємо реальні виходи. Ми не просто критикуємо владу - ми пропонуємо, як діяти для того, щоб захистити кожну людину. Це і питання змін до бюджету в частині протидії пандемії, це питання, пов'язані з підвищенням прожиткового рівня, підвищенням пенсій, це питання, пов'язані з виконанням рішень і Конституційного Суду, зокрема щодо тих категорій, які незаконно в цьому залі були позбавлені своїх можливостей.</p>
<p>Ми наполягаємо також на розгляді відставки Кабінету Міністрів, який, на жаль, не справився з своєю…</p>
<p></p>
<p>ГОЛОВУЮЧИЙ. Ставлю на голосування 2266. Комітетом не підтримана. Прошу визначатись та голосувати.</p>
<p></p>
<p>14:59:01</p>
<p>За-50</p>
<p>Рішення не прийнято. Правка не врахована.</p>
<p>Давайте останню поставимо теж одразу на голосування… 10 секунд. Павленко, 2267.</p>
<p></p>
<p>14:59:12</p>
<p>ПАВЛЕНКО Ю.О.</p>
<p>Пане голово, хочу подякувати вам за роботу. Подякувати Миколі Тарасовичу за роботу. Всьому залу за сьогоднішню роботу. І прошу поставити на голосування правку.</p>
<p></p>
<p>ГОЛОВУЮЧИЙ. Дякую вам.</p>
<p>Ставлю на голосування правку 2267. Прошу визначатися та голосувати.</p>
<p></p>
<p>14:59:39</p>
<p>За-62</p>
<p>Рішення не прийнято. Правка не врахована.</p>
<p>Пленарне засідання Верховної Ради оголошую закритим.</p>
<p>До зустрічі о 16:00 на позачерговому засіданні Верховної Ради України.</p>
<p></p>
