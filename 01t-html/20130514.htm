Стенограма пленарного засідання
14 травня 2013
&nbsp;
<p align=center>ЗАСІДАННЯ СІМНАДЦЯТЕ</p>
<p align=center>Сесійна зала Верховної Ради України</p>
<p align=center>14 травня 2013 року, 10 година</p>
<p align=center>Веде засідання Голова Верховної Ради України В.В.РИБАК</p>
<p>&nbsp;</p>
<p>ГОЛОВУЮЧИЙ.&nbsp; Доброго ранку, шановні народні депутати, запрошені і гості Верховної Ради. Прошу&nbsp; народних депутатів&nbsp; підготуватися до реєстрації.&nbsp; Увімкніть систему "Рада".</p>
<p>10:02:25</p>
<p>В залі зареєструвалося 378 народних депутатів, тому ранкове засідання Верховної Ради України оголошую відкритим.</p>
<p>Сьогодні день народження народного депутата України&nbsp; Мельника Євгенія Івановича. Давайте поздоровимо його з днем народження. <i>&nbsp;(Оплески) </i></p>
<p>&nbsp;І, як завжди, оголошення.</p>
<p>Відповідно до статті 60 прим. Регламенту Верховної Ради України повідомляю про створення в Верховній Раді України сьомого скликання міжфракційного депутатського&nbsp; об'єднання "За розвиток місцевого самоврядування". Це, дійсно, дуже важливе питання. І головою міжфракційного депутатського&nbsp; об'єднання "За розвиток місцевого самоврядування"&nbsp; обрано народного депутата України Карташова Євгена Григоровича.</p>
<p>Відповідно до статті 60 прим. Регламенту Верховної Ради України повідомляю про створення в Верховній Раді України сьомого скликання&nbsp; депутатського&nbsp; об'єднання з питань співробітництва з африканськими, азіатськими, латиноамериканськими країнами та їх економічними союзами. Головою цього депутатського об'єднання обрано народного депутата України Гриневецького Сергія Рафаїловича.</p>
<p>Відповідно до статті 60 прим. Регламенту Верховної Ради України повідомляю про створення в Верховній Раді України сьомого скликання&nbsp; міжфракційного &nbsp;депутатського&nbsp; об'єднання "За чистий Дніпро". Керівником обрано народного депутата України Шаповалова Юрія Анатолійовича.</p>
<p>Відповідно до стаття 25 Регламенту, у вівторок ми маємо 30 хвилин для виступів уповноважених представників депутатських фракцій з внесенням пропозицій, оголошень, заяв, повідомлень. Тому прошу представників фракцій записатися на виступ.</p>
<p>Слово надається Симоненку Петру Миколайовичу, фракція Компартії України.</p>
<p>&nbsp;</p>
<p>10:05:31</p>
<p>СИМОНЕНКО П.М.</p>
<p>Уважаемые избиратели, уважаемые граждане Украины и коллеги! <i>(Шум у залі)</i> Фракция Компартии обращает внимание на безответственное отношение власти олигархического капитала к ликвидации последствий трагической аварии на Углегорской тепловой электростанции.</p>
<p>Полтора месяца прошло с того дня. Что сделано правительством и местными органами власти за это время? Какие меры приняты по ликвидации последствий аварии, в том числе и по трудоустройству, социальной поддержке работников станции?</p>
<p>А я напомню, что это не много, не мало, - половина жителей 12-тысячного Светлодара, Светлодарска. Как это отразится на шахтерах, на их зарплатах, на их семьях? Ведь только в 2012 году потребности Углегорской ТЭС составили 2,6 миллиона тонн угля.</p>
<p>И что теперь? Когда на складах уже накопилось более 3,5 миллионов угля, нереализованного энергетического угля? Что предпринято с точки зрения обеспечения экологической безопасности? Какие сделаны выводы относительно будущего энергетической отрасли, а значит, будущего экономики, будущего Украины в целом?</p>
<p>Уважаемые коллеги! Я хочу обратить ваше внимание, что Углегорская ТЭС – это 30 процентов потенциала энергетики Донбасса! Вопросы есть. Вразумительных и честных ответов от власти нет. Авария на Углегорской ТЭС, это закономерный итог нещадной эксплуатации этого промышленного и научного потенциала, который достался нынешним власть предержащим от советской власти и советской Украины. За все годы независимости на Углегорской ТЭС не было ни одной реконструкции, а изношенность основных фондов всех украинских ТЭС оценивается специалистами на уровне 80 процентов. Компартия с самого начала предлагала правительству рассмотреть и принять нашу программу энергетической безопасности, программу, которая позволила бы в полной мере и с наибольшей эффективностью использовать имеющиеся природные ресурсы, а не транжирить золотовалютные резервы на оплату дорого, импортного газа.</p>
<p>Безусловно, наша программа энергетической безопасности предлагает развитие, прежде всего, угольной промышленности, отечественной энергетики, в том числе альтернативной энергетики. Безусловно,&nbsp; я надеюсь на понимание с вашей стороны, уважаемые коллеги. Свет и тепло в домах, школах, больницах нужны людям сегодня, а не обещания, которые раздают олигархи налево и направо. Сегодня должны работать промышленные предприятия, летать самолеты, ходить поезда.</p>
<p>Первоочередной задачей в нашей программе энергетической безопасности обозначено задача тотальной модернизации всех имеющихся мощностей традиционной энергетики, в том числе и тепловых электростанций. Скажут, денег нет в бюджете. А на аферы национального инвестиционного агентства, на аферы с lng-терминалом, аферы с "Воздушным экспресом", со строительством "Технополиса", на сланцевый Чернобыль, оказывается, есть.&nbsp; Вот, чего действительно нет у буржуазной власти, так это политической воли решать вопросы в интересах простых людей.</p>
<p>Политика олигархической власти строится исключительно на обогащении за счет разворовывания бюджетных средств и социального геноцида населения. Украина идет к экономическому коллапсу и гуманитарной катастрофе, это уже сегодня очевидно. И ответственность за это полностью ложится на все без исключения буржуазные партии, независимо от цвета, их знамен и фамилий лидеров.</p>
<p>Так, за три последних квартала уровень падения ВВП составил более 5 процентов. Стремительно падает промышленное производство. В январе этого годна – минус 3 процента, в феврале и марте – еще минус 6 процентов и соответственно – 5,2 процента. И это неудивительно. За все время работы правительство так и не удосужилось представить Верховной Раде, как это, кстати, предусмотрено Законом "О Кабинете Министров", программу своей деятельности. Вместо этого Кабмин в сопровождении рекламной шумихи принял так называемую Программу активизации экономического развития на 2013-2014 годы, суть которой заключается в продолжении антинародной и антисоциальных реформ: пенсионной, медицинской, судебной, административной, в подготовке новых: Жилищного и Трудового кодекса, по сути утверждающих неокрепостничество в Украине, реформ, которые возводят коррупционную приватизацию и рейдерство в ранг государственной политики.</p>
<p>Мы, коммунисты, категорически выступаем против таких реформ и такой политики. В этой связи мы требуем еще раз вернуться к вопросу об отмене уже действующей пенсионной и медицинской реформ. Мы призываем все политические силы, которые на словах ратуют за их отмену, доказать это на деле. Мы призываем не допустить принятия рабских Жилищного и Трудового кодексов.</p>
<p>Фракция Компартии также предлагает народным депутатам поддержать во втором чтении в целом наш законопроект о введении для работодателей пени в размере 0,5 процентов в день за несвоевременную выплату заработной платы. Оказывается, можно сегодня 3 шкуры драть с рабочего, когда не выплачивает он своевременно квартирную плату и те же самые жилищно-коммунальные услуги, когда в банке он не возвращает кредит своевременно, то&nbsp; у него забирают квартиру или купленную вещь, а когда ему не выплачивают заработную плату, олигарх не имеет, как говорится, ответственности&nbsp; перед народом и перед государством. Поэтому фракция Компартии и предлагает принять такие решения.</p>
<p>Сегодня очевидно, что народ Украины отстранен от участия в управлении страной, отстранен от власти крупным капиталом. Наша задача – вернуть Украину народу Украины, чтобы наиважнейшие вопросы, которые затрагивают судьбы миллионов людей, вопросы, которые определяют будущее, судьбу будущих поколений, в том числе и вопросы интеграции в международные структуры, решались исключительно прямым волеизъявлением народа через референдумы.</p>
<p>Фракция Компартии обращается ко всем, давайте мы проведем референдум в отношении вступления Украины в Таможенный союз и таким образом…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>СИМОНЕНКО М.П. Проведя референдум о вступлении Украины в Таможенный союз, мы откроем таким образом шлюзы для реального сектора экономики и поддержим украинского производителя. Спасибо.&nbsp;</p>
<p>&nbsp;</p>
<p>ГОЛОВУЮЧИЙ. Шановні народні депутати,&nbsp; у нас уже сьогодні чекає серйозна і клопітка законодавча діяльність. І всі мають бути свідомі того, що маємо напружений графік роботи. Що зумовлює до зібраності та концентрації уваги.</p>
<p>Я вкотре хотів би привернути вашу увагу, шановні депутати, шановні колеги, до питання організації, а точніше, організованості та дотримання дисципліни під час проведення пленарних засідань.</p>
<p>Ми знаходимося не на мітингах, ми знаходимося у вищому законодавчому органі держави. І мої прагнення позбавлені будь-яких менторських наставів. Але все-таки хочу нагадати деякі положення законів, якими мають керуватися в своїй діяльності народні депутати України.</p>
<p>В статті 8 Закону України "Про статус народного депутата" зазначено: "В своїй діяльності народний депутат України повинен дотримуватися загальновизнаних норм моралі. Завжди зберігати власну гідність. Поважати честь і гідність усіх інших народних депутатів України. Утримуватися від дій, заяв та вчинків, що компрометують його самого, виборців, Верховну Раду України і в цілому державу". Нема, ні одного парламенту нема, де депутати не чують один одного. Проблематичне дотримання дисципліни та норм етики на пленарних засіданнях також повністю присвячена глава 9 Регламенту Верховної Ради України. Але, на жаль, слід констатувати, що парламентські будні ще часто-густо сповнені непродуктивними гаяннями часу, на, м'яко кажучи, не етичні, галасливі з'ясування не стільки істини, а скільки створення піар приводів для популістської самореклами. Врешті, нагнітання децибельного фону в сесійному залі не створює не робочу атмосферу, ні надає позитивного іміджу сьомого парламенту. Я доручив офіційно зробити заміри під час засідань. Зараз, сьогодні такі заміри уже робляться. Неможливо нам працювати в такій ситуації в залі. Фактично питання форми підміняє поняття суті. Час збігає на з'ясування вторинного, а первинне залишається в очікуванні своєї черги. Проте, все має бути навпаки.</p>
<p>Сподіваюсь, колеги дослухаються до моїх побажань і нас очікує спокійна та продуктивна робота, принаймні такої від нас чекають наші виборці. Я повернуся завтра до цієї розмови з керівниками фракцій. Ми зберемося завтра, ми повинні почути одного, ми повинні працювати і виконувати свої обіцянки, які ми дали нашим виборцям. Я прошу вас!</p>
<p>Від Партії регіонів хто виступає? Народний депутат Зарубінський, я прошу.</p>
<p>&nbsp;</p>
<p>10:16:12</p>
<p>ЗАРУБІНСЬКИЙ О.О.</p>
<p>Шановні співвітчизники! Шановні колеги! Цього року перша половина травня подарувала нам низку особливих і визначних днів календаря. Так, ці знаменні дні – це свята різних координат, різних епох і навіть походять вони з різних континентів. Але для українських громадян, у всякому разі для переважної більшості наших співвітчизників, вони стали якщо не сакральними, то принаймні своїми.</p>
<p>Зрозуміло, коли 1 травня 1886 року&nbsp; <a name=Temp></a>в Нью-Йорку, Філадельфії і Чикаго робітники оголосили страйк з вимогою восьмигодинного робочого дня, вони навряд чи сподівались, що ХХI столітті цей день як свято людей праці буде відзначатися в різних форматах, але відзначатися в 142 країнах світу. Так час і історія поступово очищують його від пропагандистських штампів&nbsp; нагромаджених роками. Проте для багатьох цей день залишається уособленням добра і справедливості, поваги до людей праці, що продукують матеріальні і духовні блага.</p>
<p>Найдавніше християнське свято&nbsp; Великдень на честь воскресіння в Єрусалимі&nbsp; Ісуса Христа символізує перемогу світла&nbsp; над&nbsp; пітьмою, добра&nbsp; над злом. І це свято загального відродження і оновлення світу.</p>
<p>68 років тому у травневі дні нацизм і фашизм були розгромлені спільними зусиллями антигітлерівської коаліції, і беззаперечно вирішальну роль у перемозі в цьому двобої відіграли наші батьки та діди.&nbsp; І це була справжня перемога, завойована кров'ю і потом, мільйонами життів, людськими стражданнями і мужністю. І це був справжній двобій, адже&nbsp; якою б не була складність історичних процесів, історичних подій, але питання тоді&nbsp; стояло руба, бо можлива альтернатива перемоги над нацизмом і фашизмом була лише одна – це панування нацизму і фашизму на нашій планеті зі всіма його руйнівними наслідками для людства. Прикро і сумно, якщо хтось шкодує за такою альтернативою.&nbsp;</p>
<p>День Перемоги над гітлерівською Німеччиною та її союзниками – це ще й день, коли було покладено край людиноненависницьким спробам ділити за етнічною ознакою нації і народи на першорядні і другорядні. І український народ своєю боротьбою довів, що він ніколи не погодиться відноситися до другорядних. І тому День Перемоги був святом для наших батьків,&nbsp;День Перемоги є святом для нас і День Перемоги буде&nbsp; святом для наших нащадків. І так буде завжди! <i>(Оплески)</i></p>
<p>Ну, а глибоко гуманістична сутність Дня матері беззаперечна. І тому морально-психологічний, духовний, державницький потенціал цих свят ми маємо не тільки розуміти, але й використовувати для історичного поступу, для осучаснення нашої держави, для формування нової якості політики. І ось оця бажана і потрібна нова якість просто вимагає як мінімум відмовитися від декількох речей. По-перше, від постійної орієнтації на спосіб дій, на шкоду змісту дій. Форма не може весь час домінувати над змістом. Так, зміст – це важко, це виснажливо, це не епатажно, бо зміст – це робота, це реальні і системні зусилля. Проте, фіґлярство, блазнювання, театралізовані перформенси, хронічна крикливість ніколи не зможуть собою замінити змістовної роботи.</p>
<p>По-друге, нарешті відмовитися від несамовитої віри в те, що комусь належить монополія на правду, бо це не тільки абсурд, але це і величезна шкода, бо ж добре відомо, шкодити легко, допомагати важко.</p>
<p>По-третє, відмовитися від повсякденної орієнтації, а відповідно і роботи на рейтинги. Рейтинги минущі, але час, згаяний на гонитву за рейтингами за допомогою махрового популізму, стимулювання ненависті і провокування агресії, цей час ніхто не поверне.</p>
<p>Наступне, під впливом політичних баталій такі надзвичайно ємні і позитивні слова "конструктив, конструктивний, конструктивізм" почасти нівелюються, але у конструктивізму є лише одна протилежність – це деструктив і руйнація. Тому, по-четверте, відмовитися від деструктиву, як іноді кон'юнктурно вигідної, але шкідливої моделі поведінки.</p>
<p>І наостанок. Свого часу Уїнстон Черчіль, що будь-яка розумна людина може розробити, здатна розробити план перемоги у війні за умови якщо сама воно не буде відповідати а його реалізацію, тому чи не найголовніше у боротьбі за цінності справедливості і людяності, це практична відповідальність кожного. І тоді всі ми, розуміючи і усвідомлюю чи власну відповідальність сформуємо і головне – виконаємо конструктивний порядок денний для нашої держави.</p>
<p>&nbsp;</p>
<p>ГОЛОВУЮЧИЙ. Фракція "УДАР Віталія Кличка". Хто? Народний депутат Матіос, прошу.</p>
<p>&nbsp;</p>
<p>10:22:49</p>
<p>МАТІОС М.В.</p>
<p>Марія Матіос, фракція "УДАР Віталія Кличка".</p>
<p>Шановний Володимире Васильовичу, шановні колеги! Я хочу поговорити про один аспект нашого суспільного життя – цьогорічне відзначення 9 травня в Україні, а особливо там, де головними ветеранами війни були українські політики, нагадало мені нехитрі маніпуляції моєї студентської молодості. Щоб отримати лікарську довідку, де звільнення від навчання, ми навмисно підвищували температуру тіла, натираючи тіло&nbsp; гірчицею або червоним перцем. Я не знаю, яким перцем натирали на собі мізки деякі наші колеги, але те, що нам вдалося вчергове підвищити суспільну температуру на рівному місці, вже не викликає ні в кого сумніву. Не знаю, навіщо це робиться, окрім як для провокацій і уникнення відповідальності за соціально-економічну, криміногенну та іншу ситуацію в країні. Але збільшення рейтингу будь-якої партії такою ціною не варто неспокою в країні, спокій розхитується з усіх боків і без того. Ті політики, хто не розуміючи грає вар'ята, що не розуміє небезпеки таких речей, політики&nbsp; безвідповідальні. Я хотіла би запитати: яка така висока мета керує тими, хто політику робить на принципі політичного егоїзму? Чому ми словесно змагаємося у тому, щоб дошкульніше сказати або про Схід України, або щоб пекучіше принизити захід України&nbsp; саме у ті дні поминання і згадування тих, хто таки переміг нацизм. Чому ми не хочемо робити таку українську політику, яку би підтримала Україна від Путивля до Карпат, не обов'язково при тому ударяючи в самі печінки і тих, хто живе у Путивлі, і тих, хто дихає смереками? Будь-яка війна закінчується тоді, коли ховають останнього солдата. Чи ми вже облікували всіх загиблих? Чи ми знайшли бодай приблизні місця поховань 37 відсотків колишніх фронтовиків-куфайочників, хоча би в моїй рідній Чернівецькій області, які вважаються пропалими без вісти?</p>
<p>Якщо ми маємо залишки совісті заохочувати на парадах 86-річних ветеранів портретами Сталіна, якщо ми так і не облікували донині, а скільки їх, 80-річних справжніх фронтовиків ще є в Україні, то ми живемо до доморальному, досуспільному, догромадянському стані.</p>
<p>Якщо ми маємо відвагу перекривати дорогу тим, кого завтра вже понесуть на марах, і ми при цьому є в парламенті, і ми при цьому не засудили тоталітаризм і носіїв його ідеології, як це зробила вся нинішня Європа, ми безсердечні громадяни і безвідповідальні політики.</p>
<p>Колеги, всі розмови про примирення, подавання руки одне одному і подібну театральність уже не варті будуть виїденого яйця, бо ще рік-два і непримиренних навіки примирять не політики, а цвинтарні огорожі. Але ми як законодавці в силі зробити лічені роки цих колишніх фронтовиків більш комфортними. Я думаю, що держава не зазнає дефолту, якщо ми справжнім бойовим ветеранам, а не тим, хто пристосовувався до них зі СМЕРШу чи з загранотрядовцями, зробимо виняткові пенсії, як це зробив законодавець для державних службовців із винятковими пенсіями. Я думаю, що ветеранів світової війни від 1939-го до 1950-го років в Україні набагато менше, ніж оцих службовців із особливими заслугами без реальних заслуг. Даймо небідно і спокійно дожити тим, хто воював на всіх українських, білоруських фронтах і воював за сьогоднішню Україну у лавах УПА.</p>
<p>І облишмо суспільну деструкцію і конфронтацію минулому. Кожен із них любив Україну по-своєму, як міг у час світової бойні. Конфронтація ніколи не об'єднає Україну, як ніколи напомпована ненавистю і розбратом країна не стану успішною. Це не означає, що політики не мають бути твердими у принципових питаннях, але політики не мають права бути дурними, коли беруться розв'язувати справжні, а не фантомні проблеми суспільства, коли на кону незалежність країни. І саме через те, що Україна як ніколи є залежною від своєї незалежності, над якої нависла серйозна загроза, фракція "УДАР" Віталія Кличка" вважає, що настав час саме політикам-парламентарям відмовитися від безперервного публічного&nbsp; цькування історії і суду над нею. І настав час перейти до реальної національної згоди зусиллями суспільства. У суспільства є запит на&nbsp; громадянський спокій, і суспільство однозначно&nbsp; підтримує таку позицію Партії Віталя Кличка, що переконливо&nbsp; довели минулі парламентські вибори.</p>
<p>"УДАР" пропонує відмовитися&nbsp; від нагнітання&nbsp; політичного&nbsp; психозу на історичні теми і принизливого&nbsp; поділу людей на переможців і&nbsp; переможених. Ми є громадянами-правонаступниками тієї України, яка&nbsp; внесла живу лепту у перемогу над&nbsp; нацизмом і ім'я цій перемозі – мільйони й мільйони українських життів по обидва боки барикад.</p>
<p>Тому фракція "УДАР Віталія Кличка"&nbsp; пропонує кожній парламентській фракції і позапартійним депутатам&nbsp; визначитися із притомними для такої розмови парламентарями від кожної політичної сили,&nbsp; щоб сісти за стіл переговорів і обговорити&nbsp; політико-правовий документ про принципи національної згоди, яку розробив "УДАР". Ми не&nbsp; пропонуємо заклеїти політикам роти скетчем, коли йдеться про історію. Ми пропонуємо&nbsp; замислитися над прийняттям документу, який би давав змогу Україні адекватно реагувати на виклики часу, а не….</p>
<p>&nbsp;</p>
<p>ГОЛОВУЮЧИЙ. Прошу завершити.</p>
<p>&nbsp;</p>
<p>МАТІОС М.В. Якщо ми справді хоч трохи думаємо&nbsp; про майбутнє України, ми просто зобов'язані мати такий&nbsp;&nbsp; політико-правовий орієнтир для досягнення загальнонаціональних цілей і для вирішення надзвичайно складних соціально-економічних і політичних правових проблем, шлейф від яких тягнеться з нашого тоталітарного минулого.</p>
<p>Вже не сила бути свідком українського політичного землетрусу, коли історичні політики руками мертвих тримають за горло живих.</p>
<p>Прийняття документу, який розробила фракція "УДАР" означатиме, що ми як парламентарі на законодавчому рівні запровадимо саме у стінах парламенту мораторій на пошуки правих і винних у історичних перемогах і поразках, і віддамо цю проблему науковцям, історикам і митцям.</p>
<p>При цьому "УДАР" пропонує відповідальним політикам взяти на себе певні соціально-економічні зобов'язання, ідучи на обопільні поступки. Дякую.</p>
<p>&nbsp;</p>
<p>ГОЛОВУЮЧИЙ. Об'єднання "Свобода", народний депутат Олександр Сич. Прошу.</p>
<p>&nbsp;</p>
<p>10:30:19</p>
<p>СИЧ О.М.</p>
<p>Олександр Сич, Всеукраїнське об'єднання "Свобода", місто Івано-Франківськ. Шановний пане Голово! Перш за все з повагою до вас.</p>
<p>&nbsp;</p>
<p>ГОЛОВУЮЧИЙ. Хвилину. Хвилину, зупиніться, я прошу. Я прошу Партію регіонів. Я прошу, покажіть приклад, послухайте, що каже депутат. Я прошу вас! Я прошу вас, вашу фракцію. Давайте послухаємо! Я прошу вас. Прошу.</p>
<p>&nbsp;</p>
<p>10:30:48</p>
<p>СИЧ О.М.</p>
<p>Шановний пане Голово, з повагою до вас. Але у відповідь на ваші нотації щодо наших протестів проти вживання недержавної мови в парламенті я хочу в такому ж тоні запитати, а в якій державі ви бачили в парламенті вживання недержавної мови? Може, в німецькому парламенті розмовляють французькою мовою, чи у французькому парламенті англійською мовою, або в італійському парламенті китайською мовою?</p>
<p>Якщо не маєте поваги до себе і не маєте гідності, майте повагу до гідності нашої держави. Але я хотів сказати про інакше. 26 квітня чинний режим проявив свою справжню сутність, оголосивши про намір подати до&nbsp;парламенту України законопроект про внесення змін до деяких законодавчих актів України з метою реформування національної акціонерної компанії "Нафтогаз України"&nbsp; (реєстраційний номер 2937). Цей проект передбачає широкий спектр методів передачі Росії української газотранспортної системи, починаючи від здачі в оренду і закінчуючи безкоштовною приватизацією.</p>
<p>Всеукраїнське об'єднання "Свобода" розцінює такий крок як намір до зради державних національних інтересів України. І вважає, що рано чи пізно, але час сьогоднішньої антидержавної вакханалії минеться, і кожен з тих, хто проголосує за такий законопроект, постане перед українським судом. Всеукраїнське об'єднання "Свобода" принципово вважає, що ні в якому разі українську газотранспортну систему не можна ні цілковито, ні частинами передавати під контроль іншої держави. І замість того, аби йти на поступки і здавати наші національні державні інтереси, слід встановити жорстку залежність цін за транзит газу територією України до тих відпускних цін, які існують сьогодні на газі для України. А також включити всі інструменти української дипломатії, аби об'єднати всіх держав, що є транзитерами російського газу у боротьбі проти монополії російського "Газпрому".</p>
<p>Я думаю, що очевидно уже досвід сумнозвісних Харківських угод мав би вас навчити. Рівно три роки тому назад грубо, цинічно, порушивши статтю 17 Конституції України, чинний Регламент, ви здали національні інтереси України, продовживши базування російського Чорноморського флоту до 2042 року. При цьому Україна&nbsp; не отримує сьогодні належні мільярди доларів коштів за ту оренду, яка б мала сьогодні бути. Більше того, російський флот себе сьогодні на українській території веде нахабно. Немає жодної угоди про оренду того чи іншого об'єкту. Всупереч судам захоплені українські маяки, забруднюється акваторія українського моря і так дальше. Сьогодні кожен солдафон російського Чорноморського флоту дозволяє собі розпатякувати, що він залишатиметься на території України, незважаючи на будь-яку позицію українського уряду. Більше того, об вас, Партія регіонів, ваші хазяї витирають ноги. А так, очевидно, вам і потрібно, тому що ніколи до слуг і до рабів іншого ставлення і не може бути.</p>
<p>Окрім того Всеукраїнське об'єднання "Свобода" принципово виступає проти того, щоб в нинішньому порядку денному розглядати законопроекти про так звану вексельну реформу №2846, №2847, №2845. Всі ми прекрасно розуміємо, що ті новації, які завдяки цим законопроектам вводяться, насправді спрямовані на руйнування української бюджетної системи, а зокрема на порушення таких принципів як розрахунки з бюджетом здійснюються виключно у грошовій формі, має бути відповідність обсягів витрат обсягам надходжень і взяття бюджетних зобов'язань має здійснюватися лише в межах планових призначень.</p>
<p>Протягом 20 років Україна наполегливо, цеглинка за цеглинкою, розбудовувала бюджетну систему. У цій залі є багато присутніх тих, хто доклав до цього своїх конструктивних зусиль. Натомість сьогодні вони змушені прислуговувати чинному режиму, прекрасно розуміючи, що векселі можна буде здати у ті установи, які підконтрольні сім'ї, і давати їм можливість наживатися, маючи дисконт у розмірі 50-70 відсотків. Зрозуміло, що, перш за все, це вдарить по експортерах і по тих, хто виконує роботи по державних замовленнях. Значить, вони змушені будуть підняти розцінки рівно настільки, наскільки вкраде сім'я.</p>
<p>Шановні колеги, хочу звернути увагу, що всі наведені мною факти свідчать, чинний режим цілеспрямовано і наполегливо руйнує фінансову основу української незалежності. Сьогоднішній чинний режим подібний не на провід української держави, а на зграю марожерів, мародерів і грабіжників, які тільки тим і зайняті, що думають: як, де і що поцупити в українського народу і здати таким же всесвітнім пройдисвітам як і вони самі за безцінь.</p>
<p>Ми прийшли сьогодні сюди аби цього не допустити. І готові парламентськими…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>СИЧ О.М. Ми, Всеукраїнське об'єднання "Свобода", заявляємо, що прийшли до українського парламенту для того, аби і парламентськими, а якщо і потрібно, то й не парламентськими методами захищати українську незалежність, яка так тяжко далася декілька сотлітнім борцям за державну незалежність України. Слава Україні!</p>
<p>&nbsp;</p>
<p>ГОЛОВУЮЧИЙ. Фракція "Батьківщина", хто виступає? Народний депутат Арсеній Яценюк, прошу.</p>
<p>&nbsp;</p>
<p>10:37:44</p>
<p>ЯЦЕНЮК А.П.</p>
<p>Шановні члени парламенту, ми хотіли би розпочати пленарний тиждень з того, що в Україні сьогодні відновлюється правосуддя, але тільки через рішення Європейського суду з прав людини.</p>
<p>Хочу повідомити, в першу чергу Партію регіонів і Президенту України&nbsp; Віктору Януковичу те, що Європейський суд з прав людини визнав арешт і ув'язнення лідера української опозиції Юлії Тимошенко незаконною. Ми вимагаємо виконання рішення і звільнення Тимошенко. <i>(Оплески)</i></p>
<p>&nbsp;Однією з ключових передумов підписання угоди між Європейським Союзом та Україною -&nbsp; є зупинка політичних переслідувань. Але така зупинка політичних переслідувань повинна також нести і відповідальність тих осіб, які були задіяні в процесі: перше – незаконного розслідування, друге – незаконного звинувачення, третє – незаконного арешту і четверте&nbsp; - винесення незаконних рішень, які Європейський суд з прав людини визнав такими, що порушують базові конвенції з прав людини.</p>
<p>Українська опозиція, а саме Всеукраїнське об'єднання "Батьківщина" вимагає, щоби на цьому пленарному тижні на розгляд парламенту були поставлені наступні питання.</p>
<p>Перше – це питання про створення тимчасової слідчої комісії щодо порушення Конституції при прийнятті незаконних рішень про ув’язнення Юлії Тимошенко і Юрія Луценка.</p>
<p>Друге. Парламент повинен розглянути питання про притягнення до кримінальної відповідальності всіх суддів та прокурорів, які були задіяні в політичних переслідуваннях Юлії Тимошенко і Юрія Луценка. А саме: це 10 суддів та 12 слідчих і працівників прокуратури. До парламенту внесені відповідні постанови. І ми вимагаємо, щоб ті, які порушували закон, які порушували Присягу судді, які виконували телефонні вказівки Адміністрації Президента, а не керувалися принципом справедливості і закону, повинні бути покарані, і вони повинні знаходитись в тюрмі, а не Юлія Тимошенко. <i>(Оплески)</i></p>
<p>&nbsp;Третє. Шановний пане Голово, ви закликали опозицію до того, щоб опозиція в стінах парламенту конструктивно працювала. Це те, з чим&nbsp; Верховна Рада України не може ніяк налагодити роботу протягом доволі тривалого періоду часу, але саме з вини більшості, а не з вини опозиції. Ми чітко заявили про те, що ми вважаємо, що сьогодні на порядку денному&nbsp; України&nbsp; стоять питання, які потребують негайного вирішення не для депутатів, не для Прем'єра і Президента, а для мільйонів українців, які дійсно очікують змін. На превеликий жаль, вся наша спільна робота зводиться до того, що більшість у вигляді фракції Партії регіонів системно відмовляється розглядати ті законопроекти, які потрібні сьогодні для України. Ті комітети,&nbsp;&nbsp;&nbsp;&nbsp;&nbsp; &nbsp;де є більшість Партії регіонів, відхиляють наші законопроекти, як наприклад, коли сьогодні вранці були роздані десятки рішень комітетів про те, що соціальні законопроекти, внесені опозицією, не підтримані профільними комітетами.</p>
<p>Відхилений Закон про амністію в 2013 році. Це амністія по відношенню до&nbsp; тисячі українців, які несправедливо потерпають від незаконного правосуддя та відхилений закон, який&nbsp; не дає можливості звільнити&nbsp; Юлію Тимошенко.&nbsp; Комітетом відхилений Закон про підвищення розміру соціальних стандартів і&nbsp; гарантій громадян для відновлення соціального захисту громадян. Комітетом відхилений Закон про посилення&nbsp; відповідальності за&nbsp; порушення соціальних, трудових гарантій прав працівників. Комітетом відправлений на доопрацювання, а точніше так само відхилений Закон про&nbsp; захист професійної журналістської діяльності. Комітетами відхилений законопроект про денонсацію Угоди між Україною та Російською Федерацією з питань перебування Чорноморського флоту Російської Федерації на території України.</p>
<p>Це пане Голово вам, відповідаючи на&nbsp; питання, ви казали, що опозиція не вимагає денонсації угоди.&nbsp; Опозиція вимагає, але комітет, який контролюється Партією регіонів,&nbsp; це не зробив.</p>
<p>Відхилена так само Угода про денонсацію Угоди між Україною і Республікою Кіпр, куди за останні два роки було відправлено 72 мільярда доларів США. Відхилені й десятки інших законопроектів, які сьогодні вкрай потрібні для того, щоб відновити соціальні, політичні й економічні права українців.</p>
<p>Тому пане Голово, я&nbsp; звертаюся до вас і до керівника найбільшої фракції з партії влади, що якщо ми ведемо мову, що ми працюємо на народ України, то це народ України не в парламенті, а народ України, який стоїть на вулицях. Саме на тій вулиці, коли 18 травня в Києві буде проведена Всеукраїнська акція "Вставай Україно!", десятки тисяч українців прийдуть захищати свої права, прийдуть висловити своє "ні" режиму Віктора Януковича і скажуть…</p>
<p>&nbsp;</p>
<p>ГОЛОВУЮЧИЙ. Прошу дати завершити.</p>
<p>&nbsp;</p>
<p>ЯЦЕНЮК А.П.&nbsp; … і скажуть&nbsp; &nbsp;своє "так" європейській Україні. 18 травня місто Київ, акція "Вставай, Україна!", і Україна так і повстане. <i>(Оплески)</i></p>
<p>&nbsp;</p>
<p>ГОЛОВУЮЧИЙ.&nbsp; Шановні депутати, час для виступу вичерпано, переходимо до розгляду питань. Є пропозиція два питання з сьогоднішнього розгляду зняти – це закон першого читання 2342 і 2342-1, ми визначилися на Погоджувальній раді перенести з розгляду.</p>
<p>І є пропозиція перше питання по закону першому – про усунення неузгодженостей в тексті прийнятого Закону України про внесення змін до Кримінального та Кримінально-процесуального кодексів України теж повернутися ще і узгодити цей закон з усіма фракціями і комітетами, і повернутися до розгляду. А ці питання, які у вас є у порядку денному, розглядати. Не буде заперечень? Немає.</p>
<p>Тому вноситься на розгляд пропозиція про включення до порядку денного сесії проекту Закону, реєстраційний номер 2689, про внесення змін до статті 7 Закону України "Про державну соціальну допомогу малозабезпеченим сім'ям" (щодо осіб, які надають соціальні послуги). То я хотів би надати слово голові Комітету з питань&nbsp; соціальної політики Петру Степановичу Цибенко. Прошу.</p>
<p>&nbsp;</p>
<p>10:46:02</p>
<p>ЦИБЕНКО П.С.</p>
<p>Дякую, Володимир Васильович. Фракція комуністів, Петро Цибенко, голова Ради організації ветеранів України. Комітетом соціальної політики і праці опрацьовано урядовий законопроект номер 2689. Законопроектом пропонується внести зміни до статті 7 Закону України "Про державну соціальну допомогу малозабезпеченим сім'ям, а саме, включити до числа осіб, що мають право на призначення державної соціальної допомоги малозабезпеченим сім'ям тих працездатних членів малозабезпеченої сім'ї, які надають соціальні послуги. Законопроект спрямований на посилення державної підтримки сімей, які опинилися в складних життєвих обставинах, що дозволить покращити їх соціальний захист. Адже на сьогодні особи, які надають соціальні послуги інвалідам другої та третьої групи, не мають право на призначення державної соціальної допомоги малозабезпеченим сім'ям, а отримують лише компенсаційні&nbsp; виплати, розмір яких становить від семи до п'ятнадцяти відсотків прожиткового мінімуму для працездатних осіб. В той же час особи, які надають соціальні послуги інвалідам першої групи, мають право на отримання цієї допомоги.</p>
<p>Отже, законопроектом пропонується надати право на отримання&nbsp; державної соціальної допомоги малозабезпеченим сім'ям, особам, які надають соціальні послуги, інвалідам другої та третьої групи. Комітет, фактично, опрацював цей уже законопроект, є позитивні заключення профільного підкомітету, завтра на засіданні комітету ми його розглядаємо. Отже, я просив би колег підтримати цей... включення до порядку денного зазначеного законопроекту. Дякую.</p>
<p>&nbsp;</p>
<p>ГОЛОВУЮЧИЙ. Дякую. Проект закону з даного питання депутатам роздано. Є необхідність обговорювати це питання для включення?</p>
<p><i>(Шум у залі)</i></p>
<p>Нема? Прошу записатися депутатів. Як будемо розглядати це питання? Скорочена процедура? Скорочена процедура є, да? Прошу Мірошниченко Ігор, "Свобода".</p>
<p>&nbsp;</p>
<p>10:48:27</p>
<p>МІРОШНИЧЕНКО І.М.</p>
<p>Прошу передати слово Руслану Зелику.</p>
<p>&nbsp;</p>
<p>ГОЛОВУЮЧИЙ. Прошу передати.</p>
<p>&nbsp;</p>
<p>ЗЕЛИК Р.Б.</p>
<p>Руслан Зелик, Всеукраїнське об'єднання "Свобода".</p>
<p>Шановне товариство, дійсно, завтра на засіданні комітету ми будемо розглядати даний законопроект. І він як раз, оця законодавча пропозиція спрямована на державну підтримку найменш захищених сімей. Тому вважаю, що&nbsp;ми сьогодні повинні його внести в порядок денний, проголосувати за нього, за те, щоб внести його в порядок денний. Фракція "Свобода" буде голосувати за підтримку цього законопроекту. Дякую.</p>
<p>&nbsp;</p>
<p>ГОЛОВУЮЧИЙ. Прошу, Стоян, Партія регіонів.</p>
<p>&nbsp;</p>
<p>10:49:05</p>
<p>СТОЯН О.М.</p>
<p>Олександр Стоян, фракція Партії регіонів. Шановні колеги , наша політична сила – фракція Партії регіонів, - виконуючи соціальні пропозиції Президента, постійно підтримує ті соціальні закони, які спрямовані на покращання життя в цілому і у даному випадку тих людей, які надають соціальну допомогу інвалідам. Про щой де мова? Хочу дуже популярно пояснити.</p>
<p>Сьогодні є інваліди першої, другої, третьої групи. І ті люди – це, ну і в першу чергу, мама або батько – надають допомогу цим інвалідам першої групи, які не спроможні самі працювати, пересуватися і таке інше. І за це держава їм надає, за ці соціальні послуги соціальну допомогу. Вона на рівні прожиткового мінімуму, але вона якось покриває ті витрати, фізичні, моральні, які надають батьки цим категоріям.</p>
<p>Є категорії інвалідів другої і третьої групи. Також потребують допомоги як з боку рідних, з боку, може, ще якихось опікунів і таке інше. І ці люди фактично отримують 15-20 відсотків прожиткового мінімуму, тобто копійки. Тому ми вважаємо, що треба прирівняти і ці категорії наших громадян, які надають послуги інвалідам другої і третьої групи, надають соціальні послуги.</p>
<p>Тому фракція Партії регіонів буде повністю підтримувати цей законопроект в майбутньому, а сьогодні я прошу включити його до порядку денного. Дякую.</p>
<p>&nbsp;</p>
<p>ГОЛОВУЮЧИЙ. Фракція "УДАР", прошу, народний депутат Розенко.</p>
<p>&nbsp;</p>
<p>10:50:41</p>
<p>РОЗЕНКО П.В.</p>
<p>Павло Розенко, фракція "УДАР" Віталія Кличка". Ну, от так докерувалися країною у нас за ці 3 роки, що у нас ті люди, які надають соціальні послуги інвалідам, ветеранам, малозабезпеченим родинам, іншим категоріям незахищених громадян, сьогодні самі потребують соціальної допомоги з боку держави. Це парадоксальна картина, коли ці люди фактично сьогодні знаходяться за межею виживання, за межею бідності. Безумовно, що це підсумок роботи нинішньої влади, і це підсумок діяльності трьохрічного перебування на своїй посаді і&nbsp; Президента і Кабінету Міністрів&nbsp; на чолі з Азаровим. Очевидно, що фракція "УДАР" підтримує цю ініціативу, але хочемо зазначити, що&nbsp; стимулювання таких категорій працівників повинно&nbsp; йти через&nbsp; високі заробітні плати. Вчитель, лікар, соціальний працівник мають мати базові…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>10:51:54</p>
<p>РОЗЕНКО П.В. … базові високі&nbsp; заробітні плати мають ці категорії. Ми ніколи не&nbsp; будемо мати високого соціального захисту, коли соціальний працівник має мізерну зарплату.&nbsp; Ми ніколи не будемо мати належний рівень охорони здоров'я, якщо сьогодні в Україні лікар має мізерну заробітну плату. Те ж саме можна казати за освіту.</p>
<p>Тому майбутнє України – в достойних заробітних платах вчителю, лікарю, соціальним працівникам і іншим категоріям наших громадян.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Спасибі. Слово народному депутату Яворівському і Ляшко. І будемо приймати рішення.</p>
<p>&nbsp;</p>
<p>10:52:34</p>
<p>ЯВОРІВСЬКИЙ В.О.</p>
<p>Володимир Яворівський, Київ, Троєщина, "Батьківщина".</p>
<p>Шановне товариство! Це&nbsp; колосальний наш недогляд, що ми, власне кажучи, випустили із поля зору людей, які допомагають престарілим, інвалідам і тому подібне. Особливо важливо це сьогодні, коли фактично повсюди майже закриваються сьогодні, принаймні в селах і селищах, будинки престарілих, і люди залишаються фактично – самотні люди, я маю на увазі – залишаються на вулиці. Через те сьогодні ці люди, власне кажучи, жертовно працюють на інвалідів, на престарілих, і їм обов'язково потрібно&nbsp; допомогти. Через те фракція "Батьківщина" віддасть свої голоси за те, щоби включити до порядку денного цей законопроект, а пізніше, коли ми будемо його розглядати у першому читанні,&nbsp;&nbsp; прийняти його. Це дуже важливо і дуже потрібно на сьогоднішній день. Ми зробимо добру справу і хоч трішечки зм'якшимо наші великі гріхи перед&nbsp; українським простолюдом.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Ввімкніть мікрофон депутата Ляшко.</p>
<p>&nbsp;</p>
<p>10:53:44</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Шановний Володимире Васильовичу! Я підтримую законопроект про посилення соціальної допомоги малозабезпеченим сім'ям. Але я хотів би до вас звернутися з іншого приводу. От сьогодні всі депутати їхали до Верховної Ради і бачили, як активно ремонтується проїжджа частина на вулиці Івана Мазепи від "Арсенальної" до Верховної Ради.</p>
<p>Я скільки років їжджу, мені здається, це була одна з нормальних, найкращих доріг. Невже це найбільш необхідно, що треба ремонтувати? Хай ті, хто ремонтують цю центральну дорогу, хай поїдуть на Троєщину, на Борщагівку, на Лісовий, - подивляться отам дороги! Який дурак дав команду ремонтувати цю дорогу?!</p>
<p>Я прошу вас як Голову Верховної Ради з'ясувати це питання і повідомити, хто закопує гроші у те, щоб ремонтувати дороги до Верховної Ради, до Уряду, до Президента, замість того, щоб ремонтувати дороги до сіл, до людей, до мешканців житломасивів у Києві?!</p>
<p>&nbsp;</p>
<p>ГОЛОВУЮЧИЙ. Дякую. Я хочу напомнити депутатам, що у п'ятницю у нас є "година Уряду". Буде уряд в повному складі. І у депутата буде можливість у кожного задати питання. В тому числі й яке ви задаєте.</p>
<p>Переходимо до прийняття рішення. Ставлю на голосування для включення до порядку денного сесії проекту Закону (реєстраційний номер 2689) про внесення зміни до статті 7 Закону України "Про державну соціальну допомогу малозабезпеченим сім'ям" (щодо осіб, які подають соціальні послуги). Прошу народних депутатів голосувати.</p>
<p>&nbsp;</p>
<p>10:55:51</p>
<p>За-354</p>
<p>Проти – 0, утрималось – 0, не голосували – 61. Рішення прийнято. Ідемо далі.</p>
<p>Переходимо до розділу першого читання. І на розгляд вноситься проект Закону про внесення змін до деяких законодавчих актів України щодо запобігання та продитії дискримінації в Україні.</p>
<p>Да, 2342 зняли, ми домовилися.</p>
<p>Вноситься на розгляд проект Закону про внесення змін до деяких законодавчих актів України щодо реалізації державної антикорупційної політики (№2837).&nbsp; Як будемо його розглядати? По повній? По повній чи скороченій?</p>
<p>Тоді ставлю на голосування скорочену процедуру. Хто за пропозицію розгляду цього питання за скороченою процедурою, прошу голосувати.</p>
<p>&nbsp;</p>
<p>10:57:54</p>
<p>За-155</p>
<p>Проти – 76, утрималося – 43, не голосувало – 142. Рішення прийнято.</p>
<p>По фракціях. Партія регіонів – 153, "Батьківщина" – 0, Віталя Кличка – 0, "Свобода" – 0, Компартія – 0, позафракційні – 2.</p>
<p>Слово для доповіді надається народному депутату України Павлу Петренку. Прошу.</p>
<p>&nbsp;</p>
<p>10:58:34</p>
<p>ПЕТРЕНКО П.Д.</p>
<p>Павло Петренко, фракція "Батьківщина". Шановний голово, шановні народні депутати! Ні для кого не секрет, що однією з головних проблем нашої держави є корупція. На підтвердження цього є цифри. Тільки в 2012 році Україна зайняла 144 місце серед 176 країн за рівнем корумпованості всіх гілок влади. За висновками Міністерства юстиції загальна сума збитків від корупційних правопорушень склала більше мільярда гривень. Але реальні цифри набагато більші. Тому європейські інституції неодноразово наголошували нам, що основною проблемою, яку необхідно подолати в Україні для євроінтеграції, є питання корупції у органах державної влади і місцевого самоврядування.</p>
<p>Таким чином ми зараз знаходимося на порозі прийняття відповідального рішення. І я хочу вам представити наш спільний законопроект чотирьох фракцій за номером 2837 щодо боротьби з корупційними діяннями в усіх гілках влади.</p>
<p>Основними новаціями, які пропонуються в цьому законопроекті, є зокрема відкриття антикорупційного реєстру порушень державними чиновниками. Друге – це перевірка тих відомостей, які декларуються державними чиновниками у своїх деклараціях. Третє – це запровадження антикорупційної перевірки всіх нормативно-правових актів, які розглядаються органами державної влади, в тому числі і Верховною Радою. Четверте – це розширення кола осіб, родичів державних чиновників, які повинні здійснювати декларування своїх доходів і витрат. П'яте – це зменшення порогу витрат, які підлягають відповідному декларуванню.</p>
<p>Цей закон є по великому рахунку революційним і він дасть можливість нам всім у цій сесійній залі зробити реальний дієвий крок по боротьбі з корупцією в Україні. Тому я вважаю, що в зв'язку з тим, що цей закон прийнятий і підтриманий представниками всіх чотирьох фракцій, у нас прохання до вас, підтримайте його і в першому читанні, і…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>ПЕТРЕНКО П.Д. Це один з законопроектів, які входять до пакетів євроінтеграційних законів і він є обов'язковим згідно Плану дій щодо лібералізації візового режиму з Європейським Союзом. Дякую.</p>
<p>&nbsp;</p>
<p>ГОЛОВУЮЧИЙ. Дякую. Хто від комітету доповідає? Голова Комітету з питань боротьби з організованою злочинністю і корупцією Віктор Васильович Чумак, прошу.</p>
<p>&nbsp;</p>
<p>11:01:08</p>
<p>ЧУМАК В.В.</p>
<p>Віктор Чумак, 214 виборчий округ, Київ, Дніпровський район, політична партія "УДАР Віталія Кличка".</p>
<p>Шановний Володимир Васильович, шановні колеги, я просто хочу додати те, що говорив мій колега пан Петренко, що ми сьогодні всі абсолютно чітко розуміємо, що в країні нашій корупція – це не є явище, корупція це є середовище, в якому доброчесність є іноді явищем, яке ми можемо спостерігати. Тому боротьба з корупцією, напевно, є або дії щодо протидії корупції, напевно, є головним завданням всіх депутатів. І всі політичні фракції ідучи на вибори, брали на себе зобов'язання щодо посилити цю боротьбу або протидію корупції.</p>
<p>Сьогодні ми маємо певний тест. Тест на те, чи готові депутати дійсно взяти на себе зобов'язання посилити законодавче поле щодо боротьби з корупцією. Я не буду повторюватися&nbsp; і говорити про те, що говорив мій колега про основні новації цього закону, а я скажу, вони дійсно дуже серйозні і дуже дієві. Головне, щоб їх виконували і головне, щоб їх виконувала виконавча влада.</p>
<p>Враховуючи те, що у нас на сьогоднішній день, мені на сьогоднішній день відведено всього дві хвилини, я хочу до стенограми додати декілька зауважень. Ці зауваження напрацьовані нами народними депутатами разом з Міністерством юстиції.</p>
<p>Я хочу до стенограми додати наступне. В "Прикінцевих положеннях" законопроекту нам варто додати, що всі зміни, які стосуються фінансової декларації набирають чинності з 1 січня 2014 року. Таким чином, фінансові декларації за 2013 рік будуть заповнятися за старими правилами. Чому це ми робимо? Щоб не отримати чергове подання до Конституційного Суду з цього приводу.</p>
<p>Тобто нам треба додати, що підпункт 14 пункту 23 законопроекту набирає чинності з 1 січня 2014 року. Також нам треба додати певний час Міністерству юстиції для технічної роботи аби відкрити дані Єдиного державного реєстру осіб, що вчинили корупційні правопорушення.</p>
<p>Тому на прохання Міністерства юстиції пропонується додати, що абзаци з 14 по 20 підпункту 12 пункту …</p>
<p>&nbsp;</p>
<p>ГОЛОВУЮЧИЙ. Прошу дати звершити.</p>
<p>&nbsp;</p>
<p>ЧУМАК В.В. … набирає чинності через шість місяців з дня його опублікування. Мін'юст настоює, щоб абзац 14 підпункту 14 пункту 23 Розділу І виключити. Це стосується осіб, які вперше ідуть на державну службу і в яких не вимагається&nbsp;подавати декларацію про видатки.</p>
<p>І&nbsp; одне зауваження технічного характеру. В частині 12 статті 37 Закону " Про державну службу" слова "умисний злочин вичинений" замінити словами "умисне кримінальне правопорушення"; а слова "до кримінальної відповідальності за вчинення корупційного правопорушення" замінити словами "до відповідальності за вчинення адміністративного корупційного правопорушення пов’язаного з порушенням обмежень, передбачених Законом України "Про засади запобігання і протидії корупції"". Це робиться для того, щоб уникнути, скажемо так, неточності технічної, редакційної неточності щодо притягнення осіб до кримінальної відповідальності за адміністративні правопорушення.</p>
<p>Комітет розглянув цей законопроект, підтримує його і я прошу народних депутатів проголосувати за нього за соснову і в цілому. Дякую за увагу.</p>
<p>&nbsp;</p>
<p>ГОЛОВУЮЧИЙ. Спасибі. Прошу бажаючих прийняти участь в обговоренні записатися від фракцій: два&nbsp; – "за", два – "проти".</p>
<p>Наливайченко, народний депутат, фракція "УДАР", прошу.</p>
<p>&nbsp;</p>
<p>11:04:58</p>
<p>НАЛИВАЙЧЕНКО В.О.</p>
<p>Шановний пане Голово! Шановні народні депутати! Фракція Віталія Кличка у Верховній Раді заявляє про виключну необхідність і важливість для кожного громадянина України, щоб саме в парламенті були ухвалені ті законопроекти, які зараз представляються, – про посилення боротьби з корупцією, а конкретніше про початок в країні антикорупційної люстрації.</p>
<p>Ми вимагаємо, щоб був завтра оприлюднений список найвищих чиновників України, незалежно від посад, які вони займають, з майном, яке вони незаконно надбали, на нашій території чи закордоном, і щоб саме в парламентських слуханнях і в комітетах ми готові розпочати і слухання, і ініціювання процесу притягнення до відповідальності та конфіскації незалежно нажитого або вкраденого від людей майна, підприємств і земель. Вважаємо, що саме з цього має початись чесність у Верховній Раді і ми дійсно побачимо, чи дійсно налаштовані народні депутати України на боротьбу з корупцією.</p>
<p>Друге. Фракція "УДАР Віталія Кличка" і наш лідер Віталій Кличко внесли законопроекти, які вже зобов’язують кожний державний орган&nbsp; слугувати громадянину, а не заставляти громадянина України&nbsp; збирати безкінечні довідки від народження до реєстрації власного підприємства або ж отримання пенсії. Такий законопроект нами внесений і вважаємо, що він є невід'ємною складовою пакету початку антикорупційної люстрації України.</p>
<p>І третє. Вважаємо, що так само найближчим часом мають бути поставлені під контроль і оприлюднені всі державні закупівлі за рахунок державного бюджету, мають бути оприлюднені всі витрати і надходження до державного казначейства, так званий сервер, щоб в щоденному режимі кожний громадянин бачив, скільки в державі є грошей і на що органи влади їх витрачають. Дякую за увагу.</p>
<p>&nbsp;</p>
<p>ГОЛОВУЮЧИЙ. Фракція "Батьківщина", народний депутат Яворівський, прошу.</p>
<p>&nbsp;</p>
<p>11:07:08</p>
<p>ЯВОРІВСЬКИЙ В.О.</p>
<p>Володимир Яворівський, Київ, Троєщина, "Батьківщина"</p>
<p>Шановні колеги, це справді страшно, ми живемо в країні, в якій метастази корупції фактично охопили абсолютно все суспільство від першого кабінету, який є сьогодні в Україні, від Президента до&nbsp; сільської ради, де голова і секретар роздерибанюють сільські землі направо і наліво.</p>
<p>До мене якось на прийом прийшла старенька бабуся з таким от проханням дуже традиційним, щоб повернули її гроші, які&nbsp; на книжці. Я їй пояснював довго про&nbsp; те, що це майже&nbsp; неможливо сьогодні зробити, оскільки ні копійки в бюджеті під це не виділено. Вона пішла, я згортав свої папери й дивлюся в конверті вона мені залишила 10 гривень – це називається прийом до депутата. Я її догнав, ледве догнав і повернув ці гроші. Це справді так, сьогодні не розглядаються, фактично йде&nbsp; декоративна боротьба нібито із корупцією. І ті гроші, які виділяються на боротьбу з корупцією, через&nbsp; корупційні схеми фактично приватизовуються. Через те мені видається, що цей законопроект, внесений нашими колегами, на сьогоднішній день є справді таким посутнім кроком на те, щоб принаймні бодай оцей корупційний удар в Україні, бодай трішки його зменшити. Через те "Батьківщина", і я думаю, що і вся опозиція, ми підтримуємо цей законопроект.</p>
<p>Я мало вірю в те, що сьогоднішня влада здатна і захоче і буде мати політичну волю виконувати цей&nbsp; законопроект, але те, що його треба прийняти, і це, справді, фундаментальна річ, яка може внести певні корективи у боротьбу з корупцією в Україні.</p>
<p>&nbsp;</p>
<p>ГОЛОВУЮЧИЙ.&nbsp; Об'єднання "Свобода", народний депутат Марцінків.</p>
<p>&nbsp;</p>
<p>11:09:09</p>
<p>МАРЦІНКІВ Р.Р.</p>
<p>Прошу… Руслан Марцінків, Всеукраїнське об'єднання "Свобода". Прошу передати слово&nbsp; Олегу Махніцькому.</p>
<p>&nbsp;</p>
<p>ГОЛОВУЮЧИЙ.&nbsp; Прошу передати.</p>
<p>&nbsp;</p>
<p>11:09:18</p>
<p>МАХНІЦЬКИЙ О.І.</p>
<p>Олег Махніцький, Всеукраїнське об'єднання "Свобода". Шановний Голово, шановні колеги! Той факт, що законопроект поданий від чотирьох фракцій, говорить про те, що проблема корупції сьогодні стала надполітичною і загальносуспільною проблемою. Цей закон вдосконалює і встановлює реальні механізми боротьби з корупцією, які забезпечують, власне, протидію такому явищу.</p>
<p>Діюче на сьогодні законодавство, воно, як показав моніторинг, воно містить багато мертвих норм, які не вирішують цієї проблеми. І, власне, цей законопроект поданий на вимогу Євросоюзу, як сказав мій колега Петренко, для того, щоб виконати програму лібералізації візового режиму. Але ж цей законопроект, він хоч і буде вирішувати частково проблеми, але при обговоренні його, при його напрацюванні, коли брали участь представники і Євросоюзу, вони наголосили, що без створення Антикорупційного бюро, без прийняття Закону про перевірку, антикорупційну перевірку осіб, які претендують на державну службу, такий закон, він буде лише допоміжним. І тому лідерами трьох опозиційних фракцій, власне, внесено і запропоновано на цьому пленарному тижні розглянути важливі базові закони – це про Антикорупційне бюро і також про перевірку.</p>
<p>І ще дуже важливий законопроект, без якого не буде вирішено проблему корупції – це прийняття Закону "Про люстрацію". Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Обговорення закінчено. Прошу підготуватися до голосування. Ставлю на голосування проект Закону (№ 2837) про внесення змін до деяких законодавчих актів України щодо реалізації державної антикорупціонної політики для прийняття за основу. Прошу голосувати.</p>
<p>&nbsp;</p>
<p>11:11:44</p>
<p>За-367</p>
<p>Проти – 0, утрималося – 0, не голосували – 50. Рішення прийнято.</p>
<p>Є пропозиція народних депутатів прийняти закон в цілому. Хто за цю пропозицію, щоб прийняти проект Закону 2837, про внесення змін до деяких законодавчих актів України...&nbsp; <i>(Шум у залі)</i></p>
<p>&nbsp;Прошу зняти. Прошу, хто? Народний депутат Журавський, прошу.</p>
<p>&nbsp;</p>
<p>11:12:34</p>
<p>ЖУРАВСЬКИЙ В.С.</p>
<p>Шановні колеги,&nbsp; у нашої фракції є ряд суттєвих зауважень і&nbsp; які треба відпрацювати. В цьому законопроекті є ряд положень, які суперечать основному закону – Конституції України. Тому наша пропозиція: зараз на цьому зупинитися. Дякую.</p>
<p>&nbsp;</p>
<p>ГОЛОВУЮЧИЙ. Керівник фракції, прошу Олександр Сергійович.</p>
<p>&nbsp;</p>
<p>11:12:59</p>
<p>ЄФРЕМОВ О.С.</p>
<p>Уважаемые коллеги, наш коллега Журавский, он ошибся.</p>
<p>&nbsp;</p>
<p>ГОЛОСИ ІЗ ЗАЛУ. Українська! Українська!</p>
<p>&nbsp;</p>
<p>ЄФРЕМОВ О.С. У нас&nbsp; во фракции нет соответствующих замечаний.</p>
<p>&nbsp;</p>
<p>ГОЛОВУЮЧИЙ. Ну, давайте послухаємо.</p>
<p>&nbsp;</p>
<p>ЄФРЕМОВ О.С. Есть замечания в комитете. Если комитет высказывает соответствующие замечания, значит, мы должны посмотреть, прислушаться к ним или нет. Фракция в целом Партии регионов не возражает против принятия в целом. Спасибо. <i>&nbsp;</i></p>
<p>&nbsp;</p>
<p>ГОЛОВУЮЧИЙ. Я пропозиції не чув, тому я переходжу до другого питання до розгляду. <i>(Шум у залі)</i></p>
<p>&nbsp;А, дайте, щоб я почув! Дайте, щоб я почув! Я ще раз кажу: я не чув, що було, ви не дали почути мені.</p>
<p>Прошу, Олександр Сергійович, пропозиція ваша.</p>
<p>&nbsp;</p>
<p>11:13:51</p>
<p>ЄФРЕМОВ О.С.</p>
<p>Фракция Партии регионов не возражает против рассмотрения в целом. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Та вже закінчив! Що ви кричите?!</p>
<p>Прошу, прошу, Наливайченко, "УДАР". Наливайченко, фракція "УДАР", прошу.</p>
<p>&nbsp;</p>
<p>11:14:10</p>
<p>НАЛИВАЙЧЕНКО В.О.</p>
<p>Дякую, пане Голово.</p>
<p>Фракція "УДАР" Віталія Кличка" наголошує, що ті, хто не ознайомилися за свята, а відпочивали за морях, з цим законопроектом, - це не причина не боротися з корупцією. Просимо не увилювати і визначити позицію – і показати громадянам України. Ми наполягаємо на розгляді в цілому. Дякую.</p>
<p>&nbsp;</p>
<p>ГОЛОВУЮЧИЙ. Спасибі.</p>
<p>Увага! Я прошу підготуватися до голосування. Увага!</p>
<p>Ставлю на голосування проект Закону (№ 2837) про внесення змін до деяких законодавчих актів України щодо реалізації державної антикорупційної політики для прийняття в цілому. Прошу голосувати. (Йдіть голосуйте! Не галасуйте!)</p>
<p>&nbsp;</p>
<p>11:15:12</p>
<p>За-373</p>
<p>Проти – 0. Утрималось – 0. Не голосували – 44. Рішення прийнято.</p>
<p>По фракціях. Партія регіонів – 167, "Батьківщина" – 81, блок Віталія Кличка – 37, "Свобода" – 35, Компартія – 30, "Позафракційні" – 23. Рішення прийнято.</p>
<p>Переходимо до іншого питання. Розглядається проект Закону про внесення змін до Закону України "Про засади запобігання і протидії корупції" та Регламенту Верховної Ради України (щодо удосконалення окремих положень).</p>
<p>Ще раз закон… проект закону 2577.</p>
<p>Прошу.&nbsp; прошу, голова Комітету з питань боротьби з організованою злочинністю і корупцією Чумак Віктор Васильович. Прошу.</p>
<p>Давайте послухаємо. Включіть мікрофон. Чумак Віктор Васильович.</p>
<p>&nbsp;</p>
<p>11:16:31</p>
<p>ЧУМАК В.В.</p>
<p>Народний депутат Чумак, 214 виборчий округ.</p>
<p>Шановний Володимир Васильович! У зв'язку з тим, що законом 2837 були враховані всі норми, які були виписані у законах 2577 і 2608, є пропозиція відхилити закони 2577, 2608, не розглядаючи їх. І йти далі по порядку денному.</p>
<p>&nbsp;</p>
<p>ГОЛОВУЮЧИЙ. Приймається?</p>
<p>Прошу, Адам Іванович. Фракція комуністів.&nbsp;</p>
<p>&nbsp;</p>
<p>11:17:02</p>
<p>МАРТИНЮК А.І.</p>
<p>Дякую. Мартинюк, фракція комуністів.&nbsp; Шановні колеги! Особливо я звертаюся до тих, хто в минулому скликанні протягом трьох днів приймав базовий закон. Ви пригадуєте, як прискіпливо ми до нього ставилися і як уважно відносилися до кожної із норм. Я боюся, що зараз, починаючи прийняття поспіхом тих чи інших законопроектів,&nbsp; ми можемо значно погіршити&nbsp; той базовий закон, який діє сьогоднішнього дня.</p>
<p>Те, що стосується наступних двох законопроектів, вони абсолютно заперечують те, що ми зараз з вами прийняли. Тому що, незважаючи на те, що вони нібито не альтернативні, бо в часі розведені, але вони суперечать один одному. Тому я,&nbsp; підтримуючи&nbsp; пропозицію профільного комітету, пропоную зараз голосуванням зняти два наступних законопроекти з розгляду. Не просто їх перенести чи віднести, а зняти з розгляду, поскільки ми уже по суті прийняли закон, який враховує і те, що є в наступних законопроектах.</p>
<p>&nbsp;</p>
<p>ГОЛОВУЮЧИЙ. Всі згодні?&nbsp;</p>
<p>&nbsp;Ставлю на голосування проект Закону (реєстраційний номер 2777)&nbsp; про внесення змін до Закону України "Про засади запобігання і протидії корупції" та Регламенту Верховної Ради України (щодо удосконалення окремих положень) відхилити і зняти з розгляду. Прошу народних депутатів голосувати.</p>
<p>&nbsp;</p>
<p>11:18:57</p>
<p>За-354</p>
<p>Проти – 0, утрималось – 1, не голосувало – 61. Рішення прийнято.</p>
<p>Вноситься на розгляд проект Закону (№ 2608) про внесення змін до деяких законодавчих актів України щодо удосконалення здійснення фінансового контролю та урегулювання конфлікту інтересів. Я прошу, голова комітету Чумак Віктор Васильович, надати слово.</p>
<p>&nbsp;</p>
<p>11:19:36</p>
<p>ЧУМАК В.В.</p>
<p>Володимире Васильовичу! Я прошу зняти з розгляду цей законопроект у зв'язку з тим, що норми цього законопроекту увійшли до закону 2837.</p>
<p>&nbsp;</p>
<p>ГОЛОВУЮЧИЙ. Згодні всі? Увага! Ставлю на голосування проект Закону 2608,&nbsp; про внесення змін до деяких законодавчих актів України щодо удосконалення здійснення фінансового контролю та урегулювання конфлікту інтересів – відхилити і зняти з розгляду. Прошу народних депутатів голосувати.</p>
<p>&nbsp;</p>
<p>11:20:28</p>
<p>За-358</p>
<p>Проти – 0, утрималось – 2, не голосувало – 59. Рішення прийнято.</p>
<p>Вноситься на розгляд проект Закону (№ 2836) про внесення змін до деяких законодавчих актів України щодо удосконалення системи захисту&nbsp;&nbsp;персональних даних. Як будемо це питання розглядати?</p>
<p>Хто за те, щоб розглядати за скороченою процедурою, прошу проголосувати.</p>
<p>&nbsp;</p>
<p>11:21:22</p>
<p>За-187</p>
<p>Рішення прийнято.</p>
<p>Запрошую до слова голову Комітету з питань прав людини, національних меншин і міжнаціональних відносин Валерія Васильовича Пацкана. Прошу.</p>
<p>&nbsp;</p>
<p>11:21:43</p>
<p>ПАЦКАН В.В.</p>
<p>Доброго дня, шановний Голово! Шановні народні депутати! На ваш розгляд пропонується законопроект про внесення змін до деяких законодавчих актів щодо удосконалення системи персональних… захисту, поданий народним депутатом Пацкан, Гайдош, Бенюк, Попеску, Самойленко.</p>
<p>Нормотворча сторона цього закону характеризується у тому і полягає в тому, що він вносить низку змін в Адміністративний кодекс про захист персональних даних.</p>
<p>Зміни спрямовані щодо удосконалення національної системи захисту персональних даних та забезпечення незалежності органу, який здійснює державний нагляд та контроль за дотриманням виконання законодавства у сфері захисту персональних даних.</p>
<p>Законопроект орієнтовано на виконання вимог Конвенції про захист осіб у зв'язку з автоматизованою обробкою персональних даних та протоколу до Конвенції щодо органів нагляду та транскордонних потоків даних. Головною рисою цього закону є те, що він унеможливлює контроль за формуванням бази персональних даних&nbsp; з боку держави, зокрема центрального органу виконавчої влади Державної&nbsp; служби України з захисту персональних даних. Одночасно регулятивні функції у цій сфері передаються Уповноваженому з питань прав людини, оскільки уповноважений є незалежною інституцією.</p>
<p>Наслідком ухвалення цього законопроекту&nbsp; є виконання однієї з вимог Плану дій щодо лібералізації Європейським Союзом візового режиму та &nbsp;сприянням імплементації України про Асоціацію з Європейським Союзом. Хочу привернути вашу увагу на те, що 10 квітня було проведено комітетські слухання з цієї теми. Було враховано думку громадськості, було враховано максимально думку всіх, хто безпосередньо приймає участь в цьому законі. Нами було запрошено до…</p>
<p>&nbsp;</p>
<p>ГОЛОВУЮЧИЙ.&nbsp; Дайте завершити.</p>
<p>&nbsp;</p>
<p>ПАЦКАН В.В.&nbsp; … представників Центральної виборчої комісії, Генеральної прокуратури України, Міністерства юстиції та інших представників органів державної влади.</p>
<p>Шановні колеги, наголошую на тому, що ініціаторами внесення закону є ???сім членів комітету і представників всіх політичних фракцій у Верховній Раді. Прошу прийняти цей законопроект за основу та в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую. Є бажаючі обговорювати? Є один бажаючий. Прошу, Шевченко. Включили вам? Андрій Шевченко.</p>
<p>&nbsp;</p>
<p>11:24:36</p>
<p>ШЕВЧЕНКО А.В.</p>
<p>Колеги, я просто хотів скористатися можливістю, щоб зафіксувати позицію нашої фракції і ще раз пояснити, про що йдеться. З одного боку зараз Україна стогне від дуже недолугого демографічного реєстру, який ставить в абсолютно нездорову ситуацію і підприємців українських, і сотні тисяч українських чиновників.</p>
<p>Я поясню, про що йдеться. На цей момент подано 4 мільйони заявок на реєстрацію баз персональних даних. З них розглянуто 50 тисяч. З іншого боку в нас приватне життя українських громадян захищено дуже мало. На Петрівці можна купити персональні дані. Можна взяти все про всіх.</p>
<p>Можна довго говорити, хто завів нас у цю ситуацію і хто в минулому скликанні продавлював недолугий закон в попередньому вигляді, але очевидно, що потрібно діяти. І діяти в трьох напрямках. Перше – треба скасовувати державний реєстр. Друге – потрібно передавати контроль за цією чутливою сферою від українського уряду до Уповноваженого з прав людини. І третє – потрібно особливо уважно захищати чутливі персональні дані, такі як віросповідання, такі як політичні погляди, тощо.</p>
<p>Цей законопроект враховує всі ці положення, він розроблявся в щільній співпраці з представниками громадських організацій і враховує ключові положення, які були викладені в&nbsp;законопроекті Шевченка і Немирі, який був перекреслений на так званому виїзному засіданні на Банковій.&nbsp; Отже, наша фракція буде голосувати за цей законопроект. Це крок до Європи і це крок до більшого захисту прав людини. Дякую.</p>
<p>&nbsp;</p>
<p>ГОЛОВУЮЧИЙ. Дякую. Партія регіонів, Попеску бажає висловити свою думку. Прошу.</p>
<p>&nbsp;</p>
<p>11:26:11</p>
<p>ПОПЕСКУ І.В.</p>
<p>Дякую. Попеску, фракція Партії регіонів. Вельмишановні колеги, я буду дуже коротко.</p>
<p>По-перше, я звертаю увагу на те, що цей законопроект&nbsp; був розроблений з метою реалізації Національного плану з виконання Плану дій щодо лібералізації Європейським Союзом візового режиму для України, затвердженого Указом Президента України.</p>
<p>І крім того, ми вирішуємо питання виконання наших зобов'язань не тільки перед Європейським Союзом, а також і перед Радою Європи. Оскільки, коли ми працювали, погодилися представники абсолютно всіх фракцій представлені нашому комітету і підписати цей законопроект, і ми врахували багато пропозицій. Я прошу проголосувати не тільки за основу, а також і в цілому. Дякую.</p>
<p>&nbsp;</p>
<p>ГОЛОВУЮЧИЙ. Всі висловилися? Ставлю на голосування проект Закону 2836 про внесення змін до деяких законодавчих актів України щодо удосконалення системи захисту персональних даних за основу і в цілому.</p>
<p>Прошу голосувати народних депутатів.</p>
<p>&nbsp;</p>
<p>11:27:30</p>
<p>За-348</p>
<p>Проти – 0, утрималось – 0, не голосували – 71. Рішення прийнято.</p>
<p>Розглядається в другому читанні проект Закону (номер 1263) про внесення зміни до статті 263-1 Кримінального кодексу України у зв'язку з приєднанням України до Протоколу проти незаконного виготовлення та обігу вогнепальної зброї, її складових частин і компонентів, а також боєприпасів до неї, який доповнює Конвенцію Організації Об'єднаних Націй проти&nbsp;транснаціональної організованої злочинності. І я запрошую до слова доповідача – секретаря Комітету&nbsp; з питань законодавчого забезпечення Віталія Станіславовича Журавського.</p>
<p>&nbsp;</p>
<p>11:28:36</p>
<p>ЖУРАВСЬКИЙ В.С.</p>
<p>Шановний головуючий! Шановні колеги! За наслідками розгляду в першому читанні Верховна Рада України прийняла рішення про прийняття зазначеного законопроекту (реєстр 1263) за основу з дорученням головному комітету підготувати його до другого читання.</p>
<p>При підготовці цього законопроекту до розгляду в другому читанні до комітету надійшло 3 пропозиції від суб’єктів права законодавчої ініціативи народних депутатів, а саме: поправка номер 1 – від шановних Геннадія Федоряка та Руслана Сольвара; поправка номер 2 – від Геннадія Федоряка, Руслана Сольвара і Миколи Паламарчука; і поправка номер 3 – від Андрія Кожем'якіна.</p>
<p>Поправку номер 1, що стосувалася виключення з назви та диспозиції статті 263 значком 1 Кримінального кодексу України такого поняття як "фальсифікація", комітет не підтримав.&nbsp;</p>
<p>Поправку номер 3 Андрія Кожем'якіна комітет підтримав, як і поправку номер 2 Геннадія Федоряка, Руслана Сольвара і Миколи Паламарчука в цій частині. Комітет одну поправку відхилив, дві врахував, одну з яких частково.&nbsp;</p>
<p>Законопроект завізований Головним юридичним управлінням Апарату Верховної Ради України.</p>
<p>За результатами розгляду на своєму засіданні Комітет з питань законодавчого забезпечення правоохоронної діяльності ухвалив рішення: рекомендувати українському парламенту прийняти законопроект (реєстраційний номер 1263) в другому читанні та в цілому як закон. Прошу підтримати.</p>
<p>&nbsp;</p>
<p>ГОЛОВУЮЧИЙ. По поправці першій, Федоряк і Сольвар – відхилена. Є, наполягаєте? Нема. Тоді давайте проголосуємо редакцію комітету. Прошу народних депутатів голосувати.&nbsp;&nbsp;&nbsp;</p>
<p><b>&nbsp;</b></p>
<p>11:31:01</p>
<p>За-326</p>
<p>Рішення&nbsp; комітету підтримано.</p>
<p>А от враховано частково, народний депутат Селіваров, Федоряк, Паламарчук настоюєте на голосуванні? Ні. Тоді дякую.</p>
<p>Є пропозиція:&nbsp; проект Закону (№&nbsp; 1263) про внесення змін до статті 263-1 Кримінального кодексу України в зв’язку з&nbsp; приєднанням&nbsp; України до Протоколу проти незаконного виготовлення та обігу вогнепальної зброї, її складових частин і компонентів, а також боєприпасів до неї, який доповнює Конвенцію Організації Об'єднаних Націй проти транснаціональної організованої злочинності прийняти в другому читанні та в цілому. Прошу народних депутатів голосувати.</p>
<p>&nbsp;</p>
<p>11:32:19</p>
<p>За-346</p>
<p>Проти – 0, утрималось – 0, не голосувало – 72. Рішення по цьому закону прийнято.</p>
<p>Розглядається&nbsp; законопроект проект Закону (№ 0977) про внесення зміни до Конституції України щодо недоторканності. Одержано висновок Конституційного Суду України&nbsp; від 10.07.2012 року.</p>
<p>Я запрошую доповідача голову Комітету з питань правової політики Писаренко Валерія Володимировича.</p>
<p>&nbsp;</p>
<p>11:33:26</p>
<p>ПИСАРЕНКО В.В.</p>
<p>Шановний Голово Верховної Ради, шановні народні депутати України! Комітет з питань правової політики розглянув за дорученням Голови Верховної Ради&nbsp; України на своєму засіданні 6 березня 2013 року Проект Закону України про внесення змін до Конституції&nbsp; України щодо недоторканості (реєстраційний номер 0977).</p>
<p>Метою законопроекту, внесеного народними депутатами України Томенком, Міщенком, Сасом та іншими, є позбавлення народних депутатів України, Президента України та суддів права на недоторканість. Для досягнення цього законопроектом передбачається внесення змін до статей 80, 105, 126 та 149 Основного Закону України.&nbsp;</p>
<p>20 червня 2012 року законопроект направлено до Конституційного Суду України для отримання&nbsp; висновку щодо відповідності вимогам статей 157, 158 Основного Закону України.</p>
<p>10 липня 2012 року Конституційний Суд України ухвалив висновок у справі за зверненням Верховної Ради&nbsp; України. Згідно з цим висновком Конституційний Суд України визнав такими, що відповідає вимогам Основного Закону України положення законопроекту, яким пропонується частиною 1 та 3 статті 80 Конституції України виключити.</p>
<p>Конституційний Суд України визнав такими, що не відповідають вимогам частини 1 статті 157 Конституції України положення законопроекту, якими пропонується внести зміни до статей 105, 126 та 149 Основного Закону України.</p>
<p>Відповідно до частини 1 статті 150 Регламенту Верховної Ради&nbsp; України якщо у висновку Конституційного Суду України законопроект про внесення змін до Конституції України в цілому або його окремі положення визнано такими, що не відповідають вимогам статей 157 і 158 Конституції України, а також у разі, якщо у висновку Конституційного Суду України є застереження до положень такого законопроекту, Верховна Рада вирішує питання про подальшу роботу над законопроектом і визначає: перше –&nbsp; строк подання відповідними суб'єктами пропозицій і поправок до законопроекту; друге –&nbsp; строк опрацювання пропозицій та поправок до законопроекту головним та іншими комітетами; третє – строк надання відповідних документів народним депутатам України; четверте – дату розгляду пропозицій, поправок до законопроекту на засіданні Верховної Ради України.</p>
<p>Згідно з частиною другою статті 142 Регламенту Верховної Ради України суб'єктами права подання до Верховної Ради пропозицій, поправок, законопроектів про внесення змін до Конституції України є Президент України, а також народні депутати України у кількості, яка передбачена статтею 154 частиною першою статті 156 Конституції України для подання до Верховної Ради відповідних законопроектів.</p>
<p>З метою забезпечення реалізації вимог статті 159 Конституції України та завершення конституційної процедури розгляду проекту Закону про внесення змін до Конституції України щодо недоторканості (реєстраційний номер 0977) у зв'язку з висновком Конституційного Суду України від 10 липня 2011 року, комітет вирішив рекомендувати Верховній Раді України прийняти проект Постанови Верховної Ради України про подальшу роботу над законопроектом. Водночас, звертаю увагу, що зазначений проект постанови було підготовлено комітетом та внесено ще у березні місяці цього року. З незалежних від комітету причин цей проект постанови до сьогодні не було розглянуто. Строки, які було запропоновано комітетом для доопрацювання законопроекту про внесення змін до основного закону України, сплили.</p>
<p>Звертаю вашу увагу, шановні народні депутати, що у випадку&nbsp; вчасного прийняття запропонованого комітетом проекту постанови, саме сьогодні.... ми мали б розглядати вже доопрацьований законопроект. Як можливий вихід з ситуації, яка склалася,&nbsp; комітет пропонує таке.</p>
<p>Перше. Передбачити в тексті закону такі речі. Подання пропозицій та поправок до законопроекту встановити до 31 травня 2013 року. Опрацювання відповідними комітетами пропозицій та поправок до законопроекту здійснити у період до 14 червня 2013 року. Подання народними депутатами України документів, передбачених частиною третьої статті 150 Регламенту Верховної Ради України документів, 18 червня 2013 року. Проведення розгляду законопроекту на пленарному засіданні Верховної Ради України – 20 червня 2013 року.&nbsp;І в цілому просимо прийняти проект постанови, запропонований комітетом.</p>
<p>Ще раз хочу зазначити, шановні народні депутати: законопроект в частині ухвалений Конституційним Судом України як конституційний. Для того, щоб йому дати подальше життя, Верховна Рада повинна, затвердивши ті зміни, які я зачитав тільки що щодо термінів розгляду законопроекту, повернути його до комітету, де шановні народні депутати будуть мати можливість доопрацювати цей законопроект і внести на розгляд парламенту, викресливши ті моменти, які визнані Конституційним Судом такими, що не відповідають Основному Закону України. Дякую.</p>
<p>&nbsp;</p>
<p>ГОЛОВУЮЧИЙ. Є питання до доповідача?</p>
<p>Питань немає. Дякую. Сідайте.</p>
<p>Прошу записатися на виступи від комітетів… від фракцій, і потім від депутатів.&nbsp;Є. Партія регіонів, Момот.</p>
<p>&nbsp;</p>
<p>11:39:43</p>
<p>МОМОТ О.І.</p>
<p>Прошу передати слово народному депутату Гузенку.</p>
<p>&nbsp;</p>
<p>ГОЛОВУЮЧИЙ. Прошу передати.</p>
<p>&nbsp;</p>
<p>11:39:54</p>
<p>ГУЗЕНКО К.О.</p>
<p>Шановний Володимир Васильович, шановні колеги, в умовах представницької демократії влада народу здійснюється безпосередньо і через представників. Вони ж в ідеалі несуть повну відповідальність за стан справ у державі. Це створює певні ризики для їх діяльності. Тому деякі найвищі посадові особи в Україні мають статус недоторканості. Недоторканість, за тлумаченням Конституційного Суду України, є важливою конституційною гарантією забезпечення безперешкодного та ефективного здійснення функцій, яка не є особистим привілеєм, а має публічно-правовий характер. Проте сьогодні рівень недоторканості та її тлумачення створюють умови для негативного ставлення громадян України&nbsp;до неї.</p>
<p>Приклади існування статусу недоторканості в інших державах ілюструють необхідність його існування і в Україні. Проте недоторканість депутатів Верховної Ради повинна носити суто парламентський характер. Тому пропоную підтримати пропозиції комітету.&nbsp;Дякую за увагу.</p>
<p>&nbsp;</p>
<p>ГОЛОВУЮЧИЙ. Фракція "УДАР Віталія Кличка". Розенко, прошу.</p>
<p>&nbsp;</p>
<p>11:41:06</p>
<p>РОЗЕНКО П.В.</p>
<p>Павло Розенко, фракція "УДАР". Прошу передати слово Наталії Агафоновій.</p>
<p>&nbsp;</p>
<p>ГОЛОВУЮЧИЙ. Прошу включити Наталію Агафонову. Прошу мікрофон включити на трибуні.</p>
<p>&nbsp;</p>
<p>11:41:14</p>
<p>АГАФОНОВА Н.В.</p>
<p>Наталія Агафонова, фракція "УДАР Віталія Кличка". Взагалі я хочу зазначити, що необхідність змін до Конституції щодо недоторканості і депутатської, і Президента, і суддівської вже давно є нагальною необхідністю. Але це питання з тих чи інших політичних міркувань постійно гальмувалося протягом останніх 10 років.</p>
<p>Необґрунтований розвиток положень норм Конституції –&nbsp; 80-ї, 105-ї, 126-ї, 149-ї Конституції України – вступив в суперечність з одним з засадничих положень Конституції України, а саме з рівністю всіх громадян перед законом.</p>
<p>Правовий режим, що сформувався, поставив Президента, депутатів та суддів над&nbsp; Законом, наділив їх необмеженими повноваженнями. В нашій країні абсолютизовано недоторканість.</p>
<p>Об'єктивно оцінюючи нинішню ситуацію в державі, цей інститут як органічна складова взагалі-то інституту депутатів&nbsp; Президента і суддів він не є тим механізмом, який забезпечує права і свободи людини і громадянина. На сьогодні цей механізм виступає стіною, яка розділяє громадянина і яка розділяє ту еліту&nbsp; політичну, яка себе так називає,&nbsp; і здійснює… дійсно, є тим, що не дає&nbsp; відчувати громадян,&nbsp; народу України себе вільними і рівними у цій державі.</p>
<p>Парадокс недоторканості по-українські полягає в тому, що є той важіль, який надає можливість для політичної корупції в державі. І якщо покласти на шальки терезів депутатську недоторканність і як гарант, і інструмент гарантії їх діяльності і з іншого боку як інструмент політичної корупції, то переважає остання.</p>
<p>Взагалі щодо висновку Конституційного Суду в частині Президента, то я хочу сказати, що взагалі-то статтями передбачено, що у випадку відсутності Президента, його обов'язки покладаються на Прем'єр-міністра. Але, якщо Конституційний Суд вважає, що це положення не є конституційним, то я прошу підтримати пропозицію комітету щодо надання часу для надання поправок.</p>
<p>І з цими поправками ми будемо намагатися змінити статус Президента для того, щоб і він також був в рівних, був рівним з депутатами і суддями. І також, щоб ці положення були конституційними. Тому, фракція "УДАР" підтримує пропозицію комітету і буде голосувати "за". Дякую.</p>
<p>&nbsp;</p>
<p>ГОЛОВУЮЧИЙ. Дякую. Об'єднання "Свобода", народний депутат Мохник, прошу.</p>
<p>&nbsp;</p>
<p>11:44:34</p>
<p>МОХНИК А.В.</p>
<p>Андрій Мохник, Всеукраїнське об'єднання "Свобода". Наша політична сила весь час підтримувала ідею про скасування депутатської недоторканності в усіх її проявах. І про це говорить наша програма захисту українців, в якій це чітко зазначено.</p>
<p>Проте, в тому усіченому варіанті, в якому нам пропонують проголосувати цей законопроект, це неприпустимо. Кишеньковий Конституційний Суд пішов знову методом вибіркового правосуддя. Вони продемонстрували, що крім тих людей, які можуть бути позбавлені депутатської недоторканності, є люди, які, наприклад, не можуть бути позбавлені недоторканності. Зокрема, Президент і судді.</p>
<p>Можна собі тільки уявити, яким чином режим Януковича, який сьогодні активно протидіє опозиції, буде діяти в умовах, коли буде скасована депутатська недоторканність. При тому, що недоторканність суддів і недоторканність Президента залишиться в силі.</p>
<p>Навіть зараз, маючи весь репресивний апарат в своєму підпорядкуванні, навіть зараз, маючи власне всі повноваження, вони бояться опозицію і намагаються знайти важелі впливу. Те, що сьогодні проти депутатів, які в принципі мають недоторканність, "Беркут" може застосовувати силу, в чому ми пересвідчилися вже неодноразово. Те, що сьогодні проти депутатів-патріотів, націоналістів порушені кримінальні справи, що в принципі і не дивно, тому що цей режим є продовженням отої окупаційної адміністрації, яка існувала в Україні, і цей режим продовжує навішувати ярлики кримінальних злочинців українським націоналістам. Тому що насправді їм нічим крити, і єдиний спосіб, яким вони можуть убезпечитися від депутатів-націоналістів, від депутатів від опозиції, це спосіб кримінального переслідування.</p>
<p>І тому Конституційний Суд вирішив, що цей законопроект можна усікти і зробити в такий спосіб, намагатися протягнути це рішення через парламент. Згадайте, скільки разів питання депутатської недоторканності стояло в цьому залі, але весь час воно не голосувалося. Не голосувалося з огляду на те, що не може бути привілеїв щодо одних, а при цьому всьому не виконуватися Конституція щодо інших.</p>
<p>І в цій ситуації Всеукраїнське об'єднання "Свобода" утримається при голосуванні, тому що ми вважаємо, що треба знову пройти цю всю конституційну процедуру і зробити так, щоби недоторканності були позбавлені всі без винятку посадові особи держави: Президент, судді, народні депутати. Привілеїв не має бути ні в кого. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Фракція "Батьківщина", народний депутат Томенко. Прошу.</p>
<p>&nbsp;</p>
<p>11:47:32</p>
<p>ТОМЕНКО М.В.</p>
<p>Шановні колеги, історико-філологічна одна правка. Бо тут мене наші філологи критикують і просять, щоб я сказав, що колись в Україні&nbsp; наречені були недоторканими або цнотливими. А ми говоримо про недоторканність зараз. Є деякі нюанси з цією справою.</p>
<p>Так от, коли ми говоримо про інститут політичної і правової недоторканності, ми як ініціатори цього подання виходили з нашої спільної солідарної позиції. І я вам доповідаю, що протягом перебування у парламенті велика кількість тут політиків, юристів голосує за даний законопроект в незалежності&nbsp;від того, хто його вносить.</p>
<p>Нагадаю, наша фракція "Батьківщина" одноголосно підтримала законопроект народних депутатів Віктора Януковича і Олександра Лавриновича, які запропонували реалізувати на практиці принцип "закон один для всіх". Він один для майже 10 тисяч суддів, для Президента України і для народних депутатів.</p>
<p>Що сьогодні відбудеться, якщо ми підтримаємо рішення Конституційного Суду і будемо рухатися далі? Ми будемо діяти в такій системі координат, що Президент наш живе своїм життям і своїм, так би мовити, правової диспозицією, судді і далі виносять політично вмотивовані замовні рішення, ми їх не чіпаємо, а ми сконцентровуємо увагу над депутатським корпусом.</p>
<p>Тому ми вважаємо, що такий підхід є вибірковий і неправильний. Він тільки підтверджує принцип вибірковості, який був застосований по відношенню до Юлії Тимошенко, Юрія Луценка чи інших колег. Давайте ще цей принцип вибірковості застосуємо на 450 депутатів.</p>
<p>Тому вихід тут тільки один – ми мусимо мати єдину солідарну політичну згоду. В українській державі не може бути жодної недоторканної людини, чи це районний суддя, чи суддя Верховного Суду, чи народний депутат України, чи Президент. Тому вихід лише один – ми повинні подавати спільний законопроект, де ще раз переконувати, що наші виборчі вимоги – це не просто декларації, це вимоги українського суспільства, і наводити аргументи Конституційного Суду, що він не може підписувати рішення, які подають йому з Адміністрації Президента. Він повинен діяти, захищати права і свободи всіх громадян.</p>
<p>Тому фракція "Батьківщина" в обрізаній версії недоторканності голосувати не буде і грати в ці ігри не буде. Ми хочемо, щоби недоторканність, як рецидив старої системи був знищений як такий і знищений для всіх посадових осіб. За такий варіант ми будемо голосувати. Такий варіант ми будемо готувати і лише такий варіант дає можливості бути чесним перед нашими виборцями і перед країною. Не можна одних зробити такими, що виконують закон, а решта дозволити не виконувати закон. "Закон один для всіх" – це лозунг, який "Батьківщина" підтримує і буде реалізовувати.</p>
<p><b>&nbsp;</b></p>
<p>ГОЛОВУЮЧИЙ. Дякую. Від фракції комуністів, прошу, Симоненка Петра Миколайовича включити.</p>
<p>&nbsp;</p>
<p>11:50:39</p>
<p>СИМОНЕНКО П.М.</p>
<p>Симоненко, фракція комуністів. Шановні колеги, я хочу вам нагадати, що в 2004 році, коли помаранчева прийшла команда до влади, то шельмували комуністів за те, що ми комуністи наполягали на відміні і скасуванні недоторканності всіх осіб: і Президента, і суддів, і народних депутатів. І тоді так звані помаранчеві з ума сходили і казали, що тільки депутатів треба позбавити недоторканності.</p>
<p>Я ще раз підтверджую від імені фракції комуністів, що ми будемо послідовними і будемо голосувати за скасування недоторканності і Президента, і народних депутатів, і суддів. Всіх треба поставити в рівні умови перед законом.</p>
<p>І наша позиція фракції Компартії послідовна. Тоді, коли ви були при владі помаранчеві, ви тоді якраз намагалися зробити те, що зараз роблять руками Конституційного Суду. Дякую.</p>
<p>&nbsp;</p>
<p>ГОЛОВУЮЧИЙ. Я прошу записатися на від депутатів, хто бажає прийняти участь в обговоренні. Прошу, записатися.</p>
<p>Компартія України, Гордієнко.</p>
<p>&nbsp;</p>
<p>11:51:57</p>
<p>ГОРДІЄНКО С.В.</p>
<p>Сергій Гордієнко, фракція Компартії України, Полтавщина.</p>
<p>Я хотів би ще і ще раз засвідчити всьому українському суспільству про те, що послідовна позиція фракції Компартії України про необхідність скасування недоторканності. Усі повинні бути рівні перед законом. І ми проголосуємо за даний законопроект так, як і голосували у всіх скликаннях попередніх саме парламентів.</p>
<p>Але ми є послідовними і в тому, що повинна бути скасована недоторканність як для Президента, так і для суддів у нас в Україні. Бо тому, що не статус народного депутата дає недоторканність. Сьогодні ми звертаємо увага всього українського суспільства на те, що справді недоторканними в нашій України є ті, у кого є кошти, бо вони відкупляться перед будь-яким судом від будь-якої відповідальності.</p>
<p>Давайте серйозно задумуватися, в кожному наступному законопроекті, який&nbsp; будемо саме творити як зробити доторканнями тих, у кого є великі і дуже великі саме кошти, бо це є головна проблема нашого суспільства. Тому, голосуємо і підтримуватимемо всі законопроекти, які роблять всіх рівними перед законом. Необхідно скасовувати недоторканність у Президента, у суддів і в народних депутатів України. Перед суспільством повинні всі рівні. Така послідовна позиція фракції Компартії України була у всіх скликаннях. Ми будемо також притримуватися її і при голосуванні за нинішній законопроект. Дякую.</p>
<p>&nbsp;</p>
<p>ГОЛОВУЮЧИЙ. Фракція "Батьківщина", народний депутат Терьохін, прошу.</p>
<p>&nbsp;</p>
<p>11:53:56</p>
<p>ТЕРЬОХІН С.А.</p>
<p>Краще за мене цим провладним фармазонам вріже Руслан Князевич. Прошу передати.</p>
<p>&nbsp;</p>
<p>ГОЛОВУЮЧИЙ. Прошу, народний депутат Князевич.</p>
<p>&nbsp;</p>
<p>11:54:08</p>
<p>КНЯЗЕВИЧ Р.П.</p>
<p>Шановні колеги, мушу вам відкрити одну таємницю: жодних висновків Конституційного Суду з приводу цього законопроекту не існує в природі. Конституційний Суд взяв свій попередній висновок по іншому законопроекту, який сьогодні крадькома схований під шухлядку, адже ж було 2 законопроекти, і просто відтворив ті норми, які він писав в попередньому законопроекті у висновку, новий висновок. Чому він визнав неконституційними положення, що стосуються недоторканності Президента і суддів? Вдумайтесь!</p>
<p>Що стосується Президента, Конституційний Суд пише, що якщо, не дай Бог, парламент дозволить собі скасувати недоторканність Президента, це призведе до ліквідації незалежності і є посяганням на територіальну цілісність України. Шановні колеги, в нас чи не єдина країна в світі, де є абсолютною недоторканність Президента. В нас немає парламентської абсолютної недоторканності, в нас відносна недоторканність. Вже скільки разів при необхідності парламент показував, що він не буде ховати нікого в разі, якщо є достатньо підстав для того, щоби дати згоду на притягнення до відповідальності.</p>
<p>Більше того, нещодавно в нас винайдено інші, новітні способи фактично усунення&nbsp;&nbsp; перепони щодо недоторканності і припинення повноважень депутатів через судові органи. Але, що стосується Президента, він у нас абсолютно недоторканний. Тому що Конституційний Суд, який всі ці 15 років мав стояти на сторожі конституційності, закрив очі на те, щоб процедура імпічменту в українській Конституції і через закони мертва. Вона не реалізована за визначенням. Більше того, не прийнята низка законів, які хоча б гіпотетично відкривають шлях до такої процедури.</p>
<p>А що стосується суддів, то це взагалі абсурд з абсурдів. Конституційний Суд нарешті згадав, що і вони судді, і через страх того, що й до них може дійти можливість зняття недоторканності і доведеться відповідати за всі ці рішення, які вони по наприймали. Вони з себе і тільки про себе пишуть в цьому висновку не соромлячись, фактично, закриваючи очі на всіх інших суддів, а прикриваються при цьому в основному європейськими конвенціями, які потім стали підставою в Європейському Суді для скасування переважної більшості судових вироків, які прийняті тими суддями яких вони захищають. І врешті-решт дійшли до висновку, що якщо ми не дай Боже, скасуємо недоторканність суддів – це може позбавити українських громадян на те, щоб забезпечити їхнє право на судочинство і захист інтересів у судах. Не переживайте за українських громадян, як тільки ви з суддів знімете недоторканність цих прав і&nbsp; можливостей навпаки врази буде більше, тому що безкарність&nbsp; дев'яти тисяч українських суддів породжує ту ганьбу, яку ми маємо зараз і перед Європою ми вже просто не маємо куди в Сірка очі ховати за кожне судове рішення.</p>
<p>Шановні колеги, вирішення цього питання в цій площині, яка пропонується – не є вирішенням, це є спробою легітимізувати рішення Конституційного Суду&nbsp; за це голосувати не можна…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>КНЯЗЕВИЧ Р.П. … він не має&nbsp; авторів, його автор Конституційний Суд. Нам треба його відхиляти вносити повторно той самий законопроект і попробувати переконувати весь зал в тому, що ми не можемо робити будь-які вибіркові речі щодо недоторканності, бо це наш святий&nbsp; обов’язок почитайте свої перевиборчі програми.</p>
<p>&nbsp;</p>
<p>ГОЛОВУЮЧИЙ. Народний депутат Олег Ляшко, прошу.</p>
<p>&nbsp;</p>
<p>11:57:56</p>
<p>ЛЯШКО О.В.</p>
<p>Олег Ляшко, Радикальна партія. Колега Князевич закінчив свій геніальний виступ словами "почитайте свої передвиборчі програми". Так давайте і почитаємо.</p>
<p>Програма "Нашої України", "почилої в Бозі", але ….. тут багато є, нашоукраїнці не дадуть мені збрехати, із чим йшли на вибори? Скасуємо депутатську недоторканість. В якому році це було? Дай Бог пам'яті… 2007 рік. Пройшло шість років. Де "Наша Україна"? Немає разом з Ющенком, загули запроданці. А недоторканість як була, так і є. А ті, хто найбільше кричав за скасування недоторканості і йшли у першій&nbsp; п'ятірці, сидять тут разом із цією недоторканістю.</p>
<p>Тому питання депутатської недоторканості – це рубікон, це білі люди і чорні люди. Є недоторканість – ти біла людина, немає недоторканості, тебе "за три колоски" посадять і з тюрми не випустять. А якщо є недоторканість, роби злочини, ходи по головах, знущайся, обкрадай людей – і як "з гуся вода", бо він отут сидить.</p>
<p>Володимир Васильович, коли в депутатів не буде недоторканості, отут на дві третіх поміняється склад парламенту. Ви сьогодні керуєте олігархами і бізнесменами, які йдуть до парламенту за одним – за лобіюванням власного бізнесу і за недоторканістю. Я правду кажу чи неправду, оті, що сміються? Отож бізнесмени і сміються, олігархи. А чого сміються? Бо вони гроші тут заробляють стільки, що простій людині за десять життів не заробити. От для чого їм треба недоторканість.</p>
<p>Тому недоторканість депутатів має бути зняти. Але так само, і це цілком очевидно, має бути знята недоторканість і з Президента, і з суддів. І коли мені шановний колега Писаренко посилається на висновки Конституційного Суду… Валерію, є прописна істина, яку знає кожна людина в Україні: в Україні немає незалежного Конституційного Суду. Це не Конституційний Суд, а це – "чого ізволітє?... одобрямс!" Він Кучмі колись другий термін замість третього робив, він Конституцію незаконно поміняв у 2009 році, і сьогодні&nbsp; Президента і суддів захищає. Від кого захищає? Від людей захищає.</p>
<p>Так ви думаєте, вам та недоторканість поможе, коли&nbsp;народ вас на вилах буде виносити. І не заховаєтесь ні за яку недоторканість, і тому недоторканість має бути скасована з усіх: з Президента і з суддів, і з депутатів. Досить! От тут касту недоторканих зробили. Між іншим, у Єгипті каста недоторканих – це була найнижча каста. А ви сьогодні себе вважаєте елітою. Ви – не еліта, ви – горе... в Індії, вибачте, підказують. Ви – горе-еліта, бо ви народ довели до ручки, країну розграбували і прикриваєтесь недоторканістю. Ганьба вам! <i>(Оплески) </i></p>
<p>&nbsp;</p>
<p>ГОЛОВУЮЧИЙ. Я запрошую до слова Ганну Герман, народного депутата.</p>
<p>&nbsp;</p>
<p>12:01:14</p>
<p>ГЕРМАН Г.М.</p>
<p>Шановні друзі!&nbsp; В цьому залі гасло: "Зняти депутатську недоторканість!" виносилося на всю Україну і не раз звинувачувалося тих депутатів, які не хочуть знімати депутатську недоторканість в тому, що вони недемократичні, в тому, що вони себе протиставляють народу і так далі. А тепер знаходяться інші документи, тепер як чисто по-українські, Іван киває на Петра, Петро киває на Івана. От якщо буде знята депутатська недоторканість з Президента – тоді ми знімемо з себе. Але давайте почнемо з себе, так як роблять це нормальні, чесні люди, відмовимося самі від депутатської недоторканості, зробимо перший крок, покажемо народу, що ми себе не протиставляємо простим звичайним громадянам, а живемо в таких самих умовах як усі люди. А потім будемо крок за кроком добиватися інших речей, як ми вважаємо, можуть бути справедливими. Тому якщо ми справді хочемо бути рівними з нашим народом – ми сьогодні повинні зняти з себе депутатську недоторканість. І тоді ми зрозуміємо, що підривати пам'ятники – це кримінал, що зносити паркани – це кримінал, що не дозволяти людям вибирати собі мову чи віру – це кримінал. Тоді ми зрозуміємо, що ми відповідальні перед громадянським суспільством так, як відповідальні всі. Тому почнімо з себе, віддаймо це ганебне тавро, яке на нас лежить: "недоторканні". Даймо добрий приклад суспільству, а далі будемо йти по ходу процесу. Дякую за увагу.</p>
<p>&nbsp;</p>
<p>ГОЛОВУЮЧИЙ. Об'єднання "Свобода", народний депутат Панькевич. Мірошниченко Ігор, прошу.</p>
<p>&nbsp;</p>
<p>12:03:18</p>
<p>ПАНЬКЕВИЧ О.І.</p>
<p>Прошу передати слово Мірошниченку.</p>
<p>&nbsp;</p>
<p>ГОЛОВУЮЧИЙ. Прошу.</p>
<p>&nbsp;</p>
<p>12:03:38</p>
<p>МІРОШНИЧЕНКО І.М.</p>
<p>Шановні депутати, я дуже дякую колезі Герман, яка сказала правду, чому збираються знімати депутатську недоторканість: за мову, якою людина сьогодні в Українській державі практично не може говорити; так, за пам'ятники, які незаконно стоять на території, яку орендують церкви, там, де вони раніше стояли; так, за паркани, які ми зняли, для того щоб громадяни відчули, що депутати є доторканими, до них можна доторкнутися.</p>
<p>Я хочу сказати, що сьогодні депутати, яких обирали люди, а не купували місця у списках і не давали обіцянки та не купували собі мандати на округах, вони є доторканими, бо вони спілкуються з виборцями, вони їздять у громадському транспорті, вони проводять зустрічі на округах, тоді коли деякі депутати відпочивають на островах. Тому нам недоторканість депутатська, яку ви збираєтеся скасовувати, за великим рахунком, мабуть би, була і непотрібна. Але ми знаємо, в якій державі ми живемо. Сьогодні це держава режиму одного чоловіка, який сидить на Банковій, прізвище йому Янукович. Сьогодні, скасовуючи тільки депутатську недоторканість, і я хочу зауважити в першу чергу всім нашим колегам по опозиції, ми маємо пам'ятати, що другого кроку, про який тут говорить пані Герман, не буде, ніхто не буде скасовувати президентської недоторканості чи недоторканості суддів. Не треба купуватися на наживку Партії регіонів.</p>
<p>Сьогодні ми виступаємо послідовно і принципово: скасування недоторканості для всіх. Але цього не буде. Треба скасувати депутатську недоторканість, депутатів. А для чого вона нам потрібна? Вона нам потрібна для того, щоб ми, представляючи інтереси наших виборців.</p>
<p>В тому числі під час виборчої кампанії могли зайти на будь-яку дільницю і проконтролювати результати виборів. Але забудьте про контроль виборів, коли скасують депутатську недоторканність. Ви всі будете сидіти на прийомі у прокурора, у райвідділку і давати свідчення в той час, як бандити будуть красти людські голоси!</p>
<p>Ми знаємо, що ця недоторканність сьогодні дає можливість міліції ламати депутатів, пакувати їх в автозаки і везти в райвідділки на допити. Тому ця депутатська недоторканність, про яку ми говоримо, вона сьогодні дає мінімальні повноваження захистити людей, які нас обрали.</p>
<p>Давайте будемо відвертими. Добре, Президента хтось там обирав. А чи обирали суддів, яким сьогодні даровано з барського плеча недоторканність Януковичем? Та ні, товариство! Суддям недоторканність так само недоторканний Янукович дарує за те, що вони прислужують йому, а не відповідають інтересам громадян!</p>
<p>Тому Всеукраїнське об'єднання "Свобода" має принципову позицію. Годі голосувати за бутафорні закони! Давайте раз і назавжди скасуємо недоторканність з Президента, суддів, народних депутатів і всіх. Але зробимо це одночасно! Слава Україні!</p>
<p>&nbsp;</p>
<p>ГОЛОВУЮЧИЙ. Одна хвилина, народний депутат Рудьковський. Одна хвилина у вас і час вичерпано.</p>
<p>&nbsp;</p>
<p>12:06:53</p>
<p>РУДЬКОВСЬКИЙ М.М.</p>
<p>Шановні народні депутати! По-перше, в першу чергу я звертаюсь до колег, які були обрані по мажоритарних округах. Ми всі разом з вами йшли на вибори. Фактично на кожній другій зустрічі до нас було звернення: "Відмініть депутатську недоторканність! Ми не хочемо, щоб у Верховну Раду йшли люди з однією метою, - для того, щоб захистити себе від кримінальної відповідальності за злочини, які вони здійснили під час своїх фінансових оборудок. І для того, щоб більше ми мали у Верховній Раді тільки депутатів, які будуть працювати над законами. Які будуть удосконалювати нашу правову систему, які будуть дбати в першу чергу про людей, а не про свої інтереси, і про захист себе від кримінальної відповідальності. Переконаний, що і зараз, коли ми їздимо на зустрічі, для нас питання виникають, коли ви скасуєте пенсійну реформу і коли ви…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>РУДЬКОВСЬКИЙ М.М.&nbsp; коли ви відміните депутатську недоторканність. Ми сьогодні повинні персонально проголосувати за це питання. І я звертаюся до Голови Верховної Ради, щоб це голосування було надруковано у нашій парламентській газеті, щоб громадяни України бачили, хто обіцяє, а хто виконує свої, взяті на себе, зобов'язання. Недоторканність ми повинні ліквідувати і зняти з депутатів, уже сьогодні проголосувавши.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Для заключення голова комітету, прошу.</p>
<p>&nbsp;</p>
<p>12:08:47</p>
<p>ПИСАРЕНКО В.В.</p>
<p>Шановні колеги, я буду намагатися припинити політичне обговорення. І ще раз перейду до пропозицій комітету. Ще раз хочу під стенограму зачитати те, що комітет пропонує проголосувати. Ми пропонуємо зараз, не ухвалюючи закон, виправити ті речі, які зауважив Конституційний Суд щодо неконституційності. Для цього нам потрібно проголосувати пропозицію комітету – проект постанови (реєстраційний номер 0977-п), і в проекті постанови замінити строки, а саме. Частину першу викласти так, що подання пропозицій та поправок до законопроекту&nbsp; до 31 травня 2013 року. Опрацювання відповідними комітетами пропозицій та поправок до законопроекту&nbsp; у період до 14 червня 2013 року. Надання народним депутатам України документів, передбачених частиною третьою статті 150 Регламенту Верховної Ради&nbsp; України, документів 18 червня 2013 року. І проведення розгляду законопроекту&nbsp; на пленарному засіданні Верховної Ради&nbsp; України 20 червня 2013 року.</p>
<p>Прошу поставити на голосування саме таку пропозицію комітету з зміною термінів розгляду законопроекту в комітеті і поставити на голосування. Дякую.</p>
<p>&nbsp;</p>
<p>ГОЛОВУЮЧИЙ. Шановні народні депутати, увага, ми переходимо до процесу прийняття рішення. На виконання проекту Закону номер 0997… 0977 комітет вносить пропозицію прийняти постанову Верховної Ради і з тими строками, які він назвав. Пропозиції до 31 травня до законопроекту надати. Далі. Комітет працює до 14 червня. Депутатам даються матеріали до 18 червня і 20 червня цей закон розглянути.</p>
<p>Тому я ставлю на голосування прийняти проект Постанови про подальшу роботу над законопроектом…, номер постанови 0977/П. Прошу народних депутатів голосувати.</p>
<p>&nbsp;</p>
<p>12:11:51</p>
<p>За-190</p>
<p>Проти - 7, утрималося – 121, не голосували – 83. Прошу по фракціях. Партія регіонів – 150, "Батьківщина" – 1, "УДАР Віталія Кличка" – 1, "Свобода" – 1, Компартія – 30, позафракційні – 8.</p>
<p>Тому рішення подальшої роботи над схваленням попереднього законопроекту, він вважається не прийнятим, закон.</p>
<p>Тому в нас зараз 12 годин 12 хвилин. Через 30 хвилин в 12.40 продовжимо нашу роботу і тоді я надам слово для реплік як потрібно.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Так, шановні депутати, продовжуємо роботу. Я обіцяв надати слово Наливайченку, хвилина для репліки і розглядаємо питання далі.</p>
<p>&nbsp;</p>
<p>12:46:16</p>
<p>НАЛИВАЙЧЕНКО В.О.</p>
<p>Дякую, пане Голово. Хотів би до всіх народних депутатів, які ще не доїли свою коротку перерву, звернутися з наступним. Ми вимагаємо, фракція "УДАР Віталія Кличка", щоб недоторканність була скасована незалежно від посад минулих, сьогоднішніх або майбутніх. Відтак, вимагаємо і вносимо законопроекти і пропонуємо всім народним депутатам, всім фракціям, які представлені у Верховній Раді і незалежним депутатам підтримати скасування недоторканості та привілеїв з державного бюджету з народних депутатів, з суддів, незалежно від строку обрання, та Президента України. Такий законопроект пропонуємо внести, не імітувати, і у Верховній Раді його розглянути і проголосувати за. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Переходимо до повторного розгляду законів, повернутих з пропозиціями Президента України.</p>
<p>І на розгляд вноситься Закон України "Про внесення змін до законів України "Про архітектурну діяльність" та "Про ліцензування певних видів господарської діяльності" з пропозиціями Президента України від 26.10.2012 року.&nbsp; Тому я запрошую до доповіді Представника Президента України у Верховній Раді&nbsp; Мірошниченка Юрія Романовича.</p>
<p>Є пропозиція розглянути за скороченою процедурою. Прошу.</p>
<p>&nbsp;</p>
<p>12:48:16</p>
<p>За-98</p>
<p>Прошу, доповідайте, 2 хвилини.</p>
<p>&nbsp;</p>
<p>МІРОШНИЧЕНКО Ю.Р.</p>
<p>Дякую, Володимир Васильович. Шановні виборці, шановні колеги! Прийнятий Верховною Радою 2 жовтня 2012 року Закон "Про внесення змін до законів України "Про архітектурну діяльність" та "Про ліцензування певних видів господарської діяльності" (реєстраційний номер 0983) не може бути підписаний Президентом України з таких причин.</p>
<p>По-перше. Законом запроваджується ліцензування господарської діяльності, пов’язане з розробленням містобудівної документації, а також вишукувальними роботами та проектування об’єктів четвертої і п’ятої категорії складності. Президент України вважає, що запропоновані норми ускладнюють дозвільну систему&nbsp;в сфері будівництва, що не відповідає засадам функціонування дозвільної системи у сфері господарської діяльності, зокрема щодо зменшення рівня державного регулювання господарської діяльності, а також суперечить головній меті реформи в сфері дерегуляції, тобто суттєвому скороченню кількості дозвільних документів задля усунення бар'єрів для розвитку бізнесу.</p>
<p>По-друге, не може бути підтримано і положення Закону щодо визначення Кабінетом Міністрів порядку&nbsp; ліцензування господарської діяльності. Відповідно до базового Закону про ліцензування&nbsp; господарської діяльності особливості&nbsp; ліцензування окремих видів господарської діяльності визначені на рівні закону. Тому не може бути підтримано делегування таких повноважень уряду. Глава держави вважає, що порядок ліцензування відповідного виду господарської діяльності з урахуванням притаманних йому особливостей&nbsp; має бути чітко визначений в спеціальному законі.</p>
<p>В зв’язку з цим шановні колеги, прошу підтримати пропозиції Президента України до даного закону. Дякую за увагу і прошу поставити на голосування пропозиції Президента України.</p>
<p>&nbsp;</p>
<p>ГОЛОВУЮЧИЙ. Сідайте.</p>
<p>Я надаю слово першому заступнику голови Комітету з питань будівництва, містобудування і житлово-комунального&nbsp; господарства Зубко Геннадій Григорович.</p>
<p>&nbsp;</p>
<p>12:50:51</p>
<p>ЗУБКО Г.Г.</p>
<p>Доброго дня, шановні колеги! Доброго дня, шановний головуючий! У пропозиції, що надійшли від Президента України, прийнятого 2 жовтня 2012 року Верховною Радою&nbsp; України&nbsp; Закону про внесення змін до Законів України&nbsp;&nbsp; про архітектурну діяльність та про ліцензування певних видів господарської діяльності, висунена позиція, що ліцензування господарської діяльності пов’язане з розробленням&nbsp; містобудівної документації, а також вишукувальними роботами, проектуванням та&nbsp; будівництвом об’єктів. Наголошую: третій, четвертий і п’ятий групи складності&nbsp;&nbsp;&nbsp;&nbsp; є надмірним державним регулюванням діяльності будівельної сфери.</p>
<p>Але комітет збирався з цього приводу три рази, три рази ми обговорювали це питання. І це питання дуже важливе, чому? Тому що саме третя категорія складності попала в цей законопроект.&nbsp; Щоб було зрозуміло, під третю категорію складності сьогодні попадають об’єкти, які будуються: 9-поверхові будинки, 24-поверхові будинки. І, практично, запровадження системи сертифікації певних видів архітектурної діяльності дозволяє одній людині проектувати такі будинки. Це по-перше.</p>
<p>По-друге, якщо брати містобудівну діяльність і проектування містобудівництва, то, практично, одна людина може сьогодні проектувати житлову забудову. Тому комітет не погоджується з тим, що саме третя категорія попадає… третя категорія складності попадає в цей перелік.</p>
<p>І тому ми пропонуємо сьогодні згідно статті 135 Регламенту України, Верховної Ради&nbsp; України відправити цей Закон на доопрацювання. Головне юридичне управління Апарату Верховної Ради&nbsp; у своєму висновку від 21 березня 2013 року також зазначило про те, що законопроект підлягає відхиленню, який протирічить Конституції України. Тому позиція комітету – направити цей закон на доопрацювання згідно статті&nbsp; 135 Закону України "Про Регламент Верховної Ради ". Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Є питання до співдоповідача?&nbsp; Немає. Є потреба в обговоренні? Комітет… Нема обговорення.</p>
<p>Згідно Регламенту, після закінчення доповіді і співдоповіді ставлю питання на голосування пропозицій, запропонованих Президентом України. Обговорення немає, сідайте.</p>
<p>Так, поправка 1. У вас є… У депутатів вже є поправки?&nbsp;</p>
<p>Вона комітетом відхилена. Ставлю на голосування пропозицію комітету.</p>
<p>Поправку ставлю на голосування номер 1 Президента України. Прошу голосувати.</p>
<p>&nbsp;</p>
<p>12:54:45</p>
<p>За-182</p>
<p>Проти – 44, утрималось – 55, не голосувало – 108. Рішення не прийнято.</p>
<p>Так, ставиться на голосування поправка номер 2 Президента України. Прошу народних депутатів визначатися голосуванням.</p>
<p>&nbsp;</p>
<p>12:55:20</p>
<p>За-193</p>
<p>Проти – 37, утрималось – 67, не голосували – 96. Рішення не прийнято.</p>
<p>Ставиться на голосування поправка 3 Президента України. Прошу народних депутатів голосувати.</p>
<p>&nbsp;</p>
<p>12:55:49</p>
<p>За-196</p>
<p>Проти – 43, утрималось – 63, не голосували – 92. Рішення не прийнято.</p>
<p>І остання поправка 4 Президента, прошу голосувати.</p>
<p>&nbsp;</p>
<p>12:56:18</p>
<p>За-194</p>
<p>Проти – 40, утрималось – 70, не голосували – 92. Рішення не прийнято.</p>
<p>Ставлю на голосування пропозицію комітету.</p>
<p>Закон України&nbsp; номер 0983: про внесення змін до законів України "Про архітектурну діяльність" та "Про ліцензування певних видів господарської діяльності" з пропозиціями Президента України від 26.10.2012 року – направити в комітет на доопрацювання. Прошу народних депутатів голосувати.</p>
<p>&nbsp;</p>
<p>12:57:18</p>
<p>За-282</p>
<p>Проти – 1. Утрималось – 40. Не голосувало – 76. рішення прийнято. Закон направляється в комітет.</p>
<p>По фракціях. Партія регіонів – 161, "Батьківщина" – 46, "УДАР Віталія Кличка" – 34, "Свобода" – 0, Компартія – 27, "Позафракційні" – 14.</p>
<p>Вноситься на розгляд з пропозиціями Президента України (реєстраційний номер 0985) "Про внесення змін до деяких законодавчих актів України щодо оформлення спадщини" з пропозиціями Президента України від 06.11.2012 року. На Погоджувальній раді ми домовилися перенести розгляд цього питання. Тому я переношу. Погоджувальна рада прийняла рішення.</p>
<p>Прошу, хвилину. Прошу.</p>
<p>&nbsp;</p>
<p>12:58:47</p>
<p>ЛЯШКО О.В.</p>
<p>Олег Ляшко.&nbsp; Шановний Володимире Васильовичу! По-перше, Погоджувальна рада не може приймати рішення&nbsp; за Верховну Раду. Якщо переноситься, нехай прийме рішення Верховна Рада.</p>
<p>А по-друге, я хочу, щоб наші виборці знали про перенесення якого законопроекту йдеться. Про оформлення спадщини. Цей законопроект був прийнятий напередодні парламентських виборів минулого року мільйони українських громадян вимагали прийняття цього законопроекту. Люди по селах не можуть оформити спадщину, вони повинні за хати, які коштують три копійки, платити тисячі гривень. І тому я вважаю, що парламент має розглянути цей&nbsp; законопроект і дати можливість, в першу чергу, селянам, малоймущим людям&nbsp; оформляти спадщину. Бо людина все життя в своїй хаті прожила, за свої гроші ту хату побудувала, а сьогодні, щоб її переоформити на діда, на бабу треба по 10, по 20 тисяч платити за послуги і таке інше. Парламент має дати відповідь на це питання. Спадщина має оформлятися в сільрадах, люди повинні менше платити і взагалі…</p>
<p>&nbsp;</p>
<p>ГОЛОВУЮЧИЙ. Дякую. Тому ми й хочемо, і я зараз поставлю на&nbsp; голосування перенести, тому що комітет вносить пропозицію – направити на доопрацювання. Щоб не завалити цей закон, тому є пропозиція.</p>
<p>Я ставлю на&nbsp; голосування… Хвилину. Об'єднання "Свобода". Хто? Панькевич. Прошу.</p>
<p>&nbsp;</p>
<p>13:00:39</p>
<p>ПАНЬКЕВИЧ О.І.</p>
<p>Шановний пане Голово! Шановні депутати!&nbsp; Розглядаємо закон, який, справді, має безпосереднє відношення до мільйонів мешканців України – до тих мешканців, які не мають сьогодні коштів на надзвичайно дорогі нотаріальні послуги. Якщо щось вирішувала рада погоджувальна, то ми дуже хочемо знати ті&nbsp; аргументи, чому ж сьогодні ми маємо перенести. Хай виступить представник комітету, хай аргументує в чому є саме суть проблеми, і ми тоді визначимося. Не можна просто так це питання знімати і перекладати в довгий ящик. З цього приводу до нас звертаються дуже багато виборців. Тому наполягаємо на розгляді цього питання сьогодні.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Я прошу, Мірошниченко, представник Президента.</p>
<p>&nbsp;</p>
<p>13:01:26</p>
<p>МІРОШНИЧЕНКО Ю.Р.</p>
<p>Шановні колеги! Справа в тому, що ті документи, які готує нам Секретаріат Верховної Ради до Погоджувальної ради, мають інформаційний характер. Рішення щодо формування порядку денного на пленарні тижні ухвалює Погоджувальна рада.</p>
<p>Тому говорити або звинувачувати Голову Верховної Ради…</p>
<p>&nbsp;</p>
<p>ГОЛОВУЮЧИЙ. Прошу дати завершити.</p>
<p>&nbsp;</p>
<p>13:01:26</p>
<p>МІРОШНИЧЕНКО Ю.Р.</p>
<p>Звинувачувати Голову Верховної Ради в тому, що він посилається на наше колегіальне рішення на Погоджувальній раді, напевне, не є коректним.</p>
<p>Що стосується аргументів, то я думаю, що вони можуть бути наведені. Але я хотів би звернути увагу, що закони, які ветував Президент і наводив свої аргументи, вони мають бути відпрацьовані і неемоційно розглянуті. Тому, якщо йдеться про те, щоб опрацювати, давайте краще так зробимо, ніж будемо розумні аргументи відхиляти. Дякую.</p>
<p>&nbsp;</p>
<p>ГОЛОВУЮЧИЙ. Хвилину, Володимир Михайлович Литвин. Я прошу. І приймати рішення будемо.</p>
<p>&nbsp;</p>
<p>13:02:31</p>
<p>ЛИТВИН В.М.</p>
<p>Шановний Володимире Васильовичу! Шановні колеги! Цей закон дуже чутливий. Я ще раз нагадаю, що під час виборчої кампанії було обіцяно людям урочисто всіма політичними силами і кандидатами в депутати, що буде спрощена система. Що людина, яка все життя споруджувала будинок у сільській місцевості, не буде платити до 10 тисяч за оцінку майна.</p>
<p>Президент України висловив слушні зауваження, які покращують цей закон. І очевидно, треба ці пропозиції Президента врахувати, на чому наполягають представники оцінювачів майна у зверненнях до кожного народного депутата. І прийняти відповідне рішення.</p>
<p>Якщо є якісь непереборні обставини, то, очевидно, про них потрібно сказати. Але це рішення потрібно прийняти. Його ждуть буквально всі люди. Бо на селі особливо люди вимирають. І вони хочуть передати своїм дітям, онукам те, що вони створювали протягом всього трудового життя. Не платити тим, хто живе по принципу: "Мы не сеем…".</p>
<p>&nbsp;</p>
<p>ГОЛОВУЮЧИЙ. Дайте завершити. Завершили. Шановні колеги! Узгоджувальна рада внесла пропозицію. Тому я на голосування не ставлю. Попрацюємо день-два і на цій неділі розглянемо цей законопроект.</p>
<p>Розглядається Закон України "Про внесення змін до деяких законодавчих актів України щодо регулювання в галузі зв'язку" з пропозиціями Президента України від 14.08.2012 року (№ 0991). Прошу, Юрію Романовичу.</p>
<p>За скороченою процедурою розглянемо? Згодні, давайте.&nbsp;</p>
<p>Доповідайте. Та ви не на мітингу, присядьте. Прошу, доповідайте.</p>
<p>&nbsp;</p>
<p>МІРОШНИЧЕНКО Ю.Р.</p>
<p>Дякую. Шановні виборці, шановні колеги! Прийнятий Верховною Радою&nbsp; 5 липня 2012 року Закон про внесення змін до деяких законодавчих актів України щодо регулювання в галузі зв'язку (реєстраційний номер 0991) не може бути підписаний Президентом&nbsp;&nbsp; України з таких причин.</p>
<p>Даним законом передбачається доповнити Закон про дозвільну систему в сфері господарської діяльності новим положенням, згідно з яким видача документів дозвільного характеру в сфері телекомунікацій та користування радіочастотним ресурсом України регулюватиметься зазначеним законом з урахуванням особливостей, визначених у законах про телекомунікації та про радіочастотний ресурс України.</p>
<p>Слід зауважити, що відповідно до Закону про радіочастотний ресурс України дозволи на ввезення з-за кордону радіоелектронних засобів та випромінювальних пристроїв видаються державним госпрозрахунковим підприємствам "Український державний центр радіочастот".</p>
<p>Таким чином пропонується зазначене державне підприємство визнати дозвільним органом у сфері користування радіочастотним ресурсом України. На думку глави держави, запропоновані зміни не відповідають базовому Закону про дозвільну систему в сфері господарської діяльності, яким визначено, що дозвільними органами є органи виконавчої влади, державні колегіальні органи та органи місцевого самоврядування. В цьому вичерпному переліку немає госпрозрахункових державних навіть, але підприємств.</p>
<p>Отже, посилання в законі на особливості врегулювання Законом "Про радіочастотний ресурс України" видачі документів дозвільного характеру в сфері користування радіочастотним ресурсом України є неприйнятним. Прошу підтримати пропозицію глави держави з тим, щоб наші закони були якісні, відповідали курсу на реформи і інтересам наших громадян. Дякую за увагу.</p>
<p>&nbsp;</p>
<p>ГОЛОВУЮЧИЙ. Питання є? Немає? Немає. Від… співдоповідь голова підкомітету з питань транспорту і зв'язку Пономарьов Олександр Сергійович, прошу вас.</p>
<p>&nbsp;</p>
<p>13:07:13</p>
<p>ПОНОМАРЬОВ О.С.</p>
<p>Шановний голово, шановні колеги, Комітет Верховної Ради України з питань транспорту і зв'язку на своєму засіданні 10 січня 2013 року розглянув пропозиції Президента до Закону про внесення змін до деяких законодавчих актів України щодо регулювання в галузі зв'язку (реєстраційний номер 0991) (від 12 грудня 2012 року), який залишився для розгляду від попереднього шостого скликання Верховної Ради.</p>
<p>Головне науково-експертне управління Апарату Верховної Ради України у своєму висновку вважає, що пропозиція Президента є такою, що заслуговує на підтримку з боку Верховної Ради України. Комітет вважає за доцільне рекомендувати Верховній Раді України підтримати пропозицію.</p>
<p>Водночас, враховуючи лист Головного юридичного управління Апарату Верховної Ради України від 30 січня 2013 року, комітет звертає увагу на те, що 7 січня 2013 року набув чинності Закон України "Про внесення змін до деяких законодавчих актів України щодо розмежування повноважень державних органів у сфері природних монополій та у галузі зв'язку" від 7 червня 2012 року, одна з новел якого є ідентичною пункту першому законопроекту 0991, в частині змін до абзацу першої частини першої статті 148 з позначкою 5 Кодексу України про адміністративні правопорушення.</p>
<p>Тобто це питання вже врегульовано законодавчо.</p>
<p>Окрім того, відповідно до листа Головного юридичного управління Апарату Верховної Ради України за правилами законотворчої техніки запропоновані законопроектом 0991 зміни, не можуть бути внесені до частини першої статті 148 з позначкою "5" Кодексу України про адміністративні правопорушення. Оскільки ця частина вже не містить відповідних слів.</p>
<p>Тому для усунення дубляжу пропонується: пункт 1 законопроекту 0991 вилучити; змінити назву законопроекту на Закон України про внесення змін до деяких законів України щодо врегулювання галузі зв'язку.</p>
<p>Просимо підтримати пропозицію комітету та прийняти законопроект з урахуванням пропозицій Президента і висловлених пропозицій за основу та в цілому. Питання технічне. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую. Сідайте.</p>
<p>Шановні народні депутати,&nbsp; пропозиції Президента комітетом враховані. Комітет вносить пропозицію прийняти в цілому Закон України (№ 0991) про внесення змін до… <i>(Шум у залі) </i>&nbsp;Поправки не враховані.</p>
<p>&nbsp;<i>(Шум у залі)</i>&nbsp; У законі є одна поправка Президента України. Тому, став… Да, прошу.</p>
<p>&nbsp;</p>
<p>13:10:57</p>
<p>МІРОШНИЧЕНКО Ю.Р.</p>
<p>Шановні колеги, там лише одна пропозиція Президента. І вона полягає в тому, що державне навіть підприємство, але підприємство не може бути дозвільним органом. Дозвільним органом може бути або орган виконавчої влади (центральний орган), або колегіальних орган, або орган місцевого самоврядування.</p>
<p>Я прошу підтримати цю поправку і таким чином закон вступить в дію. Дякую.</p>
<p>&nbsp;</p>
<p>ГОЛОВУЮЧИЙ. Я прошу, об'єднання "Свобода".</p>
<p>&nbsp;</p>
<p>13:11:31</p>
<p>ВІТІВ А.М.</p>
<p>Анатолій Вітів, Всеукраїнське об'єднання "Свобода".</p>
<p>Ми дуже уважно зараз слухали Представника Президента як… І в мене є зараз лист Асоціації інтернетчиків України, де вони категорично виступають проти прийняття даного законопроекту. Ми всі закони, які приймаємо, напевно виходимо із логіки, що тим законом мають користуватися і люди, і напевно робимо для тих суб’єктів, які будуть виконувати той закон.</p>
<p>В даному законі є дуже багато суперечностей. Наприклад, в даному законі дає підстави робити висновок, що новації, які не узгоджуються з діючим Законом "Про телекомунікації". В подальшому це може привести до дискримінації, обмеження прав суб’єктів ринку. Встановлення державного контролю, ну, яку зараз, я так розумію, ту поправку зняли, обмеження кількості ліцензій на користування радіочастотами, що порушує…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>13:12:43</p>
<p>ВІТІВ А.М.</p>
<p>&nbsp;Дайте завершити. … і може привести до монополізації ринку надання комунікаційних послуг. І тому ми пропонуємо той законопроект не підтримувати.</p>
<p>&nbsp;</p>
<p>ГОЛОВУЮЧИЙ. Дякую. Ставлю на голосування поправку Президента, яка є, одна поправка. Прошу народних депутатів голосувати.</p>
<p>&nbsp;</p>
<p>13:13:22</p>
<p>За-204</p>
<p>Проти – 41, утрималось – 69, не голосували – 69. Рішення не прийнято.</p>
<p>Так, ставлю на голосування пропозицію комітету: прийняти в цілому з урахуванням пропозицій Президента&nbsp;&nbsp; &nbsp;України проект закону… Закон (№ 0991) про внесення змін до&nbsp; деяких законодавчих актів України щодо регулювання&nbsp; в галузі зв’язку&nbsp; з пропозиціями Президента України&nbsp; від 14.08.2012 року.</p>
<p>Прошу народних депутатів голосувати. <i>(Шум у залі)</i></p>
<p>Подолання вето: буде прийнято рішення – буде подолання вето. Прошу зняти з голосування. <i>(Шум у залі)</i></p>
<p>В разі, якщо пропозиція Президента України&nbsp; про відхилення закону в цілому не підтримана Верховною Радою, голосування проводиться щодо повторного прийняття закону в цілому. Долання вето, я ставив в цілому, так і ставив на голосування, так що було?</p>
<p>Тому є пропозиція, шановні депутати, така: пропозиція Президента не прийнята, тому я ставлю закон в цілому, без цієї поправки. І це буде подолання вето. Прошу голосувати.</p>
<p>&nbsp;</p>
<p>13:16:52</p>
<p>За-6</p>
<p>Рішення не прийнято. <i>(Шум у залі)</i></p>
<p>А? В цілому тепер?&nbsp; Без цієї поправки… Дуже багато пропозицій, і всі різні. Прошу, сформулюйте пропозицію. Мірошниченко, включіть.</p>
<p>&nbsp;</p>
<p>13:17:44</p>
<p>МІРОШНИЧЕНКО Ю.Р.</p>
<p>Шановні колеги, звісно, ми ведемо палкі дискусії, хочемо, щоб закони були якісні. І в цьому випадку я пропоную, Володимир Васильович, зекономити час, а поставити питання так, як ми попередні закони ставили, пропозицію щодо повернення на доопрацювання у комітет. Скоротивши той шлях довгий, бо ми можемо ставити ще раз прийняття закону по частині четвертій відповідної статті Регламенту, але все одно прийдемо до того, що відправимо закон на доопрацювання у комітет. Тому прошу поставити цю пропозицію.</p>
<p>&nbsp;</p>
<p>ГОЛОВУЮЧИЙ.&nbsp; Прошу, Мартинюк Адам Іванович.</p>
<p>&nbsp;</p>
<p>13:18:23</p>
<p>МАРТИНЮК А.І.</p>
<p>Шановний Володимир Васильович, шановні колеги! Ми, практично… Голова правильно зробив, ми пройшли дві частини голосування. Тобто ставиться пропозиція Президента.</p>
<p>Якщо не підтримана пропозиція Президента, друга дія – ставиться подолання вето. Пройшли це, тобто не підтримано.</p>
<p>Якщо не підтримана перша, друга, третя дія, ставиться закон в цілому.&nbsp; Якщо закон в цілому без врахування пропозицій президента не пройде, але в нього буде право на чергове вето,&nbsp; тоді ставиться четверта пропоцизія про направлення на доопрацювання. Якщо не пройде і четверта, тоді закон відхиляється.&nbsp; Тому зараз, Володимир Васильович,&nbsp; ви поставте відповідно до 135 частина 4&nbsp; про прийняття закону в цілому, а потім - на доопрацювання, якщо не пройде в цілому.</p>
<p>&nbsp;</p>
<p>ГОЛОВУЮЧИЙ. Ставлю на голосування&nbsp; закон України (реєстраційний номер 0991) "Про внесення змін до деяких законодавчих актів України щодо регулювання в галузі звязку" без поправки, яка не найшла підтримки в сесійній залі&nbsp; в цілому. Ставлю на голосування. Прошу голосувати.</p>
<p>&nbsp;</p>
<p>13:19:59</p>
<p>За-10</p>
<p>Проти – 43, утримались – 126, не голосували – 220.</p>
<p>І є пропозиція:&nbsp; направити Закон України (0991) "Про внесення змін до&nbsp; деяких законодавчих актів України щодо регулювання в галузі звязку" з пропозиціями Президента України від 14.08.2012 на доопрацювання в Комітет з питань транспорту і звязку. Прошу голосувати.</p>
<p>&nbsp;</p>
<p>13:20:51</p>
<p>За-206</p>
<p>Проти – 40, утрималось – 76, не голосували – 83.&nbsp; Рішення не прийнято. Закон відхилено.</p>
<p>Йдемо далі. Перше читання. Вноситься на розгляд проект Закону (№ 2073) про внесення змін до Закону України "Про заборону ввезення і реалізації на території України етилованого бензину та свинцевих добавок до бензину" щодо авіаційного палива.</p>
<p>Доповідає голова Державної авіаційної служби Анатолій Антонович Колісник. Прошу.</p>
<p>&nbsp;</p>
<p>КОЛІСНИК А.А.</p>
<p>Шановний Володимир Васильович і шановні народні депутати! На ваш розгляд виноситься проект Закону України про внесення змін до Закону України "Про заборону ввезення і реалізації на території України етилованого бензину та свинцевих добавок до бензину" щодо авіаційного палива, внесений Кабінетом Міністрів України. Основною метою законопроекту є скасування заборони на ввезення на територію України бензину авіаційного "Avgas 100 LL" в обсязі не більше тисячі тонн протягом календарного року до введення сертифікованого в Україні альтернативного виду палива.</p>
<p>Відповідно до експлуатаційної документації виробників поршневі двигуни авіації загального призначення повинні працювати виключно на малоетилованому авіаційному бензині. Експлуатація таких повітряних суден на будь-якому іншому паливі є порушенням технічних умов і у відповідності до міжнародних угод та стандартів в галузі цивільної авіації вимагає заборону подальшої їх експлуатації.</p>
<p>Після введення в Україні цієї заборони повітряні судна з такими двигунами через відсутність належного бензину експлуатуються на звичайних автомобільних бензинах, що призводить до передчасного зносу двигунів, збільшення кількості їх відмов, які&nbsp;ставлять під&nbsp; реальну загрозу безпеку польотів.</p>
<p>Необхідно визначити, що в країнах Європи та в країнах СНД, за винятком України, без обмежень використовуються малоетилований&nbsp;&nbsp; авіаційний бензин "Avgas 100 LL".</p>
<p>Прошу вас підтримати проект Закону&nbsp; України про внесення змін до Закону України "Про заборону ввезення і реалізації на території України етилованого бензину та свинцевих добавок до бензину" щодо авіаційного пального.</p>
<p>Дякую за увагу</p>
<p>&nbsp;</p>
<p>ГОЛОВУЮЧИЙ. Сідайте.</p>
<p>Шановні депутати, процедура обговорення… яку будемо брати? А? Давайте процедуру зараз проголосуємо. Скорочена процедура – прошу проголосувати розгляд цього питання – вноситься.&nbsp;&nbsp;&nbsp;</p>
<p>&nbsp;</p>
<p>13:24:52</p>
<p>За-176</p>
<p>Проти – 39, утрималося 54, не голосували – 134. Рішення прийнято.</p>
<p>Я прошу… запрошую до слова для співдоповіді голову Комітету з питань екологічної політики, природокористування та ліквідації наслідків Чорнобильської катастрофи. Ірина Ігорівна Сех. Прошу.</p>
<p>&nbsp;</p>
<p>13:25:33</p>
<p>СЕХ І.І.</p>
<p>Шановне товариство! Комітет з питань екологічної політики та подолання наслідків Чорнобильської катастрофи на своєму засіданні розглянув вказаний законопроект. Необхідність прийняття законопроекту, як зазначається&nbsp;&nbsp;&nbsp; у пояснювальній записці до нього, викликана тим, що експлуатація повітряних суден з поршневими двигунами на будь-якому іншому паливі є порушенням технічних умов і&nbsp; відповідно до міжнародних угод у галузі цивільної авіації вимагає заборону їх експлуатації.</p>
<p>У проекті закону&nbsp; пропонується дозволити ввезення на територію України та реалізацію на ній авіаційного етилованого бензину "Avgas 100 LL" за річною квотою обсягів від тисячі тонн до введення сертифікованого в Україні альтернативного виду палива.</p>
<p>Хочу нагадати, що з 1 січня 2003 року введення та реалізацію на території України етилованого бензину та свинцевих добавок до бензину було заборонено Законом України про заборону ввезення і реалізації на території України етилованого бензину та свинцевих добавок до бензину.</p>
<p>Прийняття цього закону було зумовлено в першу чергу необхідністю виконання міжнародних зобов'язань – Конвенції 1979 року про транскордонне забруднення повітря на великій відстані, якою прийнято стратегію поступового припинення використання етилованого бензину та Протокол про важкі метали, що передбачували припинення використовування бензину, що містить свинець, підписаний у 1998 році міністром екології та ратифіковані в подальшому Верховною Радою України. Значним обсягом забруднюючих повітря викидів, більше як 700 тисяч тонн свинцю. Близько 10 тисяч тонн ртуті щорічно, які були зафіксовані під час використання етилових бензинів в Україні.</p>
<p>Головне науково-експертне управління Апарату Верховної Ради України надало ряд зауважень та вважає, що прийняття….</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>СЕХ І.І.&nbsp; … щодо законопроекту має здійснюватися на підставі висновків спеціалізованої екологічної експертизи. Та звертає увагу на доцільність надання до законопроекту зауважень Міністерства охорони здоров'я та Міністерства економічного розвитку.</p>
<p>А Міністерство охорони здоров'я вважає за недоцільне оголосити зміни до чинного закону. Оскільки реалізація запропонованих змін призведе до викиду у навколишнє середовище тисячі 156 кілограм неорганічних сполук свинцю, який є високотоксичною речовиною першого класу небезпеки. І при потраплянні в ґрунт і воду вони включаються у харчові ланцюги, що може призвести до хронічного отруєння.</p>
<p>Також власне Міністерство охорони здоров'я каже, що в більшості країн Європейського Союзу та США етиловий бензин заборонено використовувати з 2000 року.</p>
<p>Комітет з питань екологічної політики більшістю голосів вважає, вважав за необхідне ухвалити цей закон за основу. Проте, враховуючи висновки Міністерства охорони здоров'я, враховуючи програму, затверджену Кабінетом Міністрів&nbsp;&nbsp; у 1999 році, про поступове, власне, зменшення виробництва неетилованого бензину, моя особиста позиція буде утриматися від ухвалення законопроекту, який зараз розглядається. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Є бажаючі висловитися? Немає бажаючих? Немає.</p>
<p>Прошу записатися від фракцій на виступ. Фракція об'єднання "Батьківщина" Шульга.</p>
<p>&nbsp;</p>
<p>13:29:50</p>
<p>ШУЛЬГА В.П.</p>
<p>Прошу передати слово Бондарєву.</p>
<p>&nbsp;</p>
<p>ГОЛОВУЮЧИЙ. Прошу передати.</p>
<p>&nbsp;</p>
<p>13:30:01</p>
<p>БОНДАРЄВ К.А.</p>
<p>Шановні друзі, на жаль, сьогодні є така ситуація, що ми провокуємо фактично правопорушення. Чому? Тому що літальні апарати сьогодні такого типу, які використовують саме це пальне, є в Україні, але, на жаль, офіційного ввозу цього пального немає.</p>
<p>Тому давайте дивитися правді в очі. Треба зробити таким чином, щоби держава не провокувала громадян на порушення закону. Треба дати можливість все ж таки використовувати ці технічні засоби, але ж забезпечити окремий перелік тоннажу, який можна ввозити за рік в Україну.</p>
<p>Тому Комітет по транспорту та зв'язку підтримав одноголосно цей законопроект і також пропонує Верховній Раді підтримати це. Дякую.</p>
<p>&nbsp;</p>
<p>ГОЛОВУЮЧИЙ. Спасибі.&nbsp;Партія регіонів, Глазунов.</p>
<p>&nbsp;</p>
<p>13:31:04</p>
<p>ГЛАЗУНОВ С.М.</p>
<p>Я прошу передати слово народному депутату Бутківському.</p>
<p>&nbsp;</p>
<p>ГОЛОВУЮЧИЙ. Прошу передати.</p>
<p>&nbsp;</p>
<p>13:31:16</p>
<p>БУТКІВСЬКИЙ В.В.</p>
<p>Шановний Володимир Васильович, шановні колеги, Партія регіонів, Бутківський. Впровадження положень законопроекту дозволить забезпечити, перше, стандартизований рівень безпеки польотів. Друге – збільшить чисельність авіатуристів, які хочуть перебувати в&nbsp; нашій країні. Третє – сприятиме налагодженню міжнародних зв'язків. Четверте – сприятиме розвитку інфраструктури нашої держави та п'яте – забезпечить покращення умов підготовки кадрів авіаційних польотів в галузі як військової, так і цивільної авіації.</p>
<p>Використання цього бензину в Україні не суперечить вимогам європейського законодавства. Цей вид бензину є єдиним уніфікованим та широко використовуваним пальним для літаків з поршневими авіаційними двигунами. Крім того авіаційний бензин марки "Avgas 100 LL" відповідає всім нормам та стандартам міжнародного класу.</p>
<p>Застосування на території України авіаційного бензину марки "Avgas 100 LL", безперечно, буде більш шкідливе чим при повній заміні його на неетильований бензин, але, на жаль, на даний час в жодній країні не вирішено питання щодо переходу сучасної поршневої авіаційної техніки на неетильований бензин. Експлуатація на будь-якому іншому паливі,&nbsp; порушення сертифікованих???? технічних умов на сьогоднішній день є.</p>
<p>Неприйняття даного законопроекту призведе до браку кадрів цивільної авіації, а також військової авіації, адже основними користувачами літаків та вертольотів даної категорії є учбові наші заклади. На мою думку, прийняття проекту закону є екологічно доступним та може бути прийнято рішення про взяття його за основу та в цілому.</p>
<p>&nbsp;</p>
<p>ГОЛОВУЮЧИЙ. Об'єднання "Свобода", Сабій народний депутат.</p>
<p>&nbsp;</p>
<p>13:33:16</p>
<p>САБІЙ І.М.</p>
<p>Всеукраїнське об'єднання "Свобода", депутат Сабій, 189 виборчий округ, Красилів. Зважаючи на висновки Міністерства охорони здоров'я і зважаючи на висновки екологів, фракція Всеукраїнського об'єднання "Свобода" утримається від голосування за&nbsp;цей закон. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Я прошу, фракція комуністів, Петро Миколайович.</p>
<p>&nbsp;</p>
<p>13:33:42</p>
<p>СИМОНЕНКО П.М.</p>
<p>Симоненко, фракція комуністів. Шановні колеги, ну, я хотів би звернутися до вас з приводу того, що ми зараз обговорюємо. Якщо це питання щодо державної, мається на увазі, ваги і раніше прийнятого рішення в 2003 року, чи правду до кінця не говорять?</p>
<p>Мова йде про те, що фракції Компартії&nbsp; стало відомо, що прилітає принц англійський на своїх поршневих цих літаків, у нього нема бензину, так скажемо,&nbsp; треба, щоб цим бензином користуватися, так ми повинні прийняти рішення відносно того, яку кількість дати дозвіл використовувати бензин. Про що ми говоримо тут? Це тимчасове явище дати дозвіл в зв'язку з тим, що прилітають, вони пролітають через територію України. І на цьому поставити крапку. А ми тут розказуємо один одному Бог знає що. І треба було з самого початку Кабінету Міністрів&nbsp; про це відверто сказати, а не займатися дурницями.</p>
<p>&nbsp;</p>
<p>ГОЛОВУЮЧИЙ. В законі якраз там і пропонується: тисячу тонн і не більше. Я думаю, що Верховна Рада дасть згоду на це.</p>
<p>Ну, репліку давайте.</p>
<p>&nbsp;</p>
<p>13:34:53</p>
<p>СИМОНЕНКО П.М.</p>
<p>Еще раз, Симоненко. Уважаемые коллеги, ну, я хотел бы знать, кто из бизнесменов с 2003 года купил для личных перелетов поршневой самолет? Поднимите руку, пожалуйста. Что мы здесь рассказываем сказки?</p>
<p>&nbsp;</p>
<p>ГОЛОВУЮЧИЙ. Обговорення цього закону закінчене. Тому підготуйтеся до голосування. Я ставлю на голосування проект Закону (реєстраційний номер 2073) про внесення змін до Закону України "Про заборону ввезення і реалізації на території України етилованого бензину та свинцевих добавок до бензину" щодо авіаційного палива. Прийняти за основу. За основу і в цілому. Прошу голосувати.</p>
<p>&nbsp;</p>
<p>13:36:06</p>
<p>За-290</p>
<p>Проти – 1, утримались – 45, не голосувало – 65. Рішення прийнято.</p>
<p>По фракціях. Партія регіонів – 162, "Батьківщина" – 50, "УДАР Віталія Кличка" – 36, "Свобода" – 0, Компартія – 28, позафракційні – 14.</p>
<p>Розглядається проект Закону (реєстраційний номер 1117) про внесення змін до деяких законів України щодо призначення та індексації пенсії, доопрацьований. Як будемо розглядати це питання? За скороченою?</p>
<p>Тому ставлю на голосування: хто за те, щоб розглянути це питання за скороченою процедурою, прошу голосувати.</p>
<p>&nbsp;</p>
<p>13:37:15</p>
<p>За-178</p>
<p>Проти – 42, утримались – 50, не голосували – 130. Рішення прийнято.</p>
<p>Запрошую до слова заступника міністра соціальної політики&nbsp; В'ячеслав Миколайович Коломієць. Прошу.</p>
<p>&nbsp;</p>
<p>КОЛОМІЄЦЬ В.М.</p>
<p>Шановний Володимире Васильовичу, шановні народні депутати! Проектом Закону про внесення змін до деяких законів України щодо призначення та індексації пенсії зокрема пропонується вдосконалити механізм щорічного перерахунку пенсії. У діючу формулу підвищення пенсії поточного року закладено виключення розміру індивідуального підвищення пенсії у році минулому. Через цю технічну недосконалість розмір пенсії переважної більшості пенсіонерів у 2013 році залишився на рівні минулого року. Оскільки у 2012 році було проведення осучаснення трудових пенсій за нормами діючого законодавства. Винесений на розгляд законопроект дозволить усунути цей недолік та дасть можливість підвищувати розміри&nbsp; пенсій &nbsp;переважної більшості пенсіонерів. У разі схвалення законопроекту пенсій зможуть підвищитись 12,4 мільйонів пенсіонерів, видатки складуть 2 мільярди 140 мільйонів гривень, вони передбачені в бюджеті Пенсійного фонду на цей рік.</p>
<p>Крім того, законопроектом пропонується удосконалити інші норми пенсійного законодавства, зокрема, забезпечити включення&nbsp; до страхового стажу періоду перебування у відпустці по&nbsp; вагітності та пологах, виключити і заробітки для обчислення пенсій&nbsp; період отримання допомоги по безробіття, а також виплату&nbsp; пенсій у зв’язку з втратою годувальника дітям у період між завершенням навчання в одному навчальному закладі та вступом до&nbsp; іншого навчального закладу. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую. Сідайте.</p>
<p>Прошу ввімкнути мікрофон голови Комітету у справах пенсіонерів, ветеранів та&nbsp; інвалідів Валерія Михайловича&nbsp; Сушкевича.</p>
<p>&nbsp;</p>
<p>13:39:36</p>
<p>СУШКЕВИЧ В.М.</p>
<p>Я вибачаюсь, шановні колеги, комітет зазначений законопроект&nbsp; розглянув на своєму засіданні 17 квітня поточного року. І хочу сказати, що дійсно цим законопроектом пропонується врегулювати відповідні питання, назрілі питання пенсійного забезпечення, які є досить суттєвим, я б сказав дуже&nbsp; суттєвим для наших пенсіонерів. Було сказано, що&nbsp; те, що торкається і страхового стажу перебування у відпустці з вагітністю та пологами, виплата пенсій в зв’язку з втратою годувальника. Але&nbsp; ви знаєте, я хочу торкнутися того, що звучало на комітеті, те, що сьогодні найбільш актуальне для наших пенсіонерів, а це питання підвищення пенсій.</p>
<p>І хочу сказати, що, я вибачаюся пане заступник&nbsp; міністра, в цьому році ви&nbsp; вже нічого і нікому не підвищите пенсії, це зрозуміло. Тому що діюче законодавство сьогодні дозволяє піднімати пенсії вище 20 відсотків від рівня піднятої заробітної плати, щоб реально актуалізувати пенсії, щоб вони не відставали. На жаль, ви цього не робите як уряд і це комітет зазначає. При цьому я хочу сказати, що якщо сьогодні зарплата підвищилась на 15 десь, майже відсотків, то пенсії були підвищені на 2,9 відсотків всього лишь. Тобто наші пенсіонери сьогодні, фактично, виживають, ледве виживають.</p>
<p>І цей механізм, який сьогодні в законі прозвучав, да, він може спрацювати колись, але в цьому році він вже не спрацює і він недостатній, він не вирішує&nbsp; головне питання – питання те, що торкається підвищення пенсій у зв'язку з їх осучасненням. І це питання, яке я в свій час пропонував у законопроекті у минулих скликаннях. І ми у цьому році будемо знову пропонувати.</p>
<p>Наш комітет підтримав цей законопроект і..</p>
<p>&nbsp;</p>
<p>ГОЛОВУЮЧИЙ.&nbsp; Завершуйте.</p>
<p>&nbsp;</p>
<p>13:41:45</p>
<p>СУШКЕВИЧ В.М.</p>
<p>… і пропонує прийняти, оскільки є досить суттєві актуальні соціальні моменти цього законопроекту, підтримати його і прийняти за&nbsp; основу і в цілому, щоб скоріше запрацювали і ці норми, які сьогодні хоч якось підтримують нашого пенсіонера і соціально незахищених. Дякую за увагу і прошу підтримати.</p>
<p>&nbsp;</p>
<p>ГОЛОВУЮЧИЙ.&nbsp; Бажаючі обговорити, прошу записатися. Від фракцій. Об'єднання "Свобода", Панькевич.</p>
<p>&nbsp;</p>
<p>13:42:26</p>
<p>ПАНЬКЕВИЧ О.І.</p>
<p>Прошу передати слово Едуарду Леонову.</p>
<p>&nbsp;</p>
<p>ГОЛОВУЮЧИЙ.&nbsp; Прошу передати.</p>
<p>&nbsp;</p>
<p>13:42:31</p>
<p>ЛЕОНОВ Е.В.</p>
<p>Едуард Леонов, Всеукраїнське об'єднання "Свобода". Шановні депутати, шановні громадяни України! Звичайно, що злочинна пенсійна реформа поставила на грань виживання мільйони українських громадян. Звичайно, що те, що робить уряд, назвати соціальною політикою просто неможливо. Коли ми говоримо про Міністерство соціальної політики, це "міністерство антисоціальної політики", і всіма своїми кроками воно це доводить і доводить.</p>
<p>Але те, що зараз пропонується, це, знаєте, таке мізерне-мізерне покращення того жахливого закону, який на сьогодні діє. Тому, звичайно, що фракція "Всеукраїнське об'єднання "Свобода" буде голосувати за цей законопроект, але лише тому, що&nbsp; це дасть хоча б мізерне покращення.</p>
<p>Але, по суті, цей законопроект потребує суттєвих&nbsp; доопрацювань. Він не відповідає на основні запитання, яким чином на сьогоднішній день врегулювати моменти нарахування пенсій, справедливого нарахування пенсій. Уряд має в руках всі механізми, для того щоб на сьогоднішній день покращити соціальне забезпечення пенсіонерів в Україні, але він їх не використовує. Для цього не треба ухвалювати нові закони – для цього просто треба почати виконувати свої посадові обов'язки. Цей закон просто-на-просто дає можливість використати, як нам зараз говорять міністерства, два мільярда бюджетних коштів, які вже закладені на цей рік. Але ми повинні бути свідомі того, що в першу чергу бюджетні кошти, які закладені на цей бюджетний рік, розкрадаються. Вони розкрадаються мільярдами і десятками мільярдів. І цей закон, на жаль, не дає чергових механізмів, які б могли забезпечити контроль над розкраданням. Ми знаємо, ми бачимо в цьому законопроекті також послаблення соціального забезпечення окремих категорій, окремих значущих категорій наших пенсіонерів, в тому числі і військовослужбовців, колишніх військовослужбовців, які знаходяться на пенсії. І ми повинні внести туди суттєві поправки, суттєві зауваження. Ми підтримаємо його, але будемо вдосконалювати.</p>
<p>&nbsp;</p>
<p>ГОЛОВУЮЧИЙ. Фракція "Батьківщина", народний депутат Шульга.</p>
<p>&nbsp;</p>
<p>13:44:38</p>
<p>ШУЛЬГА В.П.</p>
<p>Просто передати слово В'ячеславу Кириленку.</p>
<p>&nbsp;</p>
<p>ГОЛОВУЮЧИЙ. Прошу, В'ячеслав Кириленко.</p>
<p>&nbsp;</p>
<p>13:44:54</p>
<p>КИРИЛЕНКО В.А.</p>
<p>В'ячеслав Кириленко, фракція "Батьківщина", партія "За Україну!" Шановні виборці, шановні колеги, ну, от уряд десь знайшов нібито два з половиною мільярда гривень для того, щоб підняти на півкопійочки в масштабах країни пенсії 12 мільйонам трудових пенсіонерів. А подивімося за останні півроку всі звіти Рахункової палати, яка, до речі, по суті є органом Верховної Ради, у яких сказано, скільки мільярдів народних гривень неефективно і нецільовим чином використано різними міністерствами і відомствами. Цифра, якщо підсумувати, далеко за 10 мільярдів гривень. А якщо за два останні роки, то і за 20 мільярдів гривень. То якщо просто ефективно використовувати ті кошти, які в тому числі і парламент через Держбюджет виділяє тут на різні програми різних міністерств, то уже можна підняти не на&nbsp;півкопійочки, як зараз уряд&nbsp; пропонує, а суттєву надбавку трудовим пенсіонерам зробити.</p>
<p>Я вже не кажу про ті масові крадіжки, які по всій країні&nbsp; відбуваються на будь-якій бюджетній програмі, починаючи із сумнозвісного&nbsp; Євро-2012, якому ще ніхто не дав оцінку, і не порахував скільки мільйонів пенсіонерів ми можемо забезпечити… могли би забезпечити, якби кошти на Євро використовувалися цільовим чином.</p>
<p>Друге. Уряд не вносить законопроект, щоби дати один пенсійний закон для всіх пенсіонерів країни: і для номенклатури, вибачте, минулої&nbsp; і теперішньої, і для трудових пенсіонерів, які створюють валовий внутрішній продукт. Чому? А уряду хтось&nbsp; не дає вказівки на це. Йому страшно зробити однакову пенсію для всіх: і для чиновників, і для простих пенсіонерів.</p>
<p>І третє. Тут&nbsp; реформатори вони великі у виступах. А де той обіцяний другий рівень пенсійної реформи, з якого тут партія починала, який мав надбавку до пенсії зробити. Немає. Тому як менша, але все-таки підтримка, ми проголосуємо за цей…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>КИРИЛЕНКО В.А. проголосує фракція "Батьківщина" за цей законопроект, але дії уряду в соціальній&nbsp; політиці вкрай незадовільні. Винаголошую на цьому. Дякую.&nbsp;&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Партія регіонів, народний депутат Стоян.</p>
<p>&nbsp;</p>
<p>13:47:19</p>
<p>СТОЯН О.М.</p>
<p>Прошу передати слово професіоналу з питань соціальної політики від Партії регіонів Ярославу Сухому.</p>
<p>&nbsp;</p>
<p>13:47:33</p>
<p>СУХИЙ Я.М.</p>
<p>Дякую, Олександре Миколайовичу. Я молодим народним депутатам України, які бажають щиро зайнятися соціальною політикою, тут на трибуні залишаю нинішній номер газети "Факти". Будь ласка,&nbsp; ви можете взяти почитати. Там чітко буквально сказано, які були недоліки в перерахунку попередніх років, про які говорив Валерій Сушкевич, і що змінив уряд.</p>
<p>Справа в тому, що цей законопроект відкладений і переопрацьований після внесення зауважень Комітетом з питань ветеранів і Комітетом з&nbsp; питань соціальної політики та праці, бо в попередні роки при перерахунках було&nbsp; допущено несправедливість.</p>
<p>Отже для розуміння. Кожного 1 березня кожний уряд порівнює середню зарплату по Україні і ріст пенсійних виплат. Встановлюється коефіцієнт. Якщо людина за попередній рік отримала пенсію&nbsp;менше цього коефіцієнту, тоді пенсія переглядається.</p>
<p>Кого торкнеться це перерахування сьогодні. Мене дивує позиція профільного комітету, який, напевно, не знає, то я&nbsp;&nbsp; йому нагадаю, що це торкнеться 350 тисяч страхових пенсіонерів, 500 чорнобильців, 900 колишніх військьвослужбовців і більш ніж 30 тисяч працівників, які отримують пенсію на основі закону про науково-технічних працівників. Шановні колеги, можна скільки хочете клясти, проклинати питання вдосконалення солідарної пенсійної системи, але демографія така, що ми можемо іти тільки одним шляхом, і я тут схвалюю рішення профільного міністерства. Тільки еволюційним, поступово, на основі росту показників базових галузей народного господарства ми зробимо те, про що всі ми мріяли і людям обіцяли: зробити пенсійні виплати,&nbsp; як є вони у всьому світі, винагородою людині за те, що молодість, здоров'я, красу свою, всі свої знання і уміння він в свій час віддав суспільству, а суспільство тепер йому компенсує мізерною пенсією – на тобі, щоб ти не помер. Тому я вважаю і хочу підтримати пропозицію профільного комітету…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>СУХИЙ Я.М. Цей законопроект треба прийняти і за основу, і в цілому. Немає там що доробляти, потрібно схвалити намагання уряду вдосконалити механізм перерахунку і зробити його більш справедливим.</p>
<p>&nbsp;</p>
<p>ГОЛОВУЮЧИЙ. Прошу, фракція "УДАР", Розенко, 2 хвилини.</p>
<p>&nbsp;</p>
<p>13:50:03</p>
<p>РОЗЕНКО П.В.</p>
<p>Павло Розенко, фракція&nbsp; "УДАР Віталія Кличка".</p>
<p>Перше питання до Голови Верховної Ради. Є подання Прем'єр-Міністра України, де чітко написано: законопроект має доповідати&nbsp; Верховній Раді України міністр соціальної політики Королевська Наталія Юріївна. Є офіційне звернення Прем'єр-Міністра. Чому тут доповідає заступник міністра, для мене, наприклад, не зрозуміло. Давайте поважати Верховну Раду України. Є подання Прем'єр-Миністра, тут повинен стояти міністр і доповідати нам це питання.</p>
<p>Друге. От, ми говоримо зараз абстрактні цифри. Покращення, законопроект який гарний, дає добавку до пенсії. Але давайте ж зробимо розрахунки. От, заступник міністра сказав, 12 мільйонів пенсіонерів, на них виділено 2 мільярди гривень під цей закон. Так давайте ж порахуємо. Ціна цього закону, добавка до кожної пенсії 10 гривень.</p>
<p>Я просто хочу нагадати, що ваша ж міністр обіцяла 4 тисячі гривень пенсії кожному пенсіонеру. І за півроку допрацювалася лише до того, що внесла зміни до закону на добавку до пенсії на 10 гривень! І справді.</p>
<p>Але тут є другі питання, про які сказав Валерій Михайлович Сушкевич. Нинішнім законом дозволяється Кабінету Міністрів України проводити індексацію пенсій без жодних рішень Верховної Ради України! Було 1 березня і ви зобов'язані були провести таку індексацію! Жодного рішення Верховної Ради вам не повинно було.</p>
<p>А суть про те, що хочуть будь-яким чином затягнути індексацію і провести її не з 1 березня, а з 1 червня. Таким чином, зекономивши кошти Пенсійного фонду України. Таким чином, 12 мільйонів пенсіонерів протягом трьох місяців не отримають належну їм по законам…</p>
<p>&nbsp;</p>
<p>ГОЛОВУЮЧИЙ. Закінчуйте.</p>
<p>&nbsp;</p>
<p>РОЗЕНКО П.В. ... належну по законам їм індексацію пенсій. І це не перший випадок! Таке ж саме було з працівниками бюджетної сфери, яким ви підвищили заробітні плати не з 1 січня 2013 року, а Постановою уряду від 27 березня 2013 року. І три місяці вчителі, лікарі, працівники бюджетної сфери не отримували в повному обсязі належної їм заробітної плати.</p>
<p>Тому, очевидно, що фракція "УДАР" підтримає зазначений законопроект. Але ми констатуємо одне. Уряд сьогодні не виконує своїх обов'язків. Уряд гнобить соціальну політику, уряд гнобить сьогоднішніх, все українське суспільство. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Останній виступ і будемо приймати рішення. Цибенко народний депутат, фракція комуністів.&nbsp;&nbsp;&nbsp;</p>
<p>&nbsp;</p>
<p>13:53:19</p>
<p>ЦИБЕНКО П.С.</p>
<p>Дякую. Фракція комуністів, голова Ради організації ветеранів України Петро Цибенко.</p>
<p>Шановні колеги, шановні громадяни України! Фракція Компартії України буде голосувати за цей документ. І не тому, що ми вважаємо, що він вирішує всі пенсійні проблеми. На превеликий жаль, не вирішує. Я абсолютно переконаний в тому, що громадяни України, більшість яких відпрацювали на цю країну, на цю державу, на цей народ по 40-50 років, мають отримувати значно більшу пенсію. Але це крок, хай невеличкий, але в правильному напрямку. І тому ми будемо підтримувати цей документ.</p>
<p>Ще одне, про що я хочу сказати стосовно цього законопроекту. Шановні колеги, хочу сказати, що ми певною мірою з цим законом уже попрацювали. Що я маю на увазі? Я маю на увазі, що ми повернули цей законопроект урядовий на доопрацювання, тому що в тому вигляді, в якому він був первісно поданий до зали засідань Верховної Ради…</p>
<p>&nbsp;</p>
<p>ГОЛОВУЮЧИЙ. Давайте ще хвилину.</p>
<p>&nbsp;</p>
<p>ЦИБЕНКО П.С. В тому вигляді, в якому його подали первинно, він не мав перспективи бути прийнятим в цьому залі. І тому уже самим фактом повернення і доопрацювання цього документи ми все-таки дещо його поліпшили. Хоча ще раз наголошую на тому, що цей документ не вирішує, на превеликий жаль, всіх питань, які стосуються пенсійної реформи.</p>
<p>І ще раз хочу сказати. Шановні колеги, шановні представники уряду! В пенсійному забезпеченні громадян України необхідно дуже серйозно працювати і змінювати ситуацію. Тому що ми маємо розуміти, що останнє голосування по скасуванню пенсійної реформи показало, що накопичується критична маса у вигляді депутатських голосів, які готові голосувати за ліквідацію, за скасування оцієї так званої пенсійної реформи.</p>
<p>Тому я ще раз наголошую, давайте зробимо отой невеличкий крок, який є, шанс зробити і поліпшимо вирішити такі питання, які вже є. Дякую.</p>
<p>&nbsp;</p>
<p>ГОЛОВУЮЧИЙ. Дякую. Шановні народні депутати, переходимо до прийняття&nbsp;рішення. Ставлю на голосування проект Закону (№1117) про внесення змін до деяких законів України щодо призначення та індексації пенсії. Закон доопрацьований. За основу і в цілому. Прошу голосувати.</p>
<p>&nbsp;</p>
<p>13:56:18</p>
<p>За-350</p>
<p>Проти – 0, утрималося – 0, не голосувало – 49. По фракціях. Партія регіонів – 164, "Батьківщина" – 69, "Віталія Кличка" – 34, "Свобода" – 35, Компартія – 29, позафракційні – 19.</p>
<p>Ранкове засідання оголошую закритим. В 16 годин, будь ласка, в сесійний зал.</p>
<p>&nbsp;</p>
<p>&nbsp;</p>

