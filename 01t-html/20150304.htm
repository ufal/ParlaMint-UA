Стенограма пленарного засідання
04 березня 2015

<p align=center><a name=_GoBack></a>ЗАСІДАННЯ ТРИНАДЦЯТЕ</p>
<p align=center>Сесійний зал Верховної Ради України</p>
<p align=center>4 березня 2015 року, 10 година</p>
<p align=center>Веде засідання Голова Верховної Ради України ГРОЙСМАН В.Б.</p>
<p><b>&nbsp;</b></p>
<p>10:02:44</p>
<p>ПАРУБІЙ А.В.</p>
<p>Доброго ранку, шановні народні депутати! Прошу заходити в зал, займати свої місця для продовження нашої роботи. Хто в кулуарах, будь ласка, заходьте в зал і займайте свої робочі місця. Будь ласка, ….. , швиденько. Дякую.</p>
<p>Шановні колеги! Хто ще не зайшов в зал, прошу заходити, щоб ми могли почати нашу роботу. Заходимо з кулуарів в зал, займаємо робочі місця для продовження мирної роботи сесії.</p>
<p>&nbsp;</p>
<p>ГОЛОВУЮЧИЙ. Доброго дня, шановні колеги народні депутати! Прошу займайте свої місця у залі. Ми можемо розпочинати нашу роботу.</p>
<p>Прошу вашої уваги, шановні колеги народні депутати. Шановні колеги, сьогодні вночі в 4 години 15 хвилин… <i>(Шум у залі)</i> Ваша увага, будь ласка! Шановні колеги! Дякую за вашу увагу. Сьогодні о 4 годині 15 хвилин ранку відбулася трагедія, відбувся вибух на шахті імені Засядька. Є загиблі сьогодні, на даний момент 32 особи. Давайте вшануємо їх пам'ять – трударів, шахтарів – хвилиною мовчання.<i> </i></p>
<p><i>(Хвилина мовчання) </i></p>
<p>Дякую. Сідайте, будь ласка.</p>
<p>Перед, тим як розпочати нашу роботу, шановні колеги, декілька слів хотів би сказати по тим подіям, які відбулися вчора, і прошу вас всіх послухати, будь ласка, уважно. Я думаю, що те, що вчора відбулося, ганебне явище взагалі для українського парламенту, для кожного з нас. Ми можемо мати різні думки, ми можемо мати різні політичні погляди, але протягувати руки, що вже було не вперше в цих стінах, я думаю, що є неприйнятним, якщо для когось є прийнятним, то підніміть руку і скажіть, що це ваші стандарти життя і, я думаю, що ви будете в меншості. Але піднімати руки і фізично вирішувати будь-які розбіжності – це є неприпустимо. І ми маємо з вами достатньо жорстко реагувати на ці події.</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Вчора у мене по завершенню сесії була двогодинна розмова з лідерами фракцій, груп. Ми домовились про те, що, перше, більше ніхто не дозволить собі протягувати руки до своїх колег або будь-кого іншого в цій залі. Це є принципова позиція керівників фракцій, я думаю, всіх. І це має бути нормою, а не позором українського парламенту. Я думаю, що в нас є достатньо аргументів і інтелекту для того, щоб з'ясовувати в рамках закону нормальної етики і без сорому, який вчора переживав український парламент. Тому рішення, які були спільно напрацьовані вчора, вони сьогодні будуть реалізовані, а саме буде видалено із залу на 5 засідань та людина, яка вперше протягнула руки.</p>
<p>Далі. Сьогодні я внесу на ваш розгляд законопроект змін до Регламенту, де за такі дії буде до 15 днів людина видалена з зали взагалі.</p>
<p>Далі. Далі. Далі, колеги. До 15 діб, до 15 пленарних засідань. По Фрейду? 15 діб.&nbsp;&nbsp;</p>
<p>Колеги, я хочу, щоб ми сьогодні кожен сам, кожен для себе прийняв рішення, що це є не прийнятно. Без&nbsp; будь-яких тут жартів. Хочете з'ясовувати стосунки, будь ласка, я готовий поставити на третьому поверсі ринг, і, будь ласка, ідіть з'ясовуйте, але по правилам. А не&nbsp; так, як це відбувається, на превеликий жаль, вже не вперше. Тому реакція буде жорсткою і принциповою.</p>
<p>Сьогодні у нас є ряд питань, які ми маємо з вами вирішити, в тому числі&nbsp; і притягнути до відповідаль6ності суддів, що ми вчора не змогли зробити. І ряд інших законопроектів, які є важливим для нашої держави.</p>
<p>Я прошу зараз увімкнути систему "Рада " для реєстрації народних депутатів, будь ласка.</p>
<p>&nbsp;</p>
<p>10:11:09</p>
<p>Зареєструвалося&nbsp;-318</p>
<p>318 народних депутатів у залі. Ранкове пленарне засідання я оголошую відкритим.</p>
<p>Шановні колеги, хочу з великим задоволенням від вас, вашого імені, від себе особисто привітати наших колег з днем народження. Саме Гопко Ганну Миколаївну вітаю. Ганна, з днем народження, добра і здоров'я. <i>(Оплески)</i> А також Мартиняка Сергія Васильовича, народного депутата України давайте привітаємо.</p>
<p>Шановні колеги, як ми домовлялись перед початком нашого засідання я хочу надати слово керівникам двох фракцій і груп, а саме Олегу Валерійовичу Ляшку, керівнику фракції Радикальної партії, і потім Ігорю Мироновичу Єремеєву.</p>
<p>Будь ласка, Олег Валерійович.</p>
<p>&nbsp;</p>
<p>10:12:08</p>
<p>ЛЯШКО О.В.</p>
<p>Олег Ляшко Радикальна партія. Фракція Радикальної партії, безумовно, засуджує застосування фізичної сили в залі парламенту, в стінах українського парламенту. Це справді сором, бо люди нас обирали для того, щоб ми захищали їхні інтереси, голосуючи за закони, захищали інтереси власним інтелектом, а не кулаками.</p>
<p>Але, шановний пане Гройсман, Голова Верховної Ради, іще більший сором – повернення до зали українського парламенту корупції політичної. Ще більший сором – повернення до зали українського парламенту політичної проституції. Ще більший сором – повернення до зали українського парламенту тушок. Особа, про яку ви згадували, Сергій Мельничук, був обраний народним депутатом України від Радикальної партії Олега Ляшка. За зраду України, за блокування Міністерства оборони України в умовах війни, що прирівнюється до зради, він був виключений із складу фракції Радикальної партії. І що ми бачимо? Ця людина вчора заходить до олігархічної групи під керівництвом Єремеєва, яка складається з колишніх регіоналів. Я думаю, що немає жодної людини в цьому залі і за межами цього залу, які думають, що тушка зайшов до олігархічної групи без грошей. А якщо він туди зайшов за гроші, то це називається політична корупція.&nbsp; Я хочу нагадати, що режим Януковича тримався на політичних тушках, яких вони видьоргували із "Блоку Тимошенко", із "Народного фронту", із "Нашої України". І це була ганьба українського парламенту! <i>(Шум у залі)</i> Не було&nbsp; з "Фронту" не було, згоден, у "Фронту" тушок немає. Але були в інших політичних силах. І це була ганьба українського парламенту минулого, бо якби не ті десятки тушок, на яких тримався режим Януковича, не було Майдану. Тушки – це ті, хто спотворює волевиявлення громадян України. Коли люди голосують за одних, а потім олігархи скуповують, створюють власні групи і приймають ті закони, які протирічать інтересам суспільства. Тому наше спільне завдання, усіх фракцій парламенту&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;припинити політичну корупцію і політичну проституцію у Верховній Раді. Бо як казав німецький канцлер Бісмарк, "політичні проститутки державою не мають права керувати". Припиняйте це, пане Голово, політичну корупцію у Верховній Раді. &nbsp;Дякую.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, я дякую вам за таку реакцію колег депутатів.</p>
<p>Шановні колеги, сьогодні я внесу проект Закону щодо внесення змін до Регламенту Верховної Ради&nbsp; України, який буде передбачати… увага, будь ласка, колеги!... що людина, яка буде виключена – виключена! – з фракції, не буде мати право брати членство в іншій групі або фракції.</p>
<p>Я буду розраховувати на те, що ми з вами зможемо знайти можливість доопрацювати це питання у комітетах. Сьогодні я внесу у порядок денний з вашого рішення, доопрацювати в комітетах. І завтра маємо вийти і проголосувати його як закон, як зміни до закону, і&nbsp; раз і назавжди поставити цю міграцію поза законом в межах цієї зали. Якщо виключити – все! Позафракційний може бути депутат, тут немає… поза групою – будь ласка.</p>
<p>Ігор Миронович, будь ласка.</p>
<p>&nbsp;</p>
<p>10:16:37</p>
<p>ЄРЕМЕЄВ І.М.</p>
<p>Український народе! Пане Голово, народні депутати! Кожний у цьому залі знає, що відбувається, і розуміє, що відбувається. Дешевий популізм, епатаж захлеснув сьогодні країну і Верховну Раду. І тільки хто-небудь хоче сказати слово проти, починається політичне гоніння. І вчорашні події – це саме політичні гоніння.</p>
<p>Півроку тому, коли починалися вибори, як комбатів за руки виводили на сцену і не знали, де&nbsp; стати біля нього, щоби стати в сяйво того добровольця, який пішов на фронт і своїм життям захищав Україну. А коли комбат сказав: "я не згідний, я не готовий голосувати за зняття пенсій, я не готовий мовчати, що нема взуття на фронті", то сьогодні з нього знімають зірки з пагонів. Це називається "нова демократія"? Це називається: сьогодні виводити... <i>(Шум у залі)</i> Сьогодні називається "нова демократія"? Рівно рік назад.... <i>(Шум у залі)</i> Рівно рік назад в цьому залі народний депутат Домбровський, народний депутат Балога, народний депутат Власенко, в них Янукович забрав повноваження народних депутатів за те, що вони були не згідні і не скорилися. Тому сьогодні це питання демократії?</p>
<p>Я вважаю, що це сьогодні зведення політичних рахунків, бо кожний лідер політичної партії хоче мати раба в своїй фракції, який буде нажимати на кнопки і не буде мати права голосу. Але кураїна змінилася і ті депутати, які вперше зайшли, такі, як народний депутат Мельничук, не готовий&nbsp; жити за цими правилами.</p>
<p>Наша фракція&nbsp; однозначно підтримує позицію про те, що у Верховній Раді не повинно бути рукоприкладства і ми беремо на себе зобов'язання – підтримувати ті пропозиції, які дасть Голова Верховної Ради, і ми готові підтримувати пропозиції – покарати&nbsp; кожного, хто буде позорити Верховну Раду. Але треба дати честь тому, що відбулося це не вчора, а відбулося це набагато раніше, коли була перша бійка і ніхто не відреагував, коли була друга бійка і ніхто не відреагував. А сьогодні знову на депутатові, який не скорився, наводити приклад? Наша фракція з цим не згідна. Тому ми однозначно будемо підтримувати пропозиції, але будемо захищати кожного, хто має... хто хоче сказати правду, що, насправді, відбувається в залі Верховної Ради. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги народні депутати, я хочу вам зазначити тільки одну річ. Коли ми викрикуємо з місця, коли ми не дамо сказати слово – це те ж прояв абсолютної неповаги оди до одного, абсолютної неповаги. Є можливість виступити у кожного, сказати свою думку з цього приводу. Є, по суті, є політичні якісь речі, ну, це нормальний дискусійний процес. Але я погоджуюсь&nbsp; із тим, що ні фізичного впливу, ні бійок, ні тушок, ні "тітушок" не має&nbsp; бути взагалі&nbsp; в нашому житті. Це минуле, про &nbsp;які треба забути назавжди, а притягнути до відповідальності всіх тих, хто несе її, за такі речі, які були в нашому житті.</p>
<p>Тому просить хвилину Ірина Геращенко. І потім я запрошу до слова першого заступника керівника Комітету регламентного.</p>
<p>&nbsp;</p>
<p>10:20:21</p>
<p>ГЕРАЩЕНКО І.В.</p>
<p>Шановні колеги, я дозволю собі взяти слово від жінок українського парламенту. Ми вчора обговорювали цю ганьбу, яка тут відбулася. Ми не просто засуджуємо таку поведінку, а ми вважаємо, що в той час, коли наші чоловіки на фронті демонструють доблесть, битися в парламенті – це просто ганьбити звання українського чоловіка. І тому ми вимагаємо, щоб в сесійній залі ніколи в житті більше подібного не було. Перше.</p>
<p>&nbsp;Друге. Я хочу сказати, що, знаєте, тут виступало два виступаючих – слезы мешают говорить, як їх послухаєш. Один розповідає про якісь доблесті неіснуючої людини, яка вчора била морди тут своїм колегам. Так цих доблестей не існує. Якщо там є якісь моральні принципи, то пан Мельничук має скласти мандат і піти геть з сесійної зали і бути в опозиції.</p>
<p>&nbsp;Але так само слезы мешают говорить, коли виступала з трибуни та людина, яка взяла його до списку. Ми почули багато правильних слів, але за тушок відповідають ті вожді, які їх набрали. І тому ми дуже просимо також про цю відповідальність говорити.</p>
<p>&nbsp;І останнє. Тому просимо, пане Олеже, вибачитися перед нашим парламентом, що ви такого "дерьма" понабирали в вас список.</p>
<p>&nbsp;І останнє, що я хочу сказати. Будь ласка, шановні колеги, не битися, нормально працювати. Останнє, ми звертаємося, не Гройсман за це відповідає, а ми просимо внести в парламент, що та людина…</p>
<p>&nbsp;</p>
<p>ГОЛОВУЮЧИЙ. Будь ласка, дайте завершити, не обмежуйте.</p>
<p>&nbsp;</p>
<p>ГЕРАЩЕНКО І.В. Остання фраза, яку я собі дозволю сказати. Пан Олег вибачається і просив, щоб я це… Ну, я не маю відношенню до цієї людини, яку ви взяли, тому самі вибачьтеся за нього.</p>
<p>Але, шановний пане Гройсман, ви точно не маєте жодного відношення до цієї ганьби, яка відбулася в залі. Тому до вас не потрібно було тут апелювати. Ми від нашої фракції вимагаємо, щоб в Регламент була внесено зміни, що якщо людина, яка зайшла по списку або яка зайшла по мажоритарному округу від підтримки партії і вимагає там переходу кудись, ми маємо ставити питання про її невключення в жоден інший там список чи жодну іншу групу, і звертатися за неї голосувати, поки ми не внесемо відповідні зміни до парламенту, щоб вона вийшла з сесійної зали. Це неможливо – зраджувати виборців. І з цим потрібно припиняти. Дякую.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, це буде дві речі. Перше, це неможливість&nbsp; входження до іншої групи. І друга позиція – це відкликання, якщо таке відбудеться, від будь-яких керівних органів комітетів.</p>
<p>Будь ласка,&nbsp; Олег Ляшко, 30 секунд, вибачення.</p>
<p>&nbsp;</p>
<p>10:22:38</p>
<p>ЛЯШКО О.В.</p>
<p>Олег Ляшко. Шановна пані Ірина Геращенко, я повністю підтримую вас. Я усві…</p>
<p>Шановні громадяни України! Як лідер Радикальної партії я усвідомлюю свою відповідальність за&nbsp; свою команду, за тих депутатів, яких я привів до Верховної Ради. Я хочу перед українськими громадянами вибачитися за те, що я зробив помилку: не розібрався, привів до парламенту людину, яка сьогодні зрадила країну. Але я жива людина…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я запрошую до слова голову комітету. Будь ласка, перший заступник голови комітету. <i>(Шум у залі) </i></p>
<p>Це ж було вибачення.</p>
<p>Будь ласка,&nbsp; Павло Пинзеник. <i>(Шум у залі) </i></p>
<p>Представник фракції "Блоку Петра Порошенка" звернулась, щоб вибачився. Людина каже: "Я хочу вибачитися". То що мені не надати слово? Вибачився? Ну дав 30 секунд. Треба було дати п'ять? Буду давати п'ять.</p>
<p>&nbsp;</p>
<p>10:23:42</p>
<p>ПИНЗЕНИК П.В.</p>
<p>Шановний Голово! Шановні народні депутати України! Комітет з питань Регламенту на своєму засіданні 4 березня цього року розглянув питання щодо інциденту, що стався в залі засідань та кулуарах Верховної Ради України 3 березня за участі групи народних депутатів, та зазначає таке.</p>
<p>Відповідно до положень&nbsp; статті 8 Закону&nbsp;&nbsp; України "Про статус народного депутата України" народний депутат України в своїй діяльності повинен дотримуватися&nbsp; загальновизнаний норм моралі; завжди&nbsp; зберігати власну гідність, поважати честь і гідність інших народних депутатів; утримуватися від дій, заяв та вчинків, що&nbsp; компрометують його самого, виборців, Верховну Раду України, державу.</p>
<p>Під час обговорення питання&nbsp; щодо інциденту&nbsp; члени комітету дійшли висновку, що ініціатором інциденту був народний депутат України&nbsp; Мельничук Сергій Петрович, що призвело до&nbsp; застосування фізичного насилля у залі засідань та кулуарах Верховної Ради України.</p>
<p>Комітет ухвалив висновок та рекомендує Верховній Раді&nbsp; України прийняти рішення&nbsp; про позбавлення&nbsp; народного депутата України&nbsp; Мельничука права брати участь у п'яти пленарних засіданнях Верховної Ради&nbsp; України.</p>
<p>За дорученням комітету, я також хочу наголосити на тому, що йдеться саме про 5 пленарних засідань, а не про 5 днів роботи Верховної Ради України в пленарному режимі. Тобто сьогодні у нас одне пленарне засідання, завтра – два, в п’ятницю – одне і так далі. Також зазначаю, що відповідно до статті 51 Регламенту Верховної Ради України таке рішення Верховна Рада України приймає без обговорення, про що фіксується в протоколі пленарного засідання та доводиться до відома виборців через газету "Голос України".</p>
<p>Також комітет прийняв рішення рекомендувати головам депутатської фракції Радикальної партії та депутатської групи "Воля народу", не просто констатувати факт, неприйнятний факт фізичного насильства у Верховній Раді. А також принести вибачення за неетичну поведінку народних депутатів, членів відповідних фракцій. Дякую за увагу і прошу підтримати.</p>
<p>&nbsp;</p>
<p>ГОЛОВУЮЧИЙ. Шановні народні депутати, ви чули пропозицію комітету. Я її цілком поділяю і підтримую, я думаю, що підтримують її керівники фракцій. І також народні депутати України. І я прошу підготуватися до голосування, шановні колеги. Прошу, прошу приготуватися до голосування щодо позбавлення народного депутата України Мельничука права брати участь у 5-и пленарних засіданнях Верховної Ради України.</p>
<p>Я прошу, займіть свої місця, шановні колеги! Наведіть порядок у фракціях, керівники фракцій. Давайте підтримаємо, давайте підтримаємо цю пропозицію комітету. Готові голосувати? Готові? Голосуємо пропозицію регламентного комітету – позбавлення права народного депутата Мельничука відвідувати 5 пленарних засідань. Прошу голосувати, прошу підтримати, шановні колеги! Прошу підтримати, шановні колеги.</p>
<p>&nbsp;</p>
<p>10:27:06</p>
<p>За-205</p>
<p>Не встигли?</p>
<p>Пашинський не встиг проголосувати. За пропозицію…</p>
<p><i>(Шум у залі) </i></p>
<p>Колеги, сконцентруйтесь, будь ласка. Колеги, сконцентруйтесь, будь ласка. Пропозиція профільного комітету. Можна не кричать? Можна не кричать? Нельзя? Будь ласка, приготувались, шановні колеги.</p>
<p>Прошу голосувати, шановні колеги! І прошу підтримати пропозицію комітету. Вона була узгоджена зі всіма керівниками фракцій, зі всіма. Прошу голосувати. І прошу підтримати позбавлення права. Прошу підтримати, шановні колеги народні депутати.</p>
<p>&nbsp;</p>
<p>10:28:14</p>
<p>За-191</p>
<p>Хвилину, шановні колеги. Хвилину, шановні колеги, хвилину. Хвилину, шановні колеги. Займіть, будь ласка, шановні колеги народні депутати, займіть, будь ласка, свої місця. От займіть, будь ласка, свої місця. Займіть, будь ласка, свої місця. Займіть, будь ласка, свої місця у залі.</p>
<p>По одній хвилині від фракцій, прошу. Будь ласка, свої місця, немає тут куди сходитись. Будь ласка, по одній хвилині від фракцій. По одній хвилині від фракцій. "Блок Петра Порошенка", Юрій Луценко, хвилина. Юрій Луценко. Луценко, хвилина.</p>
<p>&nbsp;</p>
<p>10:29:16</p>
<p>ЛУЦЕНКО Ю.В.</p>
<p>Шановні колеги! Я думаю, що це питання треба зараз перенести на декілька годин. Коаліція ще раз проговорить ситуацію. Бо я бачу, що деякі фракції займають різні позиції. Тому я прошу далі рухатися, я прошу далі рухатися по порядку денному. Перед нами стоять набагато важливіші &nbsp;питання, ніж цирк,&nbsp; який дехто влаштовує в парламенті третій день поспіль. Працюємо на країну.</p>
<p>&nbsp;</p>
<p>ГОЛОВУЮЧИЙ. Одну хвилину. Вчора... Шановні народні депутати, займіть свої місця, будь ласка. Вчора дві години в моєму робочому кабінеті в присутності керівників фракцій ми обговорювали це питання. Це реально ганебне явище, яке відбулося. І сьогодні не голосувати за це, я вважаю, що це аморально. І це принципова моя позиція.</p>
<p>Я звертаюся особисто до депутатів фракцій "Блоку Петра Порошенка", "Народного фронту", Радикальної партії, "Самопомочі", "Батьківщини", "Опозиційного блок", двох груп, позафракційних депутатів підтримати цю ініціативу. Якщо є питання, пов'язані з тим, що треба розширити відповідальність, давайте окремо про це розповідати. Але ми вчора домовилися про те, що перша людина, яка підняла руку, перша буде видалена на п'ять засідань. Всі це узгодили. І поставили на цьому проміжкову крапку. Ми ще будемо допрацьовувати це рішення.</p>
<p>Тому я просив би зараз це питання проголосувати. Будь ласка, фракція "Народний фронт" – хвилина. Потім&nbsp; "Радикальна" – хвилина, потім "Опоблок" – хвилина, потім "Самопоміч"&nbsp; і "Батьківщина" – по хвилині.</p>
<p>&nbsp;</p>
<p>10:31:51</p>
<p>СЮМАР В.П.</p>
<p>Шановні колеги, очевидно ситуація в країні така, що&nbsp; українському народу не дуже цікаво спостерігати зараз за шоу, бо їм не до шоу. Бо люди виживають насправді, а ми влаштовуємо шоу. Бо нам цікаво тут бійки повлаштовувати і багато інших речей.</p>
<p>Ми всі сюди виходимо і тут всі засуджуємо. Але давайте покажемо приклад нормальної, адекватної саморегуляції, що депутати спроможні хоча би адміністративними засобами, даруйте мені, карати за банальне хуліганство. Це нормально. Тому що якщо ви вийдете на вулицю і будете там когось бити, &nbsp;то вас очевидно притягнуть до відповідальності і посадять на кілька діб, а тут ми не можемо позбавити самих себе права голосувати. Це ненормально.</p>
<p>Більше того, від нас чекають продуктивної роботи, а ми заштопорили роботу парламенту, ми зараз ми не можемо притягнути суддів до відповідальності, ми не можемо прийняти Закон про банки, щоб повертати кошти з закордону, які заарештовані, тому що в нас є цікаве заняття, ми тут розбираємося, може той, хто б'ється 5 днів голосувати чи ні. Ми засуджуємо "тушок", ми маємо прийняти рішення, що ці "тушки" не повинні входити ні до яких груп і комітетів, тому що це не є нормою і не повинно бути нормою в…</p>
<p>&nbsp;</p>
<p>ГОЛОВУЮЧИЙ. Дайте закінчити.</p>
<p>&nbsp;</p>
<p>СЮМАР В.П. І зараз треба розблокувати роботу Верховної Ради - це завдання номер 1 і всі від нас цього чекають. Давайте не будемо це блокувати далі.</p>
<p>&nbsp;</p>
<p>ГОЛОВУЮЧИЙ. Будь ласка, "опозиційний блок", хвилина.</p>
<p>&nbsp;</p>
<p>10:33:19</p>
<p>ШУФРИЧ Н.І.</p>
<p>Дякую. Шановний головуючий, шановні колеги, "Опозиційний блок" вважає, що сьогодні є більш нагальні питання ніж ті, на яких ми зупинилися вчора ввечері. Люди чекають від нас рішення, які покращать їх життя, які компенсують їм ті страшні втрати, які вони несуть, а замість цього ми тут розбираємось вже другий день, хто кому і як пику начистив.</p>
<p>Ми вважаємо, що процедурно це питання вирішено. Було засідання бюджетного, було засідання регламентного комітету, він прийняв відповідно рішення і відбулося голосування. А по справедливості карати треба не того тільки, хто більше побив і виявився сильнішим, а й того, хто це провокував, тоді це буде справедливо. Дякую.</p>
<p>&nbsp;</p>
<p>ГОЛОВУЮЧИЙ. Я тільки говорю про те, що вчора узгоджено. Будь ласка, хвилину Олег Ляшко.</p>
<p>&nbsp;</p>
<p>10:34:20</p>
<p>ЛЯШКО О.В.</p>
<p>Хай не голосують. Олег Ляшко, Радикальна партія.</p>
<p>Шановні громадяни України, відмова пропрезидентського "Блоку Петра Порошенка" голосувати за засудження "тушок" у Верховній Раді для нас означає одне – Президент Порошенко підтримує і освячує "тушок" у парламенті. Президент Порошенко провокує політичну зраду і проституцію у парламенті. Більше того, дозволяє, щоб ці "тушки" з'являлися у новій Верховній раді. Ця політична проституція, яка підтримується&nbsp; Адміністрацією Президента, це та дорога, якою йшов Віктор Янукович. Якщо Президент Порошенко став&nbsp; на дорогу підтримки "тушок", підтримання політичної проституції у Верховні Раді, це означає, що ідеали Майдану зраджені, що політична проституція у парламенті…</p>
<p>&nbsp;</p>
<p>ГОЛОВУЮЧИЙ. Я прошу всіх заспокоїтися. І сядьте на свої місця.</p>
<p>Олег Валерійович, ви, будь ласка, тримайте себе&nbsp; в руках. Тому що ображати з цієї трибуни, це теж неподобство не менше, ніж бити людину фізично. І звинувачувати фракцію в цьому не потрібно, і Президента - тим більше. Він не є членом українського парламенту і не впливає на роботу парламенту.</p>
<p>У людей є пропозиція, на скільки я зрозумів, про те, щоб всіх однаково залучити до відповідальності. Я це розумію. Я це розумію. Я це розумію. Я це розумію, але вчора такої розмови у нас не було.</p>
<p>Будь ласка, Юрій Луценко, хвилина.</p>
<p>Заспокойтеся і сядьте на місця, будь ласка, хвилина.</p>
<p>&nbsp;</p>
<p>10:36:30</p>
<p>ЛУЦЕНКО Ю.В.</p>
<p>Шановні народні депутати,&nbsp; перш за все прошу заспокоїтися і пам'ятати&nbsp; про те, для чого ми обралися депутатами. І припинити грати в індивідуальні ігри, які собі дозволяють самозакохані особи.</p>
<p>&nbsp;Друге, я знаю, що є сорт людей, для яких найважливіше когось облити брудом тільки для того, щоб відчувати себе вищим. Ми на це не піддамося. Зараз тут прошу всі фракції коаліції заспокоїтися, пам'ятати про сьогоднішній важливий порядок денний, зокрема про початок справедливості в очищенні суддів. А зараз прошу проголосувати за позбавлення на 5 днів &nbsp;зачинщика фізичного насильства в парламенті Мельничука і пана Ляшка, котрий словами… Не діями, а словами зриває роботу парламенту, що є недопустимим. <i>(Шум у залі)</i></p>
<p><i>&nbsp;</i></p>
<p>ГОЛОВУЮЧИЙ. Шановні колеги, я ставлю на голосування пропозицію… <i>(Шум у залі)</i></p>
<p>Послухайте, я… Заспокойтесь, сядьте на місце, будь ласка. На місця сядьте, я сказав!</p>
<p><i>(Шум у залі)</i></p>
<p>Шановні колеги, давайте, щоб це питання… Юрій Віталійович!</p>
<p>Олег Березюк, хвилина.</p>
<p>&nbsp;</p>
<p>10:38:51</p>
<p>БЕРЕЗЮК О.Р.</p>
<p>Шановні колеги! Олег Валерійович! Шановні колеги! Я хочу вам сказати три слова, почуйте мене, уважно. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Будь ласка, послухайте, колеги, говорить керівник фракції "Самопоміч". Будь ласка.</p>
<p>&nbsp;</p>
<p>БЕРЕЗЮК О.Р. Шановні колеги, три слова. Гидко, соромно і сумно. Не тільки мені, а всім тим, напевно, що тут є також. Давайте визнаємо ці три слова. Пане Голово, я пропоную не тільки від імені себе, а і від всіх інших депутатів цієї зали, не з однієї фракції. Ми не маємо цього рішення зараз, давайте його відкладемо до &nbsp;післяобіду. Зараз почнемо&nbsp; голосувати&nbsp; суддів, порядок денний, працювати, а "цирк" під куполом перенесемо на після обіду. А можливо, тоді зберемо коаліцію…</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, у 12 годин буде у нас за регламентом перерва, у 12 годин. Все, припинили розмови на цю тему! <i>(Шум у залі)</i> у 12 годин ми проведемо засідання Ради коаліції і розглянемо це питання. З 12-и до 12.30. Домовилися? Зараз&nbsp; будемо розглядати суддів.</p>
<p>Все! Займіть свої місця, будь ласка. Зараз будемо займатися суддями. Сідайте, будь ласка.</p>
<p>Сергій Соболєв, хвилина.</p>
<p>&nbsp;</p>
<p>10:40:34</p>
<p>СОБОЛЄВ С.В.</p>
<p>Шановні колеги! Ті, хто планує зараз картинку для російських засобів масової інформації, зробили свою "чорну справу". Вчорашні речі, які відбувалися в сесійній залі, знайшли свій відгук вже в усьому світі. І коли світові засоби масової інформації подають не питання з того, як Російська Федерація у Путін порушують Мінські угоди, а подають події з парламенту,&nbsp; я думаю, що той, хто робив це, добився свого.</p>
<p>Пропозиція нашої фракції наступна: ми підтримуємо Олега Березюка і фракцію "Самопоміч" зібратися в перерві. Зараз негайно розглянути питання про дачу згоди на арешт суддів, щоб те, що відбувалося в січні, в лютому, до січня було наукою для всіх. А далі повернутися до цього питання. &nbsp;Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую, Сергій Соболєв, за те, що ви повторили пропозицію Олега Березюка і мою.</p>
<p>Прошу, сідайте на свої місця. У 12 годи буде перерва, проведемо з цього приводу консультації і будемо голосувати.</p>
<p>Шановні колеги, переходимо до розгляду питань порядку денного. Сконцентруйтесь, будь ласка. Для включення до порядку денного сесії вам пропонується декілька законопроектів. Увага! Зокрема, той, про який я говорив, щодо&nbsp; внесення змін до Регламенту – 2300, до порядку денного сесії. Він зареєстрований зараз.</p>
<p>2299, який увійшов, поданий Президентом України; 2269, про чисельність Збройних Сил України, теж який поданий Президентом України (2299) – це законопроект про звернення громадян. Тому я попросив зараз їх включити до порядку денного. Зразу відправимо їх в комітети і в комітетах розглянемо, і будемо приймати узагальнене рішення. Немає заперечень? Щодо включення до порядку денного, колеги. Займіть, будь ласка, свої місця. А наступне питання у нас надзвичайно важливе – притягнення до відповідальності суддів. Підготуйтесь до голосування, шановні колеги. Будь ласка, для включення до порядку денного сесії (2300), (2299) і (2269). Прошу підтримати включення&nbsp; до порядку денного сесії. Прошу голосувати, колеги.</p>
<p>&nbsp;</p>
<p>ГОЛОС ІЗ ЗАЛУ. "За" голосуємо!</p>
<p>&nbsp;</p>
<p>ГОЛОВУЮЧИЙ. "За" голосуємо, "за", підтримуємо включення в порядок денний сесії.</p>
<p>&nbsp;</p>
<p>10:43:14</p>
<p>За-232</p>
<p>Не встигли. Встигли, це вже краще, 232. Дякую, шановні колеги.</p>
<p>Даю доручення комітетам: розглянути ці законопроекти невідкладно. Дякую.</p>
<p>Шановні колеги, переходимо до розгляду питань про надання згоди на затримання чи арешт окремих суддів. Для цього я хочу надати слово Голові Верховного Суду України Ярославу Михайловичу Романюку, 10 хвилин. Прошу, шановні колеги, на запитання-відповіді, прошу сконцентруйтесь.</p>
<p>&nbsp;</p>
<p>10:43:52</p>
<p>РОМАНЮК Я.М.</p>
<p>Шановні народні депутати, до Верховного Суду України надійшло подання Генерального прокурора України, в якому зазначається, що суддя Печерського районного суду міста Києва Кицюк Віктор Петрович підозрюється у вчиненні злочину, передбаченого частиною 2 статті 375 Кримінального кодексу України – це ухвалення суддею завідомо неправосудного рішення з мотивів особистої зацікавленості. В матеріалах подання зазначено, що суддя Кицюк розглянув справу про адміністративне правопорушення щодо учасника Автомайдану і не вжив необхідних заходів для встановлення об'єктивної істини у справі. Суддя Кицюк, як зазначається в матеріалах подання, не взяв до уваги пояснення особи, щодо якої стояло питання про притягнення його до адміністративної відповідальності, поклав в основу свого рішення, яке звелося до позбавлення прав керування транспортними засобами строком на 6 місяців, протокол у справі про адміністративні правопорушення, який був складений на підставі не підписаного працівником міліції рапорту, не усунув цих розбіжностей, не перевірив, як фактично обстояла справа з цими матеріалами, і ухвалив рішення, яке в подальшому в апеляційному порядку було скасовано за відсутністю взагалі події адміністративного правопорушення в діях цієї особи.</p>
<p>Як підставу для звернення до вас, до народних депутатів, для отримання згоди на затримання і на арешт судді Кицюка Генеральний прокурор зазначає те, що суддя Кицюк, набувши статусу підозрюваного, всіляко ухилявся від виконання покладених на нього кримінально-процесуальним законом обов'язків. Він не являвся на виклики для допиту до слідчого, а також для проведення інших необхідних процесуальних слідчих дій.</p>
<p>За такий обставин Генеральний прокурор з метою доправити суддю Кицюка до органів правосуддя для вчинення необхідних процесуальних дій, з тим щоб або підтвердити, або розвіяти підозри щодо нього, звернувся з клопотанням, яке я підтримую, щодо надання згоди на затримання та арешт судді.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, зараз будуть запитання. Я думаю, що, можливо, ми зробимо зараз, голова Верховного Суду зробить всі три представлення. Потім я дам можливість задати питання, в кого є, і після того будемо голосувати по кожному. Якщо є судді… Судді є в залі? Є судді, вони теж мають можливість відповідати на ваші запитання.</p>
<p>Будь ласка, продовжуйте далі.</p>
<p>&nbsp;</p>
<p>10:46:58</p>
<p>РОМАНЮК Я.М. Аналогічне подання Генерального прокурора України надійшло до Верховного Суду України щодо судді Печерського районного суду міста Києва Царевич Оксани Ігорівни. В поданні теж зазначається, що суддя Царевич підозрюється у вчиненні&nbsp; кримінального злочину, передбаченого частиною 2 статті&nbsp; 375 Кримінального кодексу України (це "Ухвалення завідомо неправосудного&nbsp; судового рішення з мотивів особистої зацікавленості").</p>
<p>В матеріалах подання зазначено, що суддя Царевич таж розглянула справу щодо учасника Автомайдану, не забезпечивши явки особи, щодо якої було порушено справу про адміністративне правопорушення, не заслухавши її пояснень, не вживши&nbsp; заходів для встановлення об'єктивної істини у справі, а постановивши рішення про позбавлення особи права керування&nbsp; транспортними засобами строком на 6 місяців, лише на підставі протоколу у справі про адміністративне правопорушення, який теж був складений відповідно до рапорту працівника&nbsp; міліції, який навіть не був підписаний самим&nbsp; працівником міліції.&nbsp;</p>
<p>Підставою для&nbsp;&nbsp; звернення до&nbsp; Верховної Ради за отриманням згоди на затримання та арешт судді Царевич Генеральний прокурор&nbsp; зазначає те, що суддя Царевич відмовляється від&nbsp; участі в процесуальних діях,&nbsp; відмовляється від отримання повідомлення про підозру, не являється на&nbsp; виклики до слідчого для допиту та для участі&nbsp; у інших необхідних процесуальних діях.&nbsp;</p>
<p>За таких обставин&nbsp; я як голова Верховного Суду теж&nbsp; підтримую подання Генерального прокурора.</p>
<p>&nbsp;</p>
<p>ГОЛОВУЮЧИЙ. Дякую. Дякую, пане голово. Продовжуйте далі. Наступне подання.</p>
<p>&nbsp;</p>
<p>10:48:52</p>
<p>РОМАНЮК Я.М. Наступне подання Генерального прокурора України стосується судді Печерського районного суду міста Києва&nbsp; Вовка Сергія Володимировича.</p>
<p>Відповідно&nbsp; до подання суддя Вовк теж підозрюються&nbsp; у вчиненні кримінального злочину, передбаченого частиною 2 статті&nbsp; 375 Кримінального кодексу України (це "Ухвалення завідомо неправосудного&nbsp; судового рішення з мотивів особистої зацікавленості").</p>
<p>В матеріалах подання зазначено, що на розгляді в судді Вовка знаходилася цивільна справа про переведення прав покупця з відповідачки на&nbsp; користь позивача.</p>
<p>Відповідно до матеріалів подання позивач посилався на те, що три роки тому він начебто надав відповідачці гроші для того, щоб вона придбала на його ім’я квартиру в місті Києві і транспортний засіб автомобіль "Porsche Cayenne". Однак відповідачка, скориставшись коштами, придбала зазначене майно на своє ім’я. Суддя розглянув справу за процедурою заочного провадження, не повідомив про час та місце розгляду справи відповідачки, ухвалив рішення про задоволення позову, поклавши в основу лише пояснення представника позивача. І тим самим позбавив права власності відповідачки та визнав право власності за позивачем.</p>
<p>За таких обставин Генеральний прокурор вважає обґрунтовною підозру у вчиненні цим суддею злочину ухвалення завідомо неправосудного рішення з мотивів особистої зацікавленості. Підставою для звернення до Верховної Ради України за отриманням згоди на затримання, арешт цього судді Генеральний прокурор України зазначає те, що ні по місцю реєстрації, ні по місцю проживання, ні по місцю роботи судді Вовка не встановлено, і тому немає можливостей проводити з ним необхідні процесуальні дії. Для того, щоб забезпечити його доправлення до органів правосуддя з метою вчинення необхідних процесуальних дій, щоб або підтвердити, або розвіяти обґрунтовану підозру щодо нього Генеральний прокурор просить надати згоду на затримання та арешт цього судді. Я як Голова Верховного Суду підтримую це подання.</p>
<p>&nbsp;</p>
<p>ГОЛОВУЮЧИЙ. Дякую, пане Голово Верховного Суду України. Шановні колеги, ви щойно почули 3 представлення. Зараз, будь ласка, я бачу, що є необхідність. Давайте 10 хвилин на запитання до Голови Верховного Суду. І потім буде співдоповідь голови профільного комітету, доповідь голови профільного комітету. Будь ласка, запишіться, будь ласка. Запишіться на запитання Голові Верховного Суду.</p>
<p>Будь ласка, Юрій Соловей, "Блок Петра Порошенка".</p>
<p>&nbsp;</p>
<p>10:52:08</p>
<p>СОЛОВЕЙ Ю.І.</p>
<p>Прошу передати слово Ірині Геращенко.</p>
<p>&nbsp;</p>
<p>ГОЛОВУЮЧИЙ. Ірина Геращенко.</p>
<p>&nbsp;</p>
<p>10:52:13</p>
<p>ГЕРАЩЕНКО І.В.</p>
<p>Шановний пане Голова Верховного Суду і шановний Генеральний прокурор, від імені нашої фракції вважайте, що це депутатський запит. Ми звертаємося до вас з проханням оприлюднити декларації цих трьох людей, які зганьбили звання судді. А ми бачили, що вони робили весь цей час, коли знущалися над підсудними в своїх судах. І не тільки декларації, а й реальні їх статки. Ми хочемо побачити будинки, в яких вони живуть, і таке інше.</p>
<p>Друге. Ми вважаємо, що це тільки початок. І потрібно зробити все для того, щоб вони сьогодні не втекли з країни. Бо це буде відповідальність всієї системи правосуддя в Україні. Вони мають бути затримані сьогодні, якщо буде прийнято таке рішення.</p>
<p>І третє. Це тільки початок, пане Генеральний прокурор, пане голова Верховного Суду. Ми від імені нашої фракції, від імені Віталія Кличка не одноразово зверталися з запитами про такі самі дії цілої низки суддів Оболонського суду, інших суддів, які знущалися просто над українцями у січні-лютому…</p>
<p>&nbsp;</p>
<p>ГОЛОВУЮЧИЙ. 10 секунд, завершуйте.</p>
<p>&nbsp;</p>
<p>ГЕРАЩЕНКО І.В. Пане Генеральний прокурор, пане Голова Верховного Суду, це ганьба, що ми ці запити написали у квітні минулого року, - тільки зараз, у січні почалися процесуальні дії і нас почали викликати на допити, на надання свідчень у Київську прокуратуру! Будь ласка, просимо, щоб дії суддів Оболонського суду і всіх інших суддів Києва, Черкас, які таке творили протягом зими минулого року, були розглянуті якнайшвидше.</p>
<p>&nbsp;</p>
<p>ГОЛОВУЮЧИЙ. Будь ласка, відповідайте.</p>
<p>&nbsp;</p>
<p>10:53:54</p>
<p>РОМАНЮК Я.М. Що стосується необхідності оприлюднення декларацій про доходи суддів, відповідно до Закону про очищення влади такі декларації підлягають оприлюдненню. І в тих судах, де розпочата процедура виконання Закону про очищення влади, такі декларації вже оприлюднено, в тому числі і на офіційному сайті Верховного Суду України.</p>
<p>Що стосується інших питань, які ви піднімали, це питання до органів досудового розслідування. Конкретні подання надійшли до Верховного Суду України 13 лютого і 27 лютого, мною як головою Верховного Суду були підтримані і внесені в парламент.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Вадим Рабінович, "Опозиційний блок".</p>
<p>&nbsp;</p>
<p>10:54:35</p>
<p>РАБІНОВИЧ В.З.</p>
<p>Уважаемые коллеги, я думаю, вы ж все знаете, что судебная система – одна из самых коррумпированных в нашей стране. Тысячи бизнесменов, тысячи простых людей пострадали от решений. Но то, что вы сейчас делаете, это показательное выступление. Вы хотите поставить трех человек, запугать судебную систему, и сделать так, чтобы она с сегодняшнего дня голосовала только все решения в вашу пользу. Это показательное убийство судебной системы. С вас надо снимать со всех до единого, а не с трех. Вот мое предложение.</p>
<p>&nbsp;</p>
<p>10:55:15</p>
<p>РОМАНЮК Я.М.</p>
<p>До Верховного Суду України надійшли три подання Генерального прокурора. Якщо надійде більше подань, вони так само будуть предметом розгляду у Верховному Суді і вирішення питання про необхідність підтримання їх і внесення до парламенту чи ні.</p>
<p>Що стосується трьох конкретних випадків, я, мені здається, достатньо обґрунтовано доповів. На чому ґрунтуються підозри Генерального прокурора у вчиненні кримінальних злочинів цими суддями. І я думаю, що є достатньо підстав вважати, що ці підозри є обґрунтованими.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Долженков, "Опозиційний блок".</p>
<p>&nbsp;</p>
<p>10:55:47</p>
<p>ДОЛЖЕНКОВ О.В.</p>
<p>Спасибо, господин председательствующий. Уважаемые коллеги, уважаемые представители судейского корпуса, избиратели! Что сейчас происходит? Мне, честно говоря, как специалисту в области права, как юристу, который занимался правоприменительной практикой, вообще стыдно, что такие вопросы в Верховной Раде сейчас ставятся.</p>
<p>Люди, вы только вдумайтесь, за лишение прав вождения, за лишение прав вождения люди были привлечены к административной ответственности, их лишили лишь права вождения. Я не понимаю, какая может быть личная заинтересованность этих людей. Это, во-первых.</p>
<p>А, во-вторых, сейчас речь идет об избрании меры пресечения в виде ареста за административное правонарушение. Что вы здесь творите? Вы устраиваете здесь судилище. И абсолютно у людей несоизмеримая мера наказания с тем, что они вынесли. Они не лишили свободы никого. Они не поломали судьбы. Это лишение права вождения транспортного средства. На троллейбусах пусть ездят.</p>
<p>&nbsp;</p>
<p>10:56:59</p>
<p>РОМАНЮК Я.М.</p>
<p>Шановні народні депутати, відповідно до матеріалів подання особиста зацікавленість суддів полягає в тому, що вони в такий спосіб намагалися завоювати лояльність&nbsp; &nbsp;існуючої на той час влади, щоб забезпечити собі подальше просування по службі.</p>
<p>Що стосується наступного вашого питання, то я би хотів прояснити ситуацію. Справа в тому, що надання згоди на затримання та арешт не є покаранням судді. І метою згоди на затримання та арешт судді є, власне, доправлення судді, щодо якого є обгрунтовані підозри у вчиненні злочину до правоохоронних органів саме з тією метою, щоб забезпечити його участь у слідчих діях, оскільки судді ухиляються від участі у слідчих діях. Як підозрювані вони несуть обов'язок являтися на виклики слідчого для допиту, для проведення інших можливих слідчих дій, наприклад, для проведення ставки віч-на-віч і тому подібне. Йдеться не про арешт, йдеться про надання згоди на арешт цих суддів.</p>
<p>&nbsp;</p>
<p>ГОЛОВУЮЧИЙ. Будь ласка, завершуйте.</p>
<p>&nbsp;</p>
<p>РОМАНЮК Я.М. Своєю попередньою поведінкою, яка полягала у всілякому ухиленні від виконання своїх обов'язків і підозрюваних судді дали Генеральному прокурору підстави порушувати це подання. Надалі чи, отримавши в разі позитивного вирішення Верховною Радою, отримавши таку згоду, чи будуть в Генерального прокурора потреба і підстави порушувати питання про арешт цих суддів – це питання майбутнього і воно буде залежати насамперед від поведінки самих суддів і від того наскільки добросовісно вони будуть виконувати обов'язки покладені на них кримінально-процесуальним законом.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, народний депутат Гусак Володимир Георгійович, "Опозиційний блок".</p>
<p>&nbsp;</p>
<p>10:58:59</p>
<p>ГУСАК В.Г.</p>
<p>Прошу передати слово депутату Воропаєву.</p>
<p>&nbsp;</p>
<p>ГОЛОВУЮЧИЙ. Воропаєв, будь ласка</p>
<p>&nbsp;</p>
<p>10:59:06</p>
<p>ВОРОПАЄВ Ю.М.</p>
<p>Уважаемый докладчик, мне стыдно слышать, да, из уст Главы Верховного Суда Украины подтверждение того, что эти судьи сейчас с вашего согласия привлекаются к ответственности, к уголовной ответственности и аресту, да, за то, что они рассмотрели, с точки зрения, там, каких-то лиц административное дело неправильно. А скажите, пожалуйста, а в чем лично заинтересованность судьи Вовка, который рассматривал&nbsp;гражданский спор и он бы решал в одну сторону, одного лица. Это лицо, что с ним поделилось своими деньгами, машиной и чем-то еще. У вас какие-то есть … доказательства.</p>
<p>&nbsp;</p>
<p>10:59:56</p>
<p>РОМАНЮК Я.М.</p>
<p>Шановні народні депутати, відповідно до матеріалів подання в справі є достатньо обґрунтованих підозр підозрювати суддів у вчинені злочину. Це не обвинувачення. Власне, для того, щоби чи то підтвердити існуючі підозри, чи то їх розвіяти, необхідно провести комплекс слідчих дій, і насамперед з участю самих підозрюваних суддів від участі в яких судді ухиляються. І саме це стало підставою для порушення питання про надання згоди на затримання тих судів і їх арешт, з метою доправлення їх до правоохоронних органів.</p>
<p>Що стосується відповіді на запитання особистої зацікавленості судді Вовка, то відповідно до матеріалів подання Генерального прокурора, суддя Вовк теж керувався особистою зацікавленістю. Ставлячи собі за мету завоювати прихильне ставлення тогочасної державної влади з метою забезпечення просування, подальшого просування по службі.</p>
<p>&nbsp;</p>
<p>ГОЛОВУЮЧИЙ. Дякую, пане Голово.</p>
<p>Будь ласка, Альона Бабак, "Самопоміч".</p>
<p>&nbsp;</p>
<p>11:00:59</p>
<p>БАБАК А.В.</p>
<p>Прошу слово передати Єгору Соболєву.</p>
<p>&nbsp;</p>
<p>ГОЛОВУЮЧИЙ. Єгор Соболєв.</p>
<p>&nbsp;</p>
<p>11:01:06</p>
<p>СОБОЛЄВ Є.В.</p>
<p>У нас запитання до Генерального прокурора. Пан Віктор Шокін, фракція "Самопоміч" вітає сьогоднішню ініціативу Генеральної прокуратури. Але, я думаю, у нас і у багатьох колег в парламенті дві думки. Перша - нарешті, а, друга - де інше. Ми чекаємо аналогічних подань щодо десятків суддів, які розглядали аналогічні справи проти автомайданівців, щодо десятків суддів, які розглядали набагато більше і страшніші покарань як кидання заграти людей, побитих на Майдані беркутівцями. І головне, щодо тих ляльководів, які організували тоді судову розправу над Євромайданом, які поставили Євромайдан поза законом і змусили слухняних суддів приймати потрібні рішення. Ми чекаємо від вас порушення кримінальних…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Хочу наголосити, що ми відвели 10 хвилин на запитання Голові Верховного Суду України. Я думаю, що, от, це, я думаю, в кінці, коли процедуру пройдемо розгляду цього питання, зможемо дати слово Генеральному прокурору.</p>
<p>Шановні колеги, час вичерпано, але я бачу ще фракції, які взагалі не брали слово. Я, напевно дам по хвилині і це…</p>
<p>Будь ласка, "Народний фронт". <i>(Шум у залі)</i> Запитання. "Народний фронт", Геращенко.</p>
<p>&nbsp;</p>
<p>11:02:51</p>
<p>ГЕРАЩЕНКО А.Ю.</p>
<p>Почему так разволновался "Оппозиционный блок"? Говорят, административные правонарушения рассматривали. Да не в этом там вопрос. Эти судьи выполняли указку Президента Януковича по запугиванию народа Украины. Забирали права у тех людей, которые даже в тот день не были в Межигорье, просто потому, что их машины были зафиксированы работниками ГАИ, которые сейчас тоже находятся под уголовным делом. Следующим судьей, будет судья Макаровского суда – Оберемко, который пьяный ездил за рулем, прятался за работником милиции, направлял пистолет. Вы тоже будете его защищать, потому что он всего лишь выпил за рулем?!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>&nbsp;</p>
<p>11:03:31</p>
<p>РОМАНЮК Я.М.</p>
<p>Шановні народні депутати, ухвалення завідома неправосудного рішення, не настільки важливо, в якій саме справі, чи то в кримінальній, чи то в цивільній, чи то в справі про адміністративне правопорушення, підриває довіру в суспільства до такого суду. А тому потурати цьому не слід.&nbsp;</p>
<p>&nbsp;</p>
<p>ГОЛОВУЮЧИЙ. Будь ласка, Радикальна партія, Лозовой, хвилина. І завершуємо. "Батьківщина" – Власенко.</p>
<p>&nbsp;</p>
<p>11:03:52<a name=Temp></a></p>
<p>ЛОЗОВОЙ А.С.</p>
<p>Безумовно, ми будемо підтримувати цю пропозицію по суддях Царевич, Вовку і Кицюку. Я думаю, для будь-якої людини знаючої, яка хоч трошки розуміється, немає жодного сумніву в тому, що це ініціатива правильна.</p>
<p>Питання, пане Голово Верховного Суду, у мене до вас дуже-дуже просте. А чого так мало? Чого немає судді Бурбели, який судив з політичних мотивів зокрема тут присутніх? Коли ми будемо розбиратися з суддею Сапальовою,&nbsp; яка судила вінницьких майданівців? З суддею Дудар, яка судила рівненський Майдан? З суддею Адбулкадировою, яка у Бандери забирала героя? Я дуже прошу весь сесійний зал тримати справді серйозно поставитися до цього питання, і щоб на цих трьох суддях все не&nbsp; закінчилося, що і Каріне Абдул Кадирова, і Бурбела, і Цапальова, і Дудар, і Погребняк, і Цвєтков, і інші продажні антиукраїнські судді були покарані, а не тільки ці троє.</p>
<p>Дякую. <i>(Оплески)</i></p>
<p>&nbsp;</p>
<p>РОМАНЮК Я.М.&nbsp; Шановні народні депутати, відповідно до Закону про Регламент Верховної Ради&nbsp; України подання про отримання загоди Верховної Ради&nbsp; на затримання та арешт вносить&nbsp; Генеральний прокурор України. Я як голова Верховного Суду підтримую це подання і вношу в парламент.</p>
<p>На сьогоднішній день до Верховного Суду надійшло, як я вже говорив, три подання Генерального прокурора України, вони підтримані мною і внесені на ваш розгляд. В разі надходження у подальшому інших, вони теж будуть розглянуті і буде вирішено питання про&nbsp; наявність підстав їх підтримання і внесення до Верховної Ради.</p>
<p>&nbsp;</p>
<p>ГОЛОВУЮЧИЙ.&nbsp; Дякую, пане голово. Будь ласка. Дякую, займайте своє місце.</p>
<p>А! Перепрошую! Сергій Власенко. Сергій Власенко, і завершуємо.</p>
<p>&nbsp;</p>
<p>11:05:38</p>
<p>ВЛАСЕНКО С.В.</p>
<p>Дякую.&nbsp; Ну, по-перше, я би хотів подякувати і Голові Верховного Суду і Генеральному прокурору за внесені подання. <i>(Оплески)</i></p>
<p>По-друге, я хотів би зазначити, тут лунають певні думки, чутки, і вчора в інформаційному просторі хотіли зробити хвилю про те, що ми нібито як Верховна Рада будемо займатися розправою над суддями Печерського районного суду.</p>
<p>Я хочу зазначити, що ніякою розправою ми не займаємося, ми сьогодні формуємо нову судову системи. Кожен, хто прийде сьогодні в суд, повинен розуміти, за будь-яке неправосудне рішення наступить відповідальність. Це – по-перше.</p>
<p>По-друге, не треба говорити про мало значущість&nbsp; так звану цих епізодів. Що, ми не знаємо, хто така суддя Царевич, які справи вона слухала, які рішення вона виносила? Що, ми не знаємо, хто такий суддя Вовк, які слухав справи, які рішення він виносив? Що, ми не знаємо, хто такий суддя Кицюк, які він слухав справи і які рішення він виносив?</p>
<p>Ні, шановні прийшов вам час відповідати. Нарешті!</p>
<p>Дякую. <i>(Оплески)</i></p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка… Дякую, пане голово.</p>
<p>Будь ласка, співдоповідь голови профільного комітету, Руслан Князевич.</p>
<p>&nbsp;</p>
<p>11:06:58</p>
<p>КНЯЗЕВИЧ Р.П.</p>
<p>Шановний пане Голово, шановні колеги! Ну, насамперед, я хотів би повідомити про те, що Комітет з питань правової політики і правосуддя, відповідно до Закону України про Регламент Верховної Ради України, наділений повноваженнями перевіряти ті подання, які надходять до Верховної Ради від Генерального прокурора, які є підтримані Головою Верховного Суду, виключно формально, на відповідність вимогам Регламенту&nbsp; Верховної Ради України. Зважаючи на ці обставини, хочу вам повідомити, що вчора до комітету надійшли відповідні документи, які попередньо надійшли до Верховної Ради України. І комітет, за дорученням вчора Верховної Ради України, виголошеному на сесійному засіданні Головою Верховної Ради України, зібрався на своє засідання, попередньо запросивши в телеграмний спосіб на засідання суддів, питання щодо притягнення до відповідальності, надання згоди на арешт яких, розглядалося на комітеті за місцем їхньої роботи до Печерського районного суду міста Києва. В роботі комітету взяли участь представники Генеральної прокуратури, які повідомили відповідні обставини по&nbsp; справі.</p>
<p>Сьогодні, теж це важливо, мушу зазначити, що зважаючи на те, що питання, яке сьогодні розглядається, стояло першим в порядку денному, ми повідомили в телеграфний спосіб сьогодні, знову ж таки, Печерський районний суд для того, щоб вони повідомили відповідних суддів про розгляд цього питання. І сьогодні&nbsp; двоє з трьох судів перебувають, запрошені в ложу, і відповідно до Регламенту, пане Голово, вони мають право на виступ. І обов'язково треба таке право їм надати для того, щоби чітко дотримана була регламентна процедура.</p>
<p>&nbsp;З іншого боку хочу повідомити, що ще один суддя – Вовк, який був запрошений на сьогоднішнє засідання відповідним зверненням голови комітету, відсутній з тієї причини, як повідомив виконуючий обов'язки голови Печерського районного суду пан Білоцерківець, зважаючи на те, що, відповідно до наказу голови суду Смик, він з 17.02.2015 року перебуває у відпустці по догляду за дитиною і тому не знаходиться на робочому місці, а, отже, йому не було можливості повідомити в той строк, який був відведений про проведення сьогоднішнього засідання і розгляд на ньому питання про притягнення його до кримінальної відповідальності. Разом з тим, відповідно до Регламенту, це не є перешкодою для розгляду цього питання.</p>
<p>Шановний пане голово, шановні колеги, щоб не зачитувати всі висновки в повному обсязі, які у вас є на руках, вони досить великі за обсягом, напевно, я не буду всі зачитувати, я тільки зачитаю резолютивні частини, суть яких зводиться до того мотивувальна, що комітет засвідчив факт належної процедури проходження цього питання як до того часу, коли воно надійшло до Верховної Ради, так і в Верховній Раді. А саме: Генеральний прокурор звернувся відповідно до чинного законодавства до голови Верховного Суду, який розглянув відповідні звернення і підтримав їх у вигляді подання до Верховної Ради щодо відповідно необхідності отримання від Верховної Ради відповідно до Конституції згоди на утримання та арешт, взяття під варту суддів Печерського районного суду міста Києва.</p>
<p>Комітет, розглянувши відповідно обставити та матеріали, дійшов висновку про те, що подання Генерального прокурора України, підтримане та внесене до Верховної Ради України головою Верховного Суду України про надання згоди на затримання суддів Печерського районного суду, це три різні рішення, але я зачитаю їх в одному виступі.</p>
<p>Царевич О.І., Вовка С.В. та Кицюка В.П. та обрання стосовно них запобіжного заходу у вигляді тримання під вартою відповідають вимогам частини першої статті 220 Регламенту Верховної Ради України та може бути відповідно підтримане Верховною Радою України.</p>
<p>Крім того, звертаю вашу увагу, шановні колеги, що відповідно до Регламенту зараз на сесійному засіданні присутній Генеральний прокурор України, а також прокурор міста Києва, які можуть і мають право згідно Регламенту в разі, якщо вони хочуть скористатися таким правом, доповісти певні обставини по справі, для того щоб Верховна Рада могла приймати усвідомлене і законне рішення.</p>
<p>Зі свого боку я доповідь закінчив. Шановні колеги, дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Я думаю, що немає необхідності задавати питання голові комітету. Дякую.</p>
<p>Шановні колеги, згідно процедури розгляду, якщо є бажання у суддів і вони присутні, висловитися. Будь ласка,&nbsp; вони мають на це право.</p>
<p>Прошу, називайтесь і говоріть.</p>
<p>&nbsp;</p>
<p>КИЦЮК В.П.</p>
<p>Пане Голово! Шановні народні депутати! Дякую за запрошення&nbsp; бути присутнім при вирішенні&nbsp; мого питання у Верховній Раді. Безумовно, в таких умовах важко говорити, і я чудово усвідомлюю, що кожне моє слово буде предметом вашої оцінки.&nbsp;</p>
<p>На сьогоднішній день Президент України, парламент, інші державні інституції, а також громадські декларують&nbsp; про необхідність скасування&nbsp; депутатської&nbsp; та суддівської недоторканності. Ми також підтримуємо&nbsp;&nbsp;&nbsp; зазначену позицію, і жодним чином ми не переховуємося за депутатською… за суддівською недоторканністю. Проте коли мова йде про скасування суддівської недоторканності в рамках кримінального провадження, то це кримінальне провадження має здійснюватися виключно в процесуальний спосіб.</p>
<p>Ми сьогодні почули з вами про те, що підставою для внесення подання&nbsp; слугувало те, що ми переховуємося,&nbsp; не ходимо для проведення слідчих дій. Я хочу зазначити, що ми приходимо на кожну слідчу дію. Ми двічі зверталися до Верховного Суду, надавали відповідні пояснення. Ми двічі зверталися до комітету з заявами, в яких висловлювали свою позицію. Ми, як ніхто, зацікавлені в тому,&nbsp; що досудове розслідування відбувалося&nbsp; об'єктивно та всебічно, а найголовніше – у строки, визначені кримінально-процесуальним законом.</p>
<p>На чому ще хочу наголосити? Що сьогодні Генеральний прокурор України запевнив у тому, що досудове розслідування в даному кримінальному провадженні буде здійснюватися виключно об'єктивно. Єдине, що мені особисто як судді прикро,&nbsp; що ті доводи, які ми двічі надсилали на адресу&nbsp; Верховного Суду України, коли ми стверджували про безпідставність&nbsp; висунутої підозри, про закінчення строків досудового розслідування в даному кримінальному провадженні, про відсутність виняткових обставин,&nbsp; з якими&nbsp; закон би пов'язував необхідність внесення такого роду клопотання, вони Верховним Судом України залишилися поза увагою. Дякую.</p>
<p>&nbsp;</p>
<p>ЦАРЕВИЧ О.І.</p>
<p>Суддя Царевич. Спасибі вам велике за те, що&nbsp; запросили на засідання Верховної Ради і надали можливість виступити.</p>
<p>Насамперед, шановні народні депутати, звертаю увагу на наступне, оскільки багато сказав мій колега. Якщо все-таки ви дієте в правовому полі і&nbsp; в світлі тих декларацій, про які зазначаєте, хочу звернути увагу на&nbsp; деякі аспекти самої підозри та самих підстав щодо зняття суддівської недорканості. Насамперед рішення, яке мені інкримінується як завідомо&nbsp; неправосудне, ніким не оскаржене, в тому числі особою, відносно якої його постановлено. Особа зазначила про те, що вона не є учасником громадських організацій чи учасником мирних акцій протесту, про що надала Вищій кваліфікаційній комісії суддів України відповідну заяву. Додатково звертаю увагу ще на те, що строки досудового розслідування сплили 22 лютого 2015 року. Відтак будь-які процесуальні та слідчі дії, вони є неможливі за межами строків. І якщо ми все ж таки діємо в правовому полі, прохання звернути на це увагу. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p><i>(Шум у залі) </i></p>
<p>Шановні колеги, заспокойтесь, будь ласка. Є запитання. Народний депутат Воропаєв, будь ласка.</p>
<p>&nbsp;</p>
<p>11:15:29</p>
<p>ВОРОПАЄВ Ю.М.</p>
<p>Шановний голово. У меня вопрос к судье Царевич. Скажите, пожалуйста, я вас видел в суде, в том числе и уже после того, как уже было возбуждено в отношении вас уголовное дело. Значит, я видел вас, вы вели дело в отношении господина Ефремова, дело. Оказывалось ли на вас давление по этому делу, по делу Ефремова? И кем конкретно оказывалось давление, если оно оказывалось?</p>
<p>&nbsp;</p>
<p>ЦАРЕВИЧ О.І. Так, здійснювалось. І я про це зазначила в своїй заяві до посла Сполучених Штатів Америки в Україні Джеффрі Пайєтта і чекаю зустрічі.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, Ірина Геращенко, потім Ірина Луценко.</p>
<p>&nbsp;</p>
<p>11:16:16</p>
<p>ГЕРАЩЕНКО І.В.</p>
<p>Це питання. В мене запитання до цієї панянки, дії якої ми бачили в суді. Шановна, нешановна панянка, чи здійснювався на вас тиск адміністрацією Януковича протягом 2010-2014 року під час розгляду всіх тих політичних справ, які ви розглядали? Чи знайомі ви особисто з паном Портновим, чи підтримували ви з ним ті стосунки, які допомагали вам приймати потрібні адміністрації Януковича рішення? Дякую. <i>(Оплески).</i></p>
<p>&nbsp;</p>
<p>ГОЛОВУЮЧИЙ. Дякую. Будь ласка, Ірина Луценко.</p>
<p>&nbsp;</p>
<p>ЦАРЕВИЧ О.І. Спасибі за запитання. Особисто до мене не звертався ніхто.</p>
<p>&nbsp;</p>
<p>ГОЛОВУЮЧИЙ. Ірина Луценко. Ірина Луценко, будь ласка. З трибуни, будь ласка.</p>
<p>&nbsp;</p>
<p>11:17:32</p>
<p>ЛУЦЕНКО І.С.</p>
<p>Шановні колеги! Я хочу звернутися в першу чергу до "Опозиційного блоку", фракції "Опозиційний блок". Знаєте, була така трійка суддів 2010-2012 роки, в період, коли один із політичних в'язнів, (двоє з них знаходяться зараз в цьому залі), голодував 32 дні, він скинув 28 кілограмів і його занесли в суд. Чому голодував. Тому що 6 місяців судді Печерського суду виносили рішення про те, що його потрібно тримати під вартою по одній простій причині. Одна з них…</p>
<p><i>(Шум у залі)</i></p>
<p>Ви все сказали? А тепер я скажу. А тепер я скажу.</p>
<p>&nbsp;</p>
<p>ГОЛОВУЮЧИЙ. Заспокойтесь, з місця.</p>
<p>&nbsp;</p>
<p>ЛУЦЕНКО І.С. Коли його занесли, людину, яка втратила 28 кілограмів, занесли в суд, трійка суддів викликала "Швидку допомогу". Йому кололи кожну годину знеболювальне. І коли суддя Вовк сказав: "Ні, він буде сидіти в тюрмі", тому що один із шести адвокатів не прочитав один із 150 томів справи! Як вам?! "Опозиційний блок", задумайтесь!</p>
<p>&nbsp;</p>
<p>ГОЛОВУЮЧИЙ. Дайте 30 секунд завершити.</p>
<p>&nbsp;</p>
<p>ЛУЦЕНКО І.С. Якщо, не дай Боже, хтось із ваших колег попаде в таку саму ситуацію.</p>
<p>&nbsp;</p>
<p>ГОЛОСИ ІЗ ЗАЛУ. Дай Боже! Дай Боже!</p>
<p>&nbsp;</p>
<p>ЛУЦЕНКО І.С. Дай Боже! Ви очікуєте такого самого рішення після 28, після 32 днів голодування, восьми язв і передінсультного стану?!</p>
<p>Я з задоволенням буду голосувати! Нарешті ці люди відчують, що це таке!</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, я пропоную. Ми, от, дивіться, виступили всі, задали запитання всі. Був запис і так далі. Я пропоную переходити до голосування. Прошу підготуватися.</p>
<p>Оксана Сироїд, хвилина. Завершуємо і переходимо до процедури голосування. Прошу народних депутатів зайти до зали і приготуватися до голосування.</p>
<p>&nbsp;</p>
<p>11:19:34</p>
<p>СИРОЇД О.І.</p>
<p>Шановні колеги, шановний пане Голово, я хотіла всього лише кілька слів вам сказати. Передовсім, я думаю, що у більшості людей в цьому залі, як і в більшості людей в українському суспільстві, немає сумнівів стосовно цих людей. І те, що їх так ревносно захищає "Опозиційний блок", є зайвим доказом того, що вони скоювали.</p>
<p>Але я би дуже просила звернутися зараз до Генерального прокурора і прокуратури. Зробити так, аби ці люди не змогли потім поновитися на посадах. Забезпечити так, аби слідство було справедливим, але обґрунтованим, бездоганним. Я не хочу голосувати у майбутньому в цьому залі за поновлення цих людей на посаді.</p>
<p>І останнє. Я хочу, щоби в принципі такі справи більше не були предметом розгляду у парламенті. Ми повинні зробити судову реформу так, щоби притягнення суддів до відповідальності було деполітизованим. Ми повинні зробити так, аби Верховна Рада і Президент України не мали стосунки ані притягнення суддів до відповідальності, ані до кар'єрного їхнього зростання. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, шановні колеги, на голосування вноситься проект Постанови про надання&nbsp; згоди на затримання та арешт (взяття під варту) судді Печерського районного суду міста Києва Кицюка В.П. (реєстраційний номер 2287) за основу та в цілому. Прошу визначатися голосуванням.</p>
<p>Шановні колеги, прошу визначатися голосуванням. За основу і в цілому 2287.</p>
<p>&nbsp;</p>
<p>11:21:24</p>
<p>За-289</p>
<p>Рішення прийнято.</p>
<p>На голосування вноситься проект Постанови (реєстраційний номер 2288), проект Постанови про надання згоди на затримання та арешт (взяття під варту) судді Печерського районного суду міста Києва Царевич О.І. Прошу голосувати за основу та в цілому. Прошу визначатися голосуванням.</p>
<p>&nbsp;</p>
<p>11:22:02</p>
<p>За-286</p>
<p>Рішення прийнято.</p>
<p>На ваш розгляд, шановні народні депутати, вноситься постанова (реєстраційний номер 2289) проект Постанови про надання згоди на затримання та арешт (взяття під варту) судді Печерського районного суду міста Києва Вовка С.В. за основу та в цілому. Прошу визначатись голосуванням.</p>
<p>&nbsp;</p>
<p>11:22:37</p>
<p>За-296</p>
<p>Рішення прийнято.</p>
<p>Дякую.</p>
<p>Шановні колеги, питання розглянуто. Рішення по ньому прийнято. Дякую всім, хто брав участь в обговоренні цього питання.</p>
<p>Переходимо до наступного питання порядку денного. Шановні колеги, проект Закону про внесення змін до Закону України "Про порядок здійснення розрахунків в іноземній валюті" щодо валютного регулювання та валютного контролю (реєстраційний номер 2265). Перед тим як розпочати його розгляд я хочу надати слово нашому колезі Олексію Гончаренко, хвилина з трибуни, надзвичайно важливе питання. І перейдемо до розгляду 2265.</p>
<p>&nbsp;</p>
<p>11:23:24</p>
<p>ГОНЧАРЕНКО О.О.</p>
<p>Шановні, шановні колеги, від імені міжфракційного об'єднання "Крим", я попросив слово, тому що сьогодні це майже рівно рік як почалася збройна агресія Російської Федерації проти нашої держави. Вже рік світ стоїть на півкроку від Третьої Світової війни. І все це почалося в нашому Криму захоплення спецназівцями будівлі Верховної Ради Автономної Республіки Крим, Ради міністрів Автономної Республіки Крим, аеропорту Сімферополя і далі, далі, далі.</p>
<p>Ми всі пам'ятаємо, що там відбувалось. Ми всі знаємо, що сьогодні Путін і Кремль зробили з Криму такий тюремний острів Алькатрас, де вони тримають сотні тисяч українських громадян в заручниках. Крим перетворився на сіру зону. Там порушуються права національних меншин, кримських татар, українців, представників різних релігійних конфесій. В цьому залі присутній всесвітньовідомий правозахисних Мустафа Ага Джемілєв, який є також головою кримсько-татарського народу. І для нас &nbsp;сьогодні принципово нагадати всьому світові, самим собі…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>ГОНЧАРЕНКО О.О. Всім громадянам України, що Крим був, є, і буде українським. Над Кримом буде майоріти український прапор. Слава Україні!</p>
<p>&nbsp;</p>
<p>ГОЛОВУЮЧИЙ. Шановні колеги народні депутати, на ваш розгляд вноситься законопроект (реєстраційний номер 2265), є пропозиція розглянути його за скороченою процедурою. Немає заперечень? Прошу ставити на голосування щодо розгляду за скороченою процедурою 2265. За скороченою.</p>
<p>&nbsp;</p>
<p>11:25:17</p>
<p>За-183</p>
<p>Дякую.</p>
<p>Будь ласка, міністр фінансів, Наталія Яресько.</p>
<p>Проводили на фракціях навіть розгляди цих питань, цього законопроекту. Є необхідність доповідати? Немає. Є позиція фракції "Блоку Петра Порошенка", будь ласка, Юрій Віталійович, 2265.</p>
<p>Я прошу запросіть депутатів до зали.</p>
<p>&nbsp;</p>
<p>11:25:39</p>
<p>ЛУЦЕНКО Ю.В.</p>
<p>Шановні колеги, вчора фракція "Блоку Петра Порошенка" мала зустріч із міністром фінансів для вияснення деталей запропонованого законопроекту. В ході цього обговорення ми досягли, мені здається, розуміння в таких напрямках.</p>
<p>Перше, термін 90 днів, на які пропонується обмежити експортно-імпортні операції, діючим законодавством має всі повноваження встановлювати Національний банк, і не має потреби його встановлювати безпосередньо ще раз у законі.</p>
<p>Друга норма. Міністерство фінансів погоджується з тим, що це&nbsp; екстра ординарний закон. І на пропозицію "Самопомочі" вставляє запис про те, що він діє до кінця поточного року.</p>
<p>І третя позиція, я просив би протокольно дати доручення профільним комітетам, які його будуть розглядати, про необхідність в уточненні яка саме судова установа може бути причиною продовження терміну валютно-експортних операцій. З такими умовами у першому читанні наша фракція підтримує даний законопроект. Прошу всіх депутатів коаліції підтримати таку позицію. Дякую.</p>
<p>&nbsp;</p>
<p>ГОЛОВУЮЧИЙ. Дякую. Я так розумію, що тут вона є вже спільна ця позиція. Тому зараз я поставлю його за основу, а під час підготовки до другого читання врахувати ці пропозиції, да, які були оголошені ще. За основу. <i>(Шум у залі)</i> За основу з умовою, та, яка була оголошена. Прошу голосувати за основу з урахуванням пропозицій. Да, основу, правильно, з урахуванням пропозицій Юрія Луценка, які він щойно оголосив. Прошу голосувати. за основу, шановні колеги. За основу.</p>
<p>&nbsp;</p>
<p>11:27:37</p>
<p>За-238</p>
<p>Рішення прийнято. Дякую.</p>
<p>Я прошу врахувати пропозиції депутатів під час підготовки до другого читання. Це протокольне доручення. Дякую.</p>
<p>Наступний законопроект (реєстраційний номер 1547). Проект Закону про внесення змін до Закону України "Про організацію оборонного планування" ( в новій редакції). Є&nbsp; пропозиція розглядати цей законопроект за скороченою процедурою. Прошу визначитись щодо цієї пропозиції. Щодо скороченої процедури, колеги.</p>
<p>&nbsp;</p>
<p>11:28:23</p>
<p>За-196</p>
<p>Рішення прийнято.</p>
<p>Будь ласка, доповідає заступник міністра – Мехед Петро Миколайович.</p>
<p>&nbsp;</p>
<p>11:28:38</p>
<p>МЕХЕД П.М.</p>
<p>Шановний Володимире Борисовичу, шановні народні депутати! Законопроект розроблено Міністерством оборони України з метою вдосконалення наявної системи оборонного планування у Збройних Силах України та інших військових з урахуванням досвіду планування у країнах Європейського Союзу та НАТО.</p>
<p>Законопроект викладено у новій редакції, яким уточнюється порядок оборонного планування та оборонного огляду, перелік і зміст документів оборонного планування на довгу, середню та короткострокову перспективу. Законопроектом узгоджується порядок здійснення &nbsp;оборонного планування з іншими видами планування, зокрема, стратегічним плануванням застосування Збройних Сил України, плануванням діяльності&nbsp; правоохоронних органів, плануванням заходів з підготовки населення і території держави до оборони та мобілізаційним планам.</p>
<p>Прийняття законопроекту сприятиме оптимізації структури та порядку розроблення документів оборонного планування, вдосконаленню координації дій органів державної влади у вирішенні завдань оборони, ефективному використанню можливостей складових сектору безпеки і оборони.</p>
<p>Профільним комітетом рекомендовано прийняти законопроект у першому читанні за основу. Прошу підтримати.</p>
<p>Доповідь&nbsp; закінчив.</p>
<p>&nbsp;</p>
<p>ГОЛОВУЮЧИЙ. &nbsp;Дякую. Будь ласка, співдоповідь голови профільного комітету, Сергій Пашинський.</p>
<p>&nbsp;</p>
<p>11:30:40</p>
<p>ПАШИНСЬКИЙ С.В.</p>
<p>Шановний пане головуючий, шановні колеги!&nbsp; Ми не вперше в цьому залі розглядаємо зміни до законопроектів, які стосуються національної оборони і безпеки. Пан Мехед доповів, на що направлений цей закон – це уніфікація термінів, це, скажімо так, сквізне планування, це чітка координація нашого оборонного планування.</p>
<p>Ми підтримуємо цей законопроект, просимо підтримати у першому читанні. Якщо у депутатів будуть якісь зауваження, доповнення, ми оперативно розглянемо і будемо рекомендувати до другого читання.</p>
<p>Єдино, що хотілось би відмітити, що ми як Верховна Рада виконуємо свої обов'язки по вдосконаленню законодавства, і ми будемо дуже надіятися, що це законодавство буде не тільки на папері, а воно буде реально імплементовано у створення лінії оборони, створення нової цивільної оборони в реальній координації наших правоохоронних структур і в реальній концентрації витрат нашої держави на оборону та безпеку.</p>
<p>На жаль, на сьогоднішній день ми не можемо сказати, що всі ті законодавчі ініціативи, які ми голосуємо і підтримуємо, імплементовані&nbsp; &nbsp;в оборонній сфері. Будемо надіятися, що керівництво держави, люди, яким це, згідно закону повинні це робити, будуть повною мірою використовувати той законодавчій потенціал, який ми напрацьовуємо. Дякую за увагу і прошу підтримати законопроект.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, 2 – за, 2 – проти. Павло Унгурян, "Народний фронт".</p>
<p>&nbsp;</p>
<p>11:32:30</p>
<p>УНГУРЯН П.Я.</p>
<p>Шановні колеги, я думаю, що ми всі одностайні в тому, що сьогодні безпека, оборона України потребує нашої всілякої підтримки. Я хотів би нагадати, що вперше за роки Незалежності українська держава, особливо український уряд, опікується питаннями оборони і безпеки дуже концентровано і системно. Безумовно, нас у цьому спонукає наша зовнішня загроза і безпрецедентно ми підійшли і до формування державного бюджету України, в якому загалом на всі потреби оборони та безпеки, функціонування правоохоронних органів виділено більше 80 мільярдів гривень. Окрім того, у змінах до бюджету, які ми з вами проголосували на позачерговій сесії, ми дали механізми для нашої військової промисловості через механізми залучення під держані гарантії інвестицій.</p>
<p>Законопроект, який ми сьогодні розглядаємо, безумовно, потрібно доопрацьовувати. Голова комітету Сергій Пашинський про це зазначив, але ми можемо сьогодні його прийняти за основу і з урахуванням висловлених пропозицій підготувати його якісно до другого читання. Тому давайте його підтримаємо, щоби визначити і об'єкти, і повноваження, і всі об'єми нашого&nbsp; оборонного планування. Прошу всіх колег – підтримати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Павло Кишкар, "Самопоміч".</p>
<p>&nbsp;</p>
<p>11:34:30</p>
<p>КИШКАР П.М.</p>
<p>Шановні панове народні депутати, Сергій Володимирович, вашу особливо увагу, пане Мехед. Пане Мехед, зверніть увагу! Я вже неодноразово звертався. Отак виглядає все оборонне планування в сфері безпеки і оборони. І тут мінусів більше, ніж плюсів. Я буду наполягати, я втішений, звичайно, цим законом, бо я дотичний до його розробки, я буду вимагати, щоб всі інші нормативно-правові документи були також розроблені, подані і затверджені. В часи війни ми бавимося! Ми не бавимося – ми воюємо, ми втрачаємо кожного дня хлопців, а ви не можете… Зачитувати?</p>
<p>Стратегія національної безпеки України, воєнна доктрина, "Про засади внутрішньої і зовнішньої" (дякувати, прийняли), "Про основи національної безпеки" Кишкар подав, Державна програма розвитку воєнної організації держави і так далі. На що звертаю вашу увагу? У нас немає часу бавитися, всі питання безпеки і оборони мусять бути винесені в зал, розглянуті – і до виконання. Люди мають чітко знати свій об'єм відповідальності за ту чи іншу роботу. Ми на сьогоднішній день не маємо інженерних споруд ні на Маріуполі, ні на Харкові. Ви це чудово знаєте, жодна людина не притягнена до відповідальності, ніхто за це не відповідає, ніхто нічого не робить.</p>
<p>Я ще раз і ще раз кажу: якщо у вас не достатньо знань, звертайтеся, ми вам готові допомогти в усьому, будемо працювати і вдень, і вночі.</p>
<p>Дуже багато перспектив щодо державно-приватного партнерства у сфері ВПК. Звертаємо вашу також увагу щодо розвитку цього законопроекту і внесення його до залу. Дякую вам.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Мосійчук, Радикальна партія.</p>
<p>&nbsp;</p>
<p>11:36:25</p>
<p>МОСІЙЧУК І.В.</p>
<p>Ігор Мосійчук, Радикальна партія. Сам закон ми, звичайно, підтримуємо. Ми не підтримуємо генералів, які не виконують подібні закони, не підтримуємо тих, хто не створив укріпрайон навколо Дебальцево, завдяки чому загинули найкращі сини цієї країни. Не підтримуємо тих, хто проїжджав через Лутугіно десятки разів генералів і навіть не подумали там робити якісь укріпрайони.</p>
<p>Якщо цей закон&nbsp; залишиться на папері, то відповідальні за його виконання генерали мають сісти у в'язницю. Зараз загрозлива ситуація під Маріуполем і Артемівськом. В Артемівську&nbsp; найбільші склади зброї часів Радянського Союзу, це відомо всім, всьому колишньому Радянському Союзу. Чи готові генерали до оборони Артемівська? Чи будуються інженерні споруди?&nbsp; Чи тільки на папері&nbsp; залишається це все?</p>
<p>І насамкінець.&nbsp; Я ще раз публічно звертаюсь до міністра оборони. Припиніть присилати у Верховну Раду&nbsp; генерала Мехеда. Або дайте пояснення, чому він в 2008 році допустив працівників ФСБ до секретної інформації. Є відповідні рішення суду, є рішення СБУ, а ця людина ходить в парламент. От така у нас система оборони.&nbsp; Отака у нас оборона взагалі.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дмитро Тимчук, "Народний фронт", будь ласка. Хто не брав участі в обговоренні.</p>
<p>&nbsp;</p>
<p>11:38:11</p>
<p>ТИМЧУК Д.Б.</p>
<p>Варто зрозуміти, що у нас взагалі зараз відбувається у галузі оборонного&nbsp; планування.&nbsp; Західні експерти дивуються, як у нас зараз ще немає військової доктрини, а вже Міністерство оборони&nbsp; рапортує про те, що є проект&nbsp; Державної програми розвитку Збройних сил. Але вони не знають повної картини. У нас немає навіть базового документу стратегії&nbsp; національної безпеки. Ну це претензії не до Міністерства&nbsp; оборони. Але вже… ще не проведений комплексний оборонно-стратегічний&nbsp; огляд, а вже, справді, є і проект військової доктрини, і є проект Державної програми розвитку Збройних сил.</p>
<p>Якраз цей законопроект&nbsp; він дозволяє вдосконалювати механізми&nbsp; оборонного планування, щоб от такого цирку, що зараз відбувається, не було.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги! Я прошу, запросіть&nbsp; депутатів до зали. Будемо переходити до голосування за основу даного законопроекту. Очевидна позиція всіх фракцій, що він є необхідним. Будь ласка,&nbsp; прошу сконцентруватися, шановні колеги, на голосування.</p>
<p>Запросіть народних депутатів. Шановні колеги народні депутати, на ваш розгляд для голосування вноситься проект закону про внесення змін до Закону України "Про організацію оборонного планування" в новій редакції. Реєстраційний номер 1547. За пропозицією комітету, яка підтримана в тому числі і виступаючими, цей законопроект ставлю на голосування прийняття його за основу. Прошу підтримати щодо прийняття його за основу. Прошу голосувати. За основу.</p>
<p>&nbsp;</p>
<p>11:40:12</p>
<p>За-246</p>
<p>Рішення прийнято. Дякую, шановні колеги.</p>
<p>На ваш розгляд вноситься законопроект, реєстраційний номер 1538. Є пропозиція розглядати його за скороченою процедурою. Прошу визначитися депутатів щодо цієї пропозиції. Розгляд за скороченою процедурою.</p>
<p>&nbsp;</p>
<p>11:40:42</p>
<p>За-200</p>
<p>Дякую. рішення прийнято. Шановні колеги народні депутати, запрошую доповідача. Перший заступник міністра регіонального розвитку Кістіон Володимир Євсевійович.</p>
<p>&nbsp;</p>
<p>11:41:04</p>
<p>КІСТІОН В.Є.</p>
<p>Шановний Володимире Борисовичу, шановні народні депутати! Проект Закону України про внесення змін до деяких законів України щодо удосконалення розрахунків за енергоносії, а також для погашення позик, отриманих від міжнародних фінансових організацій, реєстраційний номер 1538, розроблений міністерством з метою стабілізації фінансово-господарського стану підприємств тепловодопостачання та водовідведення, який на даний час є досить критичним.</p>
<p>Так, наприклад, із 147 підприємств водопровідного господарства, які є ліцензіатами Національної комісії, заборгованість тільки по заробітній платі сягає біля 45 мільйонів гривень.</p>
<p>За спожиту електричну енергію борг сягає більше 4,5 мільярдів гривень. З 227 підприємств теплоенергетики, які є ліцензіатами Національної комісії, заборгованість по заробітній платі більше 11 мільйонів гривень. Борг за енергоносії, тобто газ, сягає більше 18 мільярдів гривень.</p>
<p>Реформування житлово-комунальної галузі вимагає значного вливання інвестицій, що на разі успішно реалізується за рахунок кредитів міжнародних фінансових організацій. Погіршення фінансово-господарського стану підприємств тепловодопостачання та водовідведення та відсутність прозорості у розподілі фінансових потоків, що надходять, як плата за комунальні послуги, негативно позначаються на інвестиційній привабливості і залученні коштів у галузь, яка відлякує потенційних інвесторів.</p>
<p>Законопроектом пропонується внести зміни до двох законів України. До Закону України "Про питну воду і питне водопостачання", який доповнюється статтею 19.1. Що передбачає запровадження поточних рахунків із спеціальним режимом використання для суб'єктів господарювання у сфері централізованого водопостачання та водовідведення.</p>
<p>Просив би звернути увагу. Механізм розподілу коштів…</p>
<p>&nbsp;</p>
<p>ГОЛОВУЮЧИЙ. Дайте завершити, будь ласка.</p>
<p>&nbsp;</p>
<p>КІСТІОН В.Є. Механізм розподілу коштів визначається порядком, затвердженим Кабінетом Міністрів. А нормативи щодо такого розподілу буде встановлювати орган ліцензування, тобто НКРЄ, у відповідності до затвердженої структури тарифу та його складових. Оплата послуг за надані комунальні послуги пропонується спрямовувати на розрахунки з енергопостачальними компаніями, на погашення позик, на заробітну плату, податки та інше.</p>
<p>У Законі України "Про теплопостачання", який містить положення щодо розподільчих рахунків, пропонується застосувати аналогічний механізм.</p>
<p>Шановні депутати, запровадження спеціальних рахунків – не мета, а лише спосіб для стабілізації стану підприємств централізованого тепловодопостачання та водовідведення, що забезпечить в тому числі і прозорість розподілу коштів підприємств-монополістів та значно підвищить інвестиційну привабливість … Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую. Займайте своє місце.</p>
<p>Будь ласка, співдоповідач Альона Бабак, "Самопоміч".</p>
<p>Шановні колеги, поки йде доповідати, хочу вас проінформувати. Є остання інформація із шахти Засядька, яка вселяє надію. Доля 32 гірників невідома. Їх продовжують шукати. Але доля їхня невідома. На разі підтверджується загибель тільки однієї людини. Будемо сподіватися, що рятівники допоможуть. По ранішній інформації, яка в мене була, була та, яку я оголосив. Дасть Бог, і ці 32 людини будуть знайдені живими і неураженими. Дякую, шановні.</p>
<p>Прошу, продовжуйте.</p>
<p>&nbsp;</p>
<p>11:44:56</p>
<p>БАБАК А.В.</p>
<p>Шановні народні депутати, Комітет з питань будівництва, містобудування та житлово-комунального господарства розглянув законопроект 1538, поданий Кабінетом Міністрів України, на своєму засіданні 24 грудня 2014 року. Головне науково-експертне управління вважає, що проект може бути прийнятий за основу.</p>
<p>Водночас в ході розгляду законопроекту в комітеті було зазначено, що проект закону суперечить статтям 12, 19, 44 та 25 Господарського кодексу України в частині, що вимога до суб'єктів господарювання відкривати рахунки в банках для надходження усіх коштів від споживачів (в банках, визначених урядом, зазначаю), усіх коштів від споживачів та здійснювати розподіл цих коштів за алгоритмом, визначеним державним регулятором, є прямим порушенням принципів комерційного розрахунку та комерційного ризику, не відноситься до засобів державного регулювання господарської діяльності, а також ставить в нерівне становище окремих суб'єктів господарювання і таким способом порушує правила конкуренції.</p>
<p>Комітетом з питань запобігання і протидії корупції в проекті виявлено корупціогенні фактори. Так, чітко не визначено механізму вибору банку урядом, та норма щодо інших розрахунків створює ризики для зловживання службовим становищем і вчинення корупційних правопорушень.</p>
<p>Антимонопольний комітет України в своєму висновку також зазначив аналогічно, що зазначено комітетом запобігання корупції.</p>
<p>Комітет з питань паливно-енергетичного комплексу, ядерної політики та ядерної безпеки вважає за доцільне прийняти законопроект за основу.</p>
<p>Комітет з питань екологічної політики, природокористування та ліквідації наслідків Чорнобильської катастрофи рекомендує відхилити проект.</p>
<p>За час підготовки законопроекту до розгляду комітету надійшла значна кількість клопотань від органів місцевого самоврядування, водоканалів, профільних асоціацій з проханням відхилити законопроект як такий, що завдає шкоди галузі.</p>
<p>Крім того, члени комітету зауважили…</p>
<p>&nbsp;</p>
<p>ГОЛОВУЮЧИЙ. Прошу завершуйте.</p>
<p>&nbsp;</p>
<p>БАБАК А.В. … Комітету зауважили на те, що ухвалене Коаліційною угодою депутатських фракцій більшості у Верховній Раді, у Верховній Раді України восьмого скликання передбачено скасування спеціальних рахунків для розрахунків визначеного призначення.</p>
<p>З огляду на вищезазначене, комітет прийняв рішення рекомендувати Верховній Раді України відхилити законопроект 1538 як такий, що продовжує тенденцію негативного втручання держави в господарську діяльність суб'єктів господарювання та такий, що має ризик корупції. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Ігор Насалик. Є пропозиція, є лист щодо позиції Комітету з питань паливно-енергетичного комплексу. Заступник голови комітету Ігор Насалик прошу.</p>
<p>&nbsp;</p>
<p>11:48:00</p>
<p>НАСАЛИК І.С.</p>
<p>Шановні друзі, законопроект, який пропонується вам сьогодні прийняти розглянутий на Комітеті паливно-енергетичного комплексу, ядерної безпеки і ядерної політики. Звичайно комітет рекомендує прийняти цей закон, оскільки мотивує тим, що це покращить розрахунки енергопостачальним, енергогенеруючим компаніям.</p>
<p>Однак, як міський голова, який 8 років пропрацював в місцевому самоврядуванні, який глибоко знає комунальні підприємства, я прошу вас не голосувати за цей закон. І, щоб не перекликатися з своєю колегою з "Самопомочі", я назву ще кілька цифри, які дають підставу не голосувати за цей закон.</p>
<p>Перша. Комунальні підприємства кредитують державу на сьогоднішній день по різниці в тарифах більше чим на 4,5 мільярда гривень.</p>
<p>Друге. За останні роки, я хочу сьогодні на Верховній Раді озвучити цифри, власні доходи міст, які залучені на повноваження державі склали в 2011 році – 14,1 мільярда гривень, в 2013 році – 17 мільярдів гривень, в 2014 році – більше 50 відсотків.</p>
<p>Закон, який сьогодні пропонується, повністю зруйнує комунальні підприємства.</p>
<p>Тому комітет просить підтримати. Я, як міський голова, прошу відхилити. Дякую.</p>
<p>&nbsp;</p>
<p>ГОЛОВУЮЧИЙ. Правильно сказав, міський голова. Бувших міських голів не буває. Це правда.</p>
<p>Шановні колеги, ми бачимо, що наскільки він є таким неоднозначним цей законопроект. Тому я можу поставити на голосування пропозицію щодо за основу його… Ви дослухайте будь ласка, уважно пропозицію поставити його&nbsp; на голосування за основу. Якщо він не набере голосів, він буде вважатися відхиленим. І все. А далі провести консультації з органами місцевого самоврядування, з урядом, і визначитися щодо цього питання. Немає заперечень?</p>
<p>Тобто, якщо ми зараз його не підтримуємо, він буде вважатися відхиленим, що повністю співпадає з думкою доповідача.&nbsp;</p>
<p>Є необхідність далі обговорювати це питання? Немає.</p>
<p>Будь ласка, ставлю на голосування законопроект номер 1538, проект Закону про внесення змін до деяких законів України щодо удосконалення розрахунків за енергоносії, а також для погашення позики отриманих від міжнародних фінансових організацій. Неоднозначна думка. За основу даний законопроект. Ви чули позиції, що він не підтримується. Тобто, якщо зараз ми за нього не проголосуємо, то він буде відхилений. За основу.</p>
<p>&nbsp;</p>
<p>11:51:03</p>
<p>За-90</p>
<p>Набрав? Законопроект не прийнятий. Він вважається відхиленим. Немає заперечень? Немає заперечень? Немає. Значить, всі одностайно. Дякую.</p>
<p>Шановні колеги народні депутати… Шановні колеги, ми не зможемо перерватися в порядку розгляду наступного питання. Тому я &nbsp;думаю, що ми зараз оголосимо перерву, згідно регламенту, проведемо… Або починаємо розгляд 1599? Розглядаємо?</p>
<p><i>(Шум у залі)</i></p>
<p>Шановні колеги, є пропозиція наступна. Оголошуємо перерву зараз, проводимо і о 12.30 проводимо, треба проголосувати цю пропозицію, і о 12.30 проводимо засідання. Треба проголосувати цю пропозицію, давайте проголосуємо. Треба! Голосуємо пропозицію. Підтримайте цю пропозицію і о 12-й…</p>
<p>&nbsp;</p>
<p>11:52:49</p>
<p>За-175</p>
<p><i>(Шум у залі)</i></p>
<p>Прошу визначитись, шановні колеги, оголосити зараз перерву і розпочати роботу о 12.30. Готові голосувати? Прошу голосувати.</p>
<p>&nbsp;</p>
<p>11:53:22</p>
<p>За-200</p>
<p>Готові голосувати? ще раз. Ще раз. Зараз оголосимо перерву, я хочу, щоб ви проголосували. <i>(Шум у залі)</i></p>
<p>&nbsp;</p>
<p>11:53:48</p>
<p>За-201</p>
<p>Дякую, шановні колеги. Немає… Я оголошую перерву. О 12:30 розпочнемо розгляд питань з 1599. Дякую.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p><b>&nbsp;</b></p>
<p>ГОЛОВУЮЧИЙ. Шановні колеги народні депутати! Ви розумієте, як мені непросто? <i>(Шум у залі)</i> Ні, я не чую! Ви розумієте, як мені непросто?</p>
<p>Шановні колеги народні депутати, я хочу принести … <i>(Шум у залі)</i> Заходьте до зали і можемо продовжувати нашу роботу.</p>
<p>Хочу принести вибачення за затримку, оскільки голови фракцій мали необхідність поговорити, поспілкуватися, обговорити це питання в моєму робочому кабінеті. І ми домовилися про те, що зараз ми повернемося до розгляду питання по… те, що у нас розглядалося зранку. Це – рішення всіх голів фракцій, щоб ви зрозуміли. І далі ми зараз дамо слово, коли всі зайдуть, лідеру фракції Радикальної партії. Він висловить свою позицію, я думаю, що вона зможе відповідним чином дійти до кожного депутата в парламенті.</p>
<p>Будь ласка, запрошуйте депутатів до зали парламенту! Прошу займати свої місця, шановні колеги. Будь ласка, всіх запрошуйте. Запрошуйте всіх депутатів до зали парламенту. Будь ласка, заходьте, народні депутати, будь ласка, заходьте до зали.</p>
<p>Будь ласка, займайте свої місця, шановні колеги народні депутати. Продовжуємо наше засідання ранкове.</p>
<p>Готові, шановні колеги, до початку? Будь ласка, запрошуйте, колеги, фракції, запрошуйте колег народних депутатів до зали. Запрошуйте, будь ласка, народних депутатів до зали. Будь ласка.</p>
<p>Дякую, шановні колеги. Я думаю, що керівники фракцій вас поінформували про дискусію, яка відбулася, знайшли варіант розгляду цього питання подальшого. Є розуміння у фракції? Є? Є. Будь ласка, будь ласка, запрошуйте народних депутатів до зали.</p>
<p>Прошу народних депутатів займати свої місця у залі. Займайте свої місця, шановні народні депутати. Будь ласка, шановні колеги, ми домовилися, це було рішення всіх фракцій про те, що Олег Ляшко буде мати можливість виступити з трибуни перед розглядом питання про&nbsp; відповідальність. Будь ласка. Прошу всіх дуже, дуже уважно послухати. Колеги, будь ласка.</p>
<p>&nbsp;</p>
<p>13:11:35</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Шановні громадяни України, шановні колеги народні депутати! Перед нашою країною стоять виклики, яких ми ніколи не переживали. І чи переживемо ми їх, чи здолаємо ці труднощі, чи здолаємо ті смертельні виклики, у тому числі і в першу чергу, зовнішню агресію, економічні труднощі залежить від нас, від нас – народних&nbsp; &nbsp;депутатів, уповноважених народом, від нашої коаліції, від того, наскільки вона буде єдина, від того, наскільки ми будемо спільно і узгоджено діяти з Президентом України, з урядом України, з парламентською коаліцією. Фракція Радикальної партії протягує свою руку єдності, миру, взаєморозуміння. Для нас найголовніші питання – це єдність коаліції, це повага до Президента України, це повага до українських громадян. Ми демонструємо свою повагу, і я кажу, що особисті образи, особисті амбіції, будь-які рейтинги мають бути засунуті в одне місце, коли йдеться про долю країни, про долю країни! Перед нами стоять виклики, які ми здолаємо, тільки будучи разом, будуючи спільно, не ображаючись один на одного і не ображаючи один одного. І лише тоді український народ оцінить нашу звитяжну працю. Слава Україні! Слава українському народу!</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Є факт вибачення, ми зафіксували, між колегами.</p>
<p>Шановні друзі, ставлю на голосування, так, як було це погоджено в мене в робочому кабінеті. І я просив би вас дуже уважно до цього поставитися. Сам факт бійки принижує кожного з нас.</p>
<p>Тому я ставлю на голосування пропозицію профільного Комітету регламентного щодо позбавлення народного депутата України Мельничука С.П. права брати участь у п'яти пленарних засіданнях Верховної Ради України. Шановні колеги, це позиція спільна, я прошу її підтримати, шановні друзі. Будуть інші пропозиції – ми підтримаємо інші пропозиції з цього питання. Ми підтримаємо інші пропозиції, коли вони будуть надані. Я прошу заради збереження єдності підтримати цю пропозицію. Прошу голосувати, шановні колеги. Бійкам в парламенті не місце, і я прошу цю позицію підтримати. Шановні колеги, будь ласка, я прошу підтримати. Шановні колеги, голосуємо, прошу підтримати.</p>
<p>&nbsp;</p>
<p>13:14:33</p>
<p>За-224</p>
<p>Друзі! 224. Ми ще раз переголосуємо. Давайте ще раз. Приготуйтесь, будь ласка. Прошу підтримати. Колеги, питання є про бійки в парламенті, я прошу вас особисто підтримати цю&nbsp; пропозицію.</p>
<p>Ставлю пропозицію.&nbsp; Голосуємо. Позбавлення права народного депутата України&nbsp; Мельничука брати участь&nbsp; у п'яти пленарних засіданнях Верховної Ради України.</p>
<p>Прошу підтримати, шановні колеги. Голосуємо. Прошу підтримати.</p>
<p>&nbsp;</p>
<p>13:15:08</p>
<p>За-230</p>
<p>Дякую вам. 230.</p>
<p>Друзі, я дуже далекий від політичних оцінок, але я дуже близький до того, щоб це було символічне голосування для кожного від сьогодні і на майбутнє. Не можна в залі парламенту протягувати руки. Не можна в залі парламенту породжувати насильство. І ми домовились, до речі, шановні колеги народні депутати, що ми доведемо справу кодексу поведінки і взаємодії, етики цієї поведінки до логічного завершення – коли кожен візьме на себе публічне персональне зобов'язання нормального етичного&nbsp; поводження в залі парламенту.&nbsp; Ми маємо відновлювати довіру, а не принижувати&nbsp; гідність кожної людини, не тільки свою особисту, а кожну людину, яка за нас голосувала. Дякую вам за розуміння в цьому питанні.</p>
<p>Рухаємося далі. Переходимо до розгляду&nbsp; питань порядку денного. Реєстраційний номер 1599, проект Закону про внесення змін до деяких законів України щодо стимулювання створення та діяльності сімейних фермерських господарств.</p>
<p>Доповідає Івченко Вадим Євгенович. У Івченко Вадима Євгеновича є пропозиція розглянути&nbsp; його&nbsp; за скороченою процедурою. Прошу підтримати цю пропозицію щодо скороченої процедури.&nbsp; Щодо скороченої процедури розгляду.</p>
<p>&nbsp;</p>
<p>13:16:42</p>
<p>За-200</p>
<p>Дякую. Рішення прийнято. Наступне, будь ласка.</p>
<p>Точніше, переходимо до розгляду. Івченко Вадим Євгенович, будь ласка, доповідайте.</p>
<p>Співдоповідає голова профільного комітету Кутовий.</p>
<p>&nbsp;</p>
<p>13:16:51</p>
<p>ІВЧЕНКО В.Є.</p>
<p>Шановні українці! Шановний Голово! Шановні народні депутати! До вашої уваги пропонується&nbsp; &nbsp;законопроект 1599 про стимулювання створення та діяльності сімейних фермерських господарств. Господарства населення, колеги, до яких належать особисті селянські господарства, відіграли важливу стабілізаційну роль, коли Україна перейшла з 91-го року на ринкові відносини.</p>
<p>Ви знаєте, сьогодні аграрний сектор економіки забезпечує 31 відсоток валового внутрішнього продукту. Це єдиний сектор, який показав зростання в 2014-у році. Але хто ж забезпечує продовольчу безпеку? Сьогодні статистика свідчить, що близько 85 відсотків овочів, близько 80 відсотків молока, близько 75 – м’яса ВРХ, 65 – м’яса свиней, 85, я вже сказав, овочів забезпечують саме особисті селянські господарства. Але, колеги, як вони торгують?</p>
<p>Вони сьогодні не можуть вийти на організований ринок тому, що вони не мають статус сільгосптоваровиробника. Вони сьогодні не можуть напряму збувати свою продукцію переробним і заготівельним підприємствам. Щороку, колеги, цей ринок є тіньовим майже на 80 відсотків. При переробних підприємствах створюються так звані посередники, які збирають за безцінь у селян цю продукцію. А далі продають по статистиці, наприклад, молоко і яловичина – близько в 2 з половиною рази дорожче, овочі – в 4 на організованому ринку цим підприємством. Нараховують ПДВ, відшкодовують ПДВ, і фактично всі кошти селян залишаються у цих посередників. Ми порахували, колеги, – близько 2 мільярди іде в тінь.</p>
<p>Тому цим законопроектом ми пропонуємо перетворити особисті селянські…</p>
<p>&nbsp;</p>
<p>ГОЛОВУЮЧИЙ. Будь ласка, ще 2 хвилини від комітету.</p>
<p>&nbsp;</p>
<p>ІВЧЕНКО В.Є. … перетворити особисті селянські господарства у сімейні ферми. Це дозволить легалізувати та ввести в правове поле діяльність особистих селянських господарств, посилить соціальний захист. Ви знаєте, що сьогодні ці одноосібники не мають пенсійного забезпечення, не мають ніякого соціального захисту. Ми надаємо особистим селянським господарствам, прошу зауважити, без створення юридичної особи, без створення. Статус сільгосптоваровиробника. У них з'являється мотивація. Ці особисті селянські господарства можуть нарощуватись. Відкривати сімейні ферми, відкривати сімейну переробку. Вони зможуть збільшити доходи сільського населення. А головне, колеги, ми можемо в бюджеті передбачити програму підтримки.</p>
<p>Я знаю, що сьогодні Міністерство АПК підписало з канадським фондом про підтримку майже 300 тисяч таких сімейних ферм. Вони можуть отримувати кредити, вони можуть претендувати на відшкодування відсоткових ставок по цим кредитам. Вони увійдуть в організований ринок.</p>
<p>Одним словом, цей законопроект дає можливість цим особистим селянським господарствам, добровільно які прагнуть, позбутися посередників і вийти на організований ринок. Я вам дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, два – "за", два – проти. Запишіться, будь ласка. Співдоповідь ще від комітету? Я вам надав 2 хвилини як від комітету, Вадим. Вадим, ви 2 хвилини доповідали як доповідач і 2 хвилини як, будь ласка, хвилину. Рішення комітету. І потім два – "за", два – проти.</p>
<p>&nbsp;</p>
<p>13:21:00</p>
<p>ІВЧЕНКО В.Є. Шановні колеги! На комітеті дане питання розглядалося. Колегами депутатами було внесено пропозицію, щоб автори відкликали зміни до Закону про особисті селянські господарства. Автори погодились. Ми домовились, що ми з першим, другим читанням буде відкликано ці зміни до проекту, до Закону України про особисті селянські господарства.</p>
<p>Комітет пропонує підтримати даний законопроект за основу в першому читанні. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, два – "за", два – проти. Народний депутат Кодола</p>
<p>&nbsp;</p>
<p>13:21:24</p>
<p>КОДОЛА О.М.</p>
<p>Прошу передати слово Вікторії Сюмар.</p>
<p>&nbsp;</p>
<p>ГОЛОВУЮЧИЙ. Вікторія Сюмар, будь ласка.</p>
<p>&nbsp;</p>
<p>13:21:30</p>
<p>СЮМАР В.П.</p>
<p>Шановні колеги! Очевидно, що важливо сьогодні підтримати фермерів і фермерські господарства, дати можливість власне сім'ям створювати такі фермерські господарства.</p>
<p>Єдине, що очевидно, що законопроект потребує суттєвого доопрацювання з тим, аби чіткіше ми мали всі ці терміни і прописали людям абсолютно зрозумілі алгоритми. Тому що мова йде про село. Аграрний комплекс надзвичайно важливий для України. Він дає величезні находження сьогодні до бюджету. Маємо зробити все, щоби стимулювати розвиток сільського господарства і, зокрема, фермерського господарства. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, від… Купрієнко, Радикальна партія.</p>
<p>&nbsp;</p>
<p>13:22:21</p>
<p>КУПРІЄНКО О.В.</p>
<p>Олег Купрієнко, Радикальна партія Олега Ляшка, Чернігів. Село гине. Селу допомагати треба і приймати закони, щоб на селі покращувалося життя.</p>
<p>Але, шановні друзі законодавці, в цивільному законодавстві є два види суб'єктів – юридичні і фізичні особи. Who is this фермерське господарства без створення юридичної особи? Хто буде відповідати за якість продукції? Хто буде відповідати за неналежне виконання зобов'язань? Хто буде відповідати, якщо цією продукцією хтось отруїться? Ідея законопроекту&nbsp; гарна. Але вона потребує дуже суттєвого опрацювання, оскільки без статусу юридичної особи не існує взагалі суб'єкта правовідносин.</p>
<p>Тому треба в цій частині законопроект дуже суттєво доопрацювати. І якщо голова фермерського господарства як зареєстрована фізична особа - підприємець, і початок діяльності цього господарства по закону по запропонованому він визначається моментом реєстрації фізичної особи - підприємця, то давайте якимось чином визнавати і відповідальність, і суб'єкта правовідносин у правовідносинах між виробником сільськогосподарської продукції та тим же самим підприємством, яке її переробляє.</p>
<p>Тому в цілому за законопроект. Але потребує дуже суттєвого доопрацювання саме в тій частині щодо визначення правоздатності суб'єкта правовідносин.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Сергій Соболєв, "Батьківщина".</p>
<p>&nbsp;</p>
<p>13:23:59</p>
<p>СОБОЛЄВ С.В.</p>
<p>Соболєв, "Батьківщина". Шановні колеги, я розумію ті застереження, які. Але давайте давати відповідь на питання саме юридичною мовою. А чи є на сьогодні фізична особа - підприємець такою, яка несе відповідальність по контрактах, по зобов'язаннях, по банківських кредитах? Є. І саме тому для нас на сьогоднішній день&nbsp;ця визначеність і є такою, яка дає можливість для мільйонів наших співгромадян, а я приведу ще раз ці цифри. Тільки за останні 4 роки кількість фермерських господарств впала з 40 тисяч до 28. У нас 4,6 мільйона наших співгромадян, які є власниками ОСГ, які не можуть офіційно зареєструватися на ринку. І це не лише питання прямих контрактів їх з постачальниками. Не забувайте, після підняття ціни на газ і електроенергію ці люди не будуть мати право на житлові субсидії, бо вони такі є, які не зареєстровані не на біржі праці, і такі, які є працюючими офіційно. Цим законом ми надаємо право мільйонам наших співгромадян отримати не лише статус в подальшому отримувача пенсій, зараз платника фактично ключових, найважливіших внесків. Але це дає є ще право цим громадянам отримати на законних підставах житлову субсидію. А ви чудово розумієте в якому стані сьогодні знаходяться наші співгромадяни особливо в сільській місцевості?</p>
<p>Саме тому цей законопроект, який без сумніву треба ще доопрацьовувати, треба ухвалити в першому читанні і наша фракція "Батьківщина" це підтримає. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Будь ласка, народний депутат Євлахов, "Блок Петра Порошенка".</p>
<p>&nbsp;</p>
<p>13:26:00</p>
<p>ЄВЛАХОВ А.С.</p>
<p>Анатолій Євлахов, "Блок Петра Порошенка", Чернігівщина.</p>
<p>Це дуже потрібний законопроект і нарешті мені приємно, що ми в цій залі вернулися до землі, до людей і приймаємо дуже необхідні рішення. Це можливість дати людям, які працюють зараз на селі формалізувати свій бізнес і стати без посередників прямими постачальниками тієї продукції, яку вони виробляють.</p>
<p>Тому наша фракція підтримує цей законопроект. Вважаємо, що треба проголосувати за нього в першому читанні, а до другого більш якісно підготувати, виписати і це буде те, за що нам будуть люди дійсно аплодувати. Дякую.</p>
<p>&nbsp;</p>
<p>ГОЛОВУЮЧИЙ. Народний депутат Мірошніченко, фракція "Самопоміч". Всі, хто не брав від фракцій, я дав вже слово по фракціям. Ну, всім, хто не був записаний.</p>
<p>&nbsp;</p>
<p>13:26:56</p>
<p>МІРОШНІЧЕНКО І.В.</p>
<p>Уважаемые коллеги, фракция……… "Самопомощь" поддерживает данный законопроект в первом чтении. Мало того, мы также являлись идеологами создания семейных ферм. Хотел обратить, не повторяться на то, что уже сказано. Абсолютно поддерживаем всех коллег, и тоже сказано было коллегами из&nbsp; "Батьківщини".</p>
<p>&nbsp;Хотел обратить внимание на следующие моменты. В дальнейшем по доработке законопроекта до второго чтения, первое, мы должны сохранить принцип добровольности реестрации нашими гражданами семейных ферм или индивидуальных хозяйств. Второе, мы не должны допустить ограничения&nbsp; нашим гражданам выхода на рынок для реализации своей продукции, либо его забюрократизировать.</p>
<p>И третье, самое главное, следующий&nbsp;&nbsp;&nbsp;&nbsp; шаг наш должен быть совместным. Таким образом помочь финансово семейным фермам реализовать свои предпринимательские возможности, дабы они реально могли развиваться, а не только получить реестрацию и те все социальные вещи, которые были перечислены. Спасибо.</p>
<p>&nbsp;</p>
<p>ГОЛОВУЮЧИЙ. Дякую, колеги.</p>
<p>Я думаю, що можемо голосувати. Обговорили все. Від фракції, хто б не брав участь у обговоренні, всі отримали можливість виступити. тому зараз я поставлю на голосування. Від фракції уже був виступ. Від фракції був виступ. Можемо ставити на голосування за основу законопроект номер 159…</p>
<p>Будь ласка, хвилину, Корнацький. Хвилину, Корнацький, з місця.</p>
<p>&nbsp;</p>
<p>13:28:31</p>
<p>КОРНАЦЬКИЙ А.О.</p>
<p>Шановний пане Голово, панове народні депутати, вам зараз пропонується проголосувати за суто антиселянський закон, який знищить селянина як такого і українське село. Тому що за всім тим гарним словом "блудством", яке щойно було проголошено з трибуни доповідачем, насправді я вам процитую, що приховується. Цитую зміни до Закону про особисте селянське господарство, яке пропонується запровадити. Члени особистого селянського господарства мають право виключно за умови набуття статусу суб'єкта підприємницької діяльності виробника сільгосппродукції реалізувати надлишки.</p>
<p>Слідуючий пункт. Члени особистого селянського господарства зобов'язані&nbsp;набути статус виробника сільгосппродукції в разі бажання реалізувати надлишки виробленої сільгосппродукції на ринках. Тобто від кожної бабусі, яка захоче продати десяток яєць…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, важливий законопроект, який потрібний. Є позиція міністерства відповідна з підтримкою цього законопроекту. Ми слухали від всіх фракцій виступи. Він зараз буде прийнятий за основу, з вашого голосування. Далі, якщо будуть якісь питання, ви зможете завжди, як депутат, внести будь-яку поправку і все інше, але ж не треба валити справу. Тому, давайте шановні колеги, я бачу і у всіх фракцій тут єдність.</p>
<p>&nbsp;Шановні колеги, прошу приготуйтесь, будь ласка… Приготуйтесь, будь ласка, до голосування. Ставлю на голосування законопроект (реєстраційний номер 1599) проект Закону про внесення змін до деяких законів України щодо стимулювання створення діяльності сімейних фермерських господарств за основу. Прошу підтримати цей законопроект. Прошу голосувати. За основу. За основу. Голосуємо!</p>
<p>&nbsp;</p>
<p>13:30:44</p>
<p>За-213</p>
<p>Народний депутат Соловей не встиг проголосувати, я бачу? Давайте повернемося. Колеги, приготуйтесь, будь ласка, до голосування, абсолютно ж нормальний закон. <i>(Шум у залі)</i> Людей ще запросіть до зали парламенту, будь ласка. От, іде народний депутат ще один. Давайте, заходьте до зали, шановні колеги. давайте проголосуємо за повернення – 1599, повернення – 1599. Віктор Михайлович! Шановні колеги народні депутати, займіть свої місця для голосування за повернення – 1599. Важливий законопроект. 1599. Міністерство підтримує. За повернення, за, за, підтримуємо за повернення.</p>
<p>&nbsp;</p>
<p>13:31:40</p>
<p>За-219</p>
<p>Зараз ми подивимося на… Ви не голосуєте? <i>(Шум у залі)</i> Не голосуєте?&nbsp;</p>
<p>Будь ласка, давайте, слово уряду. Прошу.</p>
<p>&nbsp;</p>
<p>13:32:09</p>
<p>ЛАПА В.І.</p>
<p>Шановні колеги, шановний Голово!&nbsp; Дозвольте буквально пару слів акцентовано сказати.</p>
<p>Перше, те, що стосується&nbsp; перегибів в цьому законопроекті, в тому числі, обов'язковій реєстрації, я був присутній на засіданні агрокомітету, я більш, ніж переконаний, що до другого читання це буде знято. Це перше.</p>
<p>Друге, те, що стосується змістовних моментів цього законопроекту, це дати можливість стартувати з особистого селянського господарства фермерським господарствам, дати можливість на основі земель ОСГ починати фермерські господарства, переходити до більш цивілізованої форми господарювання.</p>
<p>І третій, дуже важливий момент для нас як для уряду, для Міністерства аграрної політики – це визначення сімейної ферми. В нас зараз фермерське господарство статус має, і людина, як обробляє 10 гектарів землі своїми руками, і фермерське господарство, яке обробляє 5-7 тисяч гектарів землі. Для нас принципово важливо мати визначення сімейної ферми, і воно є в цьому законопроекті, для того, щоб далі більш акцентовано проводити державну політику.</p>
<p>Прошу підтримати.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, ви чули позицію уряду. Давайте ми підтримаємо його за основу, до другого читання доопрацюємо. І все, і на цьому буде… Я так розумію, що є розуміння в депутатів. Так? Є згода ж і в комітеті, і з міністерством.</p>
<p>Шановні колеги, давайте повернемося, і я звертаюся до всіх фракцій… Шановні колеги, давайте повернемося до цього питання, є вже розуміння. Повертаємося до 1599. Важливий закон за основу. 1599, голосуйте, колеги, щодо повернення. Щодо повернення. Голосуємо за повернення до 1599.</p>
<p>&nbsp;</p>
<p>13:33:52</p>
<p>За-236</p>
<p>Дякую, шановні колеги.</p>
<p>І я ставлю на голосування його за основую 1599, за&nbsp; основу. А далі допрацюємо до другого читання спільно. За основу, прошу голосувати, за основу.</p>
<p>&nbsp;</p>
<p>13:34:18</p>
<p>За-236</p>
<p>Дякую, шановні колеги, рішення прийнято.</p>
<p>Але я хотів би попросити, будь ласка, ви ж бачите, що є і інші позиції у народних депутатів. Будь ласка, на базі комітету опрацюйте всіх детально, щоб це був гарний законопроект спільно з урядом. Дякую, шановні колеги.</p>
<p>Рухаємося далі. Законопроект 1137. Сергій Міщенко є? Є у автора пропозиція розглядати його за скороченою процедурою? Прошу розглянути. Щодо розгляду за скороченою процедурою, колеги, щодо розгляду за&nbsp; скороченою процедурою.</p>
<p>&nbsp;</p>
<p>13:35:00</p>
<p>За-188</p>
<p>Будь ласка, доповідайте. Рішення прийнято. Дякую.</p>
<p>&nbsp;</p>
<p>13:35:07</p>
<p>МІЩЕНКО С.Г.</p>
<p>Шановні громадяни України!</p>
<p>Сергій Міщенко, 98-й округ, Київщина.</p>
<p>Я хочу поставити питання народним депутатам, як вони вважають, якщо співробітник міліції встановить, що на автомобілі не спецпризначення встановлені якісь сигнали, чи зможе він сьогодні, на сьогоднішній день притягнути таку особу до адміністративної відповідальності? Можу вам&nbsp; відповісти, що ні, фактично ні. Тому що такі адміністративні справи в судах були закриті. Чому? Поясню, редакція сьогоднішньої статті 122 з позначкою 5 Кодексу про адміністративні правопорушення говорить про наступне, що тільки дві складові повинні міститися в правопорушенні, щоб притягнути людину до адміністративної відповідальності – це встановлення і&nbsp; використання. Якщо на сьогоднішній день всі логічно розуміють, якщо людина такі сигнали встановила, то вона не просто їх встановила, вона збиралася їх використовувати. Але співробітники міліції, на жаль, якщо вони встановлять на вулицях якогось міста, якщо вони не були використовувані такі звукові сигнали чи світлові сигнали, то вони не зможуть скласти адміністративний протокол.</p>
<p>Ми даємо можливість на сьогоднішній день прибрати з наших доріг мажорів, блатних, всяких чиновників, які замість того, щоби мати дозвіл на такі сигнали,&nbsp; сують в обличчя співробітнику міліції корочку – оце для них головний дозвіл.</p>
<p>І тому я пропоную, що ця стаття буде мати три частини. Це незаконне встановлення, це незаконне використання і це незаконне надання дозволів. Тобто за кожне правопорушення буде…</p>
<p>&nbsp;</p>
<p>ГОЛОВУЮЧИЙ. Прошу, 10 секунд, завершуйте.</p>
<p>&nbsp;</p>
<p>МІЩЕНКО С.Г. Тобто за кожне з правопорушень будуть відповідні санкції. Тому я прошу підтримати, щоб безлад на дорогах наших прибрати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, від комітету голова комітету профільного Андрій Анатолійович Кожем'якін.</p>
<p>&nbsp;</p>
<p>13:37:37</p>
<p>КОЖЕМ’ЯКІН А.А.</p>
<p>Шановний головуючий, шановні колеги! Комітетом Верховної Ради України з питань законодавчого забезпечення правоохоронної діяльності розглянуто поданий народним депутатом Міщенком проект Закону про внесення до Кодексу України про адміністративні правопорушення щодо посилення відповідальності за порушення законодавства (про встановлення або використання спеціальних сигнальних пристроїв).</p>
<p>Те, що пропонується проектом, тільки що мій колега Міщенко сказав. Наш колега Міщенко сказав, що внести зміни до статті 122-5 Кодексу України про адміністративні правопорушення, встановивши відповідальність за надання посадовою особою неправомірного дозволу на встановлення та/або використання або зняття з транспортних засобів спеціальних світлових та/або звукових сигнальних пристроїв; порушення вимог законодавства щодо використання таких пристроїв; і третє, і головне, наявність таких пристроїв, якщо вони встановлені неправомірно або не були зняті, та збільшивши при цьому штрафні санкції.</p>
<p>Ну, ми вважаємо, комітет вважає, що запропоновані в проекті зміни здатні посилити відповідальність за порушення законодавства. Науково-експертне управління, яке розглядало цей законопроект, вважає, що він може бути прийнятий за основу. І комітет підтримує науково-експертне управління, і теж було прийнято рішення прийняти зазначений проект у першому читанні за основу. Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую, колеги.</p>
<p>Є необхідність: 2 – "за", 2 – "проти"? Немає. <i>(Шум у залі)</i></p>
<p>Є? Запишіться, 2 – "за", 2 – "проти".</p>
<p>Будь ласка,&nbsp; народний депутат Огнєвіч Злата.</p>
<p>&nbsp;</p>
<p>13:39:33</p>
<p>ОГНЄВІЧ З.Л.</p>
<p>Радикальна партія, Злата Огнєвіч.&nbsp; Передаю слово Купрієнку Олегу.</p>
<p>&nbsp;</p>
<p>ГОЛОВУЮЧИЙ. Олег Купрієнко.</p>
<p>&nbsp;</p>
<p>13:39:41</p>
<p>КУПРІЄНКО О.В.</p>
<p>Олег Купрієнко, Радикальна партія Олега Ляшка, Чернігів.</p>
<p>Дуже правильний закон, дуже правильні зміни до законопроекту. Вибачте, задовбали вже ці мигалки і спеціальні сигнали. Але в цьому законі є одна неточність чи технічна помилка. Там, де сказано "надання дозволу на встановлення, використання та зняття". При чому тут дозвіл на зняття знаків не дуже розумію. Я вважаю, що це мабуть технічна помилка, але "дозвіл на зняття спеціальних сигналів" треба виключити. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую, шановні колеги. Будь ласка,&nbsp; Леонід Ємець&nbsp; ще від "Народного фронту" хотів. Більше&nbsp; ніхто не записався.</p>
<p>&nbsp;</p>
<p>13:40:26</p>
<p>ЄМЕЦЬ Л.О.</p>
<p>Шановні колеги, повністю підтримуючи ідею того, що не має бути поділу на мажорів і не мажорів на дорогах, маю все-таки зазначити, що є певні небезпеки цього законопроекту. Наприклад, те, що було&nbsp; озвучено автором, а саме&nbsp; відповідальність не&nbsp; лише за використання, а й за встановлення,&nbsp;&nbsp; виникає питання: яким чином працівник ДАІ має встановити, що є ці маячки на машині, якщо їх не використовували. Тобто чи не дамо ми можливість просто додатково для працівника ДАІ для зупинки автомобільного&nbsp; транспорту будь-якого без будь-якої провини власника&nbsp; автомобіля або водія. Тобто те, що є сьогодні, коли гаїшник просто зупиняє автомобіль і вже на місці намагається визначити або знайти&nbsp; певну підставу для того, щоб отримати хабар&nbsp; від водія. Тому давайте&nbsp; розуміти,&nbsp; що відповідальність має бути, але дуже чітко має бути прописана процедура. Щоб ми просто не дали працівникам ДАІ додатковий спосіб&nbsp; для&nbsp; отримання хабарів і&nbsp; корупції.&nbsp; Тому загалом&nbsp; за основу ми звичайно даний законопроект підтримаємо, але зауваження свої ми вже висловили і будемо працювати на підготовку до другого читання.&nbsp;Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Можемо переходити до голосування? За основу і всі ті пропозиції, які лунали, можуть бути доопрацьовані до другого читання. Так, шановні колеги?</p>
<p>Будь ласка, запросіть депутатів до зали. Законопроект, реєстраційний номер 1137. Проект Закону про внесення змін до Кодексу України про адміністративні правопорушення (щодо посилення відповідальності за порушення законодавства про встановлення та/або використання спеціальних сигнальних пристроїв). Готові голосувати, колеги? За основу, 1137, прошу голосувати. За основу, 1137. За основу.</p>
<p>&nbsp;</p>
<p>13:42:46</p>
<p>За-232</p>
<p>Рішення прийнято, прийнято за основу. Далі, будь ласка.</p>
<p>Проект Закону, 1189 реєстраційний номер, про внесення змін до статті 187 Кримінального кодексу України (щодо посилення відповідальності за вчинення розбійних нападів). Доповідач народний депутат України Геращенко Антон. Є пропозиція доповідача розглянути даний законопроект за скороченою процедурою. Ставлю дану пропозицію на голосування. Щодо розгляду за скороченою процедурою.</p>
<p>&nbsp;</p>
<p>13:43:38</p>
<p>За-178</p>
<p>Дякую, рішення прийнято. Будь ласка, доповідач. Співдоповідач голова профільного комітету Андрій Кожем’якін.</p>
<p>&nbsp;</p>
<p>13:43:52</p>
<p>ГЕРАЩЕНКО А.Ю.</p>
<p>Шановні колеги, в Україні, на жаль, за останній рік зросла кількість зброї, яка незаконно попадає до України як із зони антитерористичної операції, так і іншими шляхами. Тому збільшилась чисельність розбійних нападів, грабежів з використанням вогнепальної зброї. Раніше відповідальність була встановлена за частиною першою статті 187 від 3 до 7 років залишення свободи. І суди зачастую приймали рішення давати умовний термін тим особам, які вперше робили грабіж. Для того, щоб посилити відповідальність, я запропонував з групою наших депутатів підняти відповідальність за частиною першою з 5 до 8 років. Щоб суди могли давати реальні строки вже за перший грабунок з використанням вогнепальної зброї.</p>
<p>Також пропонується ввести за першою частиною цієї статті відповідальність з конфіскацією майна тих, хто приймав участь у грабунках та розбійних нападах.</p>
<p>Також пропонується за частиною четвертою уточнити формулювання і донести туди таке формулювання. Що грабіж з використанням вогнепальної зброї, за це посилено відповідальність. В принципі все. І прошу підтримати.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, голова профільного комітету Андрій Кожем'якін.</p>
<p>&nbsp;</p>
<p>13:45:20</p>
<p>КОЖЕМ’ЯКІН А.А.</p>
<p>Шановний головуючий! Шановні народні депутати! Комітетом з питань законодавчого забезпечення правоохоронної діяльності розглянутий проект Закону № 1189. Проект закону підготовлений з метою посилення відповідальності за вчинення розбійних нападів. Для цього в законопроекті пропонується у санкції частини першої, як тільки що було сказано, статті 187 Кримінального кодексу України передбачити покарання у виді позбавлення волі на строк від 5 до 8 років з конфіскацією майна.</p>
<p>А також доповни об'єктивну сторону даного складу злочину такою кваліфікуючою ознакою, як застосування вогнепальної зброї чи погроза її застосування. Це частина четверта статті 187. Головне науково-експертне управління під час аналізу цього проекту вважає, що за результатами розгляду його необхідно відхилити. Але, проаналізувавши цей законопроект, члени комітету разом з консультантами і спеціалістами зазначили, що прийняття цього проекту сприятиме запобіганню розбійних нападів, оскільки підвищення санкцій за вчинення розбійних нападів відповідатиме ступеню суспільної небезпечності сказаного виду злочину.</p>
<p>Тому комітет прийняв рішення рекомендувати Верховній Раді за результатами розгляду на пленарному засіданні в першому читанні прийняти Законопроект № 1189 за основу. Проект також підтримується Міністерством юстиції і Міністерством внутрішніх справ. Прошу підтримати рішення комітету. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Є необхідність два – "за", два – "проти"? Немає? Є.</p>
<p>Будь ласка, два&nbsp; – "за", два – "проти". Запишіться, будь ласка.</p>
<p>Народний депутат Курячий.</p>
<p>&nbsp;</p>
<p>13:47:26</p>
<p>КУРЯЧИЙ М.П.</p>
<p>Шановні колеги, зовсім очевидно, що прийняття даного законопроекту&nbsp; дуже важливе, особливо в тих умовах, в яких знаходиться наше суспільство. По-перше, є сумна статистика, що за останній рік такі злочини особливо небезпечні, як розбійні напади, в нас почастішали. І це вимагає від нас прийняття такого важливого проекту закону щодо запобігання в подальшому цих розбійних нападів.</p>
<p>Більше того, деякі пройдисвіти, користуючись суспільними збудженнями питаються спекулювати на цьому питанні, погрожують зброєю, здійснюють напад на бізнес, на підприємства. І саме тому ми маємо зробити заслін цьому прикрому явищу. І я прошу підтримати такий проект закону. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Злата Огнєвіч, Радикальна партія.</p>
<p>&nbsp;</p>
<p>13:48:17</p>
<p>ОГНЄВІЧ З.Л.</p>
<p>Передаю слово Мосійчуку Ігорю.</p>
<p>&nbsp;</p>
<p>ГОЛОВУЮЧИЙ. Мосійчук, Радикальна партія.</p>
<p>&nbsp;</p>
<p>13:48:22</p>
<p>МОСІЙЧУК І.В.</p>
<p>Ігор Мосійчук, Радикальна партія. Антон Юрійович тут дуже гарно всім все розповідав про те, що з зони АТО везеться. Він пропонує нагороджувати там працівників "Беркуту", які ловлять когось, хто щось везе. В той же час замовчує, що інший працівник "Беркуту" Тютюнський Віктор є організатором терористичного акту в Харкові, в результаті якого загинули люди. І я думаю, що тут зараз треба говорити не тільки про підвищення відповідальності тих, хто скоює злочин, а і про підвищення відповідальності працівників правоохоронних органів і, можливо, навіть перш за все.</p>
<p>В мене сьогодні робочий день почався з того, що працівники міліції намагалися вломитися &nbsp;в квартиру до Богдана Тицького, громадського активіста. І тільки тому, що він додому в формі виявляється прийшов. А прийшов він додому в формі, бо 3 дні як повернувся з Пісок з передової, з батальйону ОУН. А міліція вважає, що треба проводити обшук і суддя Малиновська Шевченківського району дає дозвіл на проведення цього обшуку.</p>
<p>Тому, перш за все, я вважаю, підвищення злочинності по згаданим злочинам завдяки тому, що міліція не бореться з ними, правоохоронні органи. І пропоную повернути даний законопроект, в якому є неточності автору на доопрацювання.</p>
<p>&nbsp;</p>
<p>ГОЛОВУЮЧИЙ. Народний депутат Пташник, "Самопоміч".</p>
<p>&nbsp;</p>
<p>13:50:10</p>
<p>ПТАШНИК В.Ю.</p>
<p>Дякую. Шановні колеги, ми хотіли би звернути вашу увагу на те, що ефективність покарання вона залежить не від того чи посилена певна відповідальність в Кримінальному кодексі чи ні, а від того наскільки реалізація принципу невідворотності покарання діє. Тобто наші правоохоронні органи мають більш досконало розслідувати певні злочини, зокрема розбій і наводити нормальну доказову базу для того, щоб доводити винність відповідних осіб.</p>
<p>Крім того, ми хочемо звернути вашу увагу, що пояснювальна записка не містить жодних статистичних даних щодо того, що дане, даний вид покарання є неефективним в розборі.</p>
<p>Крім того, ми хочемо звернути увагу, що якщо ми приймемо даний законопроект в тій редакції, в якій пропонується, то у нас відповідальність за погрозу застосування зброї буде більшою ніж відповідальність за вчиненню розбою із застосуванням насильства, зокрема завданням тілесних ушкоджень середньої тяжкості, тому що кваліфікація за погрозу зброї при розбої буде відбуватися за частиною четвертою, тобто особлива кваліфікований склад злочину.</p>
<p>Також ми хочемо звернути, що, увагу, на те, що першою частиною пропонується додати конфіскацію майна &nbsp;за вчинення основного виду цього складу злочину, що суперечить абсолютно принципу диференціації покарання. Тобто ми повертаємося до тієї редакції, яка діяла в 1960 році, стара редакція Кримінального кодексу. Тому ми виступаємо за те, щоб готувати тільки якісні законопроекти, і приймати в цьому парламенті тільки якісні необхідні законопроекти. Нехай правоохоронні органи краще працюють. Дякую</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Ігор Луценко, "Батьківщина".</p>
<p>&nbsp;</p>
<p>13:52:23</p>
<p>ЛУЦЕНКО І.В.</p>
<p>Шановні друзі, значить, по-перше, фракція "Батьківщина" є рішення підтримувати такий законопроект, це перше. Друге, я би хотів усіх закликати не підміняти реальну діяльність по реформуванню нашої правоохоронної системи от подібними речами. Ми хочемо, щоб наша правоохоронна система працювала методом механічного підвищення якихось там покарань, ми нічого в цьому не вирішимо. Це є скоріше імітацією якоїсь діяльності, аніж реальною роботою. Я хотів би згадати, що основним джерелом н6ебезпеки злочинів кримінального характеру для суспільства є на сьогодні міліція а не громадяни. На жаль, на сьогодні міліція набагато небезпечніша ніж будь-який, даруйте, злочинець. Тому прошу, будь ласка… Я перепрошу. Прошу, будь ласка, врахувати ці думки і зауваження науковців. Дякую. Перепрошую.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>Шановні колеги, є ще бажаючі висловитися? Немає.</p>
<p>Я тоді даю заключне слово автору. Будь ласка, Антон Геращенко.</p>
<p>&nbsp;</p>
<p>13:53:49</p>
<p>ГЕРАЩЕНКО А.Ю.</p>
<p>Уважаемые депутаты, речь идет о следующем. У нас сейчас очень много разбоев и грабежей в тех случаях, когда люди в первый раз с оружием в руках пошли кого-то грабить. Им судьи, пользуясь тем, что статья по первой части слишком маленькая, от трех до семи, дают условный срок. И таким образом эти люди не получают достаточного наказания. Если вы, уважаемые депутаты, узнаете, что к кому-то из ваших избирателей пришли с оружием в руках, их ограбили, а судья дал условны срок, то &nbsp;знайте, это в том числе и по тому, что вы не хотите поддерживать этот закон. Спасибо.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, прошу вашої уваги, наступне, дивіться. Є законопроект він розроблений і потребує врегулювання відповідальності за розбійні злочини. Всі з цим погоджуємося?</p>
<p>&nbsp;</p>
<p>ГОЛОСИ ІЗ ЗАЛУ. Да!</p>
<p>&nbsp;</p>
<p>ГОЛОВУЮЧИЙ. Він розроблений за основу, можливо, він не є зараз досконалим, але і проблематика є там важливою. Ми можемо зараз його розглянути за основу. Далі, в комітеті до другого читання, до другого читання в комітеті&nbsp; розглянути з тими запитаннями, які були у депутатів. Якщо буде розуміння – депутати&nbsp; підтримають, не буде розуміння – він&nbsp; буде не підтриманий або буде підтриманий без урахування цих пропозицій. Я думаю, що це є цілком розумне рішення, тому і передбачено декілька читань розгляду законопроекту.</p>
<p>Шановні колеги, прошу займайте свої місця. Ми обговорення завершили, за скороченою процедурою. Можемо переходити до голосування. Так? Займіть свої місця, будь ласка, народні депутати, прошу займіть місця, переходимо до голосування.</p>
<p>На ваш розгляд вноситься законопроект (реєстраційний номер 1189) для голосування. проект Закону про внесення змін до статті 187 Кримінального кодексу України (щодо посилення відповідальності за вчинення розбійних нападів). Цей законопроект вноситься за основу. Ви чули, профільний комітет його підтримав за основу, підтримав.&nbsp; Тому, будь ласка, голосуємо за основу 1189 проект про внесення змін до статті Кримінального кодексу України (щодо посилення відповідальності за вчинення розбійних нападів). Відповідальність за вчинення розбійних нападів, за основу. Голосуємо, шановні колеги, за основу. За основу. За основу.</p>
<p>&nbsp;</p>
<p>13:56:16</p>
<p>За-210</p>
<p>Рішення не прийнято.</p>
<p><i>(Шум у залі)</i> Тут фракції&nbsp; не встигли, "Народний фронт" – теж. Давайте перевіримо, якщо не встигли, за повернення. Шановні колеги, я прошу встигати, коли ставимо на голосування, бо це є важливим. За повернення, ставлю на голосування пропозицію народних депутатів від "Блоку Петра Порошенка"&nbsp; і "Народного фронту" за повернення до розгляду питання&nbsp; 1189. Прошу визначатись за повернення&nbsp; до 1189. За повернення до 1189.</p>
<p>&nbsp;</p>
<p>13:57:06</p>
<p>За-200</p>
<p>Шановні колеги, є пропозиція направити його в комітет для підготовки на повторне&nbsp; перше читання. На доопрацювання в комітет. <i>(Шум у залі)</i> В комітет, Андрій Анатолійович? В комітет? В комітет.</p>
<p>Будь ласка, шановні колеги, підготуйтесь до голосування. Направимо у комітет на доопрацювання для підготовки на повторне перше читання. Давайте підтримаємо, на підготовку на&nbsp; повторне перше читання. Прошу підтримати цю пропозицію щодо комітету. Прошу підтримати цю пропозицію.</p>
<p>&nbsp;</p>
<p>13:57:57</p>
<p>За-239</p>
<p>Комітет підготовить повторне перше читання, і ми розглянемо це без питань.</p>
<p>Шановні колеги, у нас є ряд… У нас є … <i>(Шум у залі)</i></p>
<p>1200, законопроект, проект Закону про внесення змін до Кримінально-процесуального кодексу України (щодо приведення у відповідність законодавства до норм Кримінального кодексу України стосовно продовження, зміни або припинення застосування примусових заходів медичного характеру). Будь ласка, 1200, народний депутат&nbsp; Осуховський. Є пропозиція розглянути його за скороченою процедурою. За скороченою процедурою.</p>
<p>&nbsp;</p>
<p>13:58:55</p>
<p>За-178</p>
<p>Рішення прийнято. У нас була велика перерва, на 15 хвилин я продовжу засідання. Будь ласка.</p>
<p>&nbsp;</p>
<p>13:59:05</p>
<p>ОСУХОВСЬКИЙ О.І.</p>
<p>Олег Осуховський, Всеукраїнське об'єднання "Свобода", місто Рівне.</p>
<p>Пане Голово,&nbsp; панове депутати, брати та сестри українці! &nbsp;Розробленим нами законопроектом пропонується внести зміни до Кримінального процесуального кодексу України щодо приведення порядку продовження, зміни або припинення застосування примусових заходів медичного характеру у відповідність до вимог Кримінального кодексу України.</p>
<p>На сьогоднішній день у статті 95 Кримінального кодексу України зазначається можливість продовження, зміни та припинення застосування&nbsp; примусових заходів медичного характеру. Таким чином, суд не лише застосовує, а й контролює весь процес надання особі психіатричної допомоги у кримінальному правовому порядку. Рішення з цих питань приймається судом за заявою представника психіатричного закладу, який надає особі таку допомогу. Одночасно у частині 3 статті 514 Кримінально-процесуального кодексу України зазначено, що розгляд питання про продовження, зміну чи припинення застосування примусових заходів медичного характеру здійснюється за подання представника медичного закладу, де тримається вказана особа, передбаченому у статті 95 Кримінального кодексу України.</p>
<p>Слід зазначити, що така неузгодженість між статтями Кримінального та Кримінально-процесуального кодексу на практиці призводить до несвоєчасного надання особі фігуранту кримінального провадження психіатричної допомоги. З огляду і виникла необхідність на законодавчому рівні врегулювати порядок застосування примусових заходів медичного характеру. Прошу підтримати, будь ласка, цей законопроект. Дякую вам.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, є необхідність: за, проти? Є? голова комітету профільного і я бачу Купрієнко, Радикальна партія, і немає більше бажаючих. Тому не будемо робити запис.</p>
<p>&nbsp;</p>
<p>14:01:13</p>
<p>КОЖЕМ’ЯКІН А.А.</p>
<p>Шановні колеги, я хочу коротко сказати наступне, що дійсно це наші колеги вносять, ну, суто технічний законопроект, який дійсно врегульовує питання між поняттями в Кримінальному кодексу, це стаття 195, а також Кримінально-процесуального кодексу стаття 514. Тобто іноді ще за часів злочинного режиму оці слова або поняття: заява і подання. Вони використовувалися суддями і лікарями-психіатрами тих закладів, де знаходились, лікувались ті люди, які ув'язнені, по-своєму.</p>
<p>Тому, дійсно, колеги це роблять юридично правильно і виправляють ту помилку, яка є. Більше того, в Законі "Про психіатричну допомогу" теж йде, всюди використовується слово "заява", тобто не подання лікарем-психіатром, а заява. Ось така відмінність.</p>
<p>Дякую. Прошу підтримати. І цей законопроект можна прийняти і за основу, і в цілому як закон. Дякую.</p>
<p>&nbsp;</p>
<p>ГОЛОВУЮЧИЙ. Дякую. Купрієнко, одна хвилина. І Князевич, одна хвилина. І переходимо до голосування.</p>
<p>&nbsp;</p>
<p>14:02:22</p>
<p>КУПРІЄНКО О.В.</p>
<p>Олег Купрієнко, Радикальна партія Олега Ляшка, Чернігів. Підтримую зміни, але заявляю про те, що ці зміни треба підтримати. Хтось бачив цей документ? Ні. Заява може бути як усна, так і письмова. Подання – це письмовий документ.</p>
<p>Тому, якщо підходити з точки зору "буквоєдства", то перед словом "заява" необхідно поставити "письмова". Отоді воно буде працювати. А так, лікар зробив заяву у коридорі, буде її хтось розглядати чи ні? Тому для правильності термінології необхідно перед словом "заява" поставити "письмова".</p>
<p>&nbsp;</p>
<p>ГОЛОВУЮЧИЙ. З пропозицією Купрієнка погоджується автор.</p>
<p>Будь ласка, Руслан Князевич, хвилина.</p>
<p>&nbsp;</p>
<p>14:03:09</p>
<p>КНЯЗЕВИЧ Р.П.</p>
<p>Ну, шановні колеги, це не єдина вада Кримінально-процесуального кодексу. Треба визнати, що, оскільки він приймався, ми пам'ятаємо, в який спосіб і як парламент над ним працював: дві доби фактично без перерви, - там була велика частина ляпів, в тому числі і справді існує така проблема. І мушу відверто сказати, що подекуди цим зловживають, і в тому числі є в нас прецеденти, коли і судові рішення, відверто кажучи, бажаючи в той чи інший спосіб прийняти рішення на користь або проти, якраз посилаються то в одному випадку на частину матеріального права, а в іншому випадку – на процесуальне право. Щоб уникнути цієї колізії, абсолютно правильно суб'єкт права законодавчої ініціативи піднімає це питання. Це нам здається воно дріб'язковим, але, повірте, для людей, які незаконно утримують в таких місцях і для яких це, ну, відверто кажучи, неможливо надалі перебувати через формальні причини, це важливо.</p>
<p>Тому фракція підтримує цей законопроект, якщо буде справді заява і в одному, і в другому випадку письмова передбачена для керівника такого закладу. &nbsp;Дякую.</p>
<p>&nbsp;</p>
<p>ГОЛОВУЮЧИЙ.&nbsp; Тобто з цією зміною можемо ставити за основу та в цілому. Правильно? Письмова заява з цими змінами, які були оголошені і Русланом Князевичем, і народним депутатом Купрієнко. Немає заперечень?</p>
<p>Ставлю на голосування (реєстраційний номер 1200) проект Закону про внесення змін до Кримінального процесуального кодексу України за основу та в цілому з врахуванням пропозицій Руслана Князевичем та народного депутата&nbsp; Купрієнко. За основу та в цілому. Прошу голосувати, колеги. Це спільна позиція всіх фракцій, наскільки я розумію. Будь ласка,&nbsp; Прошу голосувати.</p>
<p>&nbsp;</p>
<p>14:04:59</p>
<p>За-206</p>
<p>Давайте повернемося. Народні депутати, я прошу, сконцентруйтесь, будь ласка. Є&nbsp; пропозиція від фракцій повернутися до розгляду 1200. Колеги, займіть&nbsp; свої місця, будь ласка.&nbsp; Народні депутати, прошу. Будь ласка. Будь ласка,&nbsp; 1200, повертаємося до розгляду законопроекту. 1200. Голосуєм за повернення.</p>
<p>&nbsp;</p>
<p>14:05:41</p>
<p>За-217</p>
<p>Колеги!&nbsp; Шановні колеги народні депутати України!&nbsp; Прошу вас зайняти свої місця у залі і&nbsp; визначатися&nbsp; шляхом голосування.&nbsp; Будь ласка. У нас ще є два законопроекти, які маємо включити в порядок денний сесії, тому, будь ласка,&nbsp; просив би сконцентруватися. І сьогодні… І на завершення буде дуже гарна пропозиція. От я всім гарантую дуже гарну пропозицію. На завершення сесії. Всім. Дуже гарна буде пропозиція на завершення сесії. Прошу, займайте&nbsp; свої місця,&nbsp; шановні народні депутати. Всім сподобається! На завершення сесії буде надзвичайно гарна пропозиція. Всім сподобається.</p>
<p>Давайте... за повернення готові голосувати, колеги?&nbsp; 1200 за&nbsp; повернення. Голосуєм 1200 за повернення.</p>
<p align=center>&nbsp;</p>
<p>14:06:47</p>
<p>За-225</p>
<p>Еще раз. Мустафа Найєм, пропозиція повернутися 1200. Ставлю на голосування пропозицію депутата Найєма. Будь ласка, колеги. 1200, за повернення голосуємо, будь ласка. Прошу голосувати всіх. Голосуйте, голосуйте.</p>
<p>&nbsp;</p>
<p>14:07:17</p>
<p>За-229</p>
<p>Є голоси. Дякую, колеги. Будь ласка, ніхто не відходьте. Я обіцяв гарну пропозицію в кінці засідання. Будь ласка, 1200 з пропозиціям Князевича і Купрієнка, за основу та в цілому. 1200. Прошу голосувати, прошу підтримати. 1200. Прошу голосувати</p>
<p>&nbsp;</p>
<p>14:07:46</p>
<p>За-232</p>
<p>Шановні колеги, рішення прийнято. Є пропозиція ще одне. Не відходьте, шановні народні депутати, поверніться. Є пропозиція для включення до порядку денного 2 законопроектів, щоб ми змогли розпочати їх розгляд. Це 2190 урядовий і 2139 народного депутата Сироїд. Прошу за включення до порядку денного сесії, не засідання, сесії. Законопроект 2190 про внесення змін до Сімейного кодексу України щодо врахування відомостей про соціальний супровід сім’ї (особи) при захисті у судовому порядку сімейних прав та інтересів. І 2139 депутатський, проект Закону про внесення змін до деяких законодавчих актів України щодо удосконалення механізмів боротьби з тероризмом. 2 важливих. Прошу голосувати за включення до порядку денного сесії. Прошу голосувати. Прошу голосувати, прошу підтримати.</p>
<p>&nbsp;</p>
<p>14:08:46</p>
<p>За-212</p>
<p>До включення до порядку денного, я можу ставити на голосування ще раз. Це вже моє право. Проголосуємо? Народні депутати, будь ласка, шановні колеги народні депутати! Останнє, останнє голосування. На сьогодні останнє голосування. Підготовились? Підготовились?</p>
<p>Давайте ще раз проголосуємо, включимо до порядку денного 2190, 2139. Прошу голосувати, шановні колеги, за включення до порядку денного сесії. Не сьогоднішнього засідання і не завтрашнього, а сесії. Два важливих. Боротьба з тероризмом і по захисту сім'ї.</p>
<p>&nbsp;</p>
<p>14:09:36</p>
<p>За-217</p>
<p>Майже. І ще раз, колеги. Маємо запустити питання розгляду цих законопроектів, щоб не втрачати день. Давайте ще раз? Ще раз, давайте. Підготувались. І буде гарна пропозиція в кінці. Давайте, колеги. Будь ласка, зараз будуть голоси і буде надзвичайно гарна пропозиція, колеги. Прошу голосувати. До включення до порядку денного сесії. Прошу голосувати. Прошу підтримати.</p>
<p>&nbsp;</p>
<p>14:10:29</p>
<p>За-222</p>
<p>Все. Все, колеги. Дивіться, гарна пропозиція. Ну, завтра будемо голосувати тоді.</p>
<p>Шановні колеги! Перед завершенням. 4 березня, всіх, увага, прошу! 4 березня 2015 року виповнюється 200 років з дня народження Михайла Вербицького, українського священика, композитора, диригента і громадського діяча, автора музики до українського державного та національного гімну.</p>
<p>Я пропоную вшанувати день народження видатної особистості. Давайте заспіваємо гімн України. Гарна пропозиція?</p>
<p><i>&nbsp;(У виконанні народних депутатів України лунає Державний Гімн України)</i></p>
<p>&nbsp;</p>
<p>ГОЛОВУЮЧИЙ. Слава Україні!</p>
<p>Ранкове&nbsp;&nbsp; засідання&nbsp;&nbsp; оголошую&nbsp; закритим. Наступне засідання&nbsp; завтра&nbsp; о 10 годині. Дякую.&nbsp;&nbsp;</p>
<p align=center>&nbsp;</p>
<p>&nbsp;</p>

