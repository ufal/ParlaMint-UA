Стенограма пленарного засідання
29 серпня 2019
&nbsp;
<p align=center>УРОЧИСТЕ ЗАСІДАННЯ</p>
<p align=center>Сесійний зал Верховної Ради України</p>
<p align=center>29 серпня 2019 року, 10 година</p>
<p align=center>Веде засідання Голова Верховної Ради України ПАРУБІЙ А.В.</p>
<p><b>&nbsp;</b></p>
<p>ГОЛОВУЮЧИЙ. Шановні колеги, прошу заходити в зал, займати робочі місця. Всюди є табличка, щоб збагнути і осягнути. Будь ласка, сідайте.</p>
<p>Отже, колеги, займаємо робочі місця, будьте чемні. <i>&nbsp;</i></p>
<p>Доброго ранку, шановні новообрані депутати України і гості Верховної Ради України. Урочисте засідання з нагоди складення присяги народними депутатами України, обраними 21 липня 2019 року, оголошую відкритим.</p>
<p><i>(Лунає Державний Гімн України)</i></p>
<p>Шановні колеги, сьогодні ми зі скорботою згадуємо наших захисників, які загинули в боротьбі за незалежність, суверенітет і цілісність України. Завдяки їхньому подвигу ми зараз тут у безпеці і мирі маємо можливість спокійно працювати над законами.</p>
<p>П'ять років тому регулярні підрозділи армії російського агресора підступно атакували українських воїнів під Іловайськом. Цей військовий злочин доведений, і покарання невідворотне. Україна пам’ятає трагічні і водночас героїчні сторінки своєї історії: Берестечко, Крути, Іловайськ, Аеропорт, Дебальцеве. Так у запеклій безкомпромісній боротьбі творилась наша незалежність.</p>
<p>Будьмо гідними полеглих лицарів України! Вічная пам'ять і слава нашим героям! Оголошую хвилину мовчання.</p>
<p><i>(Хвилина мовчання)</i></p>
<p>Дякую.</p>
<p>Шановні новообрані народні депутати України, дозвольте від імені Верховної Ради України восьмого скликання і всіх присутніх у залі щиро привітати вас з обранням народними депутатами України. Побажати плідної та конструктивної роботи у єдиному законодавчому органі України, вищому представницькому органі українського народу.</p>
<p>Відповідно до статті 79 Конституції України перед вступом на посаду народні депутати України складають присягу перед Верховною Радою України.</p>
<p>В Урочистому засіданні з нагоди складення присяги народними депутатами України бере участь Президент України Володимир Олександрович Зеленський. Привітаємо. <i>(Оплески)</i></p>
<p>На Урочистому засіданні Верховної Ради України з нагоди складення присяги новообраними народними депутатами України присутні народні депутати України попередніх скликань, Прем'єр-міністр України Володимир Борисович Гройсман та члени уряду <i>(Оплески);</i> президенти України: Леонід Макарович Кравчук <i>(Оплески)</i>, Леонід Данилович Кучма <i>(Оплески)</i>, Віктор Андрійович Ющенко <i>(Оплески)</i>, Петро Олексійович Порошенко <i>(Оплески)</i>; голови Верховної Ради України попередніх скликань; колишні прем'єр-міністри України; Голова Офісу Президента України, Секретар Ради Національної безпеки і оборони; Голова та члени Центральної виборчої комісії; Голова та судді Конституційного Суду; Голова Верховного Суду; голова Вищої ради правосуддя; Генеральний прокурор; Уповноважений Верховної Ради України з прав людини; Голова Рахункової палати; Голова Національного банку України; виконуючий обов'язки Голови Служби безпеки України; Голова Служби зовнішньої розвідки України; керівники центральних органів виконавчої влади; голови обласних рад та Київський міський голова; предстоятелі церков і релігійних об'єднань України. В Урочистому засіданні Верховної Ради України беруть участь високоповажні іноземні гості. Віце-президент Європейського парламенту Клара Добрев. <i>(Оплески)</i></p>
<p><a name=_GoBack></a>Президент Парламентської асамблеї Організації з безпеки&nbsp; та співробітництва в Європі Георгій Церетелі. <i>(Оплески)</i> Віце-спікер Кнессету Держави Ізраїль Ісраель Ейхлер. <i>(Оплески)</i> Член Комітету з питань зовнішньої політики та&nbsp; оборони&nbsp; Бундестагу Федеративної Республіки&nbsp; Німеччина, голова німецько-української парламентської групи Омід Нуріпур. <i>(Оплески)</i> Голова Секретаріату Європейського&nbsp; Енергетичного співтовариства Янез Копач. <i>(Оплески)</i> Віце-президент Світового Конгресу Українців Олена Кошарна.<i> (Оплески)</i> Директор Представництва Світового&nbsp; Конгресу Українців Сергій&nbsp; Касянчук. <i>(Оплески)</i> В Урочистому засіданні Верховної Ради України беруть участь представники дипломатичного корпусу, громадських організацій і засобів масової інформації.</p>
<p>Отже, шановні народні&nbsp; депутати,&nbsp; відповідно до&nbsp; статті 79 Конституції України запрошую на трибуну найстаршого&nbsp; за віком новообраного народного депутата&nbsp; України&nbsp; Юлія Яковича Іоффе для зачитування тексту&nbsp; присяги.<i> (Оплески)</i></p>
<p>Шановні новообрані народні депутати для складення присяги прошу&nbsp; всіх народних депутатів встати.</p>
<p>&nbsp;</p>
<p>ІОФФЕ Ю.Я. Шановні новообрані народні депутати України!</p>
<p>Присягаю на вірність Україні. Зобов'язуюсь усіма своїми діями боронити суверенітет і незалежність&nbsp; України, дбати про благо Вітчизни і добробут Українського народу.</p>
<p>Присягаю додержуватися Конституції України та законів України, виконувати свої обов'язки в інтересах усіх співвітчизників.</p>
<p>&nbsp;</p>
<p>ГОЛОСИ ІЗ ЗАЛУ. Присягаю!<a name=Temp></a></p>
<p><i>&nbsp;</i></p>
<p><i>(Лунає "Молитва за Україну" М.В.Лисенка)</i></p>
<p><i>&nbsp;(Оплески) </i></p>
<p>&nbsp;</p>
<p>ГОЛОВУЮЧИЙ. Дякую, Юлію Яковичу. Прошу усіх сідати.</p>
<p>Шановні народні депутати, для церемонії підписання народними депутатами України тексту присяги, за пропозицією Підготовчої депутатської групи, відводиться час до 13 години. Акт підписання кожним депутатом присяги відбувається в кулуарах другого поверху біля шести столів реєстрації. Після підписання тексту присяги народні депутати здають його працівникам Апарату, отримують посвідчення та нагрудний знак народного депутата, картку для голосування, довідкові та інформаційні матеріали і реєструються для участі у першому пленарному засіданні Верховної Ради України дев'ятого скликання. Воно розпочнеться о 13 годині тут, в сесійному залі Верховної Ради України. Підготовча депутатська група під час перерви узагальнить результати складення присяги і доповість вам перед відкриттям першого засідання.</p>
<p>Шановні народні депутати, вітаю всіх із складенням присяги, і Урочисте засідання з нагоди складення присяги народними депутатами України, обраними 21 липня 19-го року, оголошую закритим. Успіху вам! <i>(Оплески) </i></p>

