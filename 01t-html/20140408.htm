Стенограма пленарного засідання
08 квітня 2014

<p>&nbsp;</p>
<p align=center>ЗАСІДАННЯ ДВАДЦЯТЬ ПЕРШЕ</p>
<p align=center>Сесійний зал Верховної Ради України</p>
<p align=center>8 квітня 2014 року, 10 година</p>
<p align=center>Веде засідання Голова Верховної Ради України О.В.ТУРЧИНОВ</p>
<p>&nbsp;</p>
<p>ГОЛОВУЮЧИЙ. Доброго ранку, шановні колеги, прошу сідати на свої робочі місця і підготуватися до реєстрації. Прошу включити систему "Рада" і провести реєстрацію народних депутатів України.</p>
<p>В залі зареєструвалося 301 народний депутат. Верховна Рада розпочинає свою роботу.</p>
<p>Шановні громадяни України, шановні народні депутати, вам добре відомо, що у неділю&nbsp;… скоординована провокація проти нашої країни, яка була організована спецслужбами Російської Федерації. Практично в один час були захоплені адміністративні приміщення в Харківській, Донецькій, Луганській областях.</p>
<p>Я інформую вас, що вчора увечері будинок, де була розташована Служба безпеки України, повністю звільнений від злочинців. Сьогодні зранку повністю звільнена від сепаратистів адміністрація обласна Харківської області. Причому під час звільнення адміністрації проти працівників міліції застосовувалася як зброя, так і ручні гранати. Декілька працівників силових структур отримали важкі поранення. Під час звільнення обласної адміністрації затримано 70 злочинців. Я сподіваюсь, що найближчим часом будуть також звільнені приміщення Служби безпеки України в Луганську і обласна державна адміністрація в Донецьку.</p>
<p>Спроби сепаратистів почати провокації в Дніпропетровській і Миколаївській областях локалізовані. Я щиро дякую всіх працівників силових структур, які гідно і професійно виконують свої обов'язки.</p>
<p>Шановні колеги, перед тим, як зараз розпочнуть виступи працівники депутатських груп і фракцій, я хочу зробити оголошення.</p>
<p>Відповідно до частини третьої статті 60 Регламенту Верховної Ради&nbsp; повідомляє про свій вихід із фракції Партії регіонів Юрій Мірошниченко, народний депутат.</p>
<p>Також повідомляє&nbsp; про свій вихід з фракції Партії&nbsp; регіонів&nbsp; відповідно до 60 статті Регламенту Верховної Ради народний депутат&nbsp; Льовочкіна&nbsp; Юлія Володимирівна. І народний&nbsp; депутат Грушевський Віталій&nbsp; Анатолійович повідомляє&nbsp; про&nbsp; своє входження до&nbsp;&nbsp; депутатської фракції Партії регіонів.</p>
<p>Шановні колеги,&nbsp; я прошу записатися на виступи від депутатських фракцій і груп. Будь ласка.</p>
<p>Від фракції "Суверенна європейська Україна" виступає Олександр&nbsp; Сергійович Доній.</p>
<p>&nbsp;</p>
<p>10:08:52</p>
<p>ДОНІЙ О.С.</p>
<p>Добрий день, пані і панове. Я&nbsp; приїхав з Харкова. бо як тільки я дізнався про&nbsp; проросійський сепаратистський&nbsp; шабаш, я відразу&nbsp; туди поїхав. І я хотів би низько вклонитися тим людям, українським патріотам, які у цій&nbsp; важкій ситуації вийшли на площу Свободи, вони були беззбройні, я бачив очі, можливо, перелякані, але щирі у своїй боротьбі за Україну. Їх били, а вони&nbsp; виходили знову на площу Свободи.&nbsp; Їх не&nbsp; захищала міліція харківська, а вони&nbsp; знову&nbsp;&nbsp; виходили на площу Свободи.</p>
<p>Коли я з ними спілкувався вчора, я потім звернув увагу на бруківку, а бруківка була в крові. Я розумію, що депутатам, які тут є&nbsp; - це не цікаво, тому вони говорять між собою. Звичайно, що для них кров звичайних харків'ян.</p>
<p>Так от стверджую, що харківська міліція займалася саботажем і бездіяльністю. Стверджую, бо спілкувався вчора з харків'янами, яких не захищала харківська міліція. Дуже добре, що приїхали потім з Полтави і з інших міст інші спецпідрозділи, які допомогли звільнити обласну державну адміністрацію. Але я стверджую, що, на жаль, наші правоохоронці в Києві, знаючи заздалегідь, маючи інформацію про шабаш, який готується, не вжили належних заходів. Це теж не цікаво цим депутатам, які не слухають зараз, а говорять між собою.</p>
<p>Влада в Україні, зокрема керівництво правоохоронних структур саботує і тим самим допомагає проросійським екстремістам, які засилаються спеціально з-за кордону для того, щоб дестабілізувати ситуацію.</p>
<p>Хто може відповісти, чим займалася Служба безпеки України і її керівництво, якщо в Луганську добровільно віддали зброю сепаратистам? Не добровільно скажете? А як ще можна віддати 300 одиниць автоматів нападникам? Що робила Служба безпеки України, яка повинна захищати державні кордони&nbsp; і конституційний лад? Як вона могла віддати зброю сепаратистам?</p>
<p>Я цього не розумію. А чи розуміє керівництво СБУ? Чи розуміє керівництво Міністерства внутрішніх справ, що потрібно було заздалегідь перекинути надійні спецпідрозділи до Харкова, Луганська і до Донецька? Чи лише після того можна перекидати спецпідрозділ? Вибачте, а для чого нам таке керівництво?</p>
<p>&nbsp;Я ставлю це питання конкретно, бо мене попросили харків'яни. Міняти керівництво, принаймні в Харківській області і СБУ, і міліції, а якщо не хоче це робити керівництво СБУ і міліція загальноукраїнські, то і їх, бо це саботаж і бездіяльність.</p>
<p>Наступне. Заяви, які дозволяють собі міністри палива і енергетики, зокрема Юрій Продан. Що він заявив, в цій ситуації кілька днів тому, що Україна буде брати в борг у Російської Федерації? Це що означає, 2 мільярди доларів уряд в бере в борг у країни, яка у нас захоплює територію?&nbsp; Так може це ціна, за яку ви продаєте просто-на-просто Харківщину, Луганщину і Донеччину? Як це можна? Де вибачення від міністра? Де вибачення від Прем'єр-міністра чи пояснення, що це дивний…?</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Фракція "УДАР". Віталій Кличко, так, виступає?</p>
<p>&nbsp;</p>
<p>10:13:20</p>
<p>КЛИЧКО В.В.</p>
<p>Шановні колеги, Україна на сьогоднішній день має справу зі справжньою війною. І хто наш ворог? Наш ворог – бандитизм і реваншизм. Але знаходяться в Україні і ті, хто готовий підігрувати цьому, хто на догоду своїм політичним бізнес-клановим інтересам готовий настільки зневажати майбутнє своїй країни. Люди на Сході і Півдні мають знати, вина за безлад на вулицях, за безчинства гастролерів на тих, хто грається в сепаратизм, хто намагається розколоти країну&nbsp; зірвати вибори. А також люди, іноземні диверсанти, проплачені бандитами, правоохоронні органи. Також люди &nbsp;вимагають відповідальності&nbsp;&nbsp; керівників, які не здатні налагодити ефективну роботу і захистити своїх громадян. Але не мнеш важливо зупинити тих діячів, місцевих авторитетів, які стоять за безчинствами, організовують і координують дії разом з російськими спецслужбами. Хочу підкреслити, досі авторитетні на Донбасі люди не засудили дії сепаратистів. Питання стоїть чітко: буде їх позиція щодо сепаратистів заклик до громадян на Донбасі не йти на провокації бандитів або вони мають пояснити свої дії правоохоронним органам. Законами, які ми будемо сьогодні ухвалювати, повинні посилити відповідальність за сепаратизм, і ми всі разом повинні це врахувати.</p>
<p>Далі, сьогодні необхідно ухвалити закони, які дозволять незалежним чином провести міські вибори одночасно з президентськими виборами 25 травня. Це питання треба вирішити не відкладаючи.</p>
<p>За закон треба голосувати. Той, хто не зробить цього, буде відповідальний за втрату коштів, які могли б піти на соціальні потреби. Зараз сотні людей прийшли під стіни Верховної Ради. Люди вимагають&nbsp; негайно поставити&nbsp; і проголосувати за утилізаційний збір, і нам потрібно негайно&nbsp; його поставити у порядок денний.</p>
<p>Ще одне термінове питання: необхідно створити групу високого рівня, яка об'єднає представників всіх зацікавлених міністерств і відомств для вирішення питань, пов'язаних з Кримом. Передислокація військ, їх розміщення, виведення біженців, допомога з їх облаштуванням, надання допомоги громадянам, які залишаються в Криму. Питань безліч. Люди повинні розуміти, на яку адресу, на яку поштову скриньку, на який телефон, до кого вони можуть звернутися, щоб держава їм допомогла.</p>
<p>І нарешті, необхідно поставити у порядок денний і ухвалити Закон "Про окуповані території", який чітко зазначить статус Криму і забезпечить захист наших громадян під час окупації і після повернення Криму до України, яке неодмінно буде.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую. &nbsp;Будь ласка, від "Економічного розвитку" народний депутат Журавський.</p>
<p>&nbsp;</p>
<p>10:16:53</p>
<p>ЖУРАВСЬКИЙ В.С.</p>
<p>Прошу передати слово Анатолію Кириловичу Кінаху.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, Анатолій Кирилович.</p>
<p>&nbsp;</p>
<p>10:17:22</p>
<p>КІНАХ А.К.</p>
<p>Шановні народні депутати!</p>
<p>Україна як незалежна держава проходить черговий етап іспитів, в тому числі захищаючи свою державність, територіальну цілісність. Має&nbsp; найпринципове значення щоби, долаючи системні кризові проблеми, захищаючи національні інтереси, всі зрозумілим рівень і ступінь відповідальності, починаючи, безумовно, з Верховної Ради, і найпринциповіше значення, щоби захист інтересів України відбувався на основі подальшої консолідації зусиль суспільства і держави. Всім необхідно зрозуміти, не зважаючи на поточну особисту&nbsp; чи політичну конкуренцію, що Україна знаходиться під шаленим зовнішнім, економічним, політичним. Інформаційним тиском. І ті структури, ті політики, які впадають в панічні настрої, політичну істерію, паніку, вони, по суті, працюють проти національних інтересів України, бо мета, в тому числі зовнішніх сценаріїв створити ситуацію загострення суспільно-політичної і соціально-економічної, правової нестабільності в Україні, через це зірвати процес виборів Президента України, що має для нас вирішальне значення для формування в подальшому ефективної системи державної влади. Це спрямовано на те, щоб спираючись, в тому числі на п'яту колонну, максимально знизити можливості України – захищати свої національні інтереси.</p>
<p>Депутатська&nbsp; група "Економічний розвиток" в черговий раз звертається до своїх колег по парламенту, до всіх суспільно-політичних сил: відкиньте в сторону особисті політичні амбіції, сконцентруйте свій інтелект, працю відповідальність в напрямках, які відповідають національним стратегічним інтересам української держави, українського народу.</p>
<p>По-друге, безперечно, ефективність&nbsp; влади дуже залежить від кадрової політики. Нам необхідно задумати над тим, на скільки серйозну шкоду в деяких випадках наносить так званий принцип кадрової політики, який заснований на політичному квотуванні, на спроби сформувати умови пошуку ворога, охоти на відьом. Ми дуже наполягаємо, щоб парламент звернув на це увагу. У нас є важелі впливу, починаючи з законодавства України по протидії корупції, реєстру осіб, які не мають права займати посадові статусні позиції в системі влади. Це питання атестації, питання конкурсного відбору на посади в державних структурах влади, з тим щоб кадрова політика була спрямована не на політичні кольори, а на спроможність людини, професійних, підготовлених, з державницькими позиціями фахівців, які спроможні вирішувати проблеми, які нагальні для української держави і нашого розвитку.</p>
<p>Однозначно у нас є дуже багато зауважень, і це для нас велика проблема, що порядок денний Верховної Ради не відображає пріоритети, які необхідно вирішувати як в соціально-економічному, так і по інших напрямках життєдіяльності держави. Величезна кількість законопроектів, які напряму впливають на ділову активність, захист, підтримку внутрішнього ринку, створення умов розвитку промисловості, підприємництва не розглядаються. Ми наполягаємо, щоб уряд підсилив свою роботу з парламентом і ми формували порядок денний, який відповідає виходу з соціально-економічної кризи. Тільки разом, тільки об'єднуючи нашу відповідальність перед українським народом, ми впевнені, можна долати ці питання і формувати незворотне…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, фракція "Батьківщина", Сергій Соболєв.</p>
<p>&nbsp;</p>
<p>10:21:29</p>
<p>СОБОЛЄВ С.В.</p>
<p>Шановний пане головуючий, шановні колеги! Я хотів спочатку, щоб ви на початку нашого засідання поставили на голосування продовження роботи Верховної Ради до завершення всіх тих питань, які сьогодні включені в порядок денний. Це дуже важливо.</p>
<p>По-друге, у зв'язку із ситуацією, яка склалася на сході України, і нашою постановою, яку ми ухвалили - це Постанова 740-7 щодо незастосування сили до мирних протестів, - у нас виникла нова ситуація, коли, на жаль, Російська Федерація через свої спецслужби ініціює не мирні протести, а провокації.</p>
<p>У мене прохання до вас, до головуючого: терміново підготувати внесення змін до відповідної постанови, бо те, що сталося в Донецьку вчора, коли п'ять озброєних автоматників в машинах з гранатометами пробували захопити центр телебачення, і&nbsp; наші підрозділи, спецпідрозділи міліції, у тому числі і з Запорізької області, не можуть застосовувати&nbsp; проти озброєних людей адекватні сили. Це є неподобство і в разі, якщо є&nbsp; збройні підрозділи повинна бути адекватна реакція спецпідрозділів міліції, які повинні це негайно зупиняти.</p>
<p>До честі, спецпідрозділу&nbsp; міліції, у тому числі із Запоріжжя, які зупинили озброєних до зубів автоматників і гранатометників і змогли відбити напад на телецентр в Донецьку.</p>
<p>Прохання поставити два питання в порядок денний. Це питання №4573-1, це альтернативний законопроект стосовно Антикорупційного бюро, а також №4632,&nbsp; це стосовно Вищої ради юстиції, оскільки сьогодні ми будемо розглядати пакет&nbsp; антикорупційних заходів, то одне з перших питань – це відновлення довіри до суддів. Без внесення змін до Закону "Про Вищу раду юстиції" ми не можемо фактично скомплектувати Вищу раду юстиції у відповідності до Конституції України.</p>
<p>Крім того, стоїть дуже нагальне питання утилізаційного збору. Ви знаєте, що ми прискорили розгляд цього питання і хотілося б, щоб Міністерство&nbsp; фінансів негайно надало обґрунтування стосовно бюджету&nbsp; і яким чином ми компенсуємо ці втрати в бюджеті для того, щоб це питання було поставлено на голосування в порядку денному.</p>
<p>Окреме питання, це питання, яке стосується Національної&nbsp; ради з питань телебачення і радіомовлення, це законопроект №2829, який дозволить сформувати Національну раду з питань телебачення і радіомовлення не за місячний термін, як це є в законі сьогодні,&nbsp; а протягом 10 днів. Це дасть змогу швидко організувати орган, який фактично на сьогоднішній день регулює питання радіомовлення і&nbsp; телебачення.</p>
<p>Крім того, нам важливо сьогодні обов'язково включити в порядок денний законопроект 3138, який був відповідно розглянутий, це Закон "Про спрощення бухгалтерської звітності". Це законопроект, який прямо відповідає антикорупційному пакету і дозволяє фактично уникнути тих корупційних схем, які існують в податковій при перевірці підприємств для того, щоб спростити процес бухгалтерської звітності підприємств.</p>
<p>Таким чином у нас важкий порядок денний на сьогодні. У мене прохання, Олександре Валентиновичу, поставити продовження порядку роботи до завершення всіх питань. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Партія регіонів, народний депутат Лук'янов.</p>
<p>&nbsp;</p>
<p>10:25:34</p>
<p>ЛУК'ЯНОВ В.В.</p>
<p>Шановні громадяни України, шановні колеги, народні депутати!</p>
<p>Зараз наша країна заходиться на межі громадянської війни. І я хотів би, щоб влада прийняла це до свідомості і почала реагувати адекватно. Ми бачимо, що, коли політики приходять до влади вони починають хворіти на одну дуже дивну хворобу. Вони стають відразу і сліпими, і глухими, і, на жаль, також і дурними.</p>
<p>Я хочу сказати, не припустима ситуація коли люди вийшли зі своїми вимогами, до них застосовувати зброю. Я вважаю,&nbsp; в цій ситуації ми повинні, ми вимагаємо, щоб ми створили переговорчу групу з представників парламенту від кожної фракції, депутатської фракції парламенту. Щоб до цієї групи увійшло керівництво уряду. І негайно зараз ми прийняли це рішення і направили літаком групу перемовників у Луганськ, Донецьк і Харків для того, щоб забезпечити мирне вирішення цієї ситуації.</p>
<p>Я хочу сказати, що сьогодні&nbsp; вночі представники місцевих еліт, представники депутатського корпусу вели постійні перемовини з громадянами, які вийшли проти тієї політики влади, яка зараз реалізується проти наших громадян. Вони вважають неприпустимим підвищення цін, вони вважають неприпустимим руйнацію підприємств. Ми бачимо, що сьогодні більшість підприємств працює один-два дні, і люди втрачають джерела для свого існування. Ми бачимо, як стрімко зросли ціни. Ми бачимо, як знецінилася гривня. Хіба за це люди стояли і виходили на вулиці? Я вам хочу сказати: ні, ні і ні. Люди виходили для того, щоб виступити проти корупції, для того, щоб прийшла влада, яка чує громаду, чує населення і приймає ті рішення, які йдуть на користь громадянам. Хіба ті рішення, які приймаються зараз, люди підтримують?</p>
<p>Ми бачимо, що зараз політичні сили, які створили більшість, підтримують корупцію, почали ще в більших формах розвивати цю корупцію і почали активно приймати у цьому участь. Ми бачимо, як приклад, що очільника ДАІ у Львівській області вже не можуть звільнити, як не могла звільнити минула влада, ми бачимо, майже два місяці зараз не можуть звільнити. Хіба цього вимагали люди від нас? Люди вимагали очистити владу від корупції, люди вимагали владі повернутися обличчям до людей і почути людей. Це не було зроблено. Навпаки, ми бачимо, що влада стала сліпою, глухою і в добавок, замість розмови, почала бряцати зброєю.</p>
<p>Я вважаю, потрібно відійти від подвійних стандартів. Ми бачимо, що якщо люди виходять зі своєю позицією, то цієї позиції потрібно дослухатися. Якщо цього не робити, то ця влада буде змінена також, як була змінена влада попередня.</p>
<p>Тому резюмую</p>
<p>&nbsp;</p>
<p>і вимагаю створити…</p>
<p>&nbsp;</p>
<p>ГОЛОВУЮЧИЙ. Дайте можливість завершити.</p>
<p>&nbsp;</p>
<p>ЛУК'ЯНОВ В.В. Ми вимагаємо: створити групу перемовників, до якої повинні увійти чільники уряду,&nbsp; представники&nbsp; депутатських фракцій, негайно&nbsp; відправити цю фракцію у регіони, де є напруження. І шляхом переговорів, мирним шляхом&nbsp; вирішити це питання і зберегти Україну. Якщо це не зробити, я думаю, що буде велика біда у нашій державі.</p>
<p>Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги,&nbsp; я би просив&nbsp; вас все-таки не дезінформувати громадськість, тому що влада, силові структури ніколи не&nbsp; застосовували зброю проти мирних&nbsp; пікетувальників і демонстрантів, а проти сепаратистів, проти&nbsp; терористів, які взяли &nbsp;в руки автоматичну зброю, які захоплюють приміщення, влада буде діяти, як вимагає Конституція&nbsp; і закон&nbsp; як&nbsp; з терористами і злочинцями.</p>
<p>Будь ласка,&nbsp; Олег Тягнибок, "Свобода".</p>
<p>&nbsp;</p>
<p>10:30:52</p>
<p>ТЯГНИБОК О.Я.</p>
<p>Слава Україні! Олег Тягнибок, фракція&nbsp; Всеукраїнського об'єднання "Свобода". Звісно, що коли народ виходить на вулиці і має якісь&nbsp; певні&nbsp; свої&nbsp; вимоги, то з народом&nbsp; потрібно говорити і влада повинна слухати&nbsp; народ. Але коли приїжджають&nbsp; офіцери ГРУ Російської Федерації, організовані&nbsp; групи диверсантів, сепаратистів і намагаються створити сепаратистський&nbsp; шабаш, намагаються&nbsp; зіткнути людей між собою в середині України,&nbsp; то з ними треба говорити зовсім по-іншому. І ми навпаки&nbsp; вважаємо, що на сьогоднішній день головним завданням&nbsp; українського парламенту на цьому тижні є протидія антидержавному, сепаратистському заколоту у східних регіонах&nbsp; України, який організований&nbsp; сьогодні&nbsp; Кремлем. І всім треба нарешті&nbsp; зрозуміти, що це є новий етап путінської агресії по відношенню до України.&nbsp; І не треба&nbsp; цяцькатися, і не треба панькатися.&nbsp; І треба припинити отой так званий псевдотолерантність&nbsp; і потурання у відношенні до&nbsp; всіх проявів антидержавної політики, яку сьогодні Кремль намагається проводити і нав'язувати в Україні, зокрема в східних регіонах України.</p>
<p>І я навпаки вважаю, і фракція "Свободи" вважає, що&nbsp; занадто м'яко &nbsp;влада сьогодні поводиться з тими сепаратистами, яким дозволяє проникати в приміщення обласних адміністрацій, в приміщення силових структур, захоплювати зброярні. І я вам хочу сказати, що дуже жорстко потрібно карати всіх тих негідників, які будоражать ситуацію тут в нас в середині України.</p>
<p>І тому тільки-но повернуться силовики зі Сходу України, ми вимагаємо, щоби вони прийшли сюди всі силовики і прозвітували нам: і МВС, і прокуратура, і Служба безпеки України, і прикордонна служба, яким чином здійснюються заходи по збереженню територіальної цілісності української держави.</p>
<p>Кордон має бути нарешті вже закритий, нарешті треба ввести візовий режим з Росією, щоб ні один негідник, сепаратист, диверсант не проникав сюди на територію нашої держави. Треба позвільняти усіх тих керівників міліції, Служби безпеки в східних регіонах України, які не здатні були управляти цією ситуацією, які не давали наказів вирулити з цієї ситуації і діяти згідно з закону.</p>
<p>Треба притягнути негайно до відповідальності всіх тих керівників органів місцевого самоврядування, які так само не опанували ситуацію. Треба чітко розуміти, що багато народних депутатів України будоражать там і проводять сепаратистські шабаші на Сході України. Скажіть-но мені, Партія регіонів, що ваш Єфремов там витворяє? Що там Ахметов робить? Які переговори проводять? Які дії вони проводять? Негайно потрібно зупинити отой шабаш на Сході України. І немає значення, народний депутат, олігарх чи представник місцевого самоврядування чи представник правоохоронних органів має бути притягнений до відповідальності.</p>
<p>Більше того, всі зараз розуміють, чому так сталося і чому так відбувається. В Україні до цього часу не ухвалений Закон про люстрацію. Був би Закон про люстрацію, чітко було би зафіксовано, які люди не можуть обіймати посад, тоді би ми й могли відповідно розуміти, що кадрова політика в державі була би вирішена належним чином. А&nbsp; не так як зараз, що старі рудименти, старі представники сьогодні далі прислужують Москві, агентура Москви залишається при владі.</p>
<p>І нарешті, і я зараз вимагаю, щоби міжнародне розслідування відбулося по відношенню&nbsp; вбивства нашого офіцера, майора Кричевського Станіслава в Криму російським окупантом Зайцевим міжнародне розслідування цієї справи, тому що не можна&nbsp; допустити, щоб українські вояки гинули зараз, у мирний час. І через те ми не згадали це до цього часу тут у парламенті цього злочину російських окупантів проти українського офіцера.</p>
<p>Вимагаю зараз хвилиною мовчання вшанувати пам'ять&nbsp;нашого …</p>
<p>&nbsp;</p>
<p>ГОЛОВУЮЧИЙ.&nbsp; Дайте завершити.</p>
<p>&nbsp;</p>
<p>ТЯГНИБОК О.Я. ... нашого українського офіцера, який загинув за незалежність української держави. Хвилина повчання в його пам'ять і в пам'ять сотень загиблих.</p>
<p>Дякую! Герої не вмирають! Слава Україні!</p>
<p>&nbsp;</p>
<p>ГОЛОВУЮЧИЙ.&nbsp;Дякую.</p>
<p>Від Комуністичної партії народний депутат Симоненко.</p>
<p>&nbsp;</p>
<p>10:35:39</p>
<p>СИМОНЕНКО П.М.</p>
<p>Уважаемые коллеги, уважаемые граждане Украины! Хочу высказать позицию&nbsp; нашей партии в отношении развития событий на востоке Украины, которые приобретают очень серьезный, угрожающий характер для целостности нашей страны.</p>
<p>Эскалация напряженности только усилит эти противоречия, и от истерики надо перейти к здравому смыслу в оценке тех событий, которые происходят у нас на&nbsp; востоке Украины. А самое главное, ответить на вопрос, а что сделала украинская власть для того, чтобы не было этих событий на Востоке?</p>
<p>И давайте&nbsp; мы начнем с того, что проанализируем, а с какими требованиями граждане, а это народ Украины, проживающие в Донецкой, Луганской как и других областях вышли, и какие они свои права отстаивали: они требовали давно уже, с первых лет&nbsp; независимости Украины, чтобы определена была государственная позиция в отношении статуса русского языка, о необходимости&nbsp; проведения местных референдумов для того, чтобы защитить свои права и интересы на то, что как они оценивают культуру, историю, события. И, безусловно, это сегодняшняя повестка дня – федерализация страны.</p>
<p>Что делает украинская власть? Не слышит и игнорирует. А тем более, начинает вместо слов, которые дают понятийное правильное толкование позиции граждан Украины на Донбассе, сегодня обвиняя их в преступлениях, обвиняя в сепаратизме. Я хочу, чтобы мы сегодня еще и еще раз&nbsp; обратили внимание на то, что, заявляя о каких-то&nbsp; сценариях, вы знаете, я хочу здесь покатятся и извиниться перед вами. Я все время утверждал, что у нас националисты проамериканскую и прозападную политику&nbsp; проводят и отстаивают их интересы. Но я ошибся, потому что,&nbsp; судя по тому, кто у нас начинал захватывать здания администраций и когда, вы н забыли, господа-националисты? Кто захватывал СБУ, милицию, кто захватывал арсеналы, кто захватил оружие и до сих пор тысячи стволов находятся в руках тех, кто уже сформировали банд-формирования и шастают по всей Украине. Разве не вы дали пример и сценарий? Так оказывается, вы выполняли не американский, а сценарий российской Федерации по уничтожению Независимости Украины, по расколу Украины, по разграблению Украины. (Оплески)</p>
<p>Вы эти примеры&nbsp; все показали. Граждане объективно правильно используют, потому что вы все время говорили&nbsp; о том, что вам угрожают силовиками и вы сегодня вооруженных людей бросили против тех, кто мирным путем хотели отстоять свои права. Вы сегодня все делаете для того, чтобы запугать людей – вы арестовываете людей, вы ведете и развязали борьбу против инакомыслия. Я считаю…. (Шум у залі)</p>
<p>&nbsp;</p>
<p>ГОЛОВУЮЧИЙ. Шановні колеги, я прошу заспокоїтися.</p>
<p>Я прошу заспокоїтися, шановні колеги. (Шум у залі)</p>
<p>Шановні колеги, я прошу заспокоїтися. Оголошується перева на 10 хвилин.</p>
<p>&nbsp;</p>
<p>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. … під час виступів дуже коректно і об'єктивно формувати свої думки і позиції. Я до всіх депутаті звертаюсь, до всіх. (Шум у залі) Прошу заспокоїтись і сідати на свої робочі місця. Спокійно, шановні колеги. Шановні колеги, я дуже прошу, давайте, щоб ми не зірвали сьогоднішній наш робочий день. Дуже важливі питання, колеги. Давайте емоції при боркаємо. Прошу, шановні колеги… А ми зробили 10 хвилин, ще 5 хвилин перерва, щоб люди заспокоїлись. Шановні колеги, звершуємо, зараз 5 хвилин у нас залишилось перерви. Ми домовились, щоб заспокоїлись люди. Прошу, колеги, давайте заспокоїмось, давайте приборкаємо емоції. Дуже прошу. (Шум у залі) Колеги! Колеги! Я ще раз хочу сказати, у нас серйозні питання&nbsp; і я прошу, щоб ми зараз не зривали залу. Колеги, у нас питання, які необхідно проголосувати в залі. Колеги, я прошу заспокоїтись, заспокоїтись. Давайте емоції візьмемо в кулак і продовжимо нашу роботу. Дуже прошу, шановні друзі, дуже прошу, важливі питання. Важливі питання і для більшості, і для опозиції дуже важливі сьогодні питання, дуже важливі питання.</p>
<p>Шановні народні депутати, ми можемо продовжити нашу роботу? Можемо. Дуже дякую.</p>
<p>Шановні колеги, одне із перших питань, які ми повинні розглянути на сьогоднішньому пленарному засіданні – це проект Закону про внесення змін до Кримінального кодексу України (щодо посилення відповідальності за вчинення злочинів проти основ національної безпеки України). Я прошу, шановні колеги, щоб ми вами, враховуючи, що у нас величезний&nbsp;&nbsp;&nbsp; обсяг сьогоднішнього порядку денного, враховуючи необхідність прийняття цих рішень, проголосували за скорочену процедуру прийняття цього рішення. Немає заперечень? А виступаючим щоб ми не обмежували можливість їм виступити і сказати.</p>
<p>Я прошу підтримати пропозицію і проголосувати за скорочену процедуру. Прошу підтримати. Включіть систему "Рада".</p>
<p>&nbsp;</p>
<p>10:43:48</p>
<p>За-170</p>
<p>170 голосів. Рішення прийнято.</p>
<p>Будь ласка, я прошу до трибуни Верховної Ради Олега Валерійовича Ляшка.</p>
<p>&nbsp;</p>
<p>10:44:12</p>
<p>ЛЯШКО О.В.</p>
<p>Олег Ляшко, Радикальна партія. Я хочу зараз доповісти і законопроект, автором якого я є: про підвищення відповідальності за вчинення злочинів проти основ національної безпеки України. Але перш за все я хочу поінформувати українське суспільство і український парламент про ситуацію в Луганську. Адже я повернувся з Луганська дві години тому, перебував впродовж півтори доби, був в епіцентрі подій і можу з абсолютною достовірністю повідомити українське суспільство, що відбувається в Луганську.</p>
<p>Зараз Управління Служби безпеки України в Луганській області другу добу продовжує бути захопленим. В приміщенні цього управління від 150 до 200 людей. Переважна більшість з них це військовослужбовці колишні, це афганці. За даними, які в нас є, із кількості 150-200 чоловік порядка 40 людей – це військові, кадрові військові російських спецслужб Головного управління розвідки Міністерства оборони Російської Федерації.</p>
<p>Далі. 22 заручника зараз знаходяться в Управлінні Служби безпеки, яких другу добу тримають в заручниках. Це працівники Служби безпеки і мирні громадяни. Це я до того, що депутат від Партії регіонів, від комуністів розказували, що виходять мирні громадяни, проти яких воює влада.</p>
<p>Ці "мирні громадяни" (в кавичках), які зараз перебувають в управлінні Служби безпеки, я наголошую, шановні українські громадяни, тисяча одиниць вогнепальної зброї, 800 автоматів, 28 снайперських гвинтівок, 3 крупнокаліберних кулемета, дві сотні гранат різного&nbsp; калібру, 18 гранатометів. Про снайперські гвинтівки я сказав.</p>
<p>Є одна деталь. Коли захопили зброярню управління Служби безпеки вона була замінована. Її розмінували і&nbsp; вилучили звідти&nbsp; зброю.</p>
<p>Я хочу спитати. Багато людей здатні розмінувати зброярню? Я думаю, що це здатні робити тільки представники спецслужб. Тобто це зайвий доказ того, що зараз в управлінні Служби безпеки&nbsp; перебувають не мирні громадяни, а&nbsp; терористи, терористи, які&nbsp; виконують терористичні завдання, спрямовані на дестабілізацію ситуації на&nbsp; сході країни на відторгнення частини української території від України.</p>
<p>Я прошу українських громадян, я прошу український парламент звернути увагу на синхронність&nbsp; дій терористів-сепаратистів в&nbsp; Луганську, Донецьку і Харкові. Як уже звернув увагу Олександр Турчинов, одночасне захоплення будівель обласних&nbsp;&nbsp; адміністрацій, одночасне захоплення&nbsp; підрозділів Служби безпеки,&nbsp; спроби захоплення телевізійних центрів, одночасне проголошення декларацій про створення так званих незалежних республік донецької, харківської. У Луганську намагалися зробити те саме, ми цього не дали. Проголошення звернення до Російської Федерації про входження&nbsp; цих так званих донецьких, луганських, харківських республік до складу російської федерації.</p>
<p>Я думаю, що тільки сліпий не&nbsp; побачить скоординованість цих дій з одного центру, і цей центр не в Україні, цей центр поза межами Україниі мета цього центру&nbsp; &nbsp;це цілком очевидно. Це розкол України. Це робота російських спецслужб. Але, коли у випадку з Кримом вони пішли відкрито, агресія збройна. Зараз вони діють шляхом диверсійно-підривної роботи.</p>
<p>Я хочу сказати українським громадянам, що сепаратистські акції спрямовані на розкол України, відповідаю за Луганську область, несуть депутати від Партії регіонів, від Луганщини: Єфремов, Тихонов, Медяник, Горохов, та інші.</p>
<p>Чому я про це стверджую. Перше, жоден із цих депутатів не заявив&nbsp; публічно про свою позицію несприйняття захоплення зброї і проведення сепаратистсько-терористичних акцій. Вони як у рота води набрали. Он стоїть Тихонов у Верховній Раді. Виходь сюди на трибуну і скажи, що ти закликаєш людей скласти зброю. Що ти закликаєш до мирного діалогу, до з'ясування тих проблем, які є в країні.</p>
<p>Єфремов побіг із залу. Виходь сюди Єфремов на трибуну. І, якщо ви справді за мирне вирішення проблем країни, заклич людей скласти зброю, щоб там не пролилася кров. Щоб там люди були живі і здорові. Вони цього не роблять. Вони таким чином підтверджують, що вони є причетні до цих терористичних акцій.</p>
<p>Далі. Зараз по залу, шановні колеги, ходе Царьов. Подивіться он він стоїть. Появився. Два місяці робив все, щоб знищувати країну. Сьогодні московський господар йому дали команду прийти до зали.</p>
<p>Я кажу Царьову, він не має ні жодного морального права називатись народним депутатом України. Ви не маєте жодного права&nbsp; бути в приміщенні українського парламенту. Іди у ФСБ, де ти отримуєш зарплату. На ефірах ллєш бруд на Україну. Закликаєш до розколу України, до знищення України.</p>
<p>Ви повинні скласти мандат депутата. Ви не маєте жодного права бути в залі українського парламенту. Ви підтримуєте сепаратистів, злочинців. Ви підтримуєте розкол України.</p>
<p>На завершення, мій законопроект спрямований на посилення відповідальності за державну зраду, шпигунство, диверсії, блокування військових частин, сепаратиські акції.</p>
<p>Я звертаюся до українського парламенту, я звертаюся до українських громадян. Україна&nbsp; здатна себе захистити лише за однієї умови: якщо ми будемо діяти рішуче, якщо ми на корню задавимо заразу&nbsp; сепаратизму. Люди на Луганщині, на Донеччині, на Харківщині – вони просять владу зупинити терористів, вони просять владу навести порядок. Вони хочуть жити у складі України єдиної, незалежної, суверенної.</p>
<p>Завдання українського парламенту – захистити Україну, прийняти рішення, які знищать сепаратиську заразу, які зупинять агресію іноземної держави. Слава Україні!</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, щодо регламенту, я просив би уважно слухати. Коли ми домовилися за скорочену процедуру, ми сказали, що не будемо обмежувати в часі доповідачів, щоб все ж таки вони могли розкрити зміст закону. Я просив би доповідачів все ж таки по змісту закону більш детально пройтись.</p>
<p>Будь ласка, Сергій Соболєв.</p>
<p>&nbsp;</p>
<p>10:52:14</p>
<p>СОБОЛЄВ С.В.</p>
<p>Шановні колеги, це законопроект, який регулює найтяжчі злочини – злочини проти держави. Це законопроект, який дозволяє органам внутрішніх справ, Службі безпеки України, українським судам застосовувати ті самі норми, які застосовуються у будь-якій державі світу.</p>
<p>Більше того, ми навіть собі в страшному сні не могли уявити, що по вулицях наших міст будуть пересуватися з гранатометами, з автоматами, і на це будуть спостерігати спокійно представники Служби безпеки, представники органів внутрішніх справ. Я думаю, що наступив той момент, коли парламент повинен дати зелене світло для тих, хто пробує збройним шляхом повалювати державний лад України, тих, хто пробує збройним шляхом захоплювати адміністративні будівлі, вони повинні нести відповідальність згідно з нашим&nbsp; чинним законодавством. Мій закон&nbsp; передбачає підвищення термінів відповідальності стосовно&nbsp; найважчих злочинів проти держави. У мене прохання по цьому&nbsp; законопроекту:&nbsp; ухвалити його&nbsp; в першому читанні. Цей законопроект&nbsp; є базовий для того,&nbsp; щоб можна було робити будь-які доповнення до цього законопроекту. І я просив би його підтримати, враховуючи той момент, який є сьогодні&nbsp; у державі. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; голова комітету Андрій Анатолійович Кожем'якін.</p>
<p>&nbsp;</p>
<p>10:53:52</p>
<p>КОЖЕМ'ЯКІН А.А.&nbsp;</p>
<p>Доброго дня! Шановний&nbsp; головуючий, шановні колеги! Дійсно, законопроекти 4524 і 4524-1: про внесення змін до Кримінального кодексу України (щодо посилення відповідальності за вчинення злочинів проти основ національної безпеки України) є альтернативними. Вони внесені народними депутатами Олегом Ляшко і Сергієм Соболєвим&nbsp; відповідно.</p>
<p>1 грудня&nbsp; 2014 року… 1 квітня ми розглянули&nbsp;&nbsp; на комітеті. Законопроекти мають на меті посилення відповідності за злочини проти основ національної безпеки України, як про це тільки сказали&nbsp;&nbsp; самі автори, а саме:&nbsp; за дії, &nbsp;спрямовані на посягання&nbsp; на територіальну&nbsp; цілісність і на недоторканність України, за&nbsp; диверсію, шпигунство, а також вчиненні проти миру, безпеки&nbsp; людства та міжнародного правопорядку.</p>
<p>Якщо у законопроекті 4524,&nbsp; автором якого&nbsp; є&nbsp; пан Ляшко, передбачається виключно посилення санкцій аж&nbsp; до&nbsp; довічного&nbsp; позбавлення&nbsp; волі за зазначені&nbsp; злочини. То у законопроекті 4524,&nbsp; автором якого є пан Соболєв,&nbsp; крім посилення санкцій, пропонується доповнити&nbsp; Кримінальний кодекс України&nbsp; новою статтею&nbsp; 114-1 "Перешкоджання законній діяльності Збройних Сил України&nbsp; та інших військових формувань" і також пропонується внесення змін до статті 279&nbsp; Кримінального&nbsp; кодексу України. Тобто законопроект&nbsp; 4524-1 є дещо ширшим та відповідно ефективнішим у боротьбі зі злочинами&nbsp; проти основ національної безпеки України.</p>
<p>Таким чином,&nbsp;&nbsp; комітет прийняв рішення: рекомендувати Верховній Раді України&nbsp; за результатами розгляду на пленарному засіданні у першому читанні проект Закону № 4524 (автор – Олег Ляшко)&nbsp; відхилити, а проект Закону № 4524-1 ( один з авторів Соболєв) прийняти за основу.</p>
<p>Головне експертне управління воно пропонує відправити на доопрацювання обидва законопроекти.</p>
<p>Тому я вважаю, його можна прийняти за основу і в цілому, Олександр Валентинович. Дякую.</p>
<p>&nbsp;</p>
<p>ГОЛОВУЮЧИЙ. Дякую, Андрій Анатолійович.</p>
<p>Шановні колеги, я прошу, щоб ми за скороченою процедурою&nbsp; тоді записалися на виступи і потім перейшли до прийняття рішення з цього дуже важливого питання.</p>
<p>Будь ласка, запишіться, будь ласка. Народний депутат Мельник, фракція "Свободи".</p>
<p>&nbsp;</p>
<p>10:56:23</p>
<p>МЕЛЬНИК Є.І.</p>
<p>Євген Мельник, Всеукраїнське об'єднання "Свобода".</p>
<p>Прошу передати слово народному депутату Андрію Міщенку.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон Андрія Міщенка.</p>
<p>&nbsp;</p>
<p>10:56:36</p>
<p>МІЩЕНКО А.М.</p>
<p>Андрій Міщенко, Всеукраїнське об'єднання "Свобода".</p>
<p>Період збройної агресії Росії проти мирного українського народу, коли агенти Кремля проводять диверсійну роботу, враховуючи події в Криму, а також зараз останні події в трьох східних областях України. Посилення відповідальності за злочини проти основ національної безпеки України, а саме, за дії спрямовані на посягання територіальної цілісності, а також недоторканності України за диверсією шпигунства, а також вчиненні проти миру, безпеки людства та міжнародного порядку є вкрай актуальними.</p>
<p>Обидва законопроекти заслуговують на увагу. Однак, на нашу думку, законопроект Сергія Соболєва має перевагу – він вводить нову норму кримінальну відповідальність за перешкоджання діяльності Збройних Сил України та інших військових формувань. Саме такі дії вчиняли "зелені чоловічки" на початку конфлікту в Криму, а також є певні намагання людей зараз в трьох східних областях робити такі ж самі дії.</p>
<p>Тому фракція Всеукраїнського об'єднання "Свобода"&nbsp; підтримує ухвалення за основу законопроект 4524/1 у першому читанні Сергія Соболєва.</p>
<p>Слава Україні! Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Ляпіна, фракція "Батьківщина".</p>
<p>&nbsp;</p>
<p>19:57:54</p>
<p>ЛЯПІНА К.М.</p>
<p>Прошу передати слово В'ячеславу Криленку.</p>
<p>&nbsp;</p>
<p>ГОЛОВУЮЧИЙ. Будь ласка, В'ячеслав Кириленко на трибуну виходить.</p>
<p>&nbsp;</p>
<p>10:58:07</p>
<p>КИРИЛЕНКО В.А.</p>
<p>В'ячеслав Кириленко, Партія "За Україну!", "Батьківщина".</p>
<p>Шановні виборці, шановні колеги! Безумовно, події в Україні є безпрецедентними і потребують з нашого боку безпрецедентних рішень. От уже оголошують так звані "донецькі республіки", так звана "харківська народна республіка" і інші утворення, які там у кремлівських темниках будуть сюди експортуватися в Україну. Тобто експорт сепаратизму, який застосовується зараз Кремлем, в Україну повинен з боку української держави мати відповідну реакцію. І в цьому сенсі, до речі, санкція, яка пропонується у законопроекті Ляшка, мені не видається аж занадто жорсткою. Так, 15 років або довічне ув'язнення із конфіскацією майна. І якщо кровопролиття почнеться, не дай Бог, почнеться на вулиці, то тоді люди всі будуть казати, що ці санкції не є жорстокими, а&nbsp; є і мінімально необхідними для того, щоби стримати це можливе кровопролиття. Хто там, ось, активізує цю ситуацію? В основному, в основному, громадяни іншої країни – Російської Федерації. В основному, це громадяни в погонах і дали присягу на вірність іншій країні – Російській Федерації. Українська держава саме на такі прояви повинна реагувати. І всі злочини, пов'язані із шпигунством, диверсією, замахом на територіальну цілісність, блокування Збройних сил України, повинні дістати належну відсіч. Більшість людей на Харківщині і на Донбасі абсолютно спокійно і тверезо дивляться на перспективи, пов'язані із перебуванням в єдиній державі. Так, є проблеми, понад усе економічного характеру, але це не означає, що більшість населення східних регіонів виступає за відокремлення від України. Тиждень тому я був у Донецьку, зустрічався із простими людьми і мав велику зустріч, 500 чоловік у Донецькому університеті – жодного питання про відокремлення Донбасу задано не було студентами...</p>
<p>&nbsp;</p>
<p>ГОЛОВУЮЧИЙ. Дайте можливість завершити.</p>
<p>&nbsp;</p>
<p>КИРИЛЕНКО В.А. …студентами. А це майбутня еліта Сходу і всієї України. Питання були про економіку, про гуманітарну політику і про перспективи працевлаштування в рідній країні. Значить все це, що привноситься зараз в східні області, є штучним і потребує відповідного рішення Верховної Ради України. Ми голосуємо за обидва ці законопроекти.&nbsp; &nbsp;Слава&nbsp; Україні!</p>
<p>&nbsp;</p>
<p>ГОЛОВУЮЧИЙ.&nbsp; Дякую. &nbsp;Будь ласка, народний депутат Герман, фракція Партії регіонів.</p>
<p>&nbsp;</p>
<p>11:00:53</p>
<p>ГЕРМАН Г.М.</p>
<p>Завдання нас усіх тут, незалежно від того, до якої партії чи фракції ми належимо, зробити так, щоб Україна залишилася цілісною державою і щоб схід України залишився у складі української держави.</p>
<p>Але для цього треба зрозуміти одну просту річ: з людьми треба говорити, людей треба слухати і людям треба йти на зустріч. Ми повинні зробити&nbsp; тут парламентські слухання, і то – негайно, з тих проблем, які турбують людей на Сході, разом тут сісти і разом виробити план порозуміння. Не можна&nbsp; силою сьогодні говорити із своїм народом, не можна робити ті помилки, які робила наша влада, коли почався Майдан. Ми вважали, дехто вважав, що тут засланці з Заходу, а ви тепер вважаєте, що там засланці з Росії. І ми забували про народ, і ви забуваєте про народ. (Шум у залі) Ці настрої, які там тепер є, мають під собою соціальний ґрунт. Ви можете кричати тут, скільки хочете, але поки ви не почнете говорити зі Сходом, поки ви не навчитеся слухати всю Україну, ви будете продовжувати працювати на її розкол.</p>
<p>Я вважаю, що будь-які силові заходи сьогодні проти людей, які думають інакше, це величезна помилка влади. Арсеній Яценюк свого часу зробив добрий посил і дав кілька чітких меседжів для того, щоб діалог зі Сходом почався. На жаль, ці слова зависли у повітрі.</p>
<p>Я закликаю негайно скликати парламентські слухання і вислухати тут людей зі Сходу і разом – разом! – накреслити план з виходу з ситуації з тим, щоб ми змогли зберегти Україну незалежною, сильною і єдиною державою. Але силою і штиками ні ми, ні ви… (Шум у залі)</p>
<p>&nbsp;</p>
<p>ГОЛОВУЮЧИЙ.&nbsp; Ганно Миколаївно, що стосується слухань, будь ласка, вносьте проект постанови.</p>
<p>Шановні колеги, від фракції "УДАР" - народний депутат Розенко.</p>
<p>&nbsp;</p>
<p>11:03:14</p>
<p>РОЗЕНОКО&nbsp; П.В.</p>
<p>Прошу передати слово Сергію Капліну.</p>
<p>&nbsp;</p>
<p>ГОЛОВУЮЧИЙ. Будь ласка, Сергій Каплін виступає.</p>
<p>Я... Сергіє, одну хвилинку. Прошу Секретаріат оголосити в кулуарах, щоб всі депутати підійшли до залу, зараз буде відбуватися голосування.</p>
<p>&nbsp;</p>
<p>11:03:29</p>
<p>КАПЛІН С.М.</p>
<p>Сергій Каплін, фракція "УДАР Віталія Кличка", Полтавщина, 144-й виборчий округ.</p>
<p>Разом із підвищенням, суттєвим підвищенням відповідальності за сепаратизм нова влада має нарешті&nbsp; почати займатися реальними проблемами і економічними проблемами простих людей Харківської, Луганської, Донецької, Миколаївської, Херсонської областей.</p>
<p>Треба чітко зізнатися, що доки така робота ведеться виключно через телевізор, який нова влада виторговувала у олігархів замість нових&nbsp; посад і збереження&nbsp; свого права далі грабувати&nbsp; український народ.&nbsp; Якщо ви не здатні ице зробити, тоді цю естафету&nbsp; порятунку економіки&nbsp; цих областей має перейняти український парламент і треба згадати, що ми живемо в парламентсько-президентській республіці. Саме тому учора я зареєстрував проект постанови про призначення уповноваженого з питань розвитку південно-східних регіонів. Український парламент має консолідуватися, вибудувати чітку структуру і отримати необхідні повноваження і так само призначити відповідальну особу, яка скоординує роботу передусім у законодавчому&nbsp; сенсі, у комітетах сотні законопроектів, які можуть і будуть сприяти економічному і соціальному розвитку цих регіонів. Так само ми повинні чітко вибудувати необхідну інформаційно-пропагандистську кампанію, яка буде заключатися не тільки у демонстрації роликів по телебаченню, а й передусім у візитах високопосадовців не тільки у Донецьк, Луганськ і Харків, а в кожне село, у кожний райцентр, у кожне невелике мі сто, де ми маємо пояснити тим громадянам, що нова влада…</p>
<p>&nbsp;</p>
<p>ГОЛОВУЮЧИЙ. Дайте завершити виступ.</p>
<p>&nbsp;</p>
<p>КАПЛІН С.М. … що нова влада прийшла боротися з корупцією, передусім з корупцією, а не проти Донбасу чи Півдня України.</p>
<p>І останнє. Неприпустимо продовжувати практику фінансування охорони кандидатів у Президенти за рахунок платників податків, тих, у яких забирають пільги, матеріальну допомогу, яким підвищують податки.</p>
<p>Тому я зареєстрував, і, переконаний, на цьому тижні має бути розглянутий законопроект, коли ми позбавимо можливості, зокрема кандидатів-сепаратистів у Президенти, охоронятися за рахунок простих українських громадян. Я вимагаю прийняття цього законопроекту на цьому тижні, а так само вимагаю призначити на цьому тижні відповідального уповноваженого з питань розвитку південно-східних регіонів. Маємо зберегти робочі місця, маємо для Донбасу зберегти соціальний захист, почути кожну просту людину Донбасу. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, шановні колеги, фракція "Європейська суверенна Україна" наполягає також на виступі. Будь ласка, Мошенський, народний депутат.</p>
<p>&nbsp;</p>
<p>11:07:02</p>
<p>МОШЕНСЬКИЙ В.З.</p>
<p>Уважаемые коллеги, уважаемый народ Украины! Я три дня был в Луганской области у себя на округе, было 12 встреч, провел полтора часа эфир прямой. И за это время я не встретил ни одного вопроса о сепаратизме. Наши избиратели, мои избиратели, наши граждане Украины, которые живут в Красном Луче в Перевальском районе с любовью относятся к Украине и не хотят никаких отделений от Украины. Единственная просьба, я хочу кратко попросить и передать просьбу- требование жителей Луганщины о том, что власть наконец-то должна стать властью. Люди просят, чтобы быстрее их защитили от этих ФСБ-ных спецопераций. За этим еще стоит Партия регионов и коммунисты. Все открыто об этом говорят.</p>
<p>Еще, буквально пользуясь возможностью, хочу сказать. 10 дней назад была обстрелянная моя приемная. Приемная была обстрелянная…</p>
<p>&nbsp;</p>
<p>ГОЛОВУЮЧИЙ. Дайте можливість завершити виступ.</p>
<p>&nbsp;</p>
<p>МОШЕНСЬКИЙ В.З. Приемная была обстрелянная с огнестрельного оружия. Реакции власти ни какой.</p>
<p>Представители СБУ даже не побывали на месте, хотя это было явно террористический акт. Я еще раз обращаюсь к власти – пора быть властью. Спасибо.</p>
<p>&nbsp;</p>
<p>ГОЛОВУЮЧИЙ. Дякую за виступ. Я даю доручення Службі безпеки, негайно вжити заходів, щодо нападу на приймальну народного депутата.</p>
<p>Шановні колеги, будь ласка, одну хвилину від комітету Журавський просить. І я автору закону дам, і будемо голосувати.</p>
<p>Я прошу ще раз секретаріат звернутись до депутатів, щоб всі зайшли до залу і сили на свої робочі місця, підготувались до голосування. Зараз будемо приймати дуже важливе рішення.</p>
<p>Будь ласка, одна хвилина.</p>
<p>&nbsp;</p>
<p>11:08:42</p>
<p>ЖУРАВСЬКИЙ В.С.</p>
<p>Шановні колеги, у нас є два законопроекти. Законопроект Олега Ляшка і законопроект Сергія Соболєва.</p>
<p>З юридичної точки зору законопроект Сергія Соболєва є більш досконалий і більш виважений.</p>
<p>Про що ідеться чисто юридично. Вносяться змини до ряду санкцій, ряду статей, це 110, 111, 113 і 114. Це посягання на територіальну цілісність і недоторканість України, диверсія, блокування транспортних комунікацій а також захоплення транспортного підприємства, шпигунство. І додається до статті 116 – шпигунство, стаття 114 зі значком 1 – перешкоджання законній діяльності Збройних Сил України та інших військових формувань.</p>
<p>Хочу вам сказати, що подібні закони є у всіх цивілізованих країнах. Прийняття цього законопроекту обумовлене ситуацією, що склалася в Україні. Треба дбати про українську державність.</p>
<p>Хотів би сказати, що не тільки комітет а і Група "Економічний розвиток" буде підтримувати…</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Олег Ляшко,&nbsp;автор закону, і будемо приймати рішення.</p>
<p>&nbsp;</p>
<p>11:10:14</p>
<p>ЛЯШКО О.В.</p>
<p>Я цілком підтримую пропозиції колег депутатів, які закликають до діалогу, до необхідності чути людей зі сходу країни, з заходу, з центру, з півночі. Це абсолютно правильно. І, якщо необхідно провести парламентські слухання, давайте проведемо. Давайте отут спокійно обговоримо проблеми, які є в&nbsp; нашій країні, як вирішувати ці проблему для того, щоб Україну не роз'єднувати, а об'єднувати. Але ніяких перемовин не може бути з терористами і з тими, хто взяв зброю, хто тримає людей у заручниках, із російськими диверсантами і шпигунами. Розмова тільки одна: у терористів два шляхи – або в тюрму, або ногами вперед на кладовище. Іншого варіанту немає.</p>
<p>Щодо законопроектів, які тут розглядалися. Я погоджуюся із тим, щоб підтримати законопроект колеги Соболєва, і сподіваюся, що парламент підтримає, я за нього проголосую теж. Але я прошу у законопроекті колеги Соболєва врахувати мою поправку. До статті 49 Кримінального кодексу України, яка передбачає…</p>
<p>&nbsp;</p>
<p>ГОЛОВУЮЧИЙ. Дайте можливість завершити.</p>
<p>&nbsp;</p>
<p>ЛЯШКО О.В.&nbsp; …яка передбачає звільнення від кримінальної відповідальності у зв'язку із закінченням строків давності, у частині п'ятій додати: давність не застосовується у разі вчинення злочинів проти основ національної безпеки України, передбачених у статтях 109, 114. Далі – за текстом. &nbsp;Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я прошу сідати на свої робочі місця. Колеги, прошу сідати на свої робочі місця. Я дав можливість виступити, зараз будемо голосувати. Петро Олексійовичу, колеги, я прошу сідати.&nbsp;</p>
<p>(Шум у залі) Ви почули пропозицію шановного депутата. Я дав можливість всім виступити. Я дав можливість записатися від фракцій. Я дам можливість, проголосуємо, і будемо… дам можливість з процедури вам виступити.</p>
<p>Колеги, я прошу звернути увагу на пропозицію Олега Валерійовича Ляшка. Він також, як і комітет, пропонує підтримати один Закон 4524/1 з урахуванням правки, яку він вніс.</p>
<p>Тому є пропозиція, шановні колеги, щоб ми відразу за основу проголосували закон 4524/1. Немає заперечень? Немає.</p>
<p>Я прошу включити систему "Рада" і підтримати за основу Закон 4524/1 щодо внесення змін до Кримінального кодексу України щодо посилення відповідальності за вчинення злочинів проти основ національної безпеки України.&nbsp;Прошу голосувати, шановні колеги.</p>
<p>&nbsp;</p>
<p>11:13:25</p>
<p>За-230</p>
<p>Рішення прийнято.</p>
<p>Шановні колеги, я звертаюся до вас. Можемо в цілому прийняти закон? Нема заперечень?&nbsp; Прошу, шановні колеги, підтримати в цілому цей законопроект. Прошу включити систему "Рада" і проголосувати.&nbsp; В цілому. З поправкою Олега Ляшка.</p>
<p>&nbsp;</p>
<p>11:13:52</p>
<p>За-231</p>
<p>Рішення прийнято. Вітаю вас, шановні колеги. Це дуже важливе рішення.</p>
<p>По фракціях, будь ласка. Партія регіонів – аж 1, "Батьківщина" – 82, "УДАР" – 30, "Економічний розвиток" – 26, 24 –"Суверенна європейська Україна", 32 – "Свобода", 0 – Компартія, позафракційні – 36.</p>
<p>Шановні колеги! Ми з вами під час Погоджувальної ради обговорили питання щодо включення до порядку денного сесії переліку законодавчих актів,&nbsp; пов'язаних з антикризовими заходами уряду, а також з пропозиціями&nbsp; від всіх депутатів, від всіх фракцій і депутатських груп. Шановні колеги, була пропозиція на Погоджувальній ради пакетом прийняти це рішення. З вашого дозволу я би зараз зачитав номери законів, які пропонується включити до порядку денного – прошу, шановні колеги, не розходитися, це важливе питання – і ми би пакетом з вами прийняли&nbsp; рішення, як і домовлялися на Погоджувальній раді. Я, шановні колеги, називаю ці закони, які, я ще раз хочу сказати,&nbsp; не тільки від уряду, але ж і від всіх депутатських фракцій і груп. Я назву, а після цього, коли&nbsp; є заперечення по якимось питаннях, я їх&nbsp; зможу або вилучити, або додати, щоб ми змогли прийняти важливе рішення і не затягувати час з процедурних питань.</p>
<p>Будь ласка,&nbsp; шановні колеги. Йдеться про урядовий закон №4556 (про внесення змін до деяких законодавчих актів у сфері державної антикорупційної політики у зв'язку з&nbsp; виконанням Плану дій щодо лібералізації Європейським Союзом візового режиму&nbsp; для України. Дуже важливе питання.</p>
<p>Проект Закону (4607) про внесення змін до чинного законодавства України щодо прав громадян в боротьбі з корупцією та зловживанням владою.</p>
<p>Проект 4591: проект Закону про внесення змін до Бюджетного кодексу України (щодо підвищення фінансової самостійності АР Крим та міста Севастополь). Своєчасний проект.</p>
<p><a href="http://w1.c1.rada.gov.ua/pls/zweb2/webproc4_2?pf3516=4587&skl=8" target=_blank>4587</a> і 4587-1: проект Закону про здійснення державних закупівель (нова редакція). Ви розумієте, шановні колеги, наскільки це важливе питання для того, щоб ми боролися реально з корупцією і у нас&nbsp; були прозорі закупівлі державні.</p>
<p>4590: проект Закону про внесення змін до деяких законів України щодо надання інформації про державну реєстрацію прав та їх обтяжень з Державного реєстру речових прав на нерухоме майно.</p>
<p>4404, 4404-1: проекти Закону про внесення змін до деяких законодавчих актів щодо посилення відповідальності за порушення законодавства у сфері надання адміністративних послуг.</p>
<p>4584:&nbsp; проект Закону про внесення змін до Закону "Про дозвільну систему у сфері господарської діяльності" щодо вдосконалення процедури видачі документів дозвільного характеру, оформлених центральними органами виконавчої влади.</p>
<p>4582: проект Закону про внесення змін до деяких законодавчих актів щодо засвідчення вірності копій (фотокопій) документів і виписок з них та справжності підпису на документах.</p>
<p>Наступне&nbsp; питання:&nbsp; проект Закону (4583) про метрологію та метрологічну діяльність.</p>
<p>4585: проект&nbsp; Закону про стандартизацію.</p>
<p>4586: проект Закону про внесення змін до деяких законодавчих актів щодо захисту прав інвесторів.</p>
<p>Проект 4551: проект Закону про внесення змін до деяких законів України, пов'язаних з діяльністю Уповноваженого Верховної Ради&nbsp; з прав людини у сфері захисту персональних даних.</p>
<p>4580:&nbsp; проект Закону про внесення змін до статті 1 Закону України "Про біженців та осіб, які потребують додаткового або тимчасового захисту".</p>
<p>Проект Закону&nbsp; 4581: проект Закону про внесення змін до деяких законодавчих актів України (щодо запобігання та протидії дискримінації).</p>
<p>Проект 4574:&nbsp; проект Закону про внесення змін до законів України "Про основи соціального захисту бездомних осіб і безпритульних дітей". Дуже важливе питання.</p>
<p>4573: проект Закону про Національне бюро антикорупційних розслідувань.</p>
<p>4160, 4160-д:&nbsp;проект Закону про внесення змін до Бюджетного кодексу щодо приведення його у відповідність з Конституцією України.</p>
<p>Проект закону 4540, 4541, проект Закону про внесення змін до Закону "Про судоустрій і статус суддів".</p>
<p>4344:&nbsp;проект Закону про внесення змін до Закону про вибори депутатів Верховної Ради АРК, місцевих рад, сільських, селищних, міських голів (щодо особливостей виборів міських голів).</p>
<p>4595: проект Закону про внесення змін до деяких законодавчих актів щодо забезпечення голосування за кордоном.</p>
<p>Проект 4369:&nbsp;про внесення змін до Закону України "Про соціальний і правовий захист військовослужбовців та членів їх сімей".</p>
<p>4566, 4566-1:&nbsp; проект Закону про внесення змін до деяких законів України щодо впорядкування визначення та погашення боргових зобов'язань, які виникли внаслідок неповних розрахунків за енергоносії.</p>
<p>4345:&nbsp; проект Закону про внесення змін до Додатку до Постанови Верховної Ради "Про комітети Верховної Ради України".</p>
<p>4506:&nbsp; проект Закону про внесення змін до статті 73 законів про працю України щодо встановлення святкового дня 9 березня.</p>
<p>4608:&nbsp; проект Закону про внесення змін до статті 110 Кримінального кодексу України (щодо посилення кримінальної відповідальності за незаконне розміщення на території України державних символів інших держав).</p>
<p>4621:&nbsp; проект Закону про внесення змін до деяких законодавчих актів (щодо заборони іноземцям та особам без громадянства приймати участь у політичній діяльності на території України).</p>
<p>4644:&nbsp; проект Закону про внесення змін до деяких законів (щодо удосконалення розрахунків за енергоносії).</p>
<p>4645:&nbsp; проект Закону про внесення змін до Податкового кодексу та деяких інших законодавчих актів України щодо усунення окремих неузгодженостей норм законодавства.</p>
<p>4646:&nbsp; проект Закону про внесення змін до Митного кодексу України.</p>
<p>4647:&nbsp; проект Закону про внесення змін до Податкового кодексу України.</p>
<p>4648:&nbsp; проект Закону про внесення змін до деяких законодавчих актів (щодо окремих положень соціальної політики).</p>
<p>Це все, шановні колеги.</p>
<p>Я звертаюся до залу, до народних депутатів, шановні народні депутати,&nbsp; я прошу, я бачу всі ваші руки. Зараз я дам можливість всім виступити з цього питання. Єдине, про що би я вас хотів попросити, ви можете додатково включити закони до цього переліку. Але прохання не виключати закони. Тому що зараз ми розглядаємо не за змістом питання, не за сутністю цих законів, а тільки щодо включення їх до порядку денного. нема заперечень? Включити 4238. Ще закон… Не заперечую, 4238 включаємо. Будь ласка, включіть мікрофон Олександри Кужель. Я бачу руки, дам можливість.</p>
<p>&nbsp;</p>
<p>11:20:53</p>
<p>КУЖЕЛЬ О.В.</p>
<p>Дякую. Дякую, Олександр Валентинович. Я прошу до Закону 4573 додати Закон 4573-1, альтернативний, який є про Національне бюро антикорупційних розслідувань. І додати Закон 2012а, який дозволяє слідкувати за всіма державними витратами он-лайн. Крмі того, Закон 2829, який упорядковує бистро створити Національну раду. Це є вимога реанімаційного пакету реформ. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, я бачу, що ніхто не заперечує, щоб ми включили ці проекти&nbsp; також до переліку законів, які ми зараз будемо голосувати щодо включення їх дог порядку денного нашої сесії.</p>
<p>Будь ласка, мікрофон народного депутата Журавського включіть. Колеги, я і ще раз….</p>
<p>&nbsp;</p>
<p>11:21:46</p>
<p>ЖУРАВСЬКИЙ В.С.</p>
<p>Шановні колеги, коли не знаєш, що робити, дивився в Регламент. Все-таки ми повинні бути законослухняні і дивитися, як це прописано в Регламенті. Кожен проект закону, проект постанови ставиться окремо на голосування, а не в пакеті. Давайте будемо все-таки законослухняні. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я хочу нагадати, що коли ми формуємо порядок денний сесії і включаємо десь 200-300 законодавчих актів, то ми завжди це робимо пакетом. І коли би не бувало такої великої кількості пропозицій від фракцій, безумовно, ми би працювали саме таким шляхом. Але є форма роботи Верховної Ради і, вибачте,&nbsp; в нас дуже багато часу ми витрачаємо на питання, які не пояснені змістом закону. Давайте краще на зміст витрачати цей час.</p>
<p>Будь ласка, депутат Чернега, я бачив піднімав руку.&nbsp;&nbsp;</p>
<p>&nbsp;</p>
<p>11:22:38</p>
<p>ЧЕРНЕГА Р.Т.</p>
<p>Дякую, Олександре Валентиновичу. Шановні колеги, я вдячний, що ми включили і будемо розглядати питання щодо відміни утилізаційного. Але, пане головуючий і шановні колеги, я дуже наполягаю, щоби це питання було розглянуто…</p>
<p>Олександре Валентиновичу, я вибачаюсь, я прошу дослухатися до думки фракції "УДАР", і я думаю, що нас підтримають і інші члени коаліції про те, щоб це питання було розглянуто сьогодні. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Ще раз номер закону.</p>
<p>&nbsp;</p>
<p>ЧЕРНЕГА Р.Т. Законопроект про відміну утилізаційного збору. Сьогодні. 4238.</p>
<p>&nbsp;</p>
<p>ГОЛОВУЮЧИЙ.&nbsp; Зрозуміло. Шановні колеги, 4238, у нас поставлений цей закон на розгляд у четвер. Чому у четвер, тому що тільки завтра повинен відбутися комітет,… зараз… який ми повинні провести обов'язково.</p>
<p>Я звертаюсь до керівництва профільного комітету. До профільного комітету. Є голова профільного комітету? Пан Хомутиннік, ми можемо сьогодні розглянути цей закон? Комітет зможе зараз провести термінове засідання з тим, щоб ми сьогодні розглянули… комітет? Я бачу, що можемо.</p>
<p>Шановні колеги, я не заперечую, щоб ми сьогодні розглянули цей закон. Я підтримую пропозиції народних депутатів. Прошу комітет у перерві провести засідання, щоб ми сьогодні прийняли позитивне рішення.</p>
<p>&nbsp;Будь ласка, Сергія Соболєва включіть мікрофон.</p>
<p>Колеги, я єдине прошу, щоб позиція від фракції висловлювалася, тому що від фракції по п'ять рук я бачу. Будь ласка.</p>
<p>&nbsp;</p>
<p>11:24:08</p>
<p>СОБОЛЄВ С.В.</p>
<p>Олександр Валентинович, я оголосив пропозиції від фракції, три законопроекти. Вони готові до розгляду – це 4632, про Вищу раду юстиції, бо без нього відновлення довіри до суддів не можливо буде, це 2829, Національна рада, прискорений варіант її формування, і 4401 так само пов'язаний з цим.</p>
<p>Вони є готові, комітети навіть їх вже почали розглядати. Якщо можна, їх включити.</p>
<p>І останнє прохання: проголосуйте щодо завершення порядку денного, ми сьогодні голосуємо. Це треба зробити зранку, щоб утилізаційний збір ми могли так само ухвалити. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Шановні колеги, ми домовилися, що всі пропозиції щодо включення до порядку денного ми будемо включати&nbsp; до цього пакету, щоб не було ніяких у нас протиріч.</p>
<p>Народний депутата Капліна включіть мікрофон.</p>
<p>&nbsp;</p>
<p>11:25:04</p>
<p>КАПЛІН С.М.</p>
<p>Шановний пане Голово, шановні колеги! Я ще раз наголошую:&nbsp; 99 відсотків українських громадян вважають, що дії нинішньої влади, у тому числі, силовиків на Донбасі є недолугими. І тому я вважаю, наш парламент повинен перейняти на себе ініціативу і врятувати поділ країни на лівий і правий берег. Ми повинні призначити уповноваженого з питань розвитку південно-східних регіонів, який би взяв під свій повний, абсолютний парламентський контроль все те, що робить Аваков, все те, що робить Служба&nbsp; безпеки України, все, те що роблять усі без винятку структури, зокрема міністерства, які повинні забезпечити умови для розвитку соціальної і&nbsp; економічної сфери на Донбасі і на півдні України. Ми маємо врятувати робочі місця на Донбасі, ми маємо врятувати людей, які зіткнуться з великими проблемами через нові закони, які ми тут прийняли, ми повинні на руках носити простих людей Донбасу...</p>
<p>&nbsp;</p>
<p>ГОЛОВУЮЧИЙ. Шановні колеги, я&nbsp; єдине прошу, готуйте&nbsp; проекти постави. Проекти Законів, реєструйте їх і називай те номери для включення до порядку денного. Я прошу політичні виступи у нас зранку були і весь почув&nbsp; це уже другий раз. Будь ласка, народний депутат Міщенко, включить мікрофон.</p>
<p>&nbsp;</p>
<p>11:26:35</p>
<p>МІЩЕНКО&nbsp; С.Г.</p>
<p>Шановний Олександр Валентинович, шановні колеги, в мене є конструктивна пропозиція до того, як ми будемо голосувати. Я згоден з вами, що пакетом краще голосувати, швидше і далі можна перейти до рішень. Але я знаю, які настрої є в залі. Якщо ми зараз поставимо його, цей пакет, то він не буде проголосований, тому що там деяких законів є там до Податкового, митного, іншого, яких ми в очі не бачили, тому я можу предсказати, що голосів за пакет не набереться. Якщо не набереться, Олександр Валентинович,&nbsp; нічого страшного, якщо ми окремо кожен законопроект поставимо і будемо&nbsp; за нього голосувати, те, що казав депутат Журавський відносно Регламенту, бо це по Регламенту.</p>
<p>І друге, я вдячним тим лідерам фракцій – Олегу&nbsp; Тягнибоку за те, що на Погоджувальній раді вони намагалися поставити закони мої про спадщину в цей порядок денний. Але дивним чином в четвер один стоїть, а той, який в пакеті до Податкового кодексу – аж в наступний тиждень. Тому я прошу їх об'єднати і в четвер поставити два. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я єдине звертаюсь, я дам можливість і пан Яценко, пану Головку висловитися. Шановні колеги, я звертаюсь до вас, ми зараз не голосуємо за змістом ці закони. Уряд вносить закони. Коли ми будемо їх обговорювати на комітетах, в залі, тоді будемо приймати рішення. Зараз я прошу, шановні, щоб ми без виключення, ви ж бачите, всі пропозиції народних депутатів я включаю до порядку денного. І давайте, щоб ми все ж таки не втрачали наш час, він надто дорого коштує.</p>
<p>Я бачу всіх. Будь ласка, Яценко, народний депутат, включіть мікрофон.</p>
<p>&nbsp;</p>
<p>11:28:22</p>
<p>ЯЦЕНКО А.В.</p>
<p>Шановні колеги, шановний головуючий! У мене є два прохання. Перше: все ж таки, щоб ми знову не перейшли на цю ганебну практику кнопкодавства, що один давить за іншого, за двох, за трьох і так далі. Тобто давайте зараз всі один за іншим слідкувати, щоб такого не допустити.</p>
<p>І по-друге. При всій повазі до колеги Кужель, але законопроект 4573-1 лише вчора зареєстрований, його немає на сайті Верховної Ради, він не пройшов комітет і немає висновку науково-експертного управління. Тому ми не можемо в режимі "скорая помощь" включати всі законопроекти, треба пройти процедуру. Прошу це врахувати. Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні колеги, ми включаємо до порядку денного не сьогоднішнього дня, не сьогоднішнього тижня, а сесії як такої. Буде час – і в комітетах розглянути, і експертним управлінням зробити висновок. Без цього до залу ми не будемо їх вносити.</p>
<p>Народного депутата Головка включіть, будь ласка, мікрофон.</p>
<p>&nbsp;</p>
<p>11:29:18</p>
<p>ГОЛОВКО М.Й.</p>
<p>Михайло Головко, Всеукраїнське об'єднання "Свобода", 164 виборчий округ, Тернопільщина. Шановні депутати, шановний Олександре Валентиновичу! Є пропозиція, щоб ви включили в порядок денний дуже важливий законопроект, 4131, який називається: "Про внесення змін до Кримінального кодексу України (щодо посилення відповідальності за посягання на територіальну цілісність та недоторканість України)". Цей законопроект вже зареєстрований як три місяці, є вкрай актуальний для сучасності і того стану, який переживає Україна, адже ми зможемо захистити суверенітет і незалежність нашої держави, призупинимо всі ті сепаратистські дії на сході, пропаганду федералізації і так далі. Тому для нас він є вкрай важливий для збереження цілісності української держави.</p>
<p>Я прошу, щоб ви поставили це питання, щоб ми даний законопроект включили в порядок денний. Дякую.</p>
<p>&nbsp;</p>
<p>ГОЛОВУЮЧИЙ. Я прошу також врахувати і цей законопроект при голосуванні за пакет щодо включення до порядку денного сесії.</p>
<p>Шановні колеги, народний депутат Агафонова хоче внести ще доповнення до цього пакету. Будь ласка.</p>
<p>&nbsp;</p>
<p>11:30:25</p>
<p>АГАФОНОВА Н.В.</p>
<p>Фракція "УДАР" просить включити до порядку денного законопроект №4638 про внесення змін до Закону України "Про&nbsp; столицю України –&nbsp; місто-герой Київ".</p>
<p>Ми дуже багато говорили про те,&nbsp; що, дійсно, київський міський голова зараз не&nbsp; має реальних повноважень. Отже для того, щоб повернути&nbsp; йому статус реального голови і можливість реально впливати на стан справ у місті просимо включити цей законопроект до розгляду.</p>
<p>&nbsp;</p>
<p>ГОЛОВУЮЧИЙ. Номер, будь ласка, ще раз скажіть.</p>
<p>&nbsp;</p>
<p>АГАФОНОВА Н.В. 4638.</p>
<p>&nbsp;</p>
<p>ГОЛОВУЮЧИЙ. 4638 ми включаємо до порядку… до пакету нашого.</p>
<p>Шановні колеги, ми можемо ставити питання на голосування? Я звертаюся… (Шум у залі) Шановні колеги! (Шум у залі)</p>
<p>&nbsp;Будь ласка,&nbsp; Олегу Тягнибоку дайте слово.</p>
<p>&nbsp;</p>
<p>11:31:12</p>
<p>ТЯГНИБОК О. Я.</p>
<p>Олег Тягнибок, фракція Всеукраїнського об'єднання "Свобода".</p>
<p>Олександре Валентиновичу! 4570 – закон про люстрацію "Свобода" вставила вже давним-давно. Оскільки є інші законопроекти, у тому числі з фракцій, з коаліції більшості, ми пропонуємо також цей законопроект включити в розгляд і вирішити питання, і поставити крапку на цій проблемі. 4570. Дякую.</p>
<p>&nbsp;</p>
<p>ГОЛОВУЮЧИЙ. 4570 м включаємо також до пакету&nbsp; голосувань.</p>
<p>Шановні колеги, єдина проблема. До мене підійшли представники&nbsp; деяких фракцій, вони підтримують пакет. Єдине, вони просять, щоб окремо голосувались закони 4645, 4646, 4647. Це зміни до Податкового кодексу.</p>
<p>Я розумію, що коли я зараз поставлю на голосування без урахування їх пропозицій, я не зможу отримати необхідну кількість голосів. Тому, шановні колеги, я враховую всі пропозиції, які були оголошені в сесійній залі. Я прошу всіх народних депутатів сісти на свої робочі місця, перевірити, що система "Рада" на ваших робочих місцях працює. Колеги! Я прошу, давайте дискусії потім&nbsp; проведемо.&nbsp; Потім проведемо дискусії. Сядьте, будь ласка,&nbsp; на свої робочі місця. І зараз я прошу з урахуванням всіх пропозицій, на яких наголошували народні депутати, за виключенням законів 4645, 4646, 4647, проголосувати пакет щодо включення&nbsp;&nbsp; до порядку денного сесії. Я наголошую, тільки до порядку денного. Не сьогоднішнього засідання, а сесії.</p>
<p>Шановні колеги, я прошу включити систему "Рада" і проголосувати. Прошу підтримати.</p>
<p>&nbsp;</p>
<p>11:33:22</p>
<p>За-207</p>
<p>Рішення не прийнято.</p>
<p>Шановні колеги, по фракціям, будь ласка. Я не розумію в чому проблема, чому у нас не виходить з голосуванням.</p>
<p>Я наголошую, Партія регіонів – 0, "Батьківщина" – 82, "УДАР" – 23, 28 – "Економічний розвиток", "Суверенна європейська Україна" – 12, "Свобода" – 31, 0 – Компартія, позафракційні – 31.</p>
<p>Я звертаюсь до керівника "Суверенної європейської України". Є керівник фракції?</p>
<p>Будь ласка, "Суверенна європейська Україна". Я прошу, колеги. Олесь Доній, будь ласка. Включіть мікрофон.</p>
<p>&nbsp;</p>
<p>11:33:57</p>
<p>ДОНІЙ О.С.</p>
<p>&nbsp;Це принципова позиція Групи "Суверенна європейська Україна". Ми вважаємо, що це неправильна практика порушення Регламенту - голосування пакетом. Вимагаємо голосування за кожен із законопроектів про&nbsp; включення до порядку денного сесії окремо як і передбачається Регламентом.</p>
<p>І нагадаю, що порушення з боку законодавців як порушення в кнопкодавстві, як порушення в сумісництві, коли є водночас і міністрами і депутатами. Це все передається по ланцюжку. Ми не повинні показувати негативний приклад. Ми зараз півгодини зайняли за те, щоб обговорення фактично цього пакету. Ми вже б пройшли, проголосували майже всі законопроекти. Треба по Регламенту, і на цьому наполягає наша Група "Суверенна європейська Україна". По Регламенту кожен законопроект голосувати окремо.</p>
<p>&nbsp;</p>
<p>ГОЛОВУЮЧИЙ. Шановні колеги, я інформує "Суверенна європейська Україна", що це була домовленість&nbsp; на Погоджувальній раді, перше.</p>
<p>Друге, я інформую вас, що це нормальна практика і тут відсутнє реальне порушення Регламенту, два.</p>
<p>Друге питання, шановні колеги… Зараз, зараз.</p>
<p>Я хочу вас проінформувати, що для того, щоб зірвати сьогоднішнє засідання, ми можемо ці 40 законів зараз пропустити через голосування. Але, я хочу, щоб ви знали, що жодний із них не пройде, жодний не пройде. Тому я ще раз звертаюсь до фракції "Суверенна європейська Україна", коли хочете зірвати ці питання, будь ласка, давайте проекспериментуємо, але я не дам можливість зірвати роботу сьогоднішньої сесії, сьогоднішнього засідання. Коли це свідома позиція,&nbsp; будь ласка, я прошу керівнику фракції пану Єремеєву включити мікрофон.</p>
<p>&nbsp;</p>
<p>11:35:38</p>
<p>ЄРЕМЕЄВ І.М.</p>
<p>Олександре Валентиновичу, ми сьогодні оговорювали на засіданні фракції і прийняли рішення, що ми підтримуємо всі законопроекти включення до порядку денного. Я до вас підходив і ще раз казав, що ми готові голосували за ці законопроекти. Але ми не обговорювали питання голосування пакетом. Тому фракція в даній ситуації утрималася від голосування.</p>
<p>&nbsp;</p>
<p>ГОЛОВУЮЧИЙ. Шановні колеги, ви добре знаєте, коли кожний закон буде голосуватися окремо, жодний з них не пройде. Ви витратимо час, і жодне рішення не приймемо.</p>
<p>Тому я ще раз ставлю на голосування пропозицію щодо пакету, який враховує всі пропозиції народних депутатів. У випадку, коли цей пакет не пройде, я взагалі зніму ці питання з розгляду, і жодний з цих законів не буде включений до порядку денного. Прошу підготуватися до голосування.</p>
<p>Будь ласка, прошу включити систему "Рада", прошу голосувати.</p>
<p>&nbsp;</p>
<p>11:36:45</p>
<p>За-185</p>
<p>Рішення не прийнято.</p>
<p>Це питання знімається з розгляду. Цей пакет знімається.</p>
<p>Будь ласка, по фракціях покажіть. Ми знімаємо весь пакет з розгляду. Будь ласка: Партія регіонів – 0, "Батьківщина" – 82, "УДАР" – 4, "Економічний розвиток" – 29, "Суверенна європейська Україна" – 9, "Свобода" – 32, Компартія – 0, позафракційні – 29.</p>
<p>Це питання знято з порядку денного, шановні колеги.</p>
<p>Будь ласка, ми переходимо до наступного питання. До наступного питання ми переходимо, шановні колеги. Я можу Віктору Михайловичу Пинзенику, щоб він позицію фракцію висловив. Але ще раз хочу сказати, ми не будемо втрачати час для того, щоб провести експеримент і жодне рішення не прийняти в парламенті.</p>
<p>&nbsp;</p>
<p>11:37:37</p>
<p>ПИНЗЕНИК В.М.</p>
<p>Шановний Олександре Валентиновичу, шановні колеги! Я б не хотів, щоб в цьому залі велася мова шантажу. Те, що відбувається зараз... (Оплески)</p>
<p>&nbsp;Фракція "УДАР" готова підтримати абсолютну більшість законопроектів, які є передбачені. Ми готові підтримати без обговорення, включення кожного законопроекту. Ви називаєте номер, їх всього&nbsp; є 27, це потребує&nbsp; 10 хвилин. Але є кілька законопроектів, які ми не хочемо голосувати пакетом, бо ми не готові їх підтримувати. І це причина, чому ви не набираєте зараз голосів.&nbsp;</p>
<p>Тому є пропозиція –&nbsp; поставте по кожному номеру і абсолютна&nbsp; більшість проектів&nbsp; буде включена&nbsp; у порядок денний.</p>
<p>&nbsp;</p>
<p>ГОЛОВУЮЧИЙ. Вікторе Михайловичу, ми з вами вже проводили експеримент, коли зірвали Закон про місцеві вибори.&nbsp; Іще раз&nbsp; хочу&nbsp; сказати: я знаю настрої залу, до мене&nbsp; підходили різні представники фракцій і виключні пропозиції, ви розумієте, виключні: одні підтримують&nbsp; одні закони, інші&nbsp; підтримують – інші. У&nbsp; результаті не ті, не ті не пройдуть. І ви добре це знаєте.&nbsp;</p>
<p>Будь ласка,&nbsp; мікрофон народного депутата&nbsp; Мирного включіть.</p>
<p>&nbsp;</p>
<p>11:38:41</p>
<p>МИРНИЙ О.Б.</p>
<p>Олександр Мирний,&nbsp; Всеукраїнське об'єднання&nbsp; "Свобода".</p>
<p>Шановне&nbsp; товариство!&nbsp; Давайте ми будемо послідовні у тих діях, які ми декларуємо. Тому що ми спочатку домовляємося про те, що ми голосуємо&nbsp; включення у порядок денний, підкреслюю, у порядок денний, потім&nbsp; ми з голосу додаємо&nbsp; масу законопроектів, які потрібні, і погодилися включити їх у порядок денний, у тому числі&nbsp; і законопроект&nbsp; про утилізаційний збір те, що хвилює людей і які тут&nbsp; і не тільки тут, у тому числі Закон про люстрацію, у тому числі&nbsp; всі ті законопроекти, які необхідні країни.</p>
<p>Ми почули пана Хомутинніка,&nbsp; окремо вивели ті законопроекти, які викликають&nbsp; запитання. Але раптом&nbsp; спочатку одне голосування – одна група&nbsp; випадає коаліційна, друге&nbsp; голосування – друга група випадає коаліційна. То давайте&nbsp; ми будемо дотримуватися якихось&nbsp; чітких позицій, якщо вони є. Або тоді ми кажемо, що…</p>
<p>&nbsp;</p>
<p>ГОЛОВУЮЧИЙ. Дайте можливість завершити виступ.&nbsp;</p>
<p>&nbsp;</p>
<p>МИРНИЙ О.Б.&nbsp; Дякую. Або тоді ми кажемо, що наші думки міняються протягом&nbsp; 5 хвилин або 30 секунд, і у нас взагалі немає позиції. Або ми за державу, або&nbsp; ми за людей, або ми за свої власні вузькопартійні інтереси. Інших варіантів немає.</p>
<p>&nbsp;</p>
<p>ГОЛОВУЮЧИЙ. Народний депутат&nbsp; Рудьковський, будь ласка.</p>
<p>&nbsp;</p>
<p>11:40:13</p>
<p>РУДЬКОВСЬКИЙ М.М.</p>
<p>Шановні народні депутати,&nbsp; я звертаюся до вас всіх, відмовитися від своїх амбіцій, давайте все-таки включимо цей пакет антикорупційний, який чекають наші виборці. Тому що і люди, як і під Верховною Радою і люди, які слухають Верховну Раду, я думаю, що вони повністю здивовані. Як, коли розколюється країна, як, коли на вулицях немає спокою, як, коли бізнес не може отримати закони, які захистять їх інтереси і зробить бізнес прозорим, Верховна Рада не працює.</p>
<p>Олександр Валентинович, я вважаю, якщо Верховна Рада не працює, навіть не включає до порядку денного закони, ставте питання на голосування про розпуск парламенту і дострокові парламентські вибори. Хай прийдуть депутати, які будуть працювати, які будуть відповідально відноситися до своїх обов'язків. Вони приймали Присягу, що будуть боронити інтереси народу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Олега Ляшка включіть мікрофон.</p>
<p>&nbsp;</p>
<p>11:41:26</p>
<p>ЛЯШКО О.В.</p>
<p>Олег ляшко, Радикальна партія.</p>
<p>Шановні громадяни України, я хочу звернутися до вас, бо колеги депутати знають, що відбувається у Верховній Раді.</p>
<p>Чому не голосують за законопроекти, які вкрай треба країні? Та тому що чи посади не виторгували, чи бабки не виторгували. Оце дуже проста відповідь на питання. А при цьому прикриваються Регламентом. І ті, хто кричить про Регламент, мільярдні тендери виграють за державні кошти. Я питаю, що ці бізнесмени роблять в залі Верховної Ради? Ідіть на заправки, на бензоколонку, там торгуйте бензином і всім іншим. А в парламенті мають працювати політики, у парламенті мають працювати ті, хто захищає інтереси українських громадян.</p>
<p>Шановна українська громадо, якщо ви бачите, що ці дармоїди не працюють, на вилах їх паразитів виносити. Слава Україні!</p>
<p>&nbsp;</p>
<p>ГОЛОВУЮЧИЙ. Шановні колеги, ще раз, ми висловилися всі з цього питання. Колеги, я бачу, у нас нема зараз бажання приймати цей пакет. Тому ми переходимо до наступного питання порядку денного. До наступного питання порядку денного, яке дуже важливе як і всі інші питання, які винесені на сьогоднішній розгляд Парламенту.</p>
<p>Будь ласка, шановні колеги! Є пропозиція, яку хотів оголосити Сергій Соболєв, я не заперечую, щоби парламент зараз проголосував рішення, щоб продовжити сьогодні роботу до повного розгляду порядку денного. Нема заперечень? Я ставлю цю пропозицію для того, щоби її підтримав зал.&nbsp; Будь ласка, включіть систему "Рада". Прошу підтримати пропозицію продовжити роботу сьогоднішнього засідання до завершення розгляду всіх питань порядку денного. Будь ласка, включіть систему "Рада". Прошу&nbsp; голосувати.</p>
<p>&nbsp;</p>
<p>11:43:37</p>
<p>За-210</p>
<p>Рішення не прийнято.</p>
<p>По фракціям, будь ласка. Партія регіонів – 0, "Батьківщина" – 80, "УДАР" – 30, "Економічний розвиток" – 14, "Суверенна Європейська України" – 26, "Свобода" – 32, Компартія України – 0, позафракційні – 28.</p>
<p>Шановні колеги, у нас зараз дуже важливе питання, воно стосується проведення виборів до місцевих рад. Ви пам'ятаєте, наскільки важко воно проходило, наскільки довго ми його обговорювали. І зараз я прошу голову, вибачте, представника профільного комітету – секретаря Комітету з питань державного будівництва та місцевого самоврядування Князевича Руслана Петровича, щоб він проінформував про ті зміни, які враховані в цьому законі. після цього ми можемо повернутися до розгляду цього питання і прийняти рішення. А рішення може бути тільки одне – в цілому прийняти цей закон, без якого ми не зможемо ефективно провести виборчу кампанію до місцевих рад. Будь ласка.</p>
<p>&nbsp;</p>
<p>11:44:37</p>
<p>КНЯЗЕВИЧ Р.П.</p>
<p>Дякую, Олександр Валентинович. Шановні колеги, я вам нагадаю, що минулого разу, в п'ятницю минулу, ми безрезультативно закінчили розгляд цього питання, оскільки достатньої кількості депутатських голосів для прийняття його в цілому не вистачило. Разом з тим, за рішенням парламенту комітету було доручено врахувати ті поправки, які відповідно в минулий раз в сесійній залі набрали або достатню кількість голосів, або не пройшли підтвердження сесійним залом.</p>
<p>Таким чином ми можемо говорити, що з тексту законопроекту вилучено всі поправки, що стосувалися права центральним керівним органом партії висувати кандидатів, вносити пропозиції до складу виборчих комісій, вносити пропозиції&nbsp; щодо персоналій офіційних спостерігачів, уповноважених і довірених осіб.</p>
<p>Разом з тим… я завершу, дозвольте. Разом з тим, інша поправка, яка не була підтверджена, зараз залишилася у редакції першого читання. Мова йде про право на самовисування кандидатів на посади відповідно депутатів районних, міських, обласних рад та відповідно міських голів.</p>
<p>Однак, якщо пригадуєте, ми одночасно прийняли рішення про те, що оскільки ми повертаємо право на самовисування, ми доручаємо комітету розробити проект внесення змін до закону у частині грошової застави як механізму, який би, скажімо, дещо ставав на заваді тих, хто, ну, скажемо так, не належним чином хоче здійснювати свої кандидатські права. Це пов'язано, у тому числі, і з технологічними речами. Ви розумієте, що наявність безкінечної кількості кандидатів на посади може ускладнити технологію виготовлення бюлетеню і, я вже не кажу, зручність для виборців користуватися цим бюлетенем.</p>
<p>Таким чином, нашим комітетом підготовлено внесення змін до закону, зокрема, вважаємо за доцільне до закону додати нову статтю 42 зі значком 1, яка так і буде називатися "Грошова застава", якою пропонується, щоб грошова застава вносилася кандидатами у депутати Верховної Ради&nbsp; АРК Крим, обласної, районної, міської, районної у місті ради та кандидатами на посаду міського голови. Вважаємо, що кандидатами&nbsp; у депутати сільських та селищних рад, а також кандидатами на посади сільських та селищних голів, які вже зараз чинним законом можуть обиратися шляхом самовисування недоцільно встановлювати заставу, бо як показує практика, там немає такої кількості кандидатів на посади, які б унеможливлювали технологію виготовлення бюлетенів. Навпаки, у нас є практика, на превеликий жаль, прикра практика, прикрий досвід, коли нам бракує взагалі жодного кандидата на такого роду посаду…</p>
<p>&nbsp;</p>
<p>ГОЛОВУЮЧИЙ.&nbsp; Дайте можливість завершити.</p>
<p>&nbsp;</p>
<p>КНЯЗЕВИЧ Р.П.&nbsp;… пропонується визначити розмір грошової застави для кожної адміністративно-територіальної одиниці пропорційно до кількості виборців, включених до Державного реєстру виборців на відповідній території. Зокрема, пропонується, щоб для кандидатів на посаду міського голови. А також кандидатів в депутати Верховної Ради АР Крим, обласної, районної, міської, районної в місті ради висунутих у багатомандатному окрузі, її розмір обраховувався з розрахунку два розміри місячної мінімальної заробітної плати на кожні сто тисяч&nbsp; виборців відповідного округу.</p>
<p>Також пропонується, щоб для кандидатів в депутати по одномандатних мажоритарних округах ця сума ділилася на кількість одномандатних округів, що утворюються на відповідній території. До прикладу, за таких умов розмір грошової застави для кандидата на посаду Київського міського голови та виборчого списку кандидатів до Київради висунутого місцевою організацією партії, становитиме 53 тисячі гривень, для кандидата-мажоритарника відповідно – 880 гривень. І так по кожному обласному центру, де відбуватимуться вибори, наприклад, для одеського міського голови – 18 тисяч, миколаївського – 9, херсонського – 7, черкаського – 6, чернівецького – 4,5. Зрозуміло, що це бачення комітету, і в разі, якщо сесійна зала вважає за недоцільне встановлювати саме такі розцінки,&nbsp; це її право, комітет віддає це питання на розсуд сесії.</p>
<p>Крім того, шановні колеги, звертаю вашу увагу, що стосовно поправки 233, яка запропонована народним депутатом Сушкевичем,&nbsp; справді, виникла технічна помилка, оскільки комітет врахував цю поправку, а в таблиці вона не була відображена і ми були змушені готувати, ставити ще раз для голосування. Цей раз комітет повторно її врахував, відповідно, таким чином, 233 поправка врахована. Але разом з тим, пропонується врахувати її з редакційним уточненням. А саме, доповнити частину 14 статті 70 словами: з&nbsp; урахуванням вимог статей 7 та 8 цього закону. Мова йде про той випадок, коли людина фізично просто не може, наприклад, здійснити галочку і в цьому випадку надається право будь-кому присутнім допомогти. Бо якщо ми напишемо, що нікого не повинно бути, це означає, що для такої категорії людей з відповідними вадами, вони не зможуть фізично її... Приймається, це те, Олександр Валентинович, до чого дійшов комітет, якщо коротко.</p>
<p>&nbsp;</p>
<p>ГОЛОВУЮЧИЙ. Шановні колеги, ви почули інформацію від комітету. Йдеться про зміни цього закону, пов'язані з рішенням парламенту, що участь у виборах можуть брати не тільки представники політичних партій, але і самовисуванці, і саме тому закон доопрацьований в цьому напрямку.</p>
<p>&nbsp;І зараз я бачу декілька рук, для того щоб ми задали… Шановні колеги, я не розумію обмеження. Для того щоб прийняти рішення, треба, щоб за нього колеги голосували. А для того щоб за нього голосували, дати можливість треба людям висловити свою позицію.</p>
<p>Залиштесь, будь ласка, тому що питання будуть вам. Будь ласка, народний депутат Журавський.</p>
<p>&nbsp;</p>
<p>11:51:01</p>
<p>ЖУРАВСЬКИЙ&nbsp; В.С.</p>
<p>Шановні колеги, правила повинні бути одні, вибіркове ставлення треба усунути з нашої практики. Наша група наполягає все-таки поставити правку 308 на підтвердження. Дякую.</p>
<p>&nbsp;</p>
<p>ГОЛОВУЮЧИЙ. Зрозуміла пропозиція.</p>
<p>Депутат Сальдо, будь ласка. Він підтримує цю пропозицію, зрозуміло.</p>
<p>Народний депутат Катеринчук, будь ласка.</p>
<p>&nbsp;</p>
<p>11:51:29</p>
<p>КАТЕРИНЧУК М.Д.</p>
<p>Микола Катеринчук, Європейська партія України, фракція "Батьківщина". Шановний Олександр Валентинович, прохання поставити на підтвердження поправку номер 6, яка не була предметом розгляду минулого разу.</p>
<p>&nbsp;</p>
<p>ГОЛОВУЮЧИЙ. Номер 6 – це стосується двох турів виборів?</p>
<p>&nbsp;</p>
<p>КАТЕРИНЧУК М.Д. Це стосується виборів міських голів в містах з чисельністю виборців більше 500 тисяч, які проводяться за мажоритарною системою абсолютною більшістю.</p>
<p>&nbsp;</p>
<p>ГОЛОВУЮЧИЙ. Зрозуміла пропозиція.</p>
<p>Шановні колеги, є пропозиція. Давайте спочатку включимо, приймемо рішення щодо повернення до розгляду цього питання, а то зараз ми знову поправок з вами наберемо, а рішення не приймемо.</p>
<p>Тому я прошу, шановні колеги, дуже важливе питання. Воно стосується і фінансування місцевих виборів. Коли ми його не приймемо, ми поставимо під сумнів проведення місцевих виборів. Тому давайте повернемося до цього питання.</p>
<p>&nbsp;</p>
<p>11:52:25</p>
<p>КНЯЗЕВИЧ Р.П.</p>
<p>Я ще просто хочу доповнити, що в цьому законі також врегульовується одночасність проведення і проміжних виборів народного депутата України в 83 виборчому окрузі, на Івано-Франківщині десь відбуватимуться. Тому зараз ми говоримо про три виборчі кампанії в одній. Це дуже важливо.</p>
<p>&nbsp;</p>
<p>ГОЛОВУЮЧИЙ. Це дуже важливо, я погоджуюся з вами, Руслан Петрович.</p>
<p>Шановні колеги, про Верховну Раду підтримати пропозицію… Будь ласка, Юрій, сядьте, щоб ми проголосували.</p>
<p>До підтвердження… повернемося до цього питання. тому прошу Верховну Раду підтримати пропозицію повернутися до розгляду цього важливого питання. Нагадаю номер цього&nbsp; проекту, 4526. Ми його розглядаємо у другому читанні. Прошу повернутися до цього…</p>
<p>Вибачте,&nbsp; 2664. Я вибачаюсь, не на той закон подивився. 2664. Прошу Верховну Раду підтримати повернення до розгляду цього питання. Прошу голосувати.</p>
<p>&nbsp;</p>
<p>11:53:29</p>
<p>За-239</p>
<p>Рішення прийнято. Дякую.</p>
<p>І так, шановні колеги, було внесено дві пропозиції. Давайте по черзі тоді кожну з них. Перша 308.</p>
<p>Будете коментувати, Руслан Петрович? Будь ласка,&nbsp; прошу, коментуйте.</p>
<p>&nbsp;</p>
<p>11:53:43</p>
<p>КНЯЗЕВИЧ Р.П.</p>
<p>Я можу прокоментувати, що ця поправка вже не має, як на мене, зараз такого серйозного&nbsp; практичного значення, тому що четвертого числа розпочалася виборча кампанія, яку організовує вже чинна виборча комісія. І тому, так би мовити, коли вона розглядалась тоді, вона була актуальна, зараз її актуальність втрачена.</p>
<p>&nbsp;</p>
<p>ГОЛОВУЮЧИЙ. То у всякому разі, раз депутати наполягають, давайте поставимо&nbsp; на її підтвердження.</p>
<p>&nbsp;</p>
<p>11:54:12</p>
<p>КНЯЗЕВИЧ Р.П. Але я звертаю вашу увагу, що в Одесі будуть все-рівно створюватися районні виборчі комісії, які ми передбачаємо створити за цим законом. Якщо ви не проголосуєте цей закон хоча би в цій частині або в цілому, то в Одесі не буде і районних комісій. А в районних комісіях кожна фракція має право на гарантовані три представники в складі комісії.&nbsp; І це набагато важливіше, ніж ТВК, яка просто так би мовити освячує рішення районних комісій.</p>
<p>&nbsp;</p>
<p>ГОЛОВУЮЧИЙ. Шановні колеги, давайте за порядком надходження пропозицій.</p>
<p>На підтвердження я все ж таки ставлю: втратила вона чинність – не втратила. На підтвердження ставлю 308 поправку. Прошу визначитися зал.</p>
<p>&nbsp;</p>
<p>11:54:55</p>
<p>За-163</p>
<p>Поправка відхилена.</p>
<p>Будь ласка,&nbsp; поправка №6. Я нагадаю, дуже важливе питання, це стосується двохтурових виборів в містах України, чисельність виборців… Миколо Дмитрович, так? Виборців понад 500 тисяч.</p>
<p>Шановні колеги, давайте підтримаємо і місто Київ, і всі міста великі України, щоб там об'єктивно відбувалось рішення громадян щодо обрання мера цих великих і поважних міст.</p>
<p>Прошу підтримати цю, підтвердити цю поправку.</p>
<p>Поправка номер 6, прошу підтвердження її проголосувати.</p>
<p>&nbsp;</p>
<p>11:55:46</p>
<p>За-199</p>
<p>Рішення не прийнято.</p>
<p>Шановні колеги, по фракціям, будь ласка.</p>
<p>Партія регіонів – 0, "Батьківщина" – 80, "УДАР" – 26, "Економічний розвиток" – 12, "Суверенна європейська Україна" – 18, "Свобода" – 32, 0 - Компартія, 31 – позафракційні.</p>
<p>Шановні колеги, я звертаюсь до Миколи Дмитровича, до всіх депутатів, які підтримали цю пропозицію. Щоб ми, увага, щоб ми не зірвали прийняття цього закону. Ну, це, дійсно, необхідно зробити. Тому, що без нього не буде працювати система місцевих виборів, і до виборів на&nbsp; депутатських округах.</p>
<p>ми повернемося до двох турових виборів на цьому тижні в окремому законі, який стосується саме міста Київ. І я переконаний, ми знайдемо баланс голосів у залі. Ми попрацюємо у цьому напрямку і знайдемо баланс.</p>
<p>Тому, шановні колеги, я дуже прошу зараз в цілому, в цілому підтримати цей закон для того, щоб ми могли з вами забезпечити проведення виборів. Будь ласка.</p>
<p>Я вибачаюсь, включіть мікрофон, будь ласка.</p>
<p>&nbsp;</p>
<p>11:56:58</p>
<p>МЕЛЬНИЧУК Л.Ю.</p>
<p>Уважаемый Александр Валентинович, я прошу включить на подтверждение поправку номер 307 в связи с тем, что избирательный процесс начался, и избирательные комиссии начали свою работу. Спасибо.&nbsp;</p>
<p>&nbsp;</p>
<p>ГОЛОВУЮЧИЙ. Шановні колеги, прокоментуйте, будь ласка, на це питання.</p>
<p>&nbsp;</p>
<p>11:57:20</p>
<p>КНЯЗЕВИЧ Р.П.</p>
<p>Тут є один нюанс. Справа в тім, що згідно закону територіальна виборча комісія в Одесі зобов'язана утворити районі комісії. А тут іде мова про Київ, я так розумію, там мова іде і про ТВК, і про районі комісії. А згідно закону районі комісії в Києві утворює центральна виборча комісія. За 49 днів подаються документи, і за 45 днів утворюється.</p>
<p>Я звертаю вашу увагу, що ми зараз сьогодні це 146 днів,&nbsp;тобто Центральна виборча комісія вже це право втратила. Якщо ви вилучаєте цю поправку, а там передбачений порядок, що вона набуває таке право не пізніше, як на третій день… (Шум у залі)</p>
<p>&nbsp;</p>
<p>ГОЛОВУЮЧИЙ. Шановні колеги, ну ми зірвемо вибори в Києві. Ви хочете зірвати вибори в Києві, давайте ми це зробимо. Вам подякують кияни, я думаю, що щиро, від усього серця.</p>
<p>Тому, шановні колеги, я прошу з урахуванням цих позицій, які ми обговорили, в цілому прийняти цей закон. Це дуже важливо.</p>
<p>Прошу, шановні колеги, сісти на свої робочі місця і підтримати в цілому законопроект 2664. Прошу, шановні колеги, голосувати.</p>
<p>&nbsp;</p>
<p>11:58:40</p>
<p>За-252</p>
<p>Рішення прийнято.</p>
<p>Дякую, ми&nbsp; забезпечили з вами проведення виборів до місцевих рад і зекономили серйозний обсяг державних коштів.</p>
<p>Шановні колеги, ми оголошуємо перерву до 12 години 30 хвилин. Я прошу всіх депутатів рівно о 12 годині 30 хвилин зібратися в цій залі. Будь ласка.</p>
<p>&nbsp;</p>
<p><a name=Temp></a>ПІСЛЯ&nbsp; ПЕРЕРВИ</p>
<p>&nbsp;</p>
<p>ГОЛОВУЮЧИЙ. …&nbsp; які просять зробити перерву для проведення консультацій&nbsp; між керівниками депутатських груп і фракцій.</p>
<p>Я оголошую перерву на&nbsp; 20 хвилин, тобто о 12.50 ми з вами продовжимо роботу. Я прошу, шановні колеги,&nbsp; під час цієї перерви негайно зібратися керівників депутатських груп і фракцій в кабінеті Голови Верховної Ради.</p>
<p>Прошу, шановні колеги, до всіх я звертаюся, за&nbsp; 10 хвилин&nbsp; першої&nbsp; щоб весь зал був готовий&nbsp; для&nbsp; прийняття важливих відповідальних рішень. Дякую.</p>
<p>&nbsp;</p>
<p>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ.&nbsp; Шановні народні депутати,&nbsp; шановні колеги! Зараз, ви бачите, дуже важко проходила&nbsp; Погоджувальна рада керівників депутатських фракцій і груп, обговорювався інцидент, який вранці відбувся в парламенті. І Погоджувальна рада, депутати, представники депутатів всіх груп і фракцій засуджують використання сили в будь-якому форматі в парламентські залі.</p>
<p>Більше того, всі керівники фракцій домовилися&nbsp; про те, що&nbsp; в парламентській&nbsp; залі не буде більше застосовуватися сила одних депутатів проти інших. Це дуже важливо.&nbsp; Важливо, шановні колеги, щоб&nbsp; це не залишилося&nbsp; словами, а щоб, дійсно, щоб ми з вами, коли говоримо про те, що в Україні будується правова&nbsp; держава, ми і в парламенті&nbsp; це демонстрували. Коли… Також це доручення керівників депутатських груп&nbsp; і фракцій: коли будь-який депутат&nbsp; переходить на приниження іншого депутата, образи або висловлює заяви, гасла, які є порушенням чинної Конституції і українського&nbsp; законодавства, то головуючий повинен буде&nbsp; виключати мікрофон такого&nbsp; народного депутата.</p>
<p>Саме про це, шановні колеги, ми домовилися&nbsp;&nbsp; на Погоджувальній раді. І я сподіваюсь, що о 16 годині, коли почне працювати наш парламент, дійсно&nbsp; ми всі будемо&nbsp; дотримуватися саме таких позицій. Але для того, шановні колеги, щоб я не вимикав мікрофон, я дуже прошу всіх народних&nbsp; депутатів чітко фіксувати позицію в своїх виступах&nbsp; у межах закону, Конституції і своїми виступами також не збурювати&nbsp; ситуацію як&nbsp; в залі, так і в країні.</p>
<p>Оголошується перерва до&nbsp; 16 години.</p>
<p>Я за своїх колег&nbsp; вибачаюся&nbsp;&nbsp; перед всіма народними депутатами.&nbsp; Дякую.</p>
<p>&nbsp;</p>

