Стенограма пленарного засідання
06 квітня 2004
<div>
<p align=center>ЗАСІДАННЯ&nbsp;&nbsp; ТРИДЦЯТЬ&nbsp; ПЕРШЕ</p>
<p align=center>Сесійний зал Верховної Ради України</p>
<p align=center>6&nbsp; квітня&nbsp;&nbsp; 2004 року, 10.00 година</p>
<p align=center>Веде засідання Голова Верховної Ради України ЛИТВИН В.М.</p>
<p>&nbsp;</p>
<p>ГОЛОВА. Доброго ранку шановні народні депутати, запрошені та гості Верховної Ради України.</p>
<p>Прошу шановні колеги підготуватися до реєстрації. Ввімкніть систему "Рада".</p>
<p>10:03:37</p>
<p>Зареєструвалося&nbsp;-424</p>
<p>Зареєструвалося 424 народних депутата. Ранкове засідання Верховної Ради України оголошую відкритим.</p>
<p>Шановні колеги, 3 жовтня 2003 року на&nbsp; пленарному засіданні Верховної Ради було зроблено оголошення про утворення у Верховній Раді України депутатського об'єднання "Економічна Україна", до складу якого увійшли 62 народних депутатів.&nbsp; Подальший перебіг подій після оголошення засвідчив, що народні депутати далеко не всі, які були відзначені у цьому списку,&nbsp; давали згоду на входження до цього депутатського&nbsp; об'єднання і заявили про небажання брати участь у&nbsp; депутатському об'єднанні&nbsp; "Економічна Україна". Натомість від&nbsp; імені&nbsp; депутатського об'єднання "Економічна Україна"&nbsp; усі органи влади скрізь розсилаються відповідні звернення, листи, декларації, заяви від імені&nbsp; депутатського об'єднання "Економічна Україна". Зважаючи на викладене, а також на відповідні&nbsp; звернення народних депутатів України повідомляю, що будь-які звернення&nbsp; на адресу місцевих органів виконавчої влади та органів місцевого самоврядування до урядових структур від депутатського об'єднання "Економічна Україна"&nbsp; є недійсними. І депутатське об'єднання "Економічна Україна" не має правового офіційного статусу.</p>
<p>Шановні колеги,&nbsp; відповідно до Регламенту сьогодні у нас погоджений уже перелік питань для розгляду.&nbsp; Отже, є всі підстави перейти до розгляду цих питань. Дві фракції "Наша Україна" і БЮТ вимагають перерви. Може запропонувати, щоб... (Шум у залі).</p>
<p>Оголошується перерва до 10 години 30 хвилин.</p>
<p>&nbsp;</p>
<p align=center>ПІСЛЯ&nbsp;&nbsp; ПЕРЕРВИ</p>
<p>&nbsp;</p>
<p>ГОЛОВА. Шановні колеги, прошу зайняти свої місця. Будемо продовжувати нашу роботу. Будь ласка, Віктор Михайлович Пинзеник. Результати перерви. Будь ласка. Прошу уваги, зараз будемо продовжувати роботу.</p>
<p>&nbsp;</p>
<p>10:33:35</p>
<p>ПИНЗЕНИК В.М.</p>
<p>Шановні народні депутати, дорогі громадяни! Фракція "Наша Україна", фракція БЮТ в котре хочуть привернути вашу увагу до факту масштабного заниження, а по суті фальсифікації бюджету 2004 року. Те, що зведений бюджет 2004 року менший за минулорічний є економічним нонсенсом. Його визнають усі крім діючого уряду.</p>
<p>Проілюструємо всю неправду, закладену в бюджет мовою цифр. Обман перший. У розрахунок бюджету 2004 року закладено обсяг валового внутрішнього продукту минулого року 225 мільярдів. Фактично він склав 263. Приховано майже вісім мільярдів. Обман другий. Уряд заклав в бюджет зростання економіки 4,8 відсотки, у програму уряду - 9,5. Ціна цього обману складає ще 15 мільярдів гривень. Перший дві брехні з урахуванням зростання цін тягнуть на 27 мільярдів гривень. Обман третій. Ті, хто стверджують, що зростання ВВП не впливає на доходи бюджету, ніколи не відкривали підручник з економіки, бо за своєю структурою валовий внутрішній продукт включає фонд оплати праці, податки на виробництво та імпорт і прибуток. Інакше кажучи, валовий внутрішній продукт - це безпосередньо податки або об'єкти оподаткування. І заниження ВВП є нічим іншим, як приховуванням багатомільярдних коштів від суспільства.</p>
<p>Обман четвертий: уряд приховав від суспільства не тільки 10 млрд. гривень бюджетних коштів, але й немалі суми Пенсійного фонду. У розрахунок надходжень Пенсійного фонду у 2004 році закладено фонд оплати праці 89 млрд. гривень. У звіті про ВВП минулого року він складає 119 млрд.&nbsp; З урахуванням соціальних відрахувань та планового зростання заробітної плати фонд оплати праці 2004 року складає 106,5 млрд. гривень. Сума заниження фонду зарплати 17,5 млрд. гривень. Це - приховування від українських пенсіонерів ще близько 5 млрд. гривень коштів.</p>
<p>Може, досить годувати громадян України суцільною брехнею Бюджету 2004 року? Фракція "Наша Україна" і фракція БЮТ вимагають негайного включення та розгляду питання про встановлення нового розміру мінімальної заробітної плати, підвищення заробітної плати вчителям, лікарям, працівникам культури, військовим та пенсії пенсіонерам.</p>
<p>Шановні народні депутати, члени урядової більшості! Відмова від розгляду цих законопроектів робить вас співучасниками злочину щодо приховування від суспільства 15 млрд. гривень державних доходів.</p>
<p>Шановний Володимире Михайловичу! Фракції вимагають поставити включення в порядок денний законопроекту 5334 і 44...</p>
<p>&nbsp;</p>
<p>ГОЛОВА. Дякую.</p>
<p>Шановні колеги, продовжуємо нашу роботу. Справа в тім, що повинен розглянути комітет. Коли комітет розгляне, дасть своє заключення, ми включим. Я прошу вас, прошу вас! Хай комітет розгляне. На погоджувальній раді ми визначимось. Тоді ми на поставимо на голосуванні. Я прошу вас, Віктор Михайлович. З процедури 3 хвилини запишіться, будь ласка, і будемо переходити далі до роботи нашої.</p>
<p>Будь ласка, Михайло Мельничук. Ні, я перепрошую, Василь Надрага перший, вибачте, будь ласка. Група "Народний вибір".</p>
<p>&nbsp;</p>
<p>10:37:56</p>
<p>НАДРАГА В.І.</p>
<p>Уважаемые коллеги! Мы с вами сегодня утром при регистрации получили повестку дня. В этой повестке дня написано, что мы должны работать согласно того варианта, который утвержден Координационным советом, в том числе и социальными законами, абсолютно согласен.</p>
<p>Должен вам напомнить, что третьим вопросом, стоит вопрос о пенсионном обеспечении. Поэтому я бы попросил не объявлять дополнительных перерывов, не идти на всевозможные регламентные уловки, а начать работать по той повестке, которую мы получили при регистрации. Спасибо!</p>
<p>&nbsp;</p>
<p>ГОЛОВА. Я тільки так не зрозумів, шановний колега, “парламентські уловки” -&nbsp; до кого це стосується? Я думаю, що це не до Президії, я йду чітко за регламентом. Коновалюк, будь ласка, фракція "Регіони України".</p>
<p>&nbsp;</p>
<p>10:38:47</p>
<p>КОНОВАЛЮК В.І.</p>
<p>Дякую, Володимире Михайловичу! Шановні колеги, дійсно, дивує те, що на це потрібно було півгодини перерви для того, щоб з'ясувати те, що розуміє і всі політичні фракції, і уряд в цілому. Ми пам'ятаємо, що було на минулому тижні доручення Прем'єр-міністра, який дав доручення підготувати зміни до Державного бюджету. Так що, давайте ми будемо працювати за тим розкладом, який зараз є.</p>
<p>А те, що немає заперечень у жодного народного депутата, це будемо з'ясовувати на окремому розгляді, на окремому засіданні по внесенню змін до Державного бюджету. Дякую!</p>
<p>&nbsp;</p>
<p>ГОЛОВА. Андрій Шкіль.</p>
<p>&nbsp;</p>
<p>10:39:32</p>
<p>ШКІЛЬ А.В.</p>
<p>Дякую, Володимире Михайловичу.</p>
<p>Я хотів би також звернути увагу на процедуру. Зараз у нас буде розгляд Закону про вибори місцевих органів влади. Я хотів би, щоб в даній ситуації не склалася така обставина, що поправки деяких народних депутатів все ж таки були не враховані. Це право кожного народного депутата на законодавчу ініціативу, тобто поправка - це є елемент законодавчої ініціативи. А шляхом голосування позбавити права подавати ці поправки народного депутата чи позбавити можемо дійти до такого висновку, що більшість може проголосувати за те, щоб позбавити депутатських мандатів меншість. І на тому поставити крапку, і буде комфортно, якісно працювати, будуть приймати тут соціальні закони, бюджетні закони - і все, буде рай і благодать в цій державі.</p>
<p>Тому я думаю, що не можна йти цим шляхом, не можна позбавляти депутата законодавчої ініціативи під будь-яким приводом. Є закон - його треба проголосувати повністю, пройти процедуру, кожну поправку обговорити, проголосувати і таким чином вийти з цієї ситуації. Дякую.</p>
<p>&nbsp;</p>
<p>ГОЛОВА. Народний депутат Співачук, фракція СПУ. Є?</p>
<p>&nbsp;</p>
<p>10:40:37</p>
<p>СПІВАЧУК В.Л.</p>
<p>Володимир Співачук, фракція Соціалістичної партії України, Хмельниччина.</p>
<p>Шановна Президія, шановні народні депутати. Я прошу приступити до розгляду питання, яке, власне кажучи, зніме і всі бюджетні проблеми. Коли ми змінимо систему влади, коли влада буде відповідальною політично, то тоді і не будуть виникати проблеми з десятьма-п'ятнадцятьма і двадцятьма мільярдами.</p>
<p>Дякую.</p>
<p>&nbsp;</p>
<p>ГОЛОВА. Володимир Яворівський, фракція "Наша Україна".</p>
<p>&nbsp;</p>
<p>&nbsp;10:41:08</p>
<p>ЯВОРІВСЬКИЙ В.О.</p>
<p>Володимир Яворівський, голова Національної спілки письменників України.</p>
<p>Шановні колеги, шановні виборці, учора Україна попрощалася із видатним українським письменником, лауреатом Національної премії імені Тараса Шевченка, правозахисником, політичним в'язнем багаторічним, борцем за демократію і за нову Україну Миколою Руденком. Це був видатний чоловік, за долею якого можна читати долю нашої української нації в двадцятому і двадцять першому столітті.</p>
<p>Я вважаю справою нашої честі встати всім і пом'янути цю велику-велику людину, великого українця - Миколу Руденка. Прошу пошанувати його пам'ять.</p>
<p>&nbsp;</p>
<p>ГОЛОВА. Шановні колеги, прошу вшанувати пам'ять Миколи Руденка вставанням.</p>
<p>(Хвилина мовчання)</p>
<p>Прошу сідати. Так, шановні колеги, оголошується до розгляду проект Закону про вибори...</p>
<p>(Ш у м&nbsp;&nbsp; у&nbsp; з а л і )</p>
<p>Оголошується до розгляду проект Закону про вибори депутатів Верховної Ради Автономної Республіки Крим, місцевих рад та сільських, селищних, міських голів. Друге читання. Будь ласка.</p>
<p>Олександре Олександровичу, нам треба порадитися. У нас три є проекти постанов про неприйнятність, можливо ми зразу проголосували б постанови про неприйнятність, а тоді розглядали б це питання. Нема заперечень?</p>
<p>Так, шановні колеги, у нас є три проекти постанов про неприйнятність цього закону, внесеними народними депутатами Матвієнковим, Бойко, потім Миримським, Раханським, Шкляром, Надрагою, а також&nbsp; Юрієм Кармазіним. У авторів проектів є потреба обгрунтовувати свою позицію?</p>
<p>Я прошу, шановні колеги, давайте&nbsp; дотримуватися... Так, три хвилини. Будь ласка, Матвієнков. Підготуватися хто буде по другій постанові&nbsp; і по третій, будь ласка. І зразу проголосуємо ці три постанови.</p>
<p>&nbsp;</p>
<p>10:43:27</p>
<p>МАТВІЄНКОВ С.А.</p>
<p>Уважаемые коллеги! Предлагаемый законопроект о выборах местных органов власти нарушает&nbsp; Конституцию Украины не менее, чем тот законопроект,&nbsp; который мы проголосовали на той неделе о выборах депутатов в Верховный Совет по пропорциональной системе. Он фактически лишает права граждан Украины быть&nbsp; избранными&nbsp; в органах местной власти и брать участие в управлении государством. Я не буду еще раз напоминать о&nbsp; том, что это&nbsp; закон написан в угоду, будем говорить так, некоторым политическим деятелям и фактически отражает интересы только трех процентов граждан, которые на сегодняшний день состоят в тех или иных партиях. Хочу обратить ваше внимание, что по официальным данным ЦВК районные организации и&nbsp; партии в городах отсутствуют в 16-ти областях Украины. То есть, при помощи этого закона практически идет политизация всей страны, партийные структуры пытаются пополнить, будем говорить так, местные свои ячейки за счет того, что будут заганять избирателей в свои органы. Когда местные советы те, кто занима... Когда это местные советы, те, кто занимался вообще вопросами&nbsp; решения проблем на&nbsp; местах, занимались политикой? Статья 37 Конституции Украины запрещает создание и деятельность организационных структур политических партий в органах исполнительной власти и местного самоуправления. Вместо того, чтобы решать проблемы дорог, вместо того, чтобы решать проблемы течи и так далее,&nbsp; тех вопросов, которые сегодня возникают&nbsp; на местах, мы практически пытаемся разогнать по политическим квартирам уже на уровне местных органов власти.</p>
<p>Представьте себе на минуту, какая картина может произойти в том же Крыму, если мы сегодня проведем эти выборы по партийным спискам и какие результаты&nbsp; мы получим. Следующий этап за этим может идти только политизация по выборам домкомов и уличкомов, я другого выхода просто с этого не вижу.</p>
<p>Ничего, кроме безответственности, данный законопороект не даст. Кроме того, статья 140 Конституции Украины гласит: "Местное самоуправление - это право территориальных громад самостоятельно решать вопросы местного значения". Новый закон подменяет партии понятие террриториальным громадам.&nbsp; В случае принятия этого законопроекта мы тогда должны четко сказать, что принцип и понятие территориальной громады и&nbsp; вообще девятый раздел Конституции Украины, мы должны полностью анулировать и выбросить. То есть,&nbsp; то, что мы фундаментально ставим в основу нашей Конституции, просто,&nbsp; будем&nbsp; говорить так, самым жесточайшим образом попирается и выбрасывается с внимания.</p>
<p>Предлагаемый законопроект&nbsp; нарушает не только Конституцию, но&nbsp; и&nbsp; Европейскую хартию местного самоуправления, которую&nbsp; Украина ратифицировала еще в 1997 году. В демократических государствах относительно органов местного самоуправления действует&nbsp; четкая доктрина&nbsp; - муниципальная власть не политизируется. В большинстве таких государств, как США, Франция, Япония&nbsp; местные органы власти&nbsp; неполитизированы и выборы происходят чисто на мажоритарной системе. Тогда существует четкая ответственность каждого избираемого человека за свою работу, и он привязан к каждому конкретному округу.</p>
<p>И самое главное. Я хотел бы спросить&nbsp; авторов данного законопроекта: "Вы хотя бы спросили местные органы власти, как они относятся к этому новшеству? Каким образом они будут осуществлять работу на местах?" И что мы&nbsp; сегодня</p>
<p>&nbsp;</p>
<p>ГОЛОВА. Дякую.</p>
<p>Шановні колеги! Прошу уваги! Я ставлю на голосування проект Постанови Верховної Ради України внесений народними депутатами Матвієнковим і Бойко про&nbsp; неприйнятність&nbsp; проекту Закону України&nbsp; про вибори депутатів Верховної Ради&nbsp; Автономної Республіки Крим, місцевих рад&nbsp; та сільських, селищних, міських голів&nbsp; (реєстраційний номер&nbsp; 2211/П1).</p>
<p>10:47:15</p>
<p>За-138</p>
<p>Що? По фракціях, будь ласка. Шановні колеги! Спокійно! Фракції: "Наша Україна" - 95, "Регіони України" - 5, комуністів фракція - 0, Промисловців і підприємців "Трудова Україна" - 3, СДПУ (о) - 0, СПУ - 0, Блок Юлії Тимошенко - 19, "Народовладдя" - 2, демініціативи - 2, Аграрна партія - 0, "Народний вибір" - 3, НДП - 1, позафракційні - 8.</p>
<p>Так. Будь ласка, хто від другого проекту? Автори Миримський, Раханський, Шкляр, Надрага. Хто буде виступати? Немає? Раханський, будь ласка.&nbsp; Анатолій Раханський, фракція Партії промисловців і підприємців "Трудової України", підготуватися Кармазіну.</p>
<p>&nbsp;</p>
<p>10:48:22</p>
<p>РАХАНСЬКИЙ А.В.</p>
<p>Шановні колеги! Частина 7 статті 2 зазначеного проекту&nbsp; грубо порушує статті розділів 10, 11 Конституції України, Конституції Автономної Республіки Крим і закон України, що її затверджує, оскільки відміняються по суті надані єдині у нас автономії&nbsp; гарантії, а статус Верховної Ради Криму зводиться до статусу місцевої ради. Порушуються також закони України про Верховну Раду Автономної Республіки Крим, про вибори депутатів Верховної Ради Автономної Республіки Крим, про місцеве самоврядування в Україні, про вибори депутатів місцевих рад та інших. Тому від імені народних депутатів&nbsp; від Криму настоюю на вилученні цієї позиції з проекту і розгляду проектів законів про вибори депутатів Верховної Ради Автономної Республіки Крим окремо, до речі, поданих до Верховної Ради значно раніше цього проекту, що також є порушенням Закону "Про статус&nbsp; народного депутата України”.&nbsp; Прошу народних депутатів підтримати нас і звернення до вас з цього також питання депутатів Верховної Ради по суті всіх рад Криму. 100 депутатів Верховної Ради Криму просили вас вилучити окремо&nbsp; Закон про вибори&nbsp; депутатів у Верховну Раду Криму. А який там буде процес голосування, чи по мажоритарній системі, чи по пропорційній системі, це вже буде інша справа. Я ставлю питання про вилучення щодо Закону про вибори депутатів у Верховну Раду Криму. Дякую за увагу.</p>
<p>&nbsp;</p>
<p>ГОЛОВА. Шановні колеги,&nbsp; прошу уваги. Я ставлю на голосування проект Постанови Верховної Ради України, реєстраційний номер 2211/П3, автори&nbsp; народні депутати Миримський, Раханський, Шкляр, Надрага про неприйнятність у другому читанні проекту Закону України про вибори&nbsp; депутатів Верховної Ради Автономної</p>
<p>Республіки Крим, місцевих рад та сільських, селищних, міських голів. Іде голосування.</p>
<p>&nbsp;</p>
<p>10:51:03</p>
<p>За-121</p>
<p>Рішення не прийнято.</p>
<p>Юрій Анатолійович Кармазін. Будь ласка, третій ваш проект, реєстраційний номер 2211/П4.</p>
<p>&nbsp;</p>
<p>10:51:19</p>
<p>КАРМАЗІН Ю.А.</p>
<p>Юрій Кармазін, Партія захисників Вітчизни, "Солідарність" виборчого Блоку Віктора Ющенка, "Наша Україна".</p>
<p>Шановні народні депутати, щойно біля столів&nbsp; ви отримали законопроект, на який&nbsp; мав бути нам наданий час для ознайомлення.</p>
<p>Шановний Володимире Михайловичу, я звертаюся до вас з приводу того, щоб ви виконали свою нарешті обіцянку про припинення порушення у цій залі вимог Регламенту. Прийнятий у першому читанні проект Закону про вибори депутатів Автономної Республіки Крим, місцевих рад та&nbsp; сільських, селищних, міських голів звужує гарантовані Конституцією України права та свободи громадян і порушує цілу низку статей Конституції України. Тут уже наголошувалося про окремі. Порушує 21, 22, 24, 34, 36, 37, 38, 64, 71, 141 статті Конституції, оскільки лишає просту людину реально приймати право участі у виборах до органів місцевого самоврядування і бути обраним до них. Законопроект не дає громадянину реальної, а незадекларованої можливості, не тільки бути обраним до органів місцевого самоврядування, але й висувати туди осіб, яким він довіряє, або мати право висувати свою власну кандидатуру. Фактично громадянина ставлять перед дилемою - погодитися з примусом вступу до однієї із партії або не мати можливості реалізувати права висувати і бути висуненим.</p>
<p>Як голова Партії захисників Вітчизни я вважаю, що так знущатися над людьми і примусово засовувати їх у партії неможливо. На мою думку, причина обмеження конституційних прав громадян не в бажанні підняття ролі самих партій в суспільстві, які своєю працею повинні піднімати свій авторитет і тим самим отримувати підтримку з боку виборців. Якби бажання було таким, то в цьому випадку можна було б уважно придивитися до прикладів існування мажоритарної системи та сильних партій в таких провідних країнах, як Великобританія або США. Але це порушення прав громадян є спробою лишити громадян права на висування і обрання до органів влади, яка ховає за собою просте бажання одних партійних вождів зберегти торгові марки своїх партій, оскільки вони бояться, що в іншому випадку не зможуть отримати підтримку виборців, які захочуть побачити кандидатів від депутатів обличчя до обличчя, а в других представників правлячого режиму в обмін на це зберегти свою владу.</p>
<p>Шановні народні депутати, безпрецедентно було, коли з голосу проголосували зовсім інший текст цього законопроекту 4285. Депутатам дали всього дві години на внесення пропозицій до проекту 2211. Було допущено ганебне обмеження прав народних депутатів виступати із законодавчою ініціативою у Верховній Раді України, брати участь у дебатах, ставити запитання і так далі. Чого ви спішите? Ви хочете це&nbsp; зробити все до Пасхи, до православної. Ви хочете порушити Конституцію. Ви хочете зробити це, щоб вам не завадив Господь Бог. Він вам це завадить. І я прошу проголосувати про неприйнятність...</p>
<p>&nbsp;</p>
<p>ГОЛОВА. Так, дякую, Юрій Анатолійович.</p>
<p>У зв'язку з тим, що Юрій Анатолійович Кармазін звертався до мене, я хочу нагадати вам, шановні колеги, що 12 березня Верховна Рада України кількістю голосів 273 прийняла рішення розглядати сьогодні Закон про вибори до місцевих органів влади. Це не моя воля, це таке рішення Верховної Ради України.</p>
<p>Я ставлю на голосування (прошу уваги!) проект Постанови Верховної Ради України, реєстраційний номер 2211/П4, автор - народний депутат Юрій Кармазін, про неприйнятність проекту Закону України про вибори депутатів Верховної Ради Автономної Республіки Крим, місцевих рад та сільських, селищних, міських голів. Іде голосування, прошу уваги.</p>
<p>&nbsp;</p>
<p>10:55:27</p>
<p>За-131</p>
<p>Рішення не прийнято.</p>
<p>По фракціях, будь ласка, я називаю тільки хто "за":</p>
<p>"Наша Україна" - 98, "Регіони України" - 3, комуністів фракція - 0, Промисловців, підприємців і "Трудової України" - 0, СДПУ(о) - 0, СПУ - 0, Блок Тимошенко - 19, "Народовладдя" - 2, "Дем.ініціативи" - 1, Аграрна партія - 0, "Народний вибір" - 0, НДП - 0, позафракційні - 8.</p>
<p>Так, все, переходимо далі до розгляду питання. Що з процедури? Будь ласка, мікрофон ввімкніть з процедури, мікрофон, будь ласка, з процедури. Юхновський, Ігор Юхновський з процедури і потім слово має співголова Тимчасової спеціальної комісії Олександр Мороз.</p>
<p>&nbsp;</p>
<p>10:56:11</p>
<p>ЮХНОВСЬКИЙ І.Р.</p>
<p>Шановний Володимире Михайловичу, шановні депутати! Наближається найбільше свято християнського світу...</p>
<p>&nbsp;&nbsp;&nbsp;&nbsp;&nbsp;</p>
<p>ГОЛОВА. Прошу уваги!</p>
<p>&nbsp;</p>
<p>ЮХНОВСЬКИЙ І.Р. ... воскресіння Христове. Воно співпадає зі споконвічним святом слов'ян - Великоднем: очищається народ, починає розвиватись природа. Сім'ї готують крашанки і писанки - символ життя і сонця. Перед нами остання неділя перед Великоднем.</p>
<p>Шановні депутати! Будьмо в цю неділю взаємно ввічливі. Закликаю вас, як старійшина наших Верховних Рад - виявляйте у ваших виступах взаємну терпимість і ввічливість, не тримайте один на одного зла у серці. Іде політична боротьба, проведім її, цей тиждень стримано, дотримуючись Регламенту. Я закликаю керівництво Верховної Ради: тільки жорстке дотримання Регламенту, законів і Конституції зможе зробити парламентське засідання в Страсну неділю успішними і добропорядними, зробіть це всі.</p>
<p>&nbsp;</p>
<p>ГОЛОВА. Дякую. Шановні колеги, давайте прислухаємось до мудрих порад Ігоря Рафаїловича Юхновського. Будь ласка, Олександре Олександровичу.</p>
<p>&nbsp;</p>
<p>10:57:31</p>
<p>МОРОЗ О.О.</p>
<p>Шановні депутати, шановні радіослухачі. Ми зараз приступаємо до розгляду закону про вибори депутатів Верховної Ради Автономної Республіки Крим, місцевих рад та сільських, селищних, міських голів. Тимчасова Спеціальна Комісія, яка доручила мені доповідати це питання, внесла кілька пропозицій щодо процедури розгляду цього законопроекту і я хотів би, щоб головуючий відреагував на ці пропозиції шляхом голосування сесійного залу.</p>
<p>А ці пропозиції зводяться ось до чого. На розгляді у Тимчасовій спеціальній комісії було 783 поправки народних депутатів. В тому числі 55 поправок, які робоча група і Юридичне управління за дорученням Тимчасової спеціальної комісії внесла і вчора ми їх розглядали як такі, що редагують окремі норми.&nbsp; Тому, користуючись і регламентним правом і практикою, яка застосовувалась нами під час законопроекту про вибори на пропорційній основі до Верховної Ради України, можемо ці поправки або юридичне уточнення, в кінці проголосувати окремо, щоб не виникало сумнівів відносно їх змісту. Якщо в ході розгляду статей окремих Конституції потрібно буде зіслатися на ці поправки, то я думаю, що ми зможемо це зробити.</p>
<p>Крім того, у самому проекті, в поправках до нього, є три блоки поправок, уточнень, які виходять за межі концепції цього закону, проголосованого в першому читанні. Тобто, вони суперечать ідеї пропорційних виборів. Це два типи таких поправок, я про них скажу, але першими зустрічаються поправки найбільше Іванова: щодо вилучення норм, які стосуються виборів у Автономній Республіці Крим. Таких 16 поправок.</p>
<p>Другий блок - це 74 поправки Анатолія Сергійовича Матвієнка щодо мажоритарної системи виборів до місцевих органів влади.</p>
<p>Дальше - Матвієнкова Сергія: поправки щодо змішаної системи виборів, де є вибори від партійних списків і шляхом самовисування. Таких 59 поправок.</p>
<p>Тобто близько 20 відсотків поправок, або майже 150 поправок, а це приблизно п'ять годин роботи за повною процедурою, Тимчасова спеціальна комісія пропонувала вчора поставити на голосування. І якщо ми дійдемо до одного із видів цих поправок, проголосувавши їх прийняття чи неприйняття, потім до них, якщо не приймаються Верховною Радою, щоб до них не повертатись. Я би хотів, щоб така процедура, оскільки вона передана Тимчасовою спеціальною комісією і доручена мені її озвучити, щоб вона ставилася на голосування.</p>
<p>А в цілому тоді ми можемо розглядати весь зміст. Хочу сказати, що майже половину поправок до цього проекту внесли депутати від фракції "Наша Україна". І треба сказати, що вони всі знаходяться, ці поправки, в контексті пропорційної системи виборів. Я гадаю, що всі автори поправок, повторюю ще раз: майже 800 поправок, - добросовісно попрацювали над проектом, і треба висловити їм подяку за те, що вони це все зробили, поліпшуючи сам проект закону, який розглядається сьогодні в другому читанні.</p>
<p>Отже, я готовий розглядати за вашою підтримкою цей проект. І в першому пункті, назві закону: "Проект Закону "Про вибори народних депутатів Верховної Ради Автономної Республіки Крим, місцевих рад та сільських, селищних, міських голів", - перша поправка Іванова: вилучити з назви "Верховної Ради Автономної Республіки Крим", слова "Верховної Ради Автономної Республіки Крим". Якщо Іванов буде наполягати на своїй аргументації, тоді, будь ласка, він говорить.</p>
<p>&nbsp;</p>
<p>ГОЛОВА. Шановні колеги, давайте можливо&nbsp; погодимося. Анатолій Сергійович, я бачу. Коли дійде до вас, ми... буде у вас репліка.</p>
<p>(Ш у м)</p>
<p>Я хочу... Шановні колеги... Вас назвали, але доповідач не закінчив доповідь. Якщо ми завершимо розгляд&nbsp; питання,&nbsp; ви тоді візьмете слово&nbsp; для репліки. Переривати розгляд питання реплікою ми не будемо.</p>
<p>Шановні колеги, народний депутат Іванов, будь ласка, мікрофон. Після того ми проголосуємо і всі, якщо визначимося щодо 16 поправок ваших. Будь ласка.</p>
<p>Шановні колеги, ми вже в процесі розгляду питання. Будь ласка.</p>
<p>&nbsp;</p>
<p>11:02:28</p>
<p>ІВАНОВ С.А.</p>
<p>Александр Александрович, я обращаюсь к вам и хочу просто такой чисто риторический вопрос задать в связи со своей поправкой. Ну есть&nbsp; Конституция в Автономной Республике Крым, которая шла снизу, то есть принималась Верховной Радой&nbsp; Крыма, а потом мы принимали закон о выборах. А сегодня мы исключаем Автономную Республику Крым, вернее моя поправка исключает и тем самым дает возможность действовать Конституции Крыма. Не кажется ли вам, что вы посеете такую вражду между силовыми структурами, между теми политическими&nbsp; органами, которые будут выбраны здесь в центре и совершенно иными&nbsp; политическими&nbsp; органами, которые будут выбраны в регионах. Кто за это потом&nbsp; ответит? Вот ответьте на один вопрос. Вы были спикером. Сколько натворили этих законов, что мы до сих пор расхлебываем. Так возьмёте ли вы на себя ответственность потом расхлебать вот эти противостояния,&nbsp; которые&nbsp; будут?</p>
<p>&nbsp;</p>
<p>МОРОЗ О.О. Я хотів би шановному депутату сказати таке. Назвіть тоді, будь ласка, який закон прийнятий під час мого&nbsp; головування чи взагалі Верховною Радою стосовно Республіки Крим, який треба, як ви сказали, "расхлебывать". Треба бути конкретним і обережнішим у своїх висловлюваннях, тим паче торкаючись&nbsp; такої теми. Ви ж не протестуєте, що Автономія Кримська збирає&nbsp; податки на основі, наприклад, єдиних&nbsp; законів, які діють в&nbsp; Україні. Тому йдеться тут&nbsp; і Тимчасова спеціальна&nbsp; комісія пропозицію і в тому числі депутати Верховної Ради Криму розглядала. Мова йде про процедуру формування Верховної Ради Автономної Республіки Крим, місцевих органів самоврядування і в Криму, і в інших місцях, які здійснюються за одними правилами, тому,&nbsp; виписуючи окремо для Верховної Ради&nbsp; Автономної Республіки Крим, ми цим самим ні посилюємо, ні послаблюємо&nbsp; статус автономії. Тому це цілком надумане за висновком Тимчасової спеціальної комісії прагнення. І я хотів, нехай би сесійний зал&nbsp;&nbsp; висловився з цього приводу шляхом голосування. Маючи на увазі ще одну деталь. У мене переписані ці поправки, зокрема, Іванова там,&nbsp; Раханський в окремих місцях і Миримський виступав з цього приводу, поправки 243, 245, 247, 288, 189, 319, 336, 338, 391, 398, 499,&nbsp; 658, 672, 689, 692 і 711, всі&nbsp; стосуються одного питання - вилучити з цього закону згадку про Автономну Республіку Крим. Нехай визначиться сесійний зал.</p>
<p>&nbsp;</p>
<p>ГОЛОВА. Шановні колеги! Прошу уваги!&nbsp; Я ставлю на голосування, прошу уваги, поправку номер 1, яку запропонував народний депутат Іванов. Йде розгляд питання, з якої процедури? Заспокойтеся, будь ласка.</p>
<p>Поправка номер 1 народного депутата Іванова.</p>
<p>&nbsp;</p>
<p>11:05:56</p>
<p>За-35</p>
<p>Рішення не прийнято.</p>
<p>Отже, шановні колеги, як ми і домовлялися і погодився наш колега Іванов, що всі інші поправки, які згадуються в інших частинах закону щодо вилучення слів "Верховна Рада Автономної Республіки Крим" вони знімаються. Так?&nbsp; Йдемо далі, будь ласка.</p>
<p>&nbsp;</p>
<p>МОРОЗ О.О. Друга&nbsp; поправка Костинюка. Він&nbsp; пропонує у назві проекту&nbsp; після слів "міських голів" додати " голів районних і обласних державних адміністрацій". Оскільки&nbsp; це суперечить Конституції, бо голови районних і обласних&nbsp; адміністрацій призначаються Президентом, Тимчасова спеціальна комісія відхилила цю пропозицію. Якщо наполягає автор, можні її голосувати, будь ласка.</p>
<p>&nbsp;</p>
<p>ГОЛОВА. Мікрофон Богдана Костинюка.</p>
<p>&nbsp;</p>
<p>11:06:46</p>
<p>КОСТИНЮК Б.І.</p>
<p>Народний рух України, Блок Віктора Ющенка "Наша Україна", Богдан Костинюк.</p>
<p>Шановні народні депутати, перш за все, загальне таке зауваження: я абсолютно згодний зі своїми колегами, що дуже погано, що дуже пізно, надто пізно роздали цю таблицю. Особисто я отримав її тільки сьогодні зранку. І я теж вважаю, що це є порушення Регламенту. А тепер по суті поправки. Так, наполягаю, щоб все ж таки, коли ми говоримо багато про місцеве самоврядування, про підвищення ролі його, щоб ми мали можливість дати можливість місцевій громаді обирати це місцеве самоврядування.</p>
<p>Я пропоную до назви Закону про вибори депутатів Верховної Ради Автономної Республіки Крим, місцевих рад, сільських, селищних і міських голів додати ще, щоб ми обирали і районних, і обласних голів державних адміністрацій. Відомо, що їх призначають з Києва, і вони залежні від Києва, точніше від...</p>
<p>&nbsp;</p>
<p>МОРОЗ О.О. Я ще раз повторюю, що це розглядалося, ця поправка, вона суперечить Конституції. Сама по собі пропозиція розумна, але її треба вирішувати іншим шляхом.</p>
<p>&nbsp;</p>
<p>ГОЛОВА. Шановні колеги, ставиться на голосування поправка номер два Богдана Костинюка.</p>
<p>&nbsp;</p>
<p>11:08:26</p>
<p>За-112</p>
<p>Рішення не прийнято.&nbsp;&nbsp;&nbsp;</p>
<p>Поправка третя, Гірник, будь ласка.&nbsp;</p>
<p>&nbsp;</p>
<p>МОРОЗ О.О. Наступна поправка, яка стосується обрання і міських голів. Не тільки міських голів, а додати - обласних, районних голів, якщо буде автор наполягати. Але вона суперечить Закону про місцеве самоврядування, ця поправка.</p>
<p>&nbsp;</p>
<p>ГОЛОВА. Мікрофон Євгена Гірника.&nbsp;</p>
<p>&nbsp;</p>
<p>11:08:45</p>
<p>ГІРНИК Є.О.</p>
<p>Шановний Олександре Олександровичу! Я в принципі не знаю, з чим зв'язана зміна вашої особистої позиції порівняно з тією, яку ви займали у 94-му році, і така практика була і нічого поганого в ній не було. Особисто це була моя передвиборна програма. Тут якраз сказано - не голів адміністрацій, яких дійсно має призначати Президент чи уряд, а районних і обласних голів. І це цілком правомірна позиція, з приводу якої під час обговорення змін до Конституції були висловлені пропозиції&nbsp; по моєму виборчому округу. Через те я наполягаю на голосуванні по цій поправці і вважаю, що вона досить&nbsp; така, що потребує розгляду</p>
<p>&nbsp;</p>
<p>МОРОЗ О.О. Я не хочу відповідати на ваш закид відносно зміни позиції, бо ви тут неточні. Я зовсім інше відстоював у 1994 році. І та система&nbsp; взаємин між місцевими і представницькими органами і адміністраціями, на мій погляд була ефективною. Але&nbsp; сьогодні Закон про місцеве&nbsp; самоврядування не передбачає пряме обрання обласних і районних голів, таких&nbsp; посад не існує в Україні. Тому треба змінювати закон про місцеве самоврядування, давайте домовимося про це, а тоді будемо повертатися до вашої пропозиції. Будь ласка, голосуйте.</p>
<p>&nbsp;</p>
<p>ГОЛОВА. Голосується поправка номер 3 народного депутата Гірника.</p>
<p>&nbsp;</p>
<p>11:10:26</p>
<p>За-107</p>
<p>Рішення не прийнято.</p>
<p>Поправка...</p>
<p>&nbsp;</p>
<p>МОРОЗ О.О. 4-та поправка Катеринчука&nbsp; і Соболєва врахована&nbsp; по суті. Я вважаю, що її немає чого обговорювати.</p>
<p>&nbsp;</p>
<p>ГОЛОВА. 6-та поправка Богдана Костинюка. Вона ж врахована. Ну, Микола Дмитрович, будь ласка. Катеринчук наполягає чи&nbsp; Зварич&nbsp; наполягає?&nbsp; Будь ласка, мікрофон Катеринчука.</p>
<p>&nbsp;</p>
<p>11:10:52</p>
<p>КАТЕРИНЧУК М.Д.</p>
<p>Дякую за можливість висловитися. Я дивлюся на те, що все ж таки по суті наша поправка врахована, яку ми запропонували з паном&nbsp; Соболєвим, але я все ж таки хотів би запитати авторів цього законопроекту, чи не цікавить вас можливість обговорення цього&nbsp; законопроекту саме у місцевих органах влади? Наскільки їх на сьогоднішній день цей проект цікавить, наскільки&nbsp; зміняться підходи у застосуванні місцевої влади того, що називається вирішенням проблем громад? І на мою думку, без обговорення, без того, щоб цей законопроект пройшов певне ще доопрацювання, він буде на сьогоднішній день не узгоджений і, на жаль, не зможе&nbsp; бути застосований на практиці, тому що це буде наслідком практично ускладнення&nbsp; проведення місцевих виборів. Тому я застерігаю народних депутатів при голосуванні за цей законопроект, тому що ви не побачите майбутнього у 2006 році. Дякую за увагу.</p>
<p>&nbsp;</p>
<p>МОРОЗ О.О. Я відповідаю на це запитання таким чином. Сьогодні вже не тільки автори, які представляють цей проект ними є, але і члени Тимчасової спеціальної комісії, котрі розглянули майже 800 поправок до нього. А друге. Мене цікавить, щоб місцеві органи самоврядування місцевої влади взагалі обговорили цей проект після його прийняття, засвоїли і застосували буквально, а не вдавалися до тих фальсифікацій, котрі ми бачимо нині під час виборів. Одне.</p>
<p>І друге. Я повністю приєднуюся до вашої турботи стосовно уважного розгляду цього проекту, але всі ваші пропозиції якраз в концепції пропорційної системи виборів. Тут не треба голосувати...</p>
<p>&nbsp;</p>
<p>ГОЛОВА. Так поправка прийнята, немає потреби голосувати. Це просто було як розмірковування щодо долі цього закону.</p>
<p>Поправка номер шість, Богдана Костинюка. Не наполягає Богдан Костинюк?</p>
<p>&nbsp;</p>
<p>МОРОЗ О.О. Вона вже голосувалася.</p>
<p>&nbsp;</p>
<p>ГОЛОВА. Вона голосувалася. Богдан Костинюк, будь ласка.</p>
<p>&nbsp;</p>
<p>11:13:10</p>
<p>КОСТИНЮК Б.І.</p>
<p>Народний Рух України, блок Віктора Ющенка "Наша Україна", Богдан Костинюк.</p>
<p>Шановні народні депутати, я все ж таки буду наполягати і вас, Олександре Олександровичу, переконувати, щоб ви підтримали цю поправку. Бо ви, навіть якщо аргументували, що зміни до Конституції потрібні, то після того, як підтримає цю поправку Верховна Рада, то ми можемо внести і зміни до Конституції.</p>
<p>Але подивіться, що сьогодні відбувається, наприклад, у голів районних адміністрацій чи обласних. Якщо зайти в їхні кабінети, в кожному їхньому кабінеті стоїть портрет Президента. І всі вони думають, що вони є службовці Президента. А насправді вони є державні службовці, і вони мають відповідати перед народом.</p>
<p>Я вважаю, що якщо ми цю поправку приймемо, то вони будуть значно більше відповідальні перед народом, перед... Бо ми знаємо багато прикладів, коли абсолютно не мають ніякої довіри оці представники Президента в особі голів районних адміністрацій, а вони керують руками районом, і змін ніяких тут не можна провести. Тому можна зміни провести тільки через вибори. Дякую.</p>
<p>&nbsp;</p>
<p>МОРОЗ О.О. Я згоден із вашою аргументацією, але вона, все-таки, суперечить Конституції. Давайте внесемо зміни до Конституції, а потім можна писати те, що не суперечить Конституції і ви це добре знаєте. Тому, поважаючи ваше право і вважаючи, що розумно було б обирати місцевих керівників, аби вони знали, що треба здороватися з тими людьми, хто проживає на території. Тим не менш, ми не можемо цього записати в цьому законі. Я просив би, щоб ви не наполягали на голосуванні цього пункту. Наполягає.</p>
<p>&nbsp;</p>
<p>ГОЛОВА. Голосується поправка N 6 Богдана Костинюка.</p>
<p>&nbsp;</p>
<p>11:15:00</p>
<p>За-96</p>
<p>Поправка не прийнята.</p>
<p>Поправка N 9 Богдана Костинюка. Наполягаєте на ній? Будь ласка, мікрофон.</p>
<p>&nbsp;</p>
<p>11:15:10</p>
<p>КОСТИНЮК Б.І.&nbsp; Шановні народні депутати, ця поправка стосується статті 1, де йдеться про те, щоб доповнити наступним поняттям, що вибори проводяться не раніше, як через шість місяців після проведення виборів до Верховної Ради України.</p>
<p>Яка тут ідея закладається? Ідея закладається, щоб розвести вибори до Верховної Ради і до місцевих рад. Це абсолютно цілком реальна поправка. Я не розумію, Олександре Олександровичу, я знаю, що ваші структури теж підтримують цю ідею на місцях, щоб вибори розвести, щоб окремо проводити вибори до Верховної Ради, до місцевих рад. От чому це не можна записати, чому цю позицію не можна підтримувати і чому цю раціональну пропозицію ваша комісія не підтримала? Дякую.</p>
<p>&nbsp;</p>
<p>МОРОЗ О.О. Комісія в даному випадку керувалася нормами Конституції і практикою, яка є в Україні, а також голосуванням під час розгляду законопроектів про вибори в першому читанні, які передбачають одномоментність виборів до місцевих органів влади і до парламенту. Крім того, якщо записати тут через шість місяців, це буде суперечити Конституції, бо в Конституції визначається термін обрання, до парламенту, зокрема. І тому, Тимчасова спеціальна комісія, виходячи із комплексу цих аргументів, не підтримала вашу пропозицію.</p>
<p>&nbsp;</p>
<p>ГОЛОВА. Ставлю на голосування поправку N 9 Богдана Костинюка. Так, увага, йде голосування.</p>
<p>&nbsp;</p>
<p>11:16:57</p>
<p>За-92</p>
<p>Рішення не прийнято.</p>
<p>Поправка 12 Богдана Костинюка.</p>
<p>&nbsp;</p>
<p>МОРОЗ О.О. Ну, це те ж саме, ми голосували тільки що.</p>
<p>&nbsp;</p>
<p>ГОЛОВА. Ну, вона вже голосувалась, тому немає потреби її.. Що? Що? Так вона врахована, поправка.</p>
<p>Поправка восьма. Бондаренко, будь ласка, мікрофон.</p>
<p>&nbsp;</p>
<p>11:17:25</p>
<p>БОНДАРЕНКО В.Д.</p>
<p>Володимир Бондаренко. Я згоден, що врахована десята поправка, а восьма не врахована. І минулого разу, коли ми приймали Закон "Про вибори народних депутатів", і тепер. Я все-таки наполягаю на визначенні термінів. Ми повинні визначитися, щоб в статті закону було прямо написано виключний перелік тих депутатів, про яких йде мова тут.</p>
<p>Минулого разу, на жаль, не врахували визначення термінів в спеціальну статтю, яка визначає терміни цього закону. І в даному випадку також є перелік. В одному випадку він починається з депутатів Автономної Республіки Крим, в іншому випадку - з сільських, селищних, міських депутатів і таке інше. Тобто визначити порядок застосування, ну, будемо говорити, цього депутатського корпусу в такому порядку, наприклад, або по лінії збільшення, або по лінії зменшення калібру цього депутата, якщо так можна образно сказати. Тому що в законі по-різному в деяких частинах вони переліковуються. Дякую.</p>
<p>&nbsp;</p>
<p>МОРОЗ О.О. Справа в тому, що Володимир Дмитрович в принципі правий. Але дефініції відносно суб'єктів правовідносин, що регулюються цим законом, треба виписувати так, як ми домовлялися раніше, у виборчому кодексі.</p>
<p>Проте&nbsp; те, що він говорить зараз: аби цей закон торкався конкретної категорії депутатів, є у першій частині другої статті, де говориться, що "депутати сільських, селищних, міських рад та сільські, селищні, міські голови, - а далі, - депутати районних, обласних рад" - і ніхто інший. Таким чином, по суті ваша пропозиція врахована.</p>
<p>&nbsp;</p>
<p>ГОЛОВА. Я ставлю на голосування поправку номер вісім Володимира Бондаренка.</p>
<p>&nbsp;</p>
<p>11:19:20</p>
<p>За-99</p>
<p>Рішення не прийнято.</p>
<p>Поправка номер 12. Будь ласка, Богдан Костинюк наполягає на ній? Будь ласка, мікрофон. Але ми вже ж голосували це.</p>
<p>&nbsp;</p>
<p>11:19:29</p>
<p>КОСТИНЮК Б.І.</p>
<p>Поки до поправки 12 я хотів би ще вернутися до поправки 9, хоч ми її проголосували. Олександре Олександровичу, ви посилалися на Конституцію, але&nbsp; наскільки мені відомо, немає часових обмежень в Конституції щодо виборів місцевих рад. Якщо я не правий, назвіть статтю Конституції, котра про це говорить.</p>
<p>Але стосовно все ж таки 12-ої поправки. Я хотів би, може не всі депутати зрозуміли мої аргументи, я би хотів ще привести додатково аргумент в тому, ну наприклад, от що ми маємо серед... сьогодні складу голів районних державних&nbsp; адміністрації. Кожний третій з них є член одної партії, есдеківської партії. Тобто, іншими словами, голова адміністрації Президента, зловживаючи&nbsp; своїм службовим становищем призначає голів районних адміністрацій зі своєї партії. Хіба з таким можна миритися сьогодні в Україні? Я&nbsp; тому привертаю вашу увагу до цього питання, щоби все ж таки на майбутньому ця ситуація не повторилася, щоб ми її змогли змінити. І через&nbsp; вибори ми...</p>
<p>&nbsp;</p>
<p>МОРОЗ О.О. Я справді&nbsp; помилився, називаючи, що є норма Конституції про дату проведення&nbsp; місцевих виборів, це була моя помилка справді.</p>
<p>А відносно ваших інших пропозицій я готовий їх підтримати, тільки що вони суперечать нинішній Конституції. Їх розглядати треба в іншому порядку. Я ще раз повторюю, ми голосували вже цю поправку. Якщо ви наполягаєте, давайте голосувати ще раз.</p>
<p>&nbsp;</p>
<p>Засідання веде МАРТИНЮК А.І.</p>
<p>&nbsp;</p>
<p>ГОЛОВУЮЧИЙ. Шановні колеги, перед початком голосування доповідач від імені ТСК сказав: "Якщо голосується поправка один раз, то аналогічна поправка&nbsp; другий раз не ставиться". Ми вже двічі голосували цю поправку. 112 голосів. 96 голосів друга одержала. Зараз третій раз будемо голосувати одну й ту саму поправку. Чи є необхідність у нас... ну зрозуміло. Ставиться на голосування 12-а поправка.</p>
<p>&nbsp;</p>
<p>11:21:44</p>
<p>За-103</p>
<p>Моя агітація вам допомогла.</p>
<p>16-та поправка. А 13-та не ваша і врахована, вибачте.</p>
<p>16-та поправка, будь ласка, Климпуш. Не наполягаєте.</p>
<p>14-та, Бондаренко.</p>
<p>&nbsp;</p>
<p>11:22:23</p>
<p>БОНДАРЕНКО В.Д.</p>
<p>Знову ж таки, Олександре Олександровичу&nbsp; і Адаме Івановичу,&nbsp; я звертаю увагу на те,&nbsp; що нам варто було б один раз визначити чітко&nbsp; перелік депутатів, про котрих йдеться. Наприклад, мене цікавить, де ділися депутати&nbsp; районної у місті ради? Як вони обираються? В цій статті їх зовсім немає. Немає районної у місті ради у переліку депутатів&nbsp; у цій статті. Чи вони не обираються, чи вони будуть якимсь чином призначатися і таке інше? Тобто, або тут пропущено, або&nbsp; ви знаєте&nbsp; щось більше, ніж я тут побачив.</p>
<p>&nbsp;</p>
<p>МОРОЗ О.О. Ні,&nbsp;&nbsp; я бачу тут точно те, що і ви бачите. Районні у містах, це теж районні ради. А в окремій статті, якій стосується процедури&nbsp; обрання районних у містах рад, тут є&nbsp; окремі статті.</p>
<p>Якщо ви наполягаєте дописати&nbsp; після слова "депутати районних, районних у містах, обласних рад" давайте допишемо і проголосуємо так, я не заперечую.</p>
<p>&nbsp;</p>
<p>ГОЛОВУЮЧИЙ. Та ні, це зовсім інша поправка. Ви наполягаєте на голосуванні? Будь ласка, 14-та поправка&nbsp; Бондаренка.</p>
<p>&nbsp;</p>
<p>11:23:41</p>
<p>За-92</p>
<p>Поправка не врахована.</p>
<p>З приводу 13-ї поправки, вона врахована, але Ключковський наполягає на її переголосуванні, будь ласка.</p>
<p>&nbsp;</p>
<p>11:23:52</p>
<p>КЛЮЧКОВСЬКИЙ Ю.Б.</p>
<p>Юрій Ключковський, "Наша Україна", Народний рух України.</p>
<p>Шановний&nbsp; Олександре Олександровичу! Шановні колеги! Я прошу звернути увагу на&nbsp; дві недоречності, які є у цій поправці.</p>
<p>По-перше. Вона користується терміном "лени територіальної громади". Так, там є загальна поправка десь у якихось пропозиціях, але, я думаю, що тут&nbsp; би треба було її, принаймні, озвучити і редакційно вона сюди не попадає. Тобто, якимсь чином розв'язати проблему належності до територіальної громади не через членство,&nbsp; якого не знає ні Конституція, ні Закон "Про місцеве самоврядування", а іншим способом. Крім того другий абзац цієї поправки повторює те, що потім визначено окремими статтями закону. І тому. цей, другий, абзац є просто недоречний, його треба спокійно виключити і це&nbsp; нічому не зашкодить. але воно дублює норми.</p>
<p>&nbsp;</p>
<p>МОРОЗ О.О. Я вважаю, і правий Юрій Богданович тут, - ми відносно слова "члени відповідних територіальних громад" в іншій статті прийняли на Тимчасовій спеціальній комісії рішення і пропонуємо його Верховній Раді прийняти, але воно під час юридичної редакції цього проекту буде обов'язково приведене у відповідність по всьому тексту. Так само я вважаю, що цілком можна під час редагування остаточно другий абзац пропустити, оскільки він стосується загальної формули. І якщо треба проголосувати, то давайте проголосуємо і вилучення цієї поправки.</p>
<p>Я розумію, другий абзац поправки.</p>
<p>&nbsp;</p>
<p>ГОЛОВУЮЧИЙ. Шановні колеги, до 13 поправки народний депутат Ключковський має зауваження. Я пропоную проголосувати і підтвердити рішення ТСК про те, щоб врахувати цю поправку в тексті закону. Прошу голосувати.</p>
<p>&nbsp;</p>
<p>11:25:54</p>
<p>За-203</p>
<p>&nbsp;</p>
<p>МОРОЗ О.О. Ну, ми її врахуємо під час редагування.</p>
<p>&nbsp;</p>
<p>ГОЛОВУЮЧИЙ. Шановні колеги! Олександре Олександровичу!</p>
<p>Шановні колеги! Я звертаюсь до народних депутатів. Ви знаходитись в робочому режимі. Згідно Регламенту якщо ТСК врахувала поправку, але хтось із народних депутатів наполягає, що вона врахована неправильно. Нам з вами треба підтвердити рішення ТСК. Тому я ставлю 13-ту поправку на голосування підтримати рішення тимчасової спеціальної комісії</p>
<p>&nbsp;</p>
<p>МОРОЗ О.О. Із уточненнями Ключковського.</p>
<p>&nbsp;</p>
<p>ГОЛОВУЮЧИЙ. Голосуємо.</p>
<p>&nbsp;</p>
<p>11:26:46</p>
<p>За-248</p>
<p>Поправка підтверджена.</p>
<p>&nbsp;</p>
<p>ГОЛОВА. Поправка номер 14, вона врахована частково, там немає... Врахована нормально. А, голосувалась.</p>
<p>Поправка 16. Климпуш не наполягає? Наполягає. Будь ласка, мікрофон Орест Климпуш.</p>
<p>&nbsp;</p>
<p>11:27:04</p>
<p>КЛИМПУШ О.Д.</p>
<p>Дякую. Шановний Володимире Михайловичу, шановні колеги.</p>
<p>У законі передбачено дві системи голосування: мажоритарна - для сільських і селищних рад і пропорційна - для депутатів&nbsp; міської ради. Це свідчить про те, що є розуміння того, що&nbsp; у невеликих населених пунктах немає відповідних структур партійних і немає, і люди вибирають людей.............., що вони їх особисто знають і мають бути особисто створені і реальні умови. Розмежування у таких населених пунктах іде головним чином адміністративне. А по суті нашого випадку це залежить від кількості населення. Є міста з населенням до&nbsp; 10 тисяч і є&nbsp; населені пункти міського типу, де є більше 10 тисяч. Тому я пропоную у частині другій статті другої викласти&nbsp; у наступній редакції: вибори депутатів сільських, селищних рад, а також міських рад у малих містах проводяться за мажоритарною системою. Малі міста - це міста&nbsp; з чисельністю населення...</p>
<p>&nbsp;</p>
<p>МОРОЗ О.О. Пропозицію можна розглядати або зняти її шляхом голосування чи&nbsp; підтримуючи шляхом голосування. Тимчасова спеціальна комісія виходила з того, що статус міст визначений і не залежить не тільки від чисельності, від кількості населення. Тому треба визначатися голосуванням.</p>
<p>&nbsp;</p>
<p>ГОЛОВА. Голосується поправка номер 16 народного депутата Ореста Климпуша</p>
<p>&nbsp;</p>
<p>11:28:52</p>
<p>За-92</p>
<p>Рішення не прийнято.</p>
<p>Поправка номер 17 Богдана Костинюка.</p>
<p>&nbsp;</p>
<p>МОРОЗ О.О. Вона така ж за змістом. Абсолютно така ж за змістом.</p>
<p>&nbsp;</p>
<p>ГОЛОВА. Так може її просто. Будь ласка, мікрофон Богдана Костинюка.</p>
<p>&nbsp;</p>
<p>11:29:06</p>
<p>КОСТИНЮК Б.І.</p>
<p>Недостатньо аргументів було. Олександре Олександровичу, ви би мали сказати чітко, чому комісія відхилила оцю пропозицію. Абсолютно слушна пропозиція, на мою думку. У нас у законодавстві, ми приймали в свій час зовсім недавно програму розвитку малих міст. І якраз там йдеться про те, що про розподіл міст, що міста до 50 тисяч жителів називаються малими. У нас є таких міст 350 в Україні. У нас є міста, котрі мають по чисельності три-чотири тисячі, і є селища, де є 10-15 тисяч. В одному випадку проводяться вибори за партійними списками, у другому не проводяться.</p>
<p>Олександре Олександровичу, ми дискредитуємо ідею виборів за партійними списками. Коли ми будемо вибори такі проводити у містах чисельністю десь три-чотири тисячі. Це абсолютно логічна нормальна поправка. Я пропоную чи зараз, чи якимось іншим чином ви повернулися би до цього питання.</p>
<p>&nbsp;</p>
<p>МОРОЗ О.О. Давайте повернемося до нього пізніше. Але міст с чисельністю три-чотири тисячі немає у нас в Україні. Тому, будь ласка, голосуйте, визначайтеся.</p>
<p>&nbsp;</p>
<p>ГОЛОВА. Голосується поправка номер 17 Богдана Костинюка, сторінка четверта.</p>
<p>&nbsp;</p>
<p>11:30:30</p>
<p>За-105</p>
<p>Рішення не прийнято.</p>
<p>Поправка номер 19 Олександра Турчинова. Наполягає Олександр Турчинов? Мікрофон, будь ласка.</p>
<p>&nbsp;</p>
<p>11:30:39</p>
<p>ТУРЧИНОВ О.В.</p>
<p>Шановний Володимире Михайловичу, шановний Олександре Олександровичу. Я, звертаючись до вас, тому що не отримав можливість з процедури висловитися, хочу два слова сказати.</p>
<p>Не можна відкидати поправки, як ви кажете, концептуальні, які стосуються там змішаної чи там мажоритарної системи. Я нагадаю вам, що цей, Олександре Олександровичу, це саме закон за змішаної системою пропонується обирати до місцевих рад. Тому що села, селища йдуть саме за мажоритарною схемою. Тому питання щодо концептуальності і неконцептуальності - вони не щирі. І я прошу, коли ви переконані, що робите добру справу, не робіть її недобрими засобами і дайте можливість всім народним депутатам спокійно, виважено аргументувати свої пропозиції.</p>
<p>Тепер що стосується правки. Це якраз поправка відноситься до виборів за мажоритарною схемою в селах і селищах. Пропонується в законі відносна більшість і я переконаний, що треба, щоб була абсолютна більшість виборців, які голосують. Дякую.</p>
<p>&nbsp;</p>
<p>МОРОЗ О.О. Я відповідаю таким чином: я передаю тільки пропозицію Тимчасової спеціальної комісії, я зобов'язаний це робити. А ви зобов'язані голосувати так, як вважаєте потрібним. Це по першому вашому зауваженню. А відносно пропозиції замінити відносну більшість на абсолютну, такий принцип був у нас в Україні і від нього ми відмовилися декілька років тому, оскільки тоді весь час виникала загроза, якщо не помиляюсь, це було в 94-му, в 98-му році вже відмовилися, бо тоді весь час була загроза результативності проведення виборів.</p>
<p>&nbsp;</p>
<p>ГОЛОВА. Так, я ставлю на голосування поправку номер 19 Олександра Турчинова.</p>
<p>&nbsp;</p>
<p>11:32:30</p>
<p>За-81</p>
<p>Рішення не прийнято.</p>
<p>Поправка 20. Павло Матвієнко не наполягає, не бачу. 21 поправка, Богатирьова, Мусіяка, не наполягаєте? Ні. 22-а, Загрева? Не наполягає. Не бачу. Орест Климпуш, 23-я, наполягаєте на ній? Ні. Раханський, 24-а? Ні. Костинюк Богдан, 25-а? Наполягаєте? Мікрофон, будь ласка. Ну ми вже голосували цю поправку.</p>
<p>&nbsp;</p>
<p>11:33:00</p>
<p>КОСТИНЮК Б.І.</p>
<p>Ні, цю не голосували. Але вона подібна до тієї, що ми голосували. Але я хотів би вашу увагу привернути все ж таки ще раз до цієї проблеми. Є у нас в чинному законодавстві оцей розподіл - міста малі - до 50 тис., і міста більше 50 тис. І я хочу сказати, що у нас є цілий ряд саме дійсно малих міст, де невелика кількість жителів і вони мають свою славну історію. Сьогодні значна частина жителів у цих містечках, я би так сказав, виїхала за межі України на заробітки, бо це здебільшого у західній частині України ці міста. І, скажімо, проводити вибори за партійними списками у цих містах недоцільно. Це буде профанація всієї цієї ідеї і викличе сміх.</p>
<p>Олександре Олександровичу, я вас прошу просто, щоб ви переконали, представники більшості підтримують цю пропозицію. Щоб ви переконали зал, щоб ми проголосували за цю поправку, за цю&nbsp; і за попередню. І щоб ми розділили...</p>
<p>&nbsp;</p>
<p>МОРОЗ О.О. Закон, звичайно, не можна пристосовувати до конкретної ситуації. Виїхали громадяни на роботу за кордон чи не виїхали, із східних виїжджають у Росію, східні регіони, у західних, як правило, в Європу. Але, тим не менш, є універсальна формула виборів і я згоден, тут є сенс у тому, що ви пропонуєте, але нехай визначиться сесійний зал.</p>
<p>&nbsp;</p>
<p>ГОЛОВА. Голосується поправка N 25 Богдана Костинюка, сторінка 5.</p>
<p>&nbsp;</p>
<p>11:34:56</p>
<p>За-102</p>
<p>Рішення не прийнято.</p>
<p>І так Матвієнко не наполягає. Богатирьова, 28 поправка. Не бачу. Терещук 29, ні. Гайдош 30. Мікрофон, будь ласка.</p>
<p>&nbsp;</p>
<p>11:35:25</p>
<p>ГАЙДОШ І.Ф.</p>
<p>Фракція СДПУ(о). Шановний Володимире Михайловичу, шановні депутати, я пропоную передбачити право національних меншин через свої громадські організації висувати власні виборчі списки кандидатів у депутати місцевих рад відповідного рівня. Таке право передбачене законом про національні меншини та реалізується згідно діючого закону про вибори місцевих рад. Якщо ми зараз його не передбачимо, ми порушимо Конституцію, яка забороняє звуження існуючого обсягу прав людини.</p>
<p>Зауважу, що практика реалізації такого права національних меншин існує у багатьох європейських державах.</p>
<p>Зберегти дане право за національними меншинами нам рекомендує Рада Європи з точку зору реалізації рамкової Конвенції про захист національних меншин. І взагалі такі доповнення забезпечать повноцінне представництво інтересів національних меншин в органах місцевого самоврядування.</p>
<p>Прошу підтримати дану пропозицію. Дякую.</p>
<p>&nbsp;</p>
<p>МОРОЗ О.О. Тимчасова спеціальна комісія, розглядаючи цю пропозицію, керувалася тим, що в нас громадянське суспільство, відповідно вибудована держава, і за національними ознаками ми не коригувати вибори до і парламенту , і місцевих органів влади. Проте, як визначаться депутати, нехай голосують.</p>
<p>&nbsp;</p>
<p>ГОЛОВА. Ставиться на голосування поправка 30-та Іштвана Гайдоша. Сторінка шоста.</p>
<p>&nbsp;</p>
<p>11:37:12</p>
<p>За-71</p>
<p>Поправка не прийнята.</p>
<p>Поправка 31. Матвієнков, будь ласка, мікрофон.</p>
<p>&nbsp;</p>
<p>11:37:22</p>
<p>МАТВІЄНКОВ С.А.</p>
<p>Матвиенков, 55-й округ, Мариуполь.</p>
<p>Уважаемые друзья, данная система, которую мы рассматриваем и принимаем сегодня, ставит крест на понятиях территориальной громады. Мы вынимаем краеугольный камень с фундамента, на котором сегодня ставится наше государство. Это не только удар по Конституции Украины, но это еще несет за собой большую опасность в том, что мы в местных советах получим и захваты трибун, и кулачные бои, и блокирование работы, и просто политизацию, так сказать, системы.</p>
<p>Учитывая то, что поправки на сегодняшний день, к сожалению, те, которые предлагают депутаты, не проходят, мы с Владимиром Семеновичем Бойко снимаем все свои поправки. Но мы не можем не заявит свою позицию: что данный законопроект в корне разрушит систему местного самоуправления. Спасибо.</p>
<p>&nbsp;</p>
<p>ГОЛОВА. Поправка 32 Іштвана Гайдоша. Вона вже голосувалась. Ви не наполягаєте? Вона аналогічна.</p>
<p>Поправка 33 Анатолія Матвієнка. Анатолія Сергійовича.</p>
<p>&nbsp;</p>
<p>МОРОЗ О.О. Перед тим, як Анатолій Сергійович візьме слово, я хочу вибачитися перед ним, тому що я помилився, коли я сказав, що він наполягає на мажоритарній системі. Я не подивився на ініціали Матвієнка, а то був Петро, а не Анатолій. Він пропонує змішану систему виборів. І я прошу вибачити, що я не так інформацію доніс.</p>
<p>І ще одну секунду, відносно того, що сказав Сергій Матвієнков. Тут 59 поправок, ми далі їх будемо торкатися. Я буду говорити, що це ті ж, де зняв Матвієнков свої зауваження. І хоч треба сказати, хай краще б'ються на кулаках, ніж буде така мертвечина&nbsp; на сесії під керівництвом Адміністрації Президента. Це теж не годиться. Будь ласка.</p>
<p>&nbsp;</p>
<p>ГОЛОВА. 33 поправка, мікрофон Анатолія Сергійовича Матвієнка.</p>
<p>&nbsp;</p>
<p>11:39:02</p>
<p>МАТВІЄНКО А.С.</p>
<p>Шановний Олександре Олександровичу, я хочу, щоб ви все-таки як мудра людина дослухалися до однієї дуже важливої точки зору і краще пізніше, ніж ніколи.</p>
<p>Я до поправки Костинюка і в зв'язку з цим і свою прокоментую. Ми маємо сотні місць, де у нас депутатів менше 30. Це означає, що 1... 3 відсотки бар'єр - це 0,75 0,9 депутата. Ну це вже просто навіть арифметичний абсурд. Тому ми маємо переглянути пропорційні вибори в малих містах, і маємо підняти планку щодо малих міст і перевести їх в село і селище.</p>
<p>Другі! Ми це мусимо зробити, якщо ми розумні. А що стосується великих міст, то я пропоную дійсно завести пропорційну систему, змішано-пропорційну, тобто за пропорційною і за мажоритарною. І прошу цю поправку проголосувати, ще раз доручивши ТСК&nbsp; повернутися до малих міст. Дякую.</p>
<p>&nbsp;</p>
<p>МОРОЗ О.О. Ну, будь ласка, розумна пропозиція. Хай голосується депутатами.</p>
<p>&nbsp;</p>
<p>ГОЛОВА.&nbsp; Шановні колеги, я ставлю на голосування&nbsp; поправку 33 народного депутата Матвієнка Анатолія Сергійовича.</p>
<p>&nbsp;</p>
<p>11:40:32</p>
<p>За-105</p>
<p>Поправка не приймається.</p>
<p>Поправка 34. Микола Катеринчук, наполягаєте на ній? Мікрофон, будь ласка.</p>
<p>&nbsp;</p>
<p>11:40:45</p>
<p>КАТЕРИНЧУК М.Д.</p>
<p>Прошу передати слово соавтору поправки Соболєву.</p>
<p>&nbsp;</p>
<p>ГОЛОВА. Сергій Соболєв, будь ласка.</p>
<p>&nbsp;</p>
<p>11:40:55</p>
<p>СОБОЛЄВ С.В.</p>
<p>Соболєв, Блок Віктора Ющенка "Наша Україна".</p>
<p>Шановні колеги, по тексту йде цілий ряд наших поправок, які стосуються спрощення самих формулювань безпосередньо в цих статтях, це стосується безпосередньо і даної статті, де ми пропонуємо, щоб не повторювати кожен раз, що "вибори відбуваються..." і далі пішло по переліку повному, ми&nbsp; пропонуємо обмежити це&nbsp; далі "виборчі списки". І таким чином ці повторення не будуть&nbsp; обтяжувати?</p>
<p>З чим це пов'язано? Бо в окремих статтях у нас, наприклад,&nbsp; ідуть&nbsp; "перелік повний", це вимагається там, де йде, наприклад, перелік абсолютно всіх рад, де проводяться вибори на пропорційній основі. Або, наприклад, йде&nbsp; перелік рад, де не проводяться вибори на пропорційній, а проводяться на мажоритарній. Даний же запис фактично&nbsp; узагальнює всі ради разом, і тому&nbsp; у тих, хто буде далі виконувати цей закон&nbsp; в тій&nbsp; чи іншій мірі буде виникати питання...</p>
<p>&nbsp;</p>
<p>МОРОЗ О.О. Я собі відмітив, що це&nbsp; помилково написано "відхилено", враховано по суті, але&nbsp; уточнення, яке дає Сергій Владиславович, на мій погляд,&nbsp; потребує підтримки і його можна врегулювати потім редакційно, раз проголосувавши. Другий раз не повертаючись, а&nbsp; потім по всьому тексту врахувати цю пропозицію. Тому я просив би всіх&nbsp; депутатів підтримати внесення 34-ї поправки у зміст Закону&nbsp; про вибори. будь ласка, проголосуйте всі цю&nbsp; поправку.</p>
<p>&nbsp;</p>
<p>ГОЛОВА. Ставиться на голосування поправка&nbsp; номер 34, автори: Катеринчук, Соболєв, сторінка вісім.</p>
<p>&nbsp;</p>
<p>МОРОЗ О.О. Будь ласка, голосуйте.</p>
<p>&nbsp;</p>
<p>11:42:42</p>
<p>За-132</p>
<p>ГОЛОВА. Рішення не прийнято.</p>
<p>Поправка 35-та, Загрева.&nbsp; Наполягає? Не бачу.</p>
<p>Анатолій Раханський, поправка&nbsp; 36. Наполягаєте? Мікрофон, будь ласка.</p>
<p>&nbsp;</p>
<p>МОРОЗ О.О. Вона голосувалася вже.</p>
<p>&nbsp;</p>
<p>11:42:55</p>
<p>РАХАНСЬКИЙ А.В.</p>
<p>Дякую. Шановний Олександре Олександровичу!&nbsp; Проект закону передбачає вибори до сільських і селищних&nbsp; рад по мажоритарній системі. Але скажіть мені, будь ласка,&nbsp; депутати районних рад формуються звідки?&nbsp; З тих же самих сіл. Як&nbsp; можна так пояснити. Там пропорційна, тут мажоритарна? Так я вношу пропозицію, давайте ж ми будемо&nbsp; і до районних рад обирати за мажоритарною системою, тому що колізія получається. Дякую.</p>
<p>&nbsp;</p>
<p>МОРОЗ О.О. Я відповім таким чином. У нас&nbsp; нині були вибори за змішаною системою до парламенту, а до місцевих органів влади за мажоритарною системою і виборці зуміли розібратися, пояснювати їм не було складнощів ніяких. Але як пояснити, чому сьогодні в районних радах 70 відсотків чиновників із райцентру працює чи представлено. Я думаю, що і ви не поясните. Хоч пояснення є звичайно: треба змінювати систему влади в принципі, розпочинаючи з виборчої системи.</p>
<p>&nbsp;</p>
<p>ГОЛОВА. Ставиться на голосування поправка 36 Анатолія Раханського, сторінка 8.</p>
<p>&nbsp;</p>
<p>11:44:23</p>
<p>За-25</p>
<p>Поправка не прийнята.</p>
<p>37 поправка - Богатирьова,&nbsp; не бачу.</p>
<p>38 поправка Анатолія Матвієнка, ми її вже голосували. Ми голосували цю ж поправку, Анатолію Сергійовичу.</p>
<p>&nbsp;</p>
<p>МАТВІЄНКО А.С.&nbsp;&nbsp; Ми не голосували.</p>
<p>&nbsp;</p>
<p>ГОЛОВА. Як не голосували. Мікрофон, будь ласка. Голосували.</p>
<p>&nbsp;</p>
<p>МОРОЗ О.О. Ну, я ще раз повторюю.</p>
<p>&nbsp;</p>
<p>11:44:38</p>
<p>МАТВІЄНКО А.С.</p>
<p>Дозвольте Олександре Олександровичу, я прокоментую. Ми цю поправку не голосували, ми голосували про змішану систему виборів міських рад. І я розумію, що є певна абсурдність голосувати цю поправку за змішаною системою, тобто рад в містах якщо міські обираються за пропорційною. Але, якщо депутати підтримують цю поправку, то це дає мені шанс повернутися до голосування про депутатів міських рад за змішаною системою. Тому я не голосував цю поправку, це норма іншої зовсім частини. І наполягаю на тому, щоб ми її проголосували.</p>
<p>&nbsp;</p>
<p>МОРОЗ О.О. Це продовження дискусії про систему виборів. Я згоден з Анатолієм Сергійовичем. Таке правило було б кращим, але для демократичної системи, якби не застосовувався адмінресурс. Вся&nbsp; зміна виборчої системи спрямована на те, щоб не було втручання з боку виконавчих структур в організації виборів. Тому, можливо, ми згодом повернемося до цієї поправки. Але якщо зараз підтримає сесійний зал, давайте проголосуємо, за одно і визначимося щодо 74 поправок, які вносить Анатолій Сергійович.</p>
<p>&nbsp;</p>
<p>ГОЛОВА. Ставиться на голосування поправка 38-ма Анатолія Матвієнка.</p>
<p>&nbsp;</p>
<p>11:46:13</p>
<p>За-69</p>
<p>Поправка не прийнята.</p>
<p>Поправка 39-та. Ми її вже голосували щойно. Микола Катеринчук. Так ми ж її голосували, вона не прийшла щойно. Будь ласка, мікрофон.</p>
<p>&nbsp;</p>
<p>11:46:26</p>
<p>КАТЕРИНЧУК М.Д.</p>
<p>Я би хотів би додати до аргументації, яку виклав мій колега депутат Соболєв відносно 39-ї поправка. Вона ідентична поправки 34-ї. Але я хотів би додати, що логіка, яка закладалася в цю поправку, вона ширше, ніж тільки по відношенням, які складаються відносно списків.</p>
<p>Ми дивимося на те, що і Конституція, і практика свідчить про те, що територія громади не завжди є територією населеного пункту. І ми знаємо, що Конституція дозволяє декільком селам утворювати єдиний населений пункт. І тому, скажемо, наша поправка збігається, останнє речення збігається з межами відповідного району у місті. Тобто ми намагаємося внести певну логіку у виборчий процес. Тому є прохання все ж таки підтримати цю поправку. Дякую.</p>
<p>&nbsp;</p>
<p>МОРОЗ О.О. Я ще раз звертаю вашу увагу на те, що ця поправка за змістом врахована. І я можу прочитати те, що ви пропонуєте з тим, що є в четвертій статті у правій колонці за винятком того, що там говориться про за виборчими списками від організацій, політичних партій, виборчих блоків організації політичної партії, а далі все те ж саме. Якщо голосувати за вашу поправку, то краще проголосувати 34-ту поправку, де вже це все було враховано. Якщо підтримують депутати, давайте проголосуємо. В кінці кінців редакційно це виправити можна, і це б спростило сам закон, зробило б його дещо коротшим. Будь ласка, голосуйте.</p>
<p>&nbsp;</p>
<p>ГОЛОВА. Ставиться на голосування поправка 39 Миколи Катеринчука і Соболєва.</p>
<p>&nbsp;</p>
<p>МОРОЗ О.О. Можно голосувати "за".</p>
<p>&nbsp;</p>
<p>11:48:17</p>
<p>За-71</p>
<p>Поправка не прийнята.</p>
<p>Анатолій Раханський, 40 поправка, ми її голосували щойно. Ви наполягаєте, так?</p>
<p>&nbsp;</p>
<p>МОРОЗ О.О. Ні, ні.</p>
<p>&nbsp;</p>
<p>ГОЛОВА. 41-а, не наполягають. 42-а, Анатолій Матвієнко. Мікрофон, будь ласка.</p>
<p>&nbsp;</p>
<p>11:48:31</p>
<p>МАТВІЄНКО А.С.</p>
<p>Шановні колеги, я хочу вам нагадати, що порушення статті будь-якої Конституції цим законом ставить під загрозу взагалі того, що цей законопроект буде хоч би один раз працювати. А тому я звертаю вашу увагу на статтю 140, частину четверту, де органи місцевого самоврядування, що представляють спільні інтереси територіальних громад сіл, селищ та міст, є районні та обласні ради. І тому не може такого бути, що будь-яка територіальна громада не мала представництва в районній раді. Це є порушення Конституції, це має бути гарантовано, а не просто випадково.</p>
<p>І тому ми маємо обов'язково це гарантувати, а тому пропозиція за змішаною системою, яка гарантує представництво кожної громади в раді і за пропорційну, яка розвиває партійне структурування. Олександр Олександрович, ну я вас благаю, ну дослухаємся до того, щоб не поставити під загрозу існування цього закону взагалі. Прошу підтримати.</p>
<p>&nbsp;</p>
<p>МОРОЗ О.О. Я теж прошу підтримати. Я голосую за вашу пропозицію, мого голосу, видно, мало. Але, тим не менше, я звертаюся до всіх, будь ласка, підтримати цю пропозицію.</p>
<p>&nbsp;</p>
<p>ГОЛОВА. Ставиться на голосування поправка 42 Анатолія Матвієнка, сторінка дев'ята і десята.</p>
<p>&nbsp;</p>
<p>11:50:08</p>
<p>За-84</p>
<p>Не прийнято.</p>
<p>Так, 43 поправка. Соболєв, будь ласка.</p>
<p>&nbsp;</p>
<p>11:50:21</p>
<p>СОБОЛЄВ С.В.</p>
<p>Соболєв, фракція "Наша Україна", блок Віктор Ющенка.</p>
<p>Шановні колеги, наша поправка полягає в тому, ми декілька разів розглядали подібні поправки, але вона саме пробує внормувати систему. Яким чином відбуваються вибори за пропорційною системою. Ми пропонуємо, щоб потім не було двозначного співтлумачення, розміру тієї території,&nbsp; на якій відбуваються ці вибори, записати це чітко, щоб ця територія співпадала з багатомандатним округом. З чим це пов'язано? Оскільки, наприклад, поправки Матвієнка стосувалися того, що територія міста може не співпадати з територією реальною, яка зараз виділена по землях безпосередньо під цей&nbsp; населений пункт, частина наших громадян не зможе голосувати під час виборів. Саме тому наша пропозиція полягає у тому, щоб не було двозначності у тлумаченнях, хто ж має право голосувати на території того чи іншого міста, це віднести до території саме округу. Дякую.</p>
<p>&nbsp;</p>
<p>МОРОЗ О.О. Я міг би не коментувати цей пункт. Але справа у тому, що у правій колонці п'ятий пункт викладений повністю в редакції Сергія Владиславовича і Миколи Дмитровича, за винятком слів "від організацій політичних партій, виборчих блоків, організацій&nbsp; політичних партій, які вони вилучають". Я ще раз повторюю, було б розумніше так написати один раз і не повертатися кожного разу з&nbsp; голосуванням по цьому пункту. А мова про межі у багатомандатному виборчому окрузі, межі якого збігаються з межами відповідного району, так як він&nbsp; пропонує, так і тут пропонується. Тому, будь ласка, ставте на голосування, я підтримую цю пропозицію. Одначе, її треба голосувати у 34-й статті, у 34-й поправці.</p>
<p>&nbsp;</p>
<p>Засідання веде МАРТИНЮК А.І.</p>
<p>&nbsp;</p>
<p>ГОЛОВУЮЧИЙ. Ставиться на голосування 43 поправка Катеринчука, Соболєва.</p>
<p>&nbsp;</p>
<p>11:52:29</p>
<p>За-61</p>
<p>Не підтримано.</p>
<p>44-та Матвієнко Анатолій. Будь ласка, мікрофон.</p>
<p>&nbsp;</p>
<p>11:52:38</p>
<p>МАТВІЄНКО А.С.</p>
<p>Шановні колеги, особливо Олександр Олександрович, я хочу, щоб ви підтвердили, що я жодної поправки, яка не проголосована, не повторюю, бо тут&nbsp; було звинувачення, що я повторюю. Моя поправка 440-та стосується обласних рад. Та сама стаття 140 Конституції говорить про гарантію спільних інтересів територіальних громад. А тому ми вважаємо, що найкраще це було б це дати, дійсно, змішану систему формування рад обласного рівня, де було б гарантовано підставлена відповідній адміністративній одиниці, які складають таку одиницю, як область.</p>
<p>Ще раз звертаюся до здорового глузду, друзі, ми ставимо під сумнів дію цього закону. Не порушуємо Конституцію, бо це провокує будь-кого відмінити цей закон, як тільки проголосують зміни до Конституції. Я ще раз прошу поставити на голосування, проголосувати і підтримати змішану систему формування обласних рад.</p>
<p>&nbsp;</p>
<p>МОРОЗ О.О.Я не коментую, він має рацію, хоча вихід можна знайти і у цьому випадку.</p>
<p>&nbsp;</p>
<p>ГОЛОВУЮЧИЙ. Голосується 44 поправка Матвієнка Анатолія.</p>
<p>&nbsp;</p>
<p>11:54:14</p>
<p>За-64</p>
<p>Не підтримано.</p>
<p>45-та, Катеринчук, будь ласка.</p>
<p>&nbsp;</p>
<p>11:54:25</p>
<p>КАТЕРИНЧУК М.Д.Фракція "Наша Україна".</p>
<p>В законопроект покладена ідея, згідно з якою депутати районних та обласних рад, мають обиратися виборцями відповідно районів та областей на загальних виборах у багатомандатних округах, межі яких збігаються з межами районів, областей. І це, на наш погляд, можливо розглядати лише за умовою внесення змін до Конституції статті 140.</p>
<p>Тому сама ідея потребує певного втілення через зміни до Конституції. Я все ж таки повертаюсь до змісту поправки, яку ми вже четвертий раз ставимо на голосування і доповідач, Олександр Мороз, не ставить, що ця поправка буде, скажімо, обтяжувати цей законопроект чимось зайвим, вона тільки уточнить.</p>
<p>Тому і прохання до Адама Івановича. Олександра Олександровича поки що більшість не слухається, дайте, будь ласка, щоб ми проголосували і ми зняли по цьому питанню і наступні наші поправки, і не затягували час. Будь ласка, давайте проголосуємо це.</p>
<p>&nbsp;</p>
<p>МОРОЗ О.О.За змістом ця поправка врахована, за формою вона потребує уточнення редакційного.</p>
<p>Тому або зараз, щоб зняти потім коментарі з поправок відповідного змісту, або в кінці, голосуючи за весь текст закону, ми повернемося до 34-ї поправки і зобов'яжемо потім юридично відредагувати цей закон, вилучивши зайвий раз фрази: "від організацій, політичних партій, виборчих блоків, організацій політичних партій". І тим самим полегшити конструкцію і посприяти поліпшенню юридичної техніки щодо цього закону.</p>
<p>&nbsp;</p>
<p>ГОЛОВУЮЧИЙ. Було звернення Миколи Дмитровича і до мене. Я підтверджую, що на засіданні ТСК ця проблема досить довго дискутувалася. Рішення більшістю прийнято таке, яке записано в порівняльній таблиці.</p>
<p>Ставиться на голосування 45-та поправка: Катеринчук, Соболєв.</p>
<p>&nbsp;</p>
<p>11:56:34</p>
<p>За-50</p>
<p>Поправка відхилена.</p>
<p>Миримський, 46-та, не наполягає?</p>
<p>&nbsp;</p>
<p>МОРОЗ О.О. Ні, не наполягає.</p>
<p>&nbsp;</p>
<p>ГОЛОВУЮЧИЙ. Іванов, 47-ма, домовились.</p>
<p>Раханський, 48-ма. Будь ласка. Миримський? Будь ласка, Миримський, 46-та.</p>
<p>&nbsp;</p>
<p>11:56:54</p>
<p>МИРИМСЬКИЙ Л.Ю.</p>
<p>Я прошу, суть поправки заключается в том, чтобы выборы в Верховную Раду Автономной Республики Крым проводятся за смешанной системой. Я вижу, что никто ничего не слушает: каждый занимается своим. Но, тем не менее, я прошу поддержать эту поправку.</p>
<p>&nbsp;</p>
<p>МОРОЗ О.О. Будь ласка, нехай голосуванням сесійний зал визначиться.</p>
<p>&nbsp;</p>
<p>ГОЛОВУЮЧИЙ. Ставиться на голосування 46-та поправка Миримського. Прошу визначатись.</p>
<p>&nbsp;</p>
<p>&nbsp;11:57:37</p>
<p>За-47</p>
<p>Не підтримана.</p>
<p>48-ма поправка. Раханського мікрофон, будь ласка.</p>
<p>&nbsp;</p>
<p>МОРОЗ О.О. Він вже зняв її. Він зняв.</p>
<p>&nbsp;</p>
<p>11:57:50</p>
<p>РАХАНСЬКИЙ А.В.</p>
<p>Шановний Олександр Олександрович. Я хочу ще раз застережити вас і всіх інших. Ви приймали, якраз головували, коли приймалася Конституція Автономної Республіки Крим. Вона важко приймалась. І не всім подобається, що сьогодні є Автономна Республіка мабуть, але вона вже сталася. Тому я хотів би зауважити вам, що ми грубо порушимо статті&nbsp; розділів 10 та 11 Конституції України та Конституції Автономної Республіки Крим, законів України, що її затверджує, поскільки відміняється по суті надані єдиній у нас Автономії гарантії, а статус Верховної Ради Криму зводиться до статусу&nbsp; місцевої ради. Давайте ми все-таки вилучимо і винесемо законом окремим щодо виборів до Верховної Ради Автономної Республіки Крим. Або потім ми дійдемо до того, що нас будуть поправляти але буде пізно. Дякую за увагу.</p>
<p>&nbsp;</p>
<p>МОРОЗ О.О. Статус Автономної Республіки Крим визначається Конституцією Автономної Республіки Крим, а не законом про вибори. Тому я вважаю, що застереження, яке робить депутат Раханський, не обгрунтоване юридично в правовому відношенні. Ми жодних посягань на права Автономії не робимо. Ми уніфіковуємо виборчу систему для держави в Україні і вважаю, що це цілком переконливо робиться, ще раз повторюючи, не утискуючи&nbsp; жодні права Автономної Республіки Крим.</p>
<p>&nbsp;</p>
<p>ГОЛОВУЮЧИЙ. Наполягаєте на голосуванні? Ну шановні колеги, давайте ще раз проголосуємо, але ми вже 10-ий раз ставимо подібну проблему. Ставиться на голосування 48 поправка Раханського.</p>
<p>&nbsp;</p>
<p>11:59:55</p>
<p>За-33</p>
<p>Поправка відхилена.</p>
<p>49 Матвієнко Анатолій, будь ласка.</p>
<p>&nbsp;</p>
<p>12:00:05</p>
<p>МАТВІЄНКО А.С.</p>
<p>Шановні колеги, судячи з результатів голосування по поправках, здоровий глузд в цій залі катастрофічно вщухає, і я думаю, що Олександр Олександрович ви мали б якось його попробувати реанімувати, бо ми можемо наприймати різних дурниць. Я пробую героїчно захистити Конституції і все-таки здоровий глузд може в останнє хоча б ще на рівні Автономної Республіки Крим, і місцеве самоврядування у тому числі . І звертаюся до всіх колег, давайте, якщо ми дурницю проголосували&nbsp; по всій Україні, то хоч зробимо в Автономній Республіці Крим виключення і покажемо, що у нас є демократія і прагнення зберегти місцеве самоврядування, і проголосувати в Автономній Республіці Крим вибори за змішаною системою - 50 на 50. І прошу поставити цю поправку на голосування.</p>
<p>&nbsp;</p>
<p>МОРОЗ О.О. Як і всі поправки&nbsp; Анатолія Сергійовичу,&nbsp; ця теж розумна, хоч і ті недурні, за які ми проголосували. Проте, я вважаю, що&nbsp; якщо&nbsp; говорити про змішану систему, то її краще було б застосовувати до районної ради, а не до Верховної Ради автономії, і ви з тим&nbsp; згодні. Проте, якщо&nbsp; депутати підтримають вашу пропозицію, давайте проголосуємо. Будь ласка.</p>
<p>&nbsp;</p>
<p>ГОЛОВУЮЧИЙ. Ставиться на голосування 49-та&nbsp; поправка Матвієнка Анатолія Сергійовича.</p>
<p>&nbsp;</p>
<p>12:01:43</p>
<p>За-61</p>
<p>50-та - Катеринчук, Соболєв. Не наполягають? Перерва була ж вже.</p>
<p>52-га. Отрощенко.</p>
<p>50-та. Катеринчук, будь ласка.</p>
<p>&nbsp;</p>
<p>12:02:09</p>
<p>КАТЕРИНЧУК М.Д.</p>
<p>Шановні народні депутати! Зміст цієї поправки збігається зі змістом&nbsp; тої поправки, яку ви не проголосували, тобто 34-ї. І ми цілком погоджуємося з тим, що Олександр Олександрович&nbsp; запропонував. І я думаю, що ми вийдемо на якесь консенсусне рішення.</p>
<p>Але все ж таки я хотів би задати питання&nbsp; от такого чину. Як ви вбачаєте, те, що передали функції багатьох комітетів. профільних комітетів, де є фахівці з питань самоврядування, які займаються цією проблемою, передачу Тимчасовій спеціальній комісії, де, на жаль, більше політичний підхід, ніж фаховий, чи не&nbsp; зашкодить це самій ідеї самоврядування через можливість обирати&nbsp; саме представників тої громади, яка&nbsp; існує і повинна виконувати ці завдання, які стоять перед самоврядуванням. І все ж таки з огляду на напрямок політичної реформи, ми ж намагаємося, Олександре Олександровичу, з вами передати, децентралізувати владу, передати її більш на міста. Яким чином ми будемо тоді забезпечувати через вибори...</p>
<p>&nbsp;</p>
<p>МОРОЗ О.О. Я відповідаю. Якщо ми відіб'ємо можливість у державних адміністрацій, які призначаються зверху, а вони призначають сьогодні ради на місцях, то це і буде та децентралізація, котра може здійснюватися шляхом застосування цього закону.</p>
<p>А відносно вашої поправки. Я теж згоден з тим, що може ми в кінці ще повернемося до 34 поправки. Дякую.</p>
<p>&nbsp;</p>
<p>ГОЛОВУЮЧИЙ. Ставиться на голосування 50 поправка. Катеринчук, Соболєв.</p>
<p>&nbsp;</p>
<p>12:04:00</p>
<p>За-25</p>
<p>Видно вже втомилися. Оголошується перерва до 12.30.</p>
<br clear=all>

<p align=center>ПІСЛЯ&nbsp; ПЕРЕРВИ</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, продовжуємо наше засідання.</p>
<p>Ми зупинилися на 50-й пропозиції. Так, 51. Не наполягають.&nbsp; 52-га&nbsp; Антрощенко.. Не наполягає. 53-тя, Гірник. Будь ласка, мікрофон.</p>
<p>&nbsp;</p>
<p>МОРОЗ О.О. Це вже голосувалося.</p>
<p>&nbsp;</p>
<p>ГОЛОВУЮЧИЙ. 51-ша, не наполягають.</p>
<p>&nbsp;</p>
<p>12:33:30</p>
<p>ГІРНИК Є.О.</p>
<p>Шановні&nbsp; депутати, шановний Олександре Олександровичу.</p>
<p>Я прошу звернути увагу на результати соціологічних опитувань. Як 70 відсотків&nbsp; населення хоче обирати Президента, так само&nbsp; приблизно та сама кількість хоче обирати своїх районних і обласних голів. І про це прекрасно знають депутати, особливо мажоритарники. Я розумію, що тут мало здорового глузду і мало депутатів у цьому залі і надії на&nbsp; успіх дуже малі. Але все-таки, прислухавшись до здорового&nbsp; глузду,&nbsp; можливо щось і вийде, тому що така практика мала у нас місце. Я не згоден, що треба спочатку міняти Закон про місцеве самоврядування, можна почати і з цього закону, а можна, не гнати коней і все законодавство змінити таким чином, щоб вийшла нормальна система місцевого самоврядування. тому я все-таки наполягаю на прийнятті цієї поправки.</p>
<p>&nbsp;</p>
<p>МОРОЗ О.О. Справді, люди хочуть, але обирати не обласних&nbsp; і районних голів, а голів адміністрацій, ви далі не продовжили, тобто районне і обласне керівництво. Але те і інше - це втручання у Конституцію. Давайте змінимо Конституцію, а потім будемо приймати закон. Ну, ми вже декілька&nbsp; модифікацій голосували такої статті. Наполягаєте на голосуванні?</p>
<p>Ставлю на голосування 53-тю поправку Гірника. Будь ласка, визначаємося.</p>
<p>&nbsp;</p>
<p>12:35:07</p>
<p>За-50</p>
<p>Не підтримана.</p>
<p>54-та, Катеринчук, Соболєв не напол...</p>
<p>&nbsp;</p>
<p>МОРОЗ О.О. Це теж голосувалося.</p>
<p>&nbsp;</p>
<p>ГОЛОВУЮЧИЙ. Це теж&nbsp; голосувалося Микола Дмитрович. 54-та. Не наполягаєте? Катеринчука мікрофон.</p>
<p>&nbsp;</p>
<p>12:35:24</p>
<p>КАТЕРИНЧУК М.Д.</p>
<p>Шановні народні депутати, шановний народ України! Микола Катеринчук, фракція "Наша Україна". У пункті восьмому статті другої словосполучення "відносної більшості" я пропоную замінити словосполученням "абсолютної більшості". Чому?</p>
<p>Розробники проекту пропонують обирати голову села або міста шляхом системи відносної більшості. Однак сільський, селищний, міський голова є представником інтересів всієї громади. Якщо залишити систему відносної більшості, то може трапитися ситуація, коли сільський або міський голова буде представляти інтереси п'ять або десяти відсотків виборців. При системі відносної більшості головним критерієм виграшу не завоювати довіру виборців, а випередити конкурента. Вибори за системою абсолютної більшості є, я розумію, технічно складнішими. Можуть знадобитися два тури. Однак, система виборів гарантує, що село або місто очолить людина, що дійсно заслуговує на довіру членів громади. І це є співзвучністю напрямку проведення і політичної реформи.</p>
<p>&nbsp;</p>
<p>МОРОЗ О.О. Тимчасова комісія керувалася у даному випадку, що вісім років тому ми відмовилися від принципу абсолютної більшості, оскільки через це не було обрано багато, чимало рад і керівників відповідного рівня. А потім людина, громадянин бере участь&nbsp; у виборах трьома способами - голосує "за", голосує "проти" або утримується чи не бере участь у голосуванні. Тим не менше це його ставлення до самого процесу. І якщо взяли участь у голосуванні і проголосували за людину більшість із тих, що взяли участь у голосуванні, цього достатньо, щоб визначитися щодо симпатії і волевиявлення на місцевому територіальному рівні.</p>
<p>&nbsp;</p>
<p>ГОЛОВУЮЧИЙ. Миколо Дмитровичу, 51-ша поправка моя точно така, але я не наполягаю, давайте і ви не наполягайте. Не наполягаєте на голосуванні?&nbsp; Голосуємо 54 поправку Катеринчука.</p>
<p>&nbsp;</p>
<p>12:37:48</p>
<p>За-47</p>
<p>Не підтримана.</p>
<p>Гладкіх, 55-та поправка.</p>
<p>&nbsp;</p>
<p>МОРОЗ О.О. Не наполягає.</p>
<p>&nbsp;</p>
<p>ГОЛОВУЮЧИЙ. Не наполягає. Там поправка на поправку. Будь ласка, Кармазіна мікрофон ввімкніть. Поки що 55-а.</p>
<p>&nbsp;</p>
<p>12:38:08</p>
<p>КАРМАЗІН Ю.А.</p>
<p>Юрій Кармазін, Партія захисників вітчизни, "Солідарність" виборчого блоку Віктора Ющенка "Наша Україна".</p>
<p>Шановні народні депутати! Я скористався своїм правом внести поправку до поправки, оскільки в статтю третю частину першу в першому читанні було проголосовано, що право голосу на місцевих виборах мають громадяни - члени відповідної територіальної громади, яким виповнилось 18 років та які на день уточнення списків зареєстровані на відповідній територіальній одиниці.</p>
<p>Тепер ТСК поміняло це і записало - "які постійно проживають на території Автономної Республіки Крим".</p>
<p>Я пропоную або щоб проголосували за те, що пропонує ТСК, або пропоную повернутись до старої редакції, тому що можна бути по такій редакції зареєстрованим в Києві і постійно проживати чи в Бердичеві, чи в Жмеринці, де завгодно, і це дає можливості для фальшування виборів і для недвозначного тлумачення. Тому я прошу, щоб зали...</p>
<p>&nbsp;</p>
<p>МОРОЗ О.О. Шановний Юрій Анатолійович, Тимчасова спеціальна комісія, розглядаючи цю пропозицію, підтримала її повністю, і в правій колонці у вас є той текст, який відредагований вчора Тимчасовою спеціальною комісією. І в додатку, котрий ви теж одержали, це записано саме так, як ви пропонуєте. У вас на руках оця поправка.</p>
<p>&nbsp;</p>
<p>ГОЛОВУЮЧИЙ. Так, будь ласка, 59 поправка. 56-а не ваша, і вона врахована. Ви до неї не маєте ніякого відношення. 59-а. Так, Гладій, будь ласка. Не наполягає. 61-а. Катеринчук, будь ласка. Катеринчук, будь ласка, 61-а.</p>
<p>&nbsp;</p>
<p>12:40:04</p>
<p>КАТЕРИНЧУК М.Д.</p>
<p>Шановні народні депутати! По-перше, там ще 60 поправка, он люди кричать. Але я думаю, що ми неї повернемося після розгляду 61 поправки. Право голосу на місцевих виборах, там дійсно написано, мають які громадяни України, члени відповідної територіальної громади, яким на день виборів виповнюється 18 років та які на день уточнення списків виборців зареєстровані на відповідній територіальній дільниці. Люди пообмежені в право здатності, в тому числі психічно хворі люди, захворювання алкоголічного напрямку чи наркоманії, не мають права брати участь у місцевих виборах.</p>
<p>Тому є прохання, саме включити питання відносно які не обмежені в правоздатності. Я розумію, що це може бути не зовсім коректно по відношенню до Конституції, тому що це норма вже в тому вигляді врегульована. Але все ж таки наполягаю, щоб це поставили на голосування.</p>
<p>&nbsp;</p>
<p>МОРОЗ О.О.61 стаття. Будь ласка! Вона врахована по суті.</p>
<p>&nbsp;</p>
<p>ГОЛОВУЮЧИЙ.Так, Катеринчук наполягає? Будь ласка, 61-а Катеринчука і Соболєва. Правка ставиться на голосування.</p>
<p>&nbsp;</p>
<p>12:41:38</p>
<p>За-34</p>
<p>Не підтримано.</p>
<p>Так, Гірник наполягає на 60-й, що вона врахована частково. Будь ласка!</p>
<p>&nbsp;</p>
<p>12:41:51</p>
<p>ГІРНИК Є.О.Шановні депутати! Шановний Олександре Олександровичу, там написано, що враховано частково, але редакція, яка передбачає, що ніби-то вона врахована частково, не дає чіткої відповіді на запитання про роль військовослужбовців строкової служби. Тут написано: "які не є членами відповідних територіальних громад, не беруть участь у місцевих виборах". Так от постає питання. На території військової частини, військовослужбовці цієї частини є членами територіальної громади чи ні? Якщо вони є, тоді все нормально. Оце формулювання мене якось не задовольняє, мені здається, що потребує уточнення. Через те, я б все-таки вважав, що краще і більш відповідає Конституції, вилучити цю статтю.</p>
<p>&nbsp;</p>
<p>МОРОЗ О.О.Вчора, під час дискусії, на Тимчасовій Спеціальній Комісії з цього приводу і з приводу ув'язнених, Тимчасова Спеціальна Комісія визначилась, що записати потрібно військовослужбовці строкової служби не беруть участь у місцевих виборах. І крапку на цьому поставити. Так само, як і ув'язнені не беруть. А в інших статтях - там є роз'яснення, хто відноситься до територіальної громади.</p>
<p>Тому я вважаю, що це ми повинні проголосувати окремо. Але коли дійдемо до пропозицій, які, ну, просто відображені і в додатковому матеріалі, котрий вам розданий.</p>
<p>&nbsp;</p>
<p>ГОЛОВУЮЧИЙ. Дійсно, шановні колеги, давайте підтримаємо пропозицію ТСК, те, що говорить&nbsp; Олександр Олександрович. Вчора ми досить детально дискутували ті проблеми: хто має право в яких виборах брати участь. І коли ми в прикінці будемо голосувати, там чітко виписані ці положення, і ми якраз їх і проголосуємо. Тут давайте не будемо забирати часу.&nbsp; Дякую.</p>
<p>Будь ласка, Бондаренко, 62-га. Будь ласка, мікрофон.</p>
<p>&nbsp;</p>
<p>12:43:53</p>
<p>БОНДАРЕНКО В.Д.</p>
<p>Шановний Олександре Олександровичу, я просто тут хотів деякі правки внести такого, філологічного порядку.</p>
<p>Ну, розумієте, от фраза: "Списки виборців, зареєстровані на відповідній територіальній одиниці". Ну, "на відповідній території", або "на адміністративній території", ну, не на одиниці реєструються списки. Оце слово "одиниця" воно ріже слух. Мені здається, треба поправити редакційно.</p>
<p>&nbsp;</p>
<p>МОРОЗ О.О. Вона і поправлена. Подивіться у правій колонці: немає "територіальної одиниці".</p>
<p>&nbsp;</p>
<p>БОНДАРЕНКО В.Д. Є.</p>
<p>&nbsp;</p>
<p>МОРОЗ О.О. Це одне.</p>
<p>А, по-друге, ще є деталь така. Я прошу вас: будьте уважні! В першій частині, ще раз повторюю, статті три у лівій колонці було написано: "територіальні одиниці". У правій колонці цього немає. А, крім того, і це зауваження Юрія Анатолійовича, майте на увазі, що в додатку, який є у вас на руках і за який ми проголосуємо, там написано крім того: "належність громадянина до відповідної територіальної громади визначається його місцем проживання на її території, визначеним згідно Закону України "Про свободу пересування та вільний вибір місця проживання". Це торкається і питання про реєстрацію.</p>
<p>Тому я думаю, що це все цілком вмонтовується в чинне законодавство.</p>
<p>&nbsp;</p>
<p>ГОЛОВУЮЧИЙ. Бондаренко, наполягаєте на голосуванні?</p>
<p>Голосуємо, 62-га поправка Бондаренка.</p>
<p>&nbsp;</p>
<p>12:45:40</p>
<p>За-70</p>
<p>Поправка відхилена.</p>
<p>Костинюк, 70-та, наполягає? Костинюк, будь ласка,&nbsp; мікрофон Костинюка.</p>
<p>&nbsp;</p>
<p>12:45:56</p>
<p>КОСТИНЮК Б.І.</p>
<p>Я буду наполягати га 70-ій поправці, бо тут йдеться&nbsp; про те, щоб доповнити частину другу статті 3-ї про те, що свідоцтво про народження на&nbsp; території виборчого округу теж дає право поряд з іншими документами&nbsp; право обирати.</p>
<p>Але я хотів би. Шановний Адаме Івановичу!&nbsp; Прошу уваги! Я би хотів , щоб ми повернулися зараз до поправки 56-ї, 57-ї. Вони є враховані&nbsp; ТСК, але згідно&nbsp; з Регламентом&nbsp; депутат має право&nbsp; заперечити цю поправку. Справа у тому, вони є однакові, тому я одночасно про дві буду говорити. Тут йдеться&nbsp; про те, що право голосу на виборах депутатів&nbsp; Верховної Ради Автономної Республіки Крим мають&nbsp; громадяни України, які&nbsp; постійно&nbsp; проживають на території Автономної Республіки Крим. Я думаю не треба вип'ячувати і достатньо викладено&nbsp; у тексті, і це нормально, я пропоную, щоб ми саме 56-ту і 57-му поправку&nbsp; поставили на голосування.</p>
<p>&nbsp;</p>
<p>МОРОЗ О.О. Я ще раз повторюю,&nbsp; що у додатку, який у вас є на руках,&nbsp; слово&nbsp; "постійно" немає. І ваш аргумент врахований, він вчора&nbsp; дискутувався на тимчасовій комісії, врахований повністю, повертатися до цього немає потреби.</p>
<p>&nbsp;</p>
<p>ГОЛОВУЮЧИЙ. Шановні колеги! Я ще раз нагадую те, що говорив співголова Тимчасової спеціальної комісії, що підтвердять, я зараз дам по 64-ій поправці Ключковському, що підтвердить Ключковський. Вчора ці питання проблеми, хто має право брати участь у тих чи інших виборах, досить детально обговорювалося. І сьогодні&nbsp; прикінцево ми будемо виносити на ваш розсуд ці пропозиції, ми їх проголосуємо і підтвердимо.</p>
<p>Будь ласка, по 64 поправці Ключковському слово.</p>
<p>&nbsp;</p>
<p>12:47:54</p>
<p>КЛЮЧКОВСЬКИЙ Ю.Б.</p>
<p>Юрій Ключковський, "Наша Україна", Народний рух України.</p>
<p>Ну, дійсно, якось незакінчена справа з попередньою поправкою колеги Костинюка, але я вже скористаюся наданою можливістю. Йде мова про поправку 64, яка стосується другого абзацу на 13 сторінці про військовослужбовців строкової служби.</p>
<p>Вчора Тимчасова спеціальна комісія прийняла рішення виключити цей абзац, однак в документі, який сьогодні розданий про це немає нічого. Тому я все-таки просив би, щоб&nbsp; зараз було рішення прийняте і про військовослужбовців строкової служби ця поправка була виключена.</p>
<p>&nbsp;</p>
<p>МОРОЗ О.О. Ми власне голосували, якщо я не помиляюся, вчора про те, щоб записати тут так: військовослужбовці строкової служби не беруть участь у місцевих виборах, тому так треба проголосувати. Я згоден з вами. І тому є пропозиція або ми зараз проголосуємо те, що пропонує Юрій Богданович, а я тільки що прочитав, або в кінці остаточно ще, редагуючи, даючи доручення передавання закону проголосуємо цю норму.</p>
<p>Я пропонував би, щоб зараз всі підтримали, запис такий, припис такий: "Військовослужбовці строкової служби не беруть участь у місцевих виборах". Я просив би підтримайте голосуванням цю пропозицію.</p>
<p>&nbsp;</p>
<p>ГОЛОВУЮЧИЙ. Ставиться на голосування пропозиція.</p>
<p>&nbsp;</p>
<p>МОРОЗ О.О. Я прошу підтримати, всі фракції, цю пропозицію.&nbsp; Вона слушна, вона необхідна.</p>
<p>&nbsp;</p>
<p>ГОЛОВУЮЧИЙ. Голосуємо.</p>
<p>&nbsp;</p>
<p>12:49:35</p>
<p>За-151</p>
<p>&nbsp;</p>
<p>МОРОЗ О.О. Мені здається, тут була просто неуважність проявлена, треба проголосувати ще раз це питання.</p>
<p>&nbsp;</p>
<p>ГОЛОВУЮЧИЙ. Шановні колеги! Шановні колеги! Візьміть 64 поправку, вона зараз звучить так: військовослужбовці строкової служби, які не є членами відповідних територіальних громад, не беруть участі у місцевих виборах. Пропонується записати простіше: військовослужбовці не беруть... строкової служби не беруть участі у місцевих виборах. Прошу підтримати. Голосуємо.</p>
<p>&nbsp;</p>
<p>12:50:25</p>
<p>За-229</p>
<p>Поправка прийнята.</p>
<p>Я ставлю на голосування 70-ту правку Костенюка. Будь ласка, визначаємося.</p>
<p>&nbsp;</p>
<p>12:50:50</p>
<p>За-74</p>
<p>74-та. Справа у тому, ще раз повторюю, що ми в кінці повернемося до тих, хто має право голосу, і тут те саме по Криму. Ми прикінцево будемо голосувати всі ці правки, про що говорив Олександр Олександрович.</p>
<p>Гладких, 71-ша. Не наполягає.</p>
<p>Пєхота, 73-тя. Не наполягає.</p>
<p>Отрощенко, 74-та. Не наполягає.</p>
<p>Костинюк, 75-та, будь ласка.</p>
<p>&nbsp;</p>
<p>12:51:31</p>
<p>КОСТИНЮК Б.І.</p>
<p>75-та поправка стосується, що членство громадянина у відповідній територіальній громаді визначається його постійним місцем проживання на її території. Я пропоную додати: не менше, як за три місяці до виборів. Ми таким чином мали б унеможливити всілякі брудні технології і таким чином є така просьба, щоб цю поправку підтримати.</p>
<p>Але крім того, Адам Іванович, я пропонував поставити на голосування 56-ту, 57-му поправки. Я буду наполягати, аби ви це зробили зараз. Дякую.</p>
<p>&nbsp;</p>
<p>МОРОЗ О.О. Відносно останньої поправки Костинюка 75-ї щодо визначення, що&nbsp; членство громадянина відповідних територіальних громад і визначаються його місцем проживання на її території не менше трьох місяців - це втручання в прерогативу Закону про свободу пересування та вільний вибір місця, проживання в Україні, відсилку на який ми робимо у цьому законі.</p>
<p>Тому я вважаю, і комісія вважала, що дублювати інший закон, тим більше влаштовувати конкуренцію різних законів не можна.</p>
<p>&nbsp;</p>
<p>ГОЛОВУЮЧИЙ. 75-та правка народного депутата Костинюка ставиться на голосування.</p>
<p>&nbsp;</p>
<p>12:53:03</p>
<p>За-72</p>
<p>Відхилено.</p>
<p>76-та, Гірник. Будь ласка.</p>
<p>&nbsp;</p>
<p>МОРОЗ О.О. Це теж є, визначено, тільки що я назвав ще раз Законом про пересування та вільний вибір місця проживання в Україні. Голосувати тут немає потреби.</p>
<p>&nbsp;</p>
<p>ГОЛОВУЮЧИЙ. Будь ласка, мікрофон Гірника.</p>
<p>&nbsp;</p>
<p>&nbsp;12:53:24</p>
<p>ГІРНИК Є.О.</p>
<p>Олександре Олександровичу, я не розумію мотивів в принципі, тому що поправка носить чисто технічний характер. До місцевих виборів ще, як мінімум, два роки. Реєстрація у нас прийнята, і це можна буде здійснити, мотивація і посилання в установленому законом порядку. Чисто технічна правка, яка дає можливість краще уточнити списки. Я не бачу мотивації відхилення.</p>
<p>&nbsp;</p>
<p>МОРОЗ О.О. Немає заперечень, можна і так записати. Але тоді кожну норму треба закінчити словами "в установленому законом порядку".</p>
<p>&nbsp;</p>
<p>ГОЛОВУЮЧИЙ. Будь ласка, 76-та правка народного депутата Гірника ставиться на голосування.</p>
<p>&nbsp;</p>
<p>12:54:19</p>
<p>За-87</p>
<p>Не підтримана.</p>
<p>По 77-й Катеринчук, будь ласка. 77-ма, але вона врахована по суті.</p>
<p>&nbsp;</p>
<p>12:54:31</p>
<p>КАТЕРИНЧУК М.Д.</p>
<p>Шановні народні депутати, я думаю, що більшість народних депутатів здивована рішенням, коли Тимчасова спеціальна комісія перебрала на себе функції інших комітетів. І з огляду на це я б сказав би, що над цим законопроектом працювала робоча група, працювали Головне юридичне управління, і зараз практично ми йдемо по поправкам, які могли б бути враховані, якщо було б більше часу щодо можливості розгляду цього законопроекту.</p>
<p>От зараз 77 поправка. Тут написано - враховано по суті. Я дивлюсь на, скажемо, остаточну редакцію, тут членство громадянина відповідної території в громаді визначається місцем проживання на території.</p>
<p>У мене ж пропонується поправка - визначають свою реєстрацію у відповідності до законодавства України. Це різні речі - реєстрація і місце проживання. Все ж таки ми повинні виходити з того законодавства, яке на сьогоднішній день є, і використовувати термінологію, яка дозволяє наповнити цю статтю певним змістом юридичним. Тому більш правильно було б саме "реєстрація". Я не розумію, як це...</p>
<p>&nbsp;</p>
<p>МОРОЗ О.О. Тимчасова спеціальна комісія не перебирала на себе зайві функції, вона керувалася Постановою Верховної Ради, яка відвела їй роль, і Регламентом це передбачено, головного комітету з цього питання. А ваша пропозиція по суті врахована у тому доповненні, яке є у вас на руках з відсилкою на Закон про свободу пересування та вільний вибір місця проживання, де враховується процедура реєстрації.</p>
<p>&nbsp;</p>
<p>ГОЛОВУЮЧИЙ. Не наполягає Микола Дмитрович. Так, будь ласка, Бондаренко... Голосуєм? Ну, голосуєм 77 правку Катеринчука.</p>
<p>&nbsp;</p>
<p>12:56:31</p>
<p>За-77</p>
<p>77-а набрала рівно 77 голосів. Не підтримано.</p>
<p>78-а, Бондаренко наполягаєте? Будь ласка, мікрофон.</p>
<p>&nbsp;</p>
<p>12:56:43</p>
<p>БОНДАРЕНКО В.Д.</p>
<p>В світового виборчому законодавстві, особливо в країнах з розвинутою демократією і місцевим самоврядуванням, зокрема в Швеції, виборець може брати участь у місцевих виборах як тій територіальній громаді, де він фактично проживає, так і в іншій, одній іншій територіальній громаді, де, наприклад, він має майнові інтереси, майно. І при пред'явленні свідоцтва на право власності - на житловий будинок, чи на завод, чи на земельну ділянку, тоді він не голосує там, де живе, а голосує там, де знаходиться його&nbsp; власність. Я думаю, що ми сьогодні можемо дозволити таким же чином діяти громадянам України. Тому я вносив цю поправку лише з однією метою - уніфікувати законодавство України про місцеві вибори з європейським законодавством, де така норма діє і діє досить ефективно. Тому що громадянин, котрий має майно, має немалу зацікавленість у функціонуванні місцевої ради чи місцевого виборного органу на тій території не менше, ніж там де він проживає. Дякую.</p>
<p>&nbsp;</p>
<p>МОРОЗ О.О.Комісія виходила з того, що звичайно можна й так, як у Швеції, але треба спочатку систему влади зробити, як у Швеції.</p>
<p>&nbsp;</p>
<p>ГОЛОВУЮЧИЙ. Голосується 78-а правка.</p>
<p>&nbsp;</p>
<p>МОРОЗ О.О. Я закінчу тільки думку. Але, вся справа в тому, що тоді це передбачає і долучення до тих документів, які вже передбачені під час реєстрації кандидатів, додати ще нові документи. А якщо ви на цьому наполягаєте, давайте визначимось шляхом голосування, це ускладнює певною мірою процедуру реєстрації.</p>
<p>&nbsp;</p>
<p>ГОЛОВУЮЧИЙ. Ставиться 78-а правка Бондаренка на голосування.</p>
<p>&nbsp;</p>
<p>12:58:41</p>
<p>За-64</p>
<p>Недотягнули - 64.</p>
<p>79-а. Беспалий, наполягаєте? Будь ласка, мікрофон Беспалому.</p>
<p>&nbsp;</p>
<p>12:58:53</p>
<p>БЕСПАЛИЙ Б.Я. Блок Віктора Ющенка "Наша Україна", м.Київ.</p>
<p>Шановний Олександре Олександровичу, ця поправка редакційна, але я на ній вирішив наполягати після того, як, наприклад, в Мукачево була спроба зняти на місцевих виборах кандидата за те, що він не вказав прізвище своєї шкільної вчительки чи з якихось подібних обставин.</p>
<p>Тому я вважаю, що дрібниці в виборчому законодавстві немає. Йдеться про те, що в четвертій частині передбачається, що громадяни мають право брати в інших заходах, визначені цим та іншими законами України. Цей та інші закони, визначають дуже багато різних заходів. Тому я думаю, зовсім не зайвим було б додати після слів, як я і пропоную, що вони можуть "спостерігати за проведенням виборів та інших передвиборних заходах" і далі по тексту. Тобто це одне слово, але вона, дійсно, локалізує цей закон, не робить його всепогодним. Прошу комісію з цим погодитися.</p>
<p>&nbsp;</p>
<p>МОРОЗ О.О. Я зараз не можу переконати всю комісію, хоч ваша аргументація переконлива. Бо зараз треба переконати сесійний зал.</p>
<p>А, з іншого боку, звичайно, ми можемо написати бездоганний закон. Але якщо при владі знаходяться люди, для яких закон не писаний, то воно так буває, як у Мукачево. Ось колеги-журналісти перефразували Мольєра, написавши: "Нет ничего ужаснее напасти, чем идиот, дорвавшийся до власти". Я думаю, що це відповідає суті того, що відбувається і в деяких місцях. Але в даному випадку давайте нехай підтримає сесійний зал вашу пропозицію.</p>
<p>&nbsp;</p>
<p>ГОЛОВУЮЧИЙ. Ставлю на голосування 79-ту правку народного депутата Беспалого.</p>
<p>&nbsp;</p>
<p>13:00:47</p>
<p>За-71</p>
<p>Не підтримана.</p>
<p>80-та, Чорноволенко. Не наполягає. Немає.</p>
<p>Будь ласка, мікрофон Чорноволенка.</p>
<p>&nbsp;</p>
<p>13:01:03</p>
<p>ЧОРНОВОЛЕНКО О.В.</p>
<p>Олександре Олександровичу, Адаме Івановичу, от я до вас звертаюся. Ви ж досвідчені партійні працівники. Ну, от дивіться: члени відповідної територіальної громади. А хіба осередок партійний не є фільтром? Якщо ми забезпечуємо в цьому партійному осередку тільки членів цієї громади, то це і є фільтр. Якщо ні - то ми порушуємо обидва закони: і про партії, і про вибори.</p>
<p>Друге. Ви пропонуєте забезпечити агітацію тільки членами територіальної громади. А що, голова обласної організації не може приїхати до району поагітувати за своїх кандидатів? Це ж абсурд повний!</p>
<p>І далі. Навіть спостереження ви обмежуєте членством в територіальній громаді. А як же міжнародні спостерігачі? Вони, значить, можуть, а у нас людина не може з Києва поїхати в Чернігів і бути спостерігачем в іншій громаді?</p>
<p>Я вважаю, треба прибрати: "члена відповідної територіальної громади", - бо воно завжди буде заважати нам в подальшому виконанні цього закону. Це будуть суцільні порушення.</p>
<p>&nbsp;</p>
<p>МОРОЗ О.О. Я, правда, не тільки досвідчений партійний працівник, але вже і депутат зі стажем великим. Тому можу сказати, що є резон у тому, що ви говорите, частково. Але мова йде про права тих громадян, які причетні до&nbsp; відповідної територіальної громади, інші&nbsp; суб’єкти мають&nbsp;&nbsp; право, і вони викладені пізніше. Тому, я думаю, що&nbsp; вирішити цю дискусію може тільки сесійний зал. Давайте вашу пропозиції проголосуємо.</p>
<p>&nbsp;</p>
<p>ГОЛОВУЮЧИЙ. Ставлю на голосування поправку 80-ту народного депутата Чорноволенка. Голосуємо.</p>
<p>&nbsp;</p>
<p>13:02:48</p>
<p>За-73</p>
<p>83-тя, Пєхота не наполягає.</p>
<p>Матвієнков. Зняли.</p>
<p>Пєхота, 85-та, 86-та.</p>
<p>Отрощенко, 87-ма. Не наполягає.</p>
<p>Костинюк, 88-ма. Будь ласка, мікрофон Костинюка.</p>
<p>&nbsp;</p>
<p>13:03:14</p>
<p>КОСТИНЮК Б.І.</p>
<p>Шановні народні депутати! Тут йдеться, щоби&nbsp; частину шосту статті 3-ї ( стаття говорить про те, що&nbsp; не має права голосу на місцевих виборах&nbsp; громадяни України ті, котрі&nbsp; за вироком суду перебувають у місцях позбавлення волі). Якийсь громадянин засуджений, він&nbsp; етапований в зовсім іншу територію,&nbsp; на територію зовсім іншої громади, він не може брати участь у виборах до цієї&nbsp; громади чи до села, селища, чи до районної і так далі.</p>
<p>Я хочу звернути вашу увагу,&nbsp; що&nbsp; друга частина моєї поправки стосовно&nbsp; військовослужбовців строкової служби вже була проголосована. Така сама ситуація по такому самому варіанту треба буде проголосувати за&nbsp; громадян, які за вироком суду перебувають у місцях позбавлення волі.</p>
<p>Але крім того, Адаме Івановичу, я хочу звернути вашу увагу,&nbsp; що&nbsp; ви порушили Регламент, коли не поставили на голосування 56-ту, 57-му поправку, на якій я&nbsp; наполягав. Я так підозріваю у тому,&nbsp; що ви є автор тієї поправки і не хочете...</p>
<p>&nbsp;</p>
<p>ГОЛОВУЮЧИЙ. Олександре Олександровичу, це ж у прикінцевих&nbsp; знову ж та, що вчора ми обговорювали. Враховані ці правки.</p>
<p>&nbsp;</p>
<p>МОРОЗ О.О. Тимчасова спеціальна комісія підтримує пропозицію про те, що ув'язнені не можуть брати участь у місцевих виборах, оскільки вони не є членами&nbsp; територіальної громади. Тому, я гадаю, що ми це&nbsp; загалом навіть як норму не стосовно нинішньої конкретної редакції, конкретного пункту законопроекту, а в принципі .... проголосувати. Я просив би, аби ви закликали всіх депутатів проголосувати про те, що ув'язнені не можуть брати участь у виборах до місцевих органів влади.</p>
<p>&nbsp;</p>
<p>ГОЛОВУЮЧИЙ. А вона є в цьому, що ми доповнили вчора?</p>
<p>&nbsp;</p>
<p>МОРОЗ О.О. Та є.</p>
<p>&nbsp;</p>
<p>ГОЛОВУЮЧИЙ. Ну, тоді ми будемо голосувати і врахуємо.</p>
<p>&nbsp;</p>
<p>МОРОЗ О.О. Давайте зараз проголосуємо, щоб не сумніватися. Давайте ще раз проголосуємо.</p>
<p>&nbsp;</p>
<p>ГОЛОВУЮЧИЙ. Давайте зараз проголосуємо, але ще раз повторюю, шановні колеги, ми вже з вами щодо військовослужбовців визначилися, тепер іде та ж сама мова про те, що не мають права брати участь в місцевих виборах ті, хто позбавлений волі. Я прошу підтримати цю поправку. Прошу голосувати. 88 поправка - за.</p>
<p>&nbsp;</p>
<p>МОРОЗ О.О. Підтримайте, будь ласка.</p>
<p>&nbsp;</p>
<p>13:05:54</p>
<p>За-311</p>
<p>ГОЛОВУЮЧИЙ. Поправка Костинюка прийнята. Так, що більше мене не критикуйте. Так, Бондаренко 89, будь ласка.</p>
<p>&nbsp;</p>
<p>13:06:10</p>
<p>БОНДАРЕНКО В.Д.</p>
<p>Володимир Бондаренко, блок Віктора Ющенка "Наша Україна".</p>
<p>Я звертаюся до вас, Олександре Олександровичу, щоб мені ви роз'яснили. Я вносив поправку про контингент військовослужбовців, котрі перебувають закордоном. Ми вже з'ясували, по строковій службі з'ясували, але там є офіцери, то вони будуть брати участь у місцевих виборах чи ні? Тому що, стосовно них, наприклад, ми не унормували. Як тим людям? Вони зможуть голосувати чи ні?</p>
<p>&nbsp;</p>
<p>МОРОЗ О.О. Якщо будуть у відпустці, то будуть, як не будуть, то не будуть.</p>
<p>&nbsp;</p>
<p>ГОЛОВУЮЧИЙ. Наполягаєте на голосуванні? Чи тут зрозуміло, буде у відпустці, буде мати право&nbsp; брати участь.</p>
<p>&nbsp;</p>
<p>МОРОЗ О.О. Офіцер, а строки...</p>
<p>&nbsp;</p>
<p>ГОЛОВУЮЧИЙ. А строкові ми вже виключили.</p>
<p>90-та. Бондаренко, будь ласка.</p>
<p>&nbsp;</p>
<p>13:07:01</p>
<p>БОНДАРЕНКО В.Д.</p>
<p>Олександре Олександровичу, знову ж тут про що іде мова. Я&nbsp; хотів би, щоб ми&nbsp; в термінології все-таки прийшли до якогось стандарту. Чи є&nbsp; вибори&nbsp; в Автономній Республіці Крим, я маю на увазі, парламенту Автономної Республіки Крим місцевими виборами? Чи ми їх кваліфікуємо як окрема позиція, а є ще місцеві вибори. У даному випадку я хотів, щоб у статті було розгорнуто, що таке місцеві вибори. Тобто замість слова "у місцевих виборах" замінити словами "у виборах депутатів Автономної Республіки Крим, сільських, селищних, міських, парламенту Автономної Республіки Крим, сільських, селищних, районних у містах рад і сільських, селищних, міських голів. Тобто перелічити, що таке оці місцеві вибори, тому що для мене, наприклад, вибори парламенту Республіки Крим не&nbsp; зовсім місцеві вибори.</p>
<p>&nbsp;</p>
<p>МОРОЗ О.О. Наскільки я пам'ятаю, можливо, я не точний, ви мене поправите, Конституція України слово "парламент" застосовує один&nbsp; раз, тільки до Верховної Ради України. До Верховної Ради Криму слово "парламент" не застосовується. Тому вибори&nbsp; є до Верховної Ради України, а інші вибори є місцеві з усією повагою і до Верховної Ради Автономії, тим паче, що ми тут не говоримо про статус Верховної Ради і Автономії, ми говоримо про процедуру формування органів влади, місцевих органів влади.</p>
<p>&nbsp;</p>
<p>ГОЛОВУЮЧИЙ. Наполягаєте на голосуванні? Будь ласка, 90-та поправка Бондаренка ставиться на голосування.</p>
<p>&nbsp;</p>
<p>13:08:48</p>
<p>За-81</p>
<p>Поправка відхилена.</p>
<p>92-га, Гладій. Не наполягає.</p>
<p>93-тя, Алексєєв. Не наполягає.</p>
<p>Поліщук, 94-та, Кирило. Будь ласка, мікрофон Поліщука.</p>
<p>&nbsp;</p>
<p>13:09:07</p>
<p>ПОЛІЩУК К.А.</p>
<p>Кирило Поліщук, Християнсько-демократична партія, фракція регіонів.</p>
<p>Більшість моїх поправок врахована. А те, що відхилено, я не заперечую. Тому прошу далі не розглядати. Дякую.</p>
<p>&nbsp;</p>
<p>ГОЛОВУЮЧИЙ. Дякую вам. Матвієнков, те саме. 99-та Бондаренка. Наполягаєте? Будь ласка, мікрофон Бондаренка. Бондаренко, а потім я повернуся до Соболєва.</p>
<p>&nbsp;</p>
<p>13:09:32</p>
<p>БОНДАРЕНКО В.Д.</p>
<p>Я якраз хотів цією поправкою законодавство закріпити право громадянина не брати участь у виборах. Адже нам відомі випадки, коли місцеві органи виконавчої влади змушували певними методами і підкупу, і просто примусу, я би сказав, навіть залякуванням людей брати участь у місцевих виборах. Громадянин повинен мати законом закріплене право брати участь у виборах або не брати участь у виборах. Це у нас у цьому проекті відсутнє. Тому якраз вношу цю правку з єдиною метою - захистити громадян від можливого тиску виконавчих органів, котрі іноді заганяють строєм людей на ці вибори.</p>
<p>&nbsp;</p>
<p>ГОЛОВУЮЧИЙ. Ставимо 99-ту правку Бондаренка на голосування.</p>
<p>&nbsp;</p>
<p>13:10:54</p>
<p>За-75</p>
<p>Не враховано, відхилено.</p>
<p>97-ма правка. Наполягає. Зараз, зараз. 97-ма, Катеринчук, Соболєв, врахована частково. Хто з вас? Соболєв, будь ласка.</p>
<p>&nbsp;</p>
<p>13:11:07</p>
<p>СОБОЛЄВ С.В.</p>
<p>Соболєв, виборчий блок Віктора Ющенка, "Наша Україна".</p>
<p>Шановні колеги, наша поправка частково врахована. Вона стосується того, що записано, що тільки ті громадяни, які мають право голосу. Тому я скористуюся нагодою для того, щоб ви зафіксували по тексту всюди, оскільки ми виключили право голосувати військовослужбовцям строкової служби. Щоб, наприклад, так, як це є в статті, наприклад, третій пункт другий, де документом, який посвідчує особу є військовий квиток для військовослужбовців строкової служби. Будь ласка, щоб по тексту потім це відшліфувати і викинути з тексту. А тут я дякую, що враховано, тому я не вимагаю голосувати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Тобто зрозуміло, що при остаточній редакції Юридичне управління техніко-юридичні правки будуть враховані. До 95 правки... Але є Матвієнков. Ну, будь ласка, Ключковський.</p>
<p>&nbsp;</p>
<p>13:12:03</p>
<p>КЛЮЧКОВСЬКИЙ Ю.Б.</p>
<p>Дякую. Юрій Ключковський, "Наша Україна", Народний Рух України.</p>
<p>Я прошу звернути увагу, що 95 правка не відноситься до мажоритарної системи по всіх виборах. Оскільки у нас є самовисування до сільських, селищних рад, а також самовисування на посаду сільського, селищного чи міського голови, то цю, 95 правку, необхідно врахувати, інакше буде ущемлено права певних кандидатів.</p>
<p>&nbsp;</p>
<p>ГОЛОВУЮЧИЙ. Шановні колеги, я дійсно пропоную підтримати цю правку Матвієнкова, 95-у, врахувати її, прошу голосувати.</p>
<p>&nbsp;</p>
<p>МОРОЗ О.О. І Тимчасова комісія підтримує цю правку.</p>
<p>&nbsp;</p>
<p>ГОЛОВУЮЧИЙ. Голосуємо.</p>
<p>&nbsp;</p>
<p>13:12:55</p>
<p>За-292</p>
<p>Правка народного депутата Матвієнкова врахована.</p>
<p>Так, Костинюк. 100-а, будь ласка.</p>
<p>&nbsp;</p>
<p>13:13:10</p>
<p>КОСТИНЮК Б.І.</p>
<p>Тут ідеться, щоб вилучити наступну норму, що застосування насильства, погроз, обману, підкупу чи будь-яких інших дій, що перешкоджають вільному формуванню та вільному волевиявленню волі виборців, забороняються. Я вважаю, що це абсолютно ніякого навантаження не несе, це - декларативне застереження. Відповідальність за такі порушення треба передбачити в Кримінальному кодексі. Я тому буду наполягати, щоб за неї проголосувати, тому що вона перевантажує виборчий закон. Але я хотів би вашу увагу привернути все ж до 56, 57 поправки.</p>
<p>Значить, справа у тому, що авторами цих поправок є шановні депутати Мартинюк і Гавриш, і вони, напевне, змовились на ТСК і провели у таблицю цю поправку, а я згідно з Регламентом маю право наполягати на тому, щоб цю поправку було поставлено на голосування Верховної Ради України. І тому прошу поставити 56, 57 поправку на голосування, Адам Іванович. Дякую.</p>
<p>&nbsp;</p>
<p>МОРОЗ О.О. Я вже ще раз повертаюсь до&nbsp; 56-ї, 57-ї поправки. Ваше наполягання, відносно вилучення слова "звідти", "постійно" вже враховано, його немає. Ми проголосували в попередній поправці, тому повторно голосувати немає сенсу.</p>
<p>А відносно пункту 2, частини, статті 6 справді це повторення норми Кримінального кодексу, але для суб'єктів, які організовують виборчий процес не зайво нагадати про те, що вони відповідають за дотримання закону, так думала комісія. Якщо ви наполягаєте на своєму варіанті, будь ласка, ставте на голосування.</p>
<p>&nbsp;</p>
<p>ГОЛОВУЮЧИЙ.100-та правка ставиться на голосування.</p>
<p>&nbsp;</p>
<p>13:15:06</p>
<p>За-64</p>
<p>Ще раз нагадую колезі Костинюку про 56-у і 57-у правку. Ми домовилися, що по завершенню ми будемо ставити ці питання на голосування, тому що там є цілий ряд зауважень, які ми вчора ще раз згадали на ТСК, що стосується, хто має право брати участь у виборах. Не переживайте.</p>
<p>&nbsp;</p>
<p>МОРОЗ О.О.Адаме Івановичу, ми врахували.</p>
<p>&nbsp;</p>
<p>ГОЛОВУЮЧИЙ.І ми врахували частину.</p>
<p>&nbsp;</p>
<p>МОРОЗ О.О.Шляхом голосування немає слова "постійно", а відсилка не є закон, який регулює питання реєстрації громадян. І тому ще раз голосувати в цьому взагалі немає потреби.</p>
<p>&nbsp;</p>
<p>ГОЛОВУЮЧИЙ.Так, будь ласка, 103-а Беспалий. Не наполягає?</p>
<p>104-та Костинюк. Будь ласка, мікрофон.</p>
<p>&nbsp;</p>
<p>&nbsp;13:15:53</p>
<p>КОСТИНЮК Б.І.104-та поправка стосується того, що кожен виборець голосує на місцевих виборах особисто і голосування за інших осіб чи передачу виборцям право голосу будь-якій іншій особі забороняється. Я хотів би просто акцентувати, що не тільки особі, а щоб не було ніяких кривотолків і організації, основі, щоб у виборців не було ілюзій взяли цей бюлетень, поставити в конверт і відправити там в якусь організацію.</p>
<p>Тому, я пропоную, щоб ми цю поправку проголосували. Але якщо повертатися до 56-ї, 57-ї поправки, Олександре Олександровичу, зверніть увагу, це йдеться про вибори в Автономній Республіці Крим, не вибори, а про громадян, які проживають в Автономній Республіці Крим. Для чого ми це&nbsp; акцентуємо. Це достатньо викладено у лівій колонці статті третьої пункту першого. А я скажу для чого: а тому що зараз більшість гуляє, більшість має порожні ряди і не набере потрібної кількості голосів. От зверніться до депутатів з більшості, щоб вони зараз зайняли свої робочі місця, так, як&nbsp; і всі інші депутати, і щоб нормально працювати. І поставте...</p>
<p>&nbsp;</p>
<p>МОРОЗ О.О. Я ще раз повторюю, що громадяни, які постійно проживають на тій чи іншій території, визначаються відповідно до Закону про свободу пересування та вільний вибір місця проживання в Україні. Відсилка на цей закон буде нормою нинішнього закону. І це дає тим людям, які відповідають за організацію виборів, складання списків виборців і тому подібне, керуватися цими нормами.</p>
<p>Я вас уже просто прошу: не повертайтеся більше до 56-57-ї статті, оскільки вони проголосовані вже.</p>
<p>&nbsp;</p>
<p>ГОЛОВУЮЧИЙ. Вони проголосовані.</p>
<p>Ставиться на голосування 104-та правка, Костинюка.</p>
<p>&nbsp;</p>
<p>13:17:52</p>
<p>За-73</p>
<p>Не прийнята.</p>
<p>Шановні колеги, я звертаю вашу увагу: 101-ша і 102-га, та, де мова йде про відпустку військовослужбовцям, оскільки ми з вами вже прийняли рішення про те, що військовослужбовці не беруть участь, то я наголошую, що повсюди по тексту ми внесемо відповідні корективи.</p>
<p>106-та, Бондаренко. Яка? 105-та - вона ж врахована. Ну, будь ласка, Катеринчук, 105-та.</p>
<p>&nbsp;</p>
<p>13:18:24</p>
<p>КАТЕРИНЧУК М.Д.</p>
<p>Шановні народні депутати, я не знаю кращого фахівця у виборчому законодавстві, ніж Юрій Богданович Ключковський. Ми всі пам'ятаємо, як проходив Закон про вибори Президента України: що не було жодного практично зауваження. Так, він не є ідеальний. Але він був підготовлений. А зараз ми цей законопроект латаємо, маючи 742 поправки, які надійшли тільки за дві години, накидали народні депутати. І це свідчить про якість цього законопроекту.</p>
<p>Відносно моєї поправки. "Кожен виборець голосує на місці особисто" - це дуже принципова поправка. Вона частково врахована, я задоволений... Тому що, що&nbsp; відбувається під час голосування: під час голосування виборцям пропонують продати свої бюлетені. Шановні виборці! Пам'ятайте,&nbsp; що коли ви продаєте&nbsp; свою бюлетені, коли ви віддаєте їх, ви віддаєте своє&nbsp; майбутнє, майбутнє своїх дітей, майбутнє цієї країни. Тому ця поправка є достатньо зважена, і вона наполягає на тому, щоб кожний виборець розумів, що він робить своїм бюлетенем.</p>
<p>&nbsp;</p>
<p>МОРОЗ О.О. Я пропоную підтримати&nbsp; цю пропозицію включенням після слова "права голосу"&nbsp;&nbsp; "чи бюлетеня" . Я вважаю, що принципово це правильно, оскільки&nbsp; каруселі організовані перевиборчими дільницями&nbsp; конкретними суб'єктами виборчого процесу, здається, вже всіх переконує, що це дія, яка&nbsp; повинна каратися законом. Я пропоную підтримати цю пропозицію.</p>
<p>&nbsp;</p>
<p>ГОЛОВУЮЧИЙ. Олександре Олександровичу, вибачте, я згадав, не можна за це голосувати, зупиніться. Справа у тому,&nbsp; що закон дозволяє&nbsp; людині, яка хвора і не&nbsp; може виконати відповідно своєї процедури, не може самостійно заповнити&nbsp; виборчий бюлетень, вона цей виборчий&nbsp; бюлетень дає, щоб хтось&nbsp; заповнив за неї. Так що тут не варто голосувати.</p>
<p>&nbsp;</p>
<p>МОРОЗ О.О. Ні,&nbsp; так можна записати "крім випадків передбачених цим законом" і все. Давайте проголосуємо так.</p>
<p>&nbsp;</p>
<p>ГОЛОВА. Ставиться на голосування поправка 105-та.</p>
<p>&nbsp;</p>
<p>МОРОЗ О.О. 105-та з уточненнями "чи бюлетеня" після слова "голосу" і закінченням "крім випадків передбачених цим законом".</p>
<p>&nbsp;</p>
<p>ГОЛОВА. Вже голосується поправка.</p>
<p>&nbsp;</p>
<p>МОРОЗ О.О. "За" підтримайте,&nbsp; будь ласка</p>
<p>&nbsp;</p>
<p>&nbsp;13:20:51</p>
<p>За-124</p>
<p>ГОЛОВА. Поправка не прийнята.</p>
<p>Володимир Бондаренко, 106-та поправка. Наполягає на ній Бондаренко? Да. Мікрофон, будь ласка.</p>
<p>&nbsp;</p>
<p>&nbsp;13:21:02</p>
<p>БОНДАРЕНКО В.Д.</p>
<p>Володимир Бондаренко, Блок Віктора Ющенка "Наша Україна".</p>
<p>Шановний Володимире Михайловичу! Ви були трошки відсутні у залі, а нещодавно тут&nbsp; надійшли якісь&nbsp; вказівки&nbsp; через пейджера парламентського, і він повідомив основні фракції, очевидно, як будуть дальше розгортатися події. Я ї багато моїх колег хотіли б&nbsp; знати, який сценарій буде сьогодні розігруватися. Це так по хочу ведення.</p>
<p>А стосовно моєї поправки, то я хотів би сказати, що&nbsp; інваліди, котрі є серед наших виборців, особливо&nbsp; сліпі люди, повинні бути гарантовані в тому, що у них право вибору буде збережене. Я не розумію чому записано, що моя поправка в цьому відношенні відхилена. Якщо вона врахована в інших статтях, якщо законодавство України передбачає забезпечення права інвалідів на голосування в разі, якщо вони фізично не можуть цього здійснити самі, то якраз ця поправка давала можливість або родичам, або медикам, або навіть можна було б добавити, членам комісій здійснювати це право громадянина на його вимогу. Чому вона тоді відхилена? Тоді запишіть...</p>
<p>&nbsp;</p>
<p>МОРОЗ О.О. Ця поправка врахована по суті в інших нормах закону, де йдеться про організацію голосування. Там, справді, якщо людина фізично не може голосувати самостійно, то їй надається допомога і визначено як.</p>
<p>&nbsp;</p>
<p>ГОЛОВА. 106 поправка Володимира Бондаренка ставиться на голосування, сторінка 21.</p>
<p>&nbsp;</p>
<p>13:22:43</p>
<p>За-79</p>
<p>Рішення не прийнято.</p>
<p>Поправка 107 - Гладкіх Василь не наполягає? Ні.&nbsp; Микола Круглов, наполягаєте? Сто. Ні. Гладій Михайло Васильовичу? Ні.</p>
<p>Богдан Костинюк 110. Не наполягає. Наполягає? Мікрофон, будь ласка.</p>
<p>&nbsp;</p>
<p>13:23:02</p>
<p>КОСТИНЮК Б.І.</p>
<p>Шановні народні депутати! Поправка моя стосується того, що депутатом та сільським, селищним, міським головою може бути обраний і громадянин України, який на день виборів досяг не 18 років, як записано в одному тексті, а 21 року. Але, Володимире Михайловичу, ви були відсутні, я хочу вашу увагу привернути до проблеми, до 56, 57 поправки, бо справа і тому, що автор цієї поправки Адам Мартинюк і він в котре не хоче поставити на голосування, а я хочу відхилити цю поправку.</p>
<p>І я згідно Регламенту маю право&nbsp; це зробити. А він вкотре не ставить це питання на голосування. Володимире Михайловичу, я прошу вас, поставити на голосування поправку 56-ту, 57-му, вони є одинакові, на голосування для того, щоб Верховна Рада визначилася стосовно суті цих поправок. Дякую.</p>
<p>&nbsp;</p>
<p>ГОЛОВА. Олександр Олександрович, будь ласка.</p>
<p>&nbsp;</p>
<p>МОРОЗ О.О. Я вже 5 разів відповідав на це, що поправка Костинюка, його уточнення враховане в змісті закону. Повертатися до голосування немає ніякої рації. Якщо він хоче відхилити ці дві поправки 56-ту і 57-му, поставте на голосування за відхилення.</p>
<p>&nbsp;</p>
<p>ГОЛОВА. 110-та поправка, шановні колеги.</p>
<p>&nbsp;</p>
<p>МОРОЗ О.О. 110-та поправка, він&nbsp; і в минулому законі наполягав підвищити віковий ценз і в цьому також. Його право. Будь ласка, голосуйте.</p>
<p>&nbsp;</p>
<p>ГОЛОВА. Ставиться&nbsp; на голосування поправка 110 Богдана Костинюка, сторінка 21-ша.</p>
<p>&nbsp;</p>
<p>13:24:48</p>
<p>За-82</p>
<p>Рішення не прийнято.</p>
<p>Аналогічна поправка була у Романа Ткача. Тоді немає потреби і голосувати.</p>
<p>Поправка 112-та Романа Ткача. Наполягаєте на ній? Роман Ткач, мікрофон, будь ласка, 112 поправка.</p>
<p>&nbsp;</p>
<p>13:25:05</p>
<p>ТКАЧ Р.В.</p>
<p>Роман Ткач, Народний Рух України, фракція "Наша Україна".</p>
<p>Ви знаєте, я все-таки хочу продовжити аргументи ті, які не сказав Богдан&nbsp; Костинюк, відносно того, щоб депутатом чи сільським, селищним головою стала особа, яка займає 18 років, ми&nbsp; пропонуємо змінити на 21 рік.</p>
<p>Шановні колеги, шановний Володимире Михайловичу. Ви зрозумійте, що стати сільським, селищним головою це дуже відповідально. Я розумію, що молоді люди мають&nbsp; іти до влади. Але 18 років - це ще занадто молодий вік для того, аби людина уже керувала громадою, сільською селищною громадою.</p>
<p>І те саме, що&nbsp; стосується поправки відносно 5 років.&nbsp;&nbsp; Будь-хто може приїхати у населений пункт,&nbsp; протягом там місяця чи два жити тут, і вже він претендує на те, щоб зайняти посаду сільського селищного голови. Це занадто висока посада. І все-таки я пропоную, щоб була ця поправка&nbsp; проголосована і проживала на відповідній&nbsp; території ця особа не менше&nbsp; 5 років. Дякую.</p>
<p>&nbsp;</p>
<p>МОРОЗ О.О. Пропозиції&nbsp; можна розглядати. Хоч правда, якщо батьки не дали розуму, то і вік не допоможе. Але тим не менше, можна поставити на голосування пропозицію Ткача.</p>
<p>&nbsp;</p>
<p>ГОЛОВА. Ставиться на голосування поправка 112-та Романа Ткача, сторінка 21-ша.</p>
<p>&nbsp;</p>
<p>13:26:34</p>
<p>За-82</p>
<p>Рішення не прийнята.</p>
<p>Поправка 113-та Євгена Гірника. Ви наполягаєте на ній? Немає, не наполягає. А, Євген Гірник, я перепрошую, не побачив. Будь ласка, мікрофон.</p>
<p>&nbsp;</p>
<p>13:26:50</p>
<p>ГІРНИК Є.О.</p>
<p>Шановний Володимире Михайловичу, тут нам весь час говорять про якісь узгоджені пропозиції ТСК, які маємо голосувати десь вкінці. Я би попросив їх дати депутатам. Через те, що ми поки що їх не одержали, я не знаю, про які узгоджені пропозиції буде йти мова. І якщо ми будемо голосувати вкінці "кота в мішку", це ніяк не відповідає Регламенту Верховної Ради.</p>
<p>А щодо конкретної 113-ї пропозиції. Я все-таки хочу продовжити аргументацію і розділити депутата місцевої ради і сільського, селищного голови. Ну, має ж людина мати хоч якийсь досвід. Ми встановили для Президента віковий ценз 35 років. Це не є порушенням прав людини. А для сільського, селищного голови хочемо обирати людину, яка не має досвіду, у 18 років. Тому наполягаю на голосуванні.</p>
<p>&nbsp;</p>
<p>МОРОЗ О.О.&nbsp; По-перше, ви не "кота в мішку" тримаєте, а документ від Тимчасової спеціальної комісії, який розданий вам перед голосуванням, і який зводиться до юридичної редакції в основному тих норм, які тепер розглядаються. За дорученням Тимчасової комісії робоча група разом з Юридичним управлінням здійснила таку редакцію.</p>
<p>Відносно вікового цензу ми тільки що проголосували. Звичайно, сільський голова не Президент, хоч і посада не менш поважна. І якщо ви пропонуєте, що в 21 рік це вже досить для того, щоб бути сільським головою, а не в 18 років, я гадаю, що і комісія, коли розглядала, принципово до цього не поставилася, бо ми сподіваємося на те, що і місцеві жителі, ну скажем, односельці дивляться, кого обирати собі головою. І я не думаю, що вони будуть обирати хлопця чи дівчину, яким тільки виповнилося 18 років, хоч у виняткових випадках це може бути. Може, справді талановита людина, має права громадянства, чом і ні? Тому, будь ласка, давайте визначатися голосуванням.</p>
<p>&nbsp;</p>
<p>ГОЛОВА. Голосується поправка 113 Євгена Гірника, сторінка 21 і 22-а.</p>
<p>&nbsp;</p>
<p>13:29:21</p>
<p>За-82</p>
<p>Рішення не прийнято.</p>
<p>Поправка 114 Миколи Катеринчука. Сергій Соболєв буде обгрунтовувати її, він також автор цієї поправки. Будь ласка, мікрофон.</p>
<p>&nbsp;</p>
<p>13:29:33</p>
<p>СОБОЛЄВ С.В.</p>
<p>Соболєв, виборчий блок Віктора Ющенка "Наша Україна".</p>
<p>Шановні колеги, я не розумію логіку, чому наша пропозиція стосовно чіткого запису про те, що громадяни, визнані недієздатними в судовому порядку, відхилена, а те саме, що записано в 70 статті Конституції, що мають право виборів громадяни, які досягли 18-річного віку, залишилось? Ну то давайте тоді за однією логікою йти: якщо ми робимо посилання на статтю 70 Конституції, тоді не треба записувати, що 18-річного віку. Якщо ми таке посилання робимо і все одно записуємо, що 18-річного віку, ми вважаємо, що це дуже важливо записати, що громадяни, які є недієздатними, визнані судом. Дякую.</p>
<p>&nbsp;</p>
<p>МОРОЗ О.О. Можна голосувати. Логіка є у пропозиції Сергія Владиславовича. Хоч якщо ми так не запишемо, не суперечить це все одно Конституції, бо Конституція має вищий статус порівняно з законом. Але давайте проголосуємо на підтримку цього проекту, будь ласка.</p>
<p>&nbsp;</p>
<p>ГОЛОВА. Ставиться на голосування поправка 114 народних депутатів Катеринчука і Соболєва.</p>
<p>&nbsp;</p>
<p>13:30:54</p>
<p>За-111</p>
<p>Рішення не прийнято.</p>
<p>115 поправка Богдана Костинюка. Будь ласка, мікрофон.</p>
<p>&nbsp;</p>
<p>13:31:04</p>
<p>КОСТИНЮК Б.І.</p>
<p>В цій поправці йдеться про те, що депутатом сільської, селищної, міським головою не може бути обраний громадянин, який має судимість за вчинення умисного злочину, якщо ця судимість не погашена або не знята в установленому законом порядку. От я пропоную, щоб питання про судимість, яка "не погашена" і далі по тексту вилучити. Тому що вчинив чоловік, людина умисний злочин, він не має балотуватися не тільки до сільської, селищної і міської ради чи на міського голову, навіть і до Верховної Ради, я вважаю, і на Президента України. Судимі люди мають пам'ятати про те, що вони були судимі. В нас немає зараз політичних статей.</p>
<p>Але окрім того я хотів би, все ж таки, Володимир Михайлович обгрунтував, що Олександр Олександрович погодився по 56-ій, 57-ій поправці для того, щоб ви їх поставили на голосування. Поставте, будь ласка, ці дві поправки на голосування. Дякую.</p>
<p>&nbsp;</p>
<p>МОРОЗ О.О.Відносно зняття судимості, я думаю, що запис в правій колонці абсолютно правильний. Якщо ми запишемо так, як ви пропонуєте, то це буде суперечити вже принципам, які визначені в законі про вибори до Верховної Ради, а крім того, це створює безліч колізій. Коли людина, наприклад, така шановна, як Костинюк чи Мороз, балотуючись на вибори до місцевої влади чи до Верховної Ради України, їм підлаштують якусь провокацію, вони будуть судимі, а потім судимість буде знята, бо видно буде, що це безглуздя. Тим не менш, він вже не має права балотуватися. А я хотів би, щоб ми з вами зустрілися ще в наступному парламенті. Давайте не наполягати на цьому голосуванні.</p>
<p>&nbsp;</p>
<p>ГОЛОВА.Ставиться на голосування поправка 115-та Богдана Костинюка.</p>
<p>&nbsp;</p>
<p>13:33:00</p>
<p>За-59</p>
<p>Не прийнято поправку.</p>
<p>Гладкіх не наполягає на своїй поправці. Чорноволенко і Коваль не наполягають. Чорноволенко, будь ласка, мікрофон.</p>
<p>&nbsp;</p>
<p>13:33:17</p>
<p>ЧОРНОВОЛЕНКО О.В.</p>
<p>Олександре Олександровичу, от ви казали, що це не "кіт в мішку", а щось інше цей закон. А от дивіться, він настільки недбало зроблений. От беремо пункт 4, статті 3 і читаємо: "через осередки політичних партій".</p>
<p>Беремо тепер статтю 10-ту, а в ній скрізь пишеться: не "осередки політичних партій", а " організації політичних партій". Так як ми будемо далі писати, оце все враховувати? Воно ж має бути витримано в одному стилі, бо мова йде про одне й те саме, а назви абсолютно інші.</p>
<p>Тому я вважаю, що текст абсолютно непричесаний. І треба користуватися тією термінологією, яка вже традиційно склалася в Україні, якою користуються політичні партії в своїх статутах і яка використана в Законі про політичні партії, а там скрізь "осередки". Тому я й пропоную прибрати слова: "організації політичних партій місцеві"&nbsp; - і замінити "осередками", як це йде на початку цього закону.</p>
<p>&nbsp;</p>
<p>МОРОЗ О.О. Якщо я не помиляюся, можливо, я неточний в даному судженні своєму, але є організації політичних партій, в тому числі і первинні організації, районні організації, обласні і так далі.</p>
<p>(Ш у м&nbsp; у&nbsp; з а л і)</p>
<p>Тому... Я прошу вас!</p>
<p>&nbsp;</p>
<p>ГОЛОВА. Прошу уваги!</p>
<p>&nbsp;</p>
<p>МОРОЗ О.О. Будь ласка! Тому Юридичне управління, редагуючи до підписання Головою Верховної Ради цього законопроекту після нашого голосування, зобов'язаний його привести у відповідність з іншими законами. І це буде зроблено обов'язково.</p>
<p>(Ш у м&nbsp; у&nbsp; з а л і)</p>
<p>Тоді можна. Це не зміни - це юридична редакція. Подивіться Регламент, будь ласка.</p>
<p>&nbsp;</p>
<p>ГОЛОВА. Ставиться на голосування поправка 118-та народних депутатів Чорноволенка і Коваля.</p>
<p>&nbsp;</p>
<p>13:35:18</p>
<p>За-70</p>
<p>Поправка не прийнята.</p>
<p>120-та. Круглов Микола Петрович не наполягає, не бачу.</p>
<p>Терещук, 121-ша. Наполягає? Будь ласка, мікрофон Терещука.</p>
<p>&nbsp;</p>
<p>13:35:34</p>
<p>ТЕРЕЩУК С.М.</p>
<p>Враховуючи, що ця і наступні поправки не вписуються в загальноприйняту схему, я їх знімаю. Але хотів би все-таки зазначити, що це воля більшості виборців. Але цю і наступні поправки я знімаю всі.</p>
<p>&nbsp;</p>
<p>ГОЛОВА. Дякую.</p>
<p>124-та, Лебедівський. Наполягаєте? Будь ласка, мікрофон.</p>
<p>&nbsp;</p>
<p>&nbsp;13:35:58</p>
<p>ЛЕБЕДІВСЬКИЙ В.А.</p>
<p>Шановний головуючий! Шановний доповідачу! Моя поправка спрямована на те, щоб вдосконалити зміст формулювання саме юридичного плату стосовно тог, Хто реалізує право&nbsp; на висування кандидатів у депутати. Йде перелік обласний, районних, районних у містах, міських організацій. І я конкретизую, що цими організаціями мають бути&nbsp; відповідно до рівня адміністративно-територіального поділу. Таким чином&nbsp;&nbsp; це чітке формулювання не дасть можливості, як у нас приклади, по зняття з виборів на попередніх виборах судами, мати нечітке формулювання, яке потім&nbsp; спростував Конституційний Суд, але&nbsp; вже було пізно щось виправляти.</p>
<p>Тому я до головуючого звертаюся, щоб таких прецедентів більше не робити, чітко виписати&nbsp; хто ж відповідного рівня має це право реалізувати згідно цієї статті. Дякую.</p>
<p>&nbsp;</p>
<p>ГОЛОВА. Олександр Олександрович.</p>
<p>&nbsp;</p>
<p>МОРОЗ О.О. Я стосовно&nbsp; цієї поправки хочу сказати, що у наступних статтях регулюємо питання відповідності суб'єкта, котрий висуває той чи інший список адміністративно-територіальному поділу. Тому там конкретно це питання відображене, я гадаю, що це можна не голосувати. А якщо ви наполягаєте, то давайте проголосуємо.</p>
<p>&nbsp;</p>
<p>ГОЛОВА. Ставиться на голосування поправка 124 народного депутата Лебедівського.</p>
<p>&nbsp;</p>
<p>13:37:46</p>
<p>За-53</p>
<p>Рішення не прийнято. Поправка не проходить.</p>
<p>125-та, Богдан Костинюк. Наполягає. Будь ласка, мікрофон.</p>
<p>&nbsp;</p>
<p>13:37:59</p>
<p>КОСТИНЮК Б.І.</p>
<p>Ця поправка є, я би навіть сказав так, редакційна, але&nbsp; важлива редакційна поправка, бо тут йдеться про те, що право висування кандидатів&nbsp; у депутати належить громадянам України, які мають право голосу, і це право реалізується через обласні, районні, міські організації політичних партій. То я&nbsp; пропоную ставити відповідно. Тобто я хочу домогтися того, щоб міські організації не мали права висувати&nbsp; до&nbsp; обласного рівня, до кандидатів в депутати обласної ради. Чи, наприклад. там сільські осередки до районних. І тому мені так здається, що якщо це слово ввести, то воно буде відповідати, рівень буде відповідати рівню. Дякую.</p>
<p>&nbsp;</p>
<p>МОРОЗ О.О. Справа в тому, що слово одне "відповідний" ще не регулює цих залежностей. А ви прочитали ліву колонку, в правій колонці ваша пропозиція врахована і там немає відсилки на обласні, районні тощо організації. В інших нормах пізніше, хто є суб'єктом висування кандидатів чи виборчого списку - це передбачено. Тому хочете голосуйте, а я пропонував би вам не голосувати цей пункт.</p>
<p>&nbsp;</p>
<p>ГОЛОВА. Ставиться на голосування сто двадцять, не наполягає? Знімається голосування. 129 поправка Володимир Бондаренко. Так вона врахована 126. Катеринчук, будь ласка, мікрофон.</p>
<p>&nbsp;</p>
<p>13:39:25</p>
<p>КАТЕРИНЧУК М.Д.</p>
<p>Дякую за слово. 126 поправка, вона врахована по суті. Вона стосується того, щоб право висування кандидатів в депутати та кандидатів на посаду сільського, селищного, міського голови належить виборцям. Тут же пропонується статтю 10, мають право тільки ті, хто має право голосу - це суттєва різниця і я цілком погоджуюся з цим, але все ж таки наголошую на тому, що та кількість змін, які б на сьогоднішній день розглядала Верховна Рада в такому режимі, вона свідчить про достатньо не якісний законопроект. І я думаю, що кожна політична сила, коли буде голосувати за цей законопроект візьме відповідальність за своє майбутнє відносно партійного будівництва. І я переконаний, що цей законопроект буде оцінений виборцями і буде оцінений депутатами місцевих, селищних і міських рад, вони дадуть оцінку цьому. І я думаю, що якщо ми зараз підходимо в такому режимі, авральному режимі, приймаючи принципові питання з голосу чи...</p>
<p>&nbsp;</p>
<p>МОРОЗ О.О. Від тимчасової комісії можу сказати, що виборці, оцінюючи цей закон, звичайно, звертатимуть особливу увагу на те, що багато ваших пропозицій його поліпшили. І тому, коли вони будуть його позитивно оцінювати, це безпосередньо стосуватиметься і вас Микола Дмитровичу, тому я думаю, що люди розберуться, у нас люди розумні і оцінки дадуть.</p>
<p>&nbsp;</p>
<p>ГОЛОВА. Голосується поправка 126-та...</p>
<p>&nbsp;</p>
<p>МОРОЗ О.О. Вона врахована по суті, не требу голосувати.</p>
<p>&nbsp;</p>
<p>ГОЛОВА. Олександр Олександрович, дозвольте мені право ставити на голосування чи ні.</p>
<p>&nbsp;</p>
<p>МОРОЗ О.О. Будь ласка.</p>
<p>&nbsp;</p>
<p>ГОЛОВА. Депутат наполягає, і я буду ставити на голосування. Голосується поправка 126-та&nbsp; народних депутатів Катеринчука і Соболєва.</p>
<p>&nbsp;</p>
<p>13:41:27</p>
<p>За-67</p>
<p>Поправка не враховується.</p>
<p>129-та поправка Бондаренка. Наполягаєте на ній? Будь ласка, мікрофон Володимира Бондаренка.</p>
<p>&nbsp;</p>
<p>&nbsp;</p>
<p>13:41:38</p>
<p>БОНДАРЕНКО В.Д.</p>
<p>Володимир Бондаренко, Блок Віктора Ющенка, "Наша Україна".</p>
<p>Шановний Олександре Олександровичу, я і при розгляді Закону про вибори Президента і Закону про вибори народних депутатів, і&nbsp; цього закону наполягаю весь час на тому, що терміни, які вживаються у цих законах, повинні бути все-таки систематизовані в окремий розділ. Тобто ми говоримо про те, що таке виборчий процес. Визначилися, а далі працюємо над комісіями, над різними іншими позиціями законодавства. Тому ми якось таким чином основні дефініції закону рознесли по його структурі і дуже важко зорієнтуватися. На мій погляд, все-таки треба це&nbsp; винести в окрему статтю, якщо&nbsp; не в цьому законі, то хоча б потім у майбутньому у кодексі. Тому що воно коли&nbsp; там і там находиться, важко дуже працювати з цими документами. Дякую.</p>
<p>&nbsp;</p>
<p>МОРОЗ О.О. Я згоден з вами Володимире Дмитровичу. Давайте приймемо цей закон і відразу&nbsp; сідаємо за виборчий кодекс, де все відобразимо так, як ви вважаєте потрібним.</p>
<p>&nbsp;</p>
<p>ГОЛОВА. Ставиться&nbsp; на голосування поправка 129 Володимира Бондаренка, сторінка 24.</p>
<p>13:42:57</p>
<p>За-67</p>
<p>Поправка не підтримана.</p>
<p>130-та. Адам Іванович не наполягає Мартинюк.</p>
<p>131-ша, Богдан Костинюк. Мікрофон, будь ласка.</p>
<p>&nbsp;</p>
<p>13:43:10</p>
<p>КОСТИНЮК Б.І.</p>
<p>131-ша поправка є теж свого роду редакційною, бо просто вдумайтеся. Виборчий процес здійснюється на засадах законності та заборони незаконного втручання. Сам термін "законність" ........... забороняє незаконне втручання. Тому вважаю, що редакційна поправка.</p>
<p>Але, Володимире Михайловичу, я все ж таки повертаюся до 56-ї, 57-ї поправки. Хоча б одну з цих двох поставити на голосування. Це згідно Регламенту моя вимога. Чого ви так нехтуєте цією вимогою. Дякую.</p>
<p>&nbsp;</p>
<p>ГОЛОВА. Я не нехтую вашою вимогою. Справа в тім, що я коли прийшов після зустрічі із делегацією із Лівії, то вже голосувалася поправка 124. Я далі йду за текстом. А кожен раз повертатися на якісь вимоги, в кінці тоді буде з процедури, повернемося, якщо треба буде.</p>
<p>&nbsp;</p>
<p>МОРОЗ О.О. Можна реалізувати пропозицію Костинюка. Але слово "заборони" незаконного втручання будь-якого процесу, виборчого процесу, я вважаю, що треба записати обов'язково. Це одна із основних засад закону - демократичного закону.</p>
<p>&nbsp;</p>
<p>ГОЛОВА. Ставиться на голосування поправка 131 Богдана Костинюка.</p>
<p>&nbsp;</p>
<p>13:44:32</p>
<p>За-59</p>
<p>Поправка не підтримується.</p>
<p>Поправка 133-та Богдан Костинюк. Будь ласка, мікрофон.</p>
<p>&nbsp;</p>
<p>13:44:41</p>
<p>КОСТИНЮК Б.І.</p>
<p>Поправка теж редакційна. Тут свого роду вживається штамп гласності, це десь ще радянський такий штамп. Пропозиція, щоб замінити на "публічності і відкритості", а "гласності" - це таке якесь трошки застаріле поняття.</p>
<p>Але, Володимире Михайловичу, стосовно цієї 56-ї, 57-ї поправки. Я розумію, що ви пізніше прийшли, то хоча&nbsp; б зробіть зауваження там Адаму Івановичу, що він не поставив своєчасно цю поправку на голосування. А я вже більше не буду її от тепер виносити, а уже вкінці у різному запропоную.</p>
<p>&nbsp;</p>
<p>ГОЛОВА. Гаразд, поставимо, щоб вин не...</p>
<p>&nbsp;</p>
<p>МОРОЗ О.О.&nbsp; Да там нічого ставити. Я ще раз повторюю. 56-та, 57-та стаття.</p>
<p>Пропозиція Костинюка передбачає вилучення слова "постійно". Це враховано, і в правій колонці нема того. Поправки, про які він говорить, це поправки Гавриша і Мартинюка, враховані в правій колонці, ще раз повторюю. Я звертаюся, Богдане, до вас - не робіть цього більше!</p>
<p>&nbsp;</p>
<p>ГОЛОВА. Голосується поправка 133 Богдана Костинюка.</p>
<p>&nbsp;</p>
<p>13:46:08</p>
<p>За-69</p>
<p>Поправка не підтримана. 134 поправка. Анатолій Матвієнко не наполягає. Так, Богдан Костинюк, 137-а, будь ласка, якщо наполягаєте.</p>
<p>&nbsp;</p>
<p>13:46:26</p>
<p>КОСТИНЮК Б.І.</p>
<p>Незначна редакційна правка: пропоную у текст там, де "рівності всіх кандидатів в депутати, кандидатів на посаду сільського, селищного голови" вставити "відповідно", тому що так складається враження, що і кандидат на посаду сільського голови, і на посаду селищного голови, і міського голови, вони є всі рівні. Та вони не можуть бути рівними, тому що вони претендують на різні посади.</p>
<p>&nbsp;</p>
<p>МОРОЗ О.О. Тимчасова спеціальна комісія, доручаючи вчора робочій групі разом з Юридичним управлінням розглянути ці пропозиції, формулює цей пункт статті таким чином: рівності прав всіх кандидатів у депутати та відповідно кандидатів на посаду сільського, селищного, міського голови. Тобто ваша пропозиція враховується. Ми її проголосуємо в кінці. У додатку, подивіться, воно у нас є.</p>
<p>&nbsp;</p>
<p>ГОЛОВА. Ставиться на голосування поправка...</p>
<p>&nbsp;</p>
<p>МОРОЗ О.О. Та ні, не треба ставити.</p>
<p>&nbsp;</p>
<p>ГОЛОВА. Ставиться на голосування поправка 137.</p>
<p>&nbsp;</p>
<p>13:47:34</p>
<p>За-72</p>
<p>&nbsp;</p>
<p>МОРОЗ О.О. Ну, треба голосувати "за", але редакція інша є, повна.</p>
<p>&nbsp;</p>
<p>ГОЛОВА. Поправка не підтримана. Ідемо далі. Матвієнко, 139. Не наполягає? Юрій Кармазін?</p>
<p>&nbsp;</p>
<p>&nbsp;13:47:51</p>
<p>КАРМАЗІН Ю.А.</p>
<p>Юрій Кармазін, Партія захисників вітчизни, "Солідарність" виборчого блоку "Наша Україна".</p>
<p>Шановні народні депутати, я прошу замислиться, в першому читанні було прийнято, що пункт 6 "Свободи передвиборної агітації рівних можливостей доступу до засобів масової інформації". Зараз добавлені незалежно від їх форм власності. Правильно абсолютно добавлено, але треба було добавити ще "за виключення засобів масової інформації, які є органами політичних партій (блоків)". Чому? Тому що звісно непогано, якщо друкований орган, скажімо, СДПУ(о) надасть слово партії "Захисників Вітчизни". Але робити це обов'язковим, це зводиться до абсурду, це в "Товариші" треба буде абсолютно протилежні речі друкувати і т.д. І тому це треба записати, що "за виключенням засобів масової інформації, які є органами політичних партій (блоків)".</p>
<p>І я просив би, Олександре Олександровичу, це підтримати і весь зал прошу підтримати. Це у вас є засоби масової інформації, ви розумієте, це логіка політичної боротьби якраз. Дякую.</p>
<p>&nbsp;</p>
<p>МОРОЗ О.О.В законі "Про вибори народних депутатів України" саме так і записано, як пропонує Юрій Анатолійович. Я ще раз повторюю. В законі "Про вибори до Верховної Ради України" так як тут пропонує Юрій Анатолійович записано, тому для того, щоб привести у відповідність, я переконаний, треба підтримати цю пропозицію, що вносить Юрій Анатолійович. Тобто, за винятком засобів масової інформації, що належать партіям чи блокам.</p>
<p>&nbsp;</p>
<p>ГОЛОВА. Шановні колеги! Я ставлю на голосування поправку до поправки 138-му, яку щойно виголосив народний депутат Кармазін, додавши "за виключенням засобів масової інформації, які є виданнями політичних партій і блоків".</p>
<p>&nbsp;</p>
<p>МОРОЗ О.О. "За" треба голосувати.</p>
<p>&nbsp;</p>
<p>13:49:57</p>
<p>За-207</p>
<p>ГОЛОВА. Поправка не прийнята.</p>
<p>Поправка 141-а. Бондаренко Володимир Дмитрович, будь ласка.</p>
<p>&nbsp;</p>
<p>13:50:12</p>
<p>БОНДАРЕНКО В.Д.Блок Віктора Ющенка "Наша Україна".</p>
<p>Шановні друзі, ця поправка, котру я вношу, торкається все-таки більш глибокого розуміння проблем рівності. Ми говоримо про місцеві вибори. І не може однією фразою забезпечена бути рівність прав громадян на цих виборах. Адже рівність забезпечується в середині одної громади, рівні громадяни. По відношенню до іншої громади вони не зовсім рівні: одні обирають 50 депутатів, другі - 20-30 депутатів обирають, - тому їхня рівність дуже сумнівна в такому відношенні.</p>
<p>Тому я якраз вносив поправку, щоб була досягнута рівність в середині одної громади чи одної територіальної одиниці. Це тоді буде забезпечувати реальну рівність. А фактично рівність між членами різних громад забезпечити не можна буде, навіть дякуючи тому, що тут є такий запис, четвертий пункт: рівності прав суб'єктів виборчого процесу.</p>
<p>То, мені здається, треба так трошки розширити. І це тоді буде розумітись правильно.</p>
<p>&nbsp;</p>
<p>МОРОЗ О.О. Ну, будь ласка, можна і так голосувати. Але ми виходили з того, що йдеться про рівність права, і не більше. Але ви регламентуєте це право через приналежність того чи іншого громадянина до відповідної громади. То це і само собою зрозуміло через інші процедури, які стосуються списків складання, висунення кандидатів і тому подібне.</p>
<p>&nbsp;</p>
<p>ГОЛОВА. Ставиться на голосування поправка 141-ша народного депутата Бондаренка. Сторінка 25-та і 26-та.</p>
<p>&nbsp;</p>
<p>13:52:07</p>
<p>За-71</p>
<p>Поправка не підтримана.</p>
<p>Поправка 145 Богдана Костинюка. Мікрофон, будь ласка. І 146 зразу.</p>
<p>&nbsp;</p>
<p>13:52:18</p>
<p>КОСТИНЮК Б.І.</p>
<p>В цій поправці йдеться (ми окремо будемо ці поправки голосувати, розглядати), але в 145-й поправці йдеться про те, щоб виборчий процес включав такі етапи, як складання виборчих списків, чи партійних списків, як ми говоримо.</p>
<p>Я вважаю, що процес складання цих списків має бути регламентований і він має входити у виборчий процес.</p>
<p>&nbsp;</p>
<p>МОРОЗ О.О. Це враховано, першим пунктом і є "Складання списків виборців", у правій колонці.</p>
<p>Складання партійних списків віднесено до іншої статті&nbsp; про висунення кандидатів. І це є&nbsp; функція партії або блоку, а не тих суб'єктів виборчого процесу, які відповідають за списки виборчі.</p>
<p>&nbsp;</p>
<p>ГОЛОВА. Не наполягаєте? Наполягаєте?</p>
<p>Тоді голосується поправка 145 Богдана Костинюка.</p>
<p>&nbsp;</p>
<p>13:53:32</p>
<p>За-78</p>
<p>Рішення не прийнято.</p>
<p>Поправка 146. Зараз, після 146-ї поправки.&nbsp; Поправка 146 Богдана Костинюка.</p>
<p>&nbsp;</p>
<p>13:53:46</p>
<p>КОСТИНЮК Б.І.</p>
<p>Пропонується доповнити, щоб виборчий процес завершувався не тільки&nbsp; офіційним оприлюдненням результатів місцевих виборів, а й визнанням повноважень обраних відповідно депутатів чи голів міських і так далі.</p>
<p>&nbsp;</p>
<p>ГОЛОВА. Будемо голосувати її, Олександре Олександровичу?</p>
<p>&nbsp;</p>
<p>МОРОЗ О.О. Давайте голосувати.</p>
<p>&nbsp;</p>
<p>ГОЛОВА. Ставиться на голосування поправка 146 Богдана Костинюка, сторінка двадцять сім.</p>
<p>&nbsp;</p>
<p>13:54:30</p>
<p>За-68</p>
<p>Поправка не підтримана.</p>
<p>Шановні колеги! Продовжуємо нашу роботу на 15 хвилин.</p>
<p>Будь ласка, Задорожній.</p>
<p>&nbsp;</p>
<p>&nbsp;13:54:39</p>
<p>ЗАДОРОЖНІЙ О.В.</p>
<p>Дякую.&nbsp; Шановний Володимире Михайловичу!&nbsp; Шановні колеги! Ми працюємо напружено вже більше&nbsp; трьох годин, але розглянули 140 поправок. У мене є пропозиція і прохання її підтримати. Вже майже за традицією продовжити нашу роботу до моменту розгляду цього законопроекту,&nbsp; щоб не розривати і потім&nbsp; не згадувати те, що голосувалося.</p>
<p>Прохання поставити на голосування, шановний Володимире Михайловичу,&nbsp; пропозицію продовжити роботу до моменту розгляду законопроекту. Дякую.</p>
<p>&nbsp;</p>
<p>ГОЛОВА. Шановні колеги! Прошу уваги! Ми на 15 хвилин продовжили. Для того, щоб нам продовжити&nbsp; роботу до&nbsp; завершення розгляду питання, треба на ранковому засіданні прийняти&nbsp; відповідне рішення з цього процедурного питання. Я ставлю на голосування цю пропозицію про продовження роботи до завершення розгляду питання. До завершення розгляду питання.</p>
<p>&nbsp;</p>
<p>13:55:39</p>
<p>За-255</p>
<p>Рішення прийнято.</p>
<p>Так, поправка 148 Катеринчук Микола Дмитрович і Соболєв, будь ласка. Соболєв Сергій. мікрофон.</p>
<p>&nbsp;</p>
<p>13:55:54</p>
<p>СОБОЛЄВ С.В.</p>
<p>Соболєв, блок Віктора Ющенка "Наша Україна".</p>
<p>Я звертаюсь, по-перше, по процедурі, Володимире Михайловичу, де розгляд питання? Ви його перериваєте. Який номер поправки перед цим голосувався?</p>
<p>А, стосовно моєї поправки. Я не розумію чому вона не врахована. Якщо ми залишаємо той запис, який є в статті 12 пункт 1, то це буде означати, загальний запис, який стосується права голосу на місцевих виборах. Наша ж поправка уточнює достатньо чітко, які зареєстровані відповідно до положень чинного законодавства. Бо, коли ми пишемо загальний запис всі, хто мають право, ми повинні визначити лише ті, хто мають право на даній громаді як це на даній території, як це визначено законом.</p>
<p>Тому, на мій погляд, наш запис є набагато коректніше, я просив би його підтримати. Дякую.</p>
<p>&nbsp;</p>
<p>МОРОЗ О.О. Можна наполягати на тому. однак у частині 3 статті 3, яка в додатку у вас є - це питання унормовується. Тим не менше якщо ви наполягаєте на голосуванні, будь ласка. Хоч є інша думка, Юрій Ключковський висловлює її на засіданні комісії, будь ласка.</p>
<p>&nbsp;</p>
<p>ГОЛОВА. Так, мікрофон Ключковському, будь ласка.</p>
<p>&nbsp;</p>
<p>13:57:07</p>
<p>КЛЮЧКОВСЬКИЙ Ю.Б.</p>
<p>Юрій Ключковський, Народний рух України, блок Віктора Ющенка "Наша Україна".</p>
<p>Шановні колеги, дійсно, редакція в правій колонці не може бути прийнята, бо йде мова не про виборців, які беруть участь в єдиних виборах. для кожного виборця, для кожного виду виборів, які там будуть відбуватися, для кожної сільської, кожної міської, кожної районної ради&nbsp; будуть свої виборці. І виборець, який бере участь у виборах у цьому селі, у сусідньому селі,&nbsp; виборцем не є. Тому таке загальне формулювання, як зараз написано у правій колонці, не може бути. Потрібно повернутися до формулювання лівої колонки або врахувати 148-му поправку.</p>
<p>&nbsp;</p>
<p>МОРОЗ О.О. Тобто я прошу підтримати від імені комісії, бо ми це питання обговорювали справді там, 148-му поправку як норму, котру треба перевести у праву колонку.</p>
<p>&nbsp;</p>
<p>ГОЛОВА. Ставиться на голосування 148-ма поправка. Прошу голосувати.</p>
<p>&nbsp;</p>
<p>МОРОЗ О.О. Підтримайте, будь ласка. Підтримайте цю поправку.</p>
<p>&nbsp;</p>
<p>ГОЛОВА. Прошу голосувати.</p>
<p>&nbsp;</p>
<p>13:58:20</p>
<p>За-158</p>
<p>Рішення не прийнято.</p>
<p>Поправка 149, будь ласка. Чорноволенко - мікрофон.</p>
<p>&nbsp;</p>
<p>13:58:33</p>
<p>ЧОРНОВОЛЕНКО О.В.</p>
<p>Олександр Чорноволенко, "Наша Україна", Народний Рух України.</p>
<p>Олександре Олександровичу, ну, це&nbsp; приклад, як не треба було це комісії доручати, як вона все недбало робить. Ну, помилка. Це вони помилилися вже в процесі чисто роздруковки. Моя поправка не до статті 12-ї пункту четвертого, а до статті 22-ї. То коли буде 22-га, я прошу оцю статтю врахувати. А зараз я хочу повернутися до врахованої своєї поправки 147, де вилучені слова "члени відповідної територіальної громади". Так от я вам хочу сказати, тут ми вилучили у цій статті, а у статті 3-й не вилучили. І у нас повне протиріччя. Тут у нас громадяни, члени відповідної територіальної громади, які мають право голосу, і далі&nbsp; по тексту. А тут&nbsp; ця стаття 12, яка&nbsp; все це деталізує, суб'єкти виборчого права, ми вилучили. І пишемо: громадяни України, які мають право&nbsp; голосу на місцевих виборах. Тобто я дякую за те, що ви врахували зараз цю мою поправку. Але ж давайте повернемося до моєї 80-ї поправки, до статті 3-ї, це вже не може Юридичне управління редакційно...</p>
<p>&nbsp;</p>
<p>МОРОЗ О.О. Я тільки що зіслався на статтю 3-тю частину 3-тю її, де це питання врегульовано відносно... І сказав про те, хвилиночку,</p>
<p>І у вас додаток є в руках, який ми проголосуємо, і ви підтримаєте цю пропозицію, оскільки ви на ній наполягаєте.</p>
<p>А відносно недбалості, це ваше право так оцінювати роботу членів Тимчасової спеціальної комісії і не більше. Тим паче, що ваша пропозиція 147-ма суперечить пропозиції розумній 148-й, яку не підтримали сьогодні депутати. Тоді виникає питання: до кого ви пред'являєте претензії?</p>
<p>&nbsp;</p>
<p>ГОЛОВА. Ставиться на голосування поправка 149 народних депутатів Чорноволенка і Коваля. По наступній, да, будете.</p>
<p>&nbsp;</p>
<p>14:00:38</p>
<p>За-39</p>
<p>Поправка не прийнята.</p>
<p>Поправка 150-та. Чорновленко, будь ласка, мікрофон. Все працює. Без музикального супроводу, бо стомилися депутати.</p>
<p>&nbsp;</p>
<p>14:00:48</p>
<p>ЧОРНОВОЛЕНКО О.В.</p>
<p>Добре. Олександре Олександровичу, ще раз, 147-ма врахована. Не врахована 80-та, яка каже те ж сама, тільки на дев'ять статей раніше. І тепер різниця вже, протиріччя між третьою статтею і дванадцятою, яке ніяке Юридичне управління не виправить.</p>
<p>Тепер стосовно 149-ї поправки. Коли ми говоримо...</p>
<p>&nbsp;</p>
<p>ГОЛОВА. Ми вже голосували 149-ту.</p>
<p>&nbsp;</p>
<p>ЧОРНОВОЛЕНКО О.В. Про вибори місцевого голови, ми кажемо, ми його маємо знати хоча б кілька місяців, перш, ніж за нього голосувати. А коли ми говоримо про осередок політичної партії, який висуває депутатів до районної ради, скільки маємо пропрацювати цей осередок на території даного району. У законі про це нічого не сказано. Тому я пропоную ввести один рік. Хочете менше, давайте менше. Але це дуже серйозне питання. Це дуже серйозне питання, бо осередки будуть створюватися безпосередньо перед виборами, за день до виборів. І це є порушення. До парламенту ми вибираємо тільки ті партії, які різ зареєстровані, а на місцеві вибори осередок може пропрацювати...</p>
<p>&nbsp;</p>
<p>ГОЛОВА. Прошу.</p>
<p>&nbsp;</p>
<p>МОРОЗ О.О. Мова йде про те, що право висунення до відповідних ланок влади мають партії за Законом про вибори до Верховної Ради, які існують не менше року до часу голосування. І можливо, і очевидно для приведення у відповідність можна було б і тут передбачити, посилаючись на вашу поправку.</p>
<p>З іншого боку, ну, власне кажучи, давайте так і будемо говорити, що проголосуємо, підтримуючи вашу пропозицію.&nbsp;</p>
<p>&nbsp;</p>
<p>ГОЛОВА. Ставиться на голосування поправка 150 народного депутата Чорноволенка і народного депутата Коваля, сторінка 27, 28.</p>
<p>&nbsp;</p>
<p>14:02:54</p>
<p>За-42</p>
<p>Рішення не прийнято.</p>
<p>151, Алексєєв не наполягає, ні?</p>
<p>&nbsp;</p>
<p>МОРОЗ О.О. Тут є одна деталь.</p>
<p>&nbsp;</p>
<p>ГОЛОВА. будь ласка.</p>
<p>&nbsp;</p>
<p>МОРОЗ О.О. Справа в тому, що за Законом, який ми прийняли Верховною Радою, я до депутата Чорноволенка звертаюсь, мова йде не про реєстрацію, а легалізацію. І там - інший принцип тепер застосовується по реєстрації місцевих організацій. Таким чином, це неточно було поставлено. І в 35 статті про це теж говориться.</p>
<p>&nbsp;</p>
<p>ГОЛОВА. Сергій Терещук, 152, наполягає, ні? Ні, не бачу. Так, Богдан Костинюк, 153 поправка. Наполягає. Мікрофон, будь ласка.</p>
<p>&nbsp;</p>
<p>14:03:28</p>
<p>КОСТИНЮК Б.І.</p>
<p>Шановні народні депутати, тут теж редакційна поправка. Йдеться про те, щоб суб'єктами виборчого процесу були спостерігачі від місцевих партій, блоків, суб'єктів виборчого процесу. Я пропоную, щоб поняття, слово "офіційні" вилучити, щоб не вводити статус якихось офіційних спостерігачів. Які це у нас є? Спостерігачі звичайні, спостерігачі офіційні, отака між ними різниця. І для того, щоб не було плутанини, я пропоную ввести цю поправку і вилучити слово "офіційні".</p>
<p>&nbsp;</p>
<p>МОРОЗ О.О. Тимчасова комісія не вважала необхідним це робити. Тут можна по-різному ставитися до того, але нехай визначаться депутати голосуванням.</p>
<p>&nbsp;</p>
<p>ГОЛОВА. Голосується поправка 153 Богдана Костинюка.</p>
<p>&nbsp;</p>
<p>14:04:33</p>
<p>За-53</p>
<p>Рішення не прийнято.</p>
<p>Поправка 154, Катеринчук і Соболєв. Микола Катеринчук к мікрофону.</p>
<p>&nbsp;</p>
<p>&nbsp;14:04:46</p>
<p>КАТЕРИНЧУК М.Д.</p>
<p>Шановні народні депутати, я розумію, що більшість політичних груп, які представлені в парламенті, мають в назві слова "демократичний" чи "демократія”. Ми розуміємо, що розгляд демократії неможливий без, скажемо, створення громадянського суспільства. І саме елементом цього громадянського суспільства є не тільки політичні партії, які, безперечно, є зв'язком між виборцями і владою, але я думаю, що є громадські організації.</p>
<p>Ми пропонуємо в своїй поправці статтю 12 суб'єктом виборчого процесу залучити офіційних спостерігачів від громадських організацій, офіційних спостерігачів від міжнародних організацій, журналістів, представників масової інформації, телерадіокомпанії та агенцій. Ми не будемо наполягати на цій поправці в зв'язку з тим, що без руху вперед щодо виборчого законодавства, щодо виборчої процедури в напрямок демократії, всі ваші декларації тільки залишаються красивими слова. Дякую за увагу.</p>
<p>&nbsp;</p>
<p>МОРОЗ О.О.Щодо поправки 154-ї, то звичайно, я не за всю комісію кажу, а зараз відносно себе висловлююсь. То офіційні спостерігачі від громадської організації, цей пункт можна включити. Але журналісти не можуть бути суб’єктом виборчого процесу, в них інша функція.</p>
<p>Тому, Тимчасова Комісія очевидно загалом відхилила цю поправку. Але, можна ставлення до неї визначити голосуванням.</p>
<p>&nbsp;</p>
<p>ГОЛОВА. Голосується поправка 154-та народних депутатів Катеринчука і Соболєва.</p>
<p>&nbsp;</p>
<p>14:06:43</p>
<p>За-59</p>
<p>Поправка не прийнята.</p>
<p>Поправка 155-та. Бондаренко Володимир Дмитрович наполягає? Мікрофон, будь ласка.</p>
<p>&nbsp;</p>
<p>14:06:55</p>
<p>БОНДАРЕНКО В.Д. Блок Віктора Ющенка "Наша Україна".</p>
<p>Я підтримую мого колегу Миколу Катеринчука, стосовно того, що на місцевих виборах ми не можемо згортати демократичну участь представників громадянського суспільства у виборчому процесі. Ну якщо на виборах до Верховної Ради ми не допускаємо там нікого, щоб ніхто не спостерігав, щоб можна було цю хімію розповсюдити на той рівень виборів, то, може, варто хоча б зупинитись, дати на місцевому рівні, суб'єктами, визнати суб'єктами виборчого процесу як профспілки, так і громадські організації і органи самоорганізації населення, котрі в цілому зацікавлені в тому, щоб демократичніше проходили вибори і щоб спостереження дало більш рафінований, чистий результат цих виборів, а не підтасовку, як це сьогодні робиться.</p>
<p>І ще зауваження. Ми всі є сьогодні свідками не розгляду Закону про вибори місцевих органів влади, а профанації розгляду цього закону. Все вже вирішено, тут прийшли люди, подзвонили, сказали, що робити, і все робиться за їх сценарієм. Є ...</p>
<p>&nbsp;</p>
<p>МОРОЗ О.О. Те, що говорить Володимир Дмитрович відносно змісту закону, має сенс. Але, з іншого боку, з одно боку, вірніше, треба було б дати в законі допуск громадських організацій до виборчого процесу як суб'єктів, але, з іншого боку, якщо ми зараз запишемо - тут влада нам створить стільки громадських організацій, що представникам від партій місця не буде там, від інших суб'єктів виборчого процесу. На жаль, наша дійсність така. Давайте будемо разом працювати над вдосконаленням виборчого закону і інших елементів системи, організації системи державного життя, державної влади - і тоді ці питання ми відновимо, так, як потрібно.</p>
<p>&nbsp;</p>
<p>ГОЛОВА. Ставиться на голосування поправка 155-та Володимира Бондаренка.</p>
<p>&nbsp;</p>
<p>&nbsp;14:09:01</p>
<p>За-67</p>
<p>Поправка не підтримана.</p>
<p>Поправка 158-ма. Микола Катеринчук, наполягаєте на ній? Будь ласка, мікрофон.</p>
<p>&nbsp;</p>
<p>14:09:14</p>
<p>КАТЕРИНЧУК М.Д.</p>
<p>Шановні народні депутати, шановні виборці. Микола Катеринчук, фракція "Наша Україна".</p>
<p>Відносно поправки. Статтю 13 законопроект викласти в наступній редакції: "Організація проведення виборів депутатів Верховної Ради Автономної Республіки Крим, місцевих рад та сільських, селищних, міських голів здійснюється відкрито і гласно".</p>
<p>На жаль, чомусь ця поправка моя відхилена. Але все ж таки нам треба визначитися законодавчо в терміні: що така є "місцеві вибори". І я не думаю, що вибори депутатів</p>
<p>Верховної Ради Автономної Республіки Крим можуть такими вважатися. Я думаю, що потрібно окремий закон. І повертаючись до&nbsp; мотивації сьогоднішнього розгляду&nbsp; цього законопроекту, я хотів би запитати суб'єктів підписання&nbsp; політичної угоди чому в цій політичній угоді не було питань соціальних, чому не було питань про підвищення пенсій, чому не було питань про розгляд мінімальної заробітної платні, а були питання тільки вузько партійної направленості. Чому ми постійно займаємося тільки влаштуванням своїх якихось інтересів, а не ...</p>
<p>&nbsp;</p>
<p>МОРОЗ О.О. Я гадаю, що закінчення репліки Миколи Дмитровича не має ніякого відношення до цього закону. Там, де будемо розглядати закони про пенсії і соціальний захист, там будемо тоді вести дискусію. І мені здається, ми не будемо тут розходитися в&nbsp; позиціях. А щодо цього пункту, то у назві закону те, що ви говорите в своїй пропозиції повністю відображено, тут йдеться про саме ці вибори, а не про&nbsp; якісь інші, тому права колонка&nbsp; повністю враховує вашу&nbsp; пропозицію.</p>
<p>&nbsp;</p>
<p>ГОЛОВА. Ставиться на голосування поправка&nbsp; 158. Автори Катеринчук, Соболєв.</p>
<p>&nbsp;</p>
<p>14:11:14</p>
<p>За-56</p>
<p>Поправка не підтримана.</p>
<p>160 поправка. Богдан Костенюк. Наполягаєте ви на ній? Мікрофон, будь ласка.</p>
<p>&nbsp;</p>
<p>14:11:23</p>
<p>КОСТИНЮК Б.І.</p>
<p>В цій поправці йдеться, щоб частину 13... частину 2 статті 13, де йдеться про те, що виборчі комісії інформують громадян про свій склад, місцезнаходження, режим роботи і так дальше, і дальше по тексту, а також в кінці сповіщають населення про підсумки голосування та результати місцевих виборів. То я пропоную доповнити саме цю частину наступним, що відповідальність за неточну інформацію або її відсутність покладається на голову виборчої комісії або особу, що її заміщає.</p>
<p>В проекті передбачено, що виборі комісії те інформують, то я кажу, що комісія - це орган&nbsp; колективний. Крайнього нема. Хто неправильно повідомить якусь дрібну інформацію - крайнього немає, а також найважливіше що те, що результати виборів, що&nbsp; у нас в Україні жоден&nbsp; чоловік, жоден член дільничної комісії не відповідав у кримінальному порядку за фальсифікацію цих виборів. Тому я хочу, щоб саме, власне, ці норми&nbsp; були передбачені у законі.</p>
<p>&nbsp;</p>
<p>МОРОЗ О.О. Будь ласка, можна голосувати&nbsp; цю поправка. Вона не зайва, але&nbsp; імперативний характер всіх норм передбачає якраз дотримання цього закону, застосування буквального, а всяке відхилення порушується і&nbsp; карається відповідно до&nbsp; інших законів, Кримінального кодексу, зокрема. Але&nbsp;&nbsp; причина не у тому,&nbsp; що не притягують до відповідальності, що недосконалий закон про вибори. Причина в іншому, і ви цю причину&nbsp; знаєте. Давайте виправляти ту причину. А вона у злочинному характері нинішньої влади.</p>
<p>&nbsp;</p>
<p>ГОЛОВА. Голосується 160-та поправка&nbsp; Богдана Костинюка.</p>
<p>&nbsp;</p>
<p>14:13:29</p>
<p>За-48</p>
<p>Не підтримана поправка.</p>
<p>Поправка Бондаренка 162-га. Наполягає&nbsp; Бондаренко? Мікрофон, будь ласка.</p>
<p>&nbsp;</p>
<p>14:13:40</p>
<p>БОНДАРЕНКО В.Д.</p>
<p>Цією поправкою я хотів зменшити термін з'ясування деяких обставин після фактичних виборів. Адже, чим швидше будуть оприлюднені результати, тим менше буде вплив на їх зі сторони діючої&nbsp; на період виборів влади.</p>
<p>От ми сьогодні є свідками&nbsp; цікавої поведінки окремих людей у цій залі. Ми працювали над законом, тут не було трьох осіб, котрі у парламентських кулуарах вже мають певні клички "пейджер","барабан" і "цербер". З появою цих людей у залі змінилася ситуація. Появилася певна пропозиція, котра тут проголосована була швидко. Я би, до речі, звернув увагу, що треба створити спеціальну слідчу комісію, кого Задорожній записував і де, хто&nbsp; давав хабарі, де і кому за те, що би цей&nbsp; закон був провалений. Я хотів би, щоб ми з'ясували, тому що ця пляма сьогодні лежить на&nbsp; кожному&nbsp; з нас.&nbsp; В Інтернеті гуляють&nbsp; чутки про те, що&nbsp; Олександр Задорожній володіє такою цікавою інформацією.</p>
<p>По-перше, хтось, очевидно, порушував Конституцію по відношенню до народних депутатів, записуючи їх, давайте над цим задумаємося.</p>
<p>&nbsp;</p>
<p>МОРОЗ О.О. Очевидно депутат не наполягає на своїй поправці, він зараз висловлював думку щодо іншого. Тому можна розглядати інші поправки.</p>
<p>&nbsp;</p>
<p>ГОЛОВА. Ставиться на голосування поправка 162 Володимира Бондаренка, сторінка 30.</p>
<p>&nbsp;</p>
<p>14:15:18</p>
<p>За-54</p>
<p>Рішення не прийнято. 164 поправка, будь ласка, Микола. Не наполягає, так?</p>
<p>&nbsp;</p>
<p>МОРОЗ О.О. Не наполягає.</p>
<p>&nbsp;</p>
<p>ГОЛОВА. Тоді, 166 врахована, 167 врахована, 168 врахована, 169 врахована, 170 поправка, дійшли ми до цієї поправки і зробимо перерву. Якщо немає заперечень? Ранкове засідання Верховної Ради України оголошую закритим. Перерва до 16 години.</p>
<p>&nbsp;</p>
</div>
