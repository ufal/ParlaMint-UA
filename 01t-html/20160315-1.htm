Стенограма пленарного засідання
15 березня 2016
&nbsp;
<p align=center>ЗАСІДАННЯ ТРИНАДЦЯТЕ</p>
<p align=center>Сесійний зал Верховної Ради України</p>
<p align=center>15 березня 2016 року, 16 година</p>
<p align=center>Веде засідання Голова Верховної Ради України ГРОЙСМАН В.Б.</p>
<p><b>&nbsp;</b></p>
<p>16:08:16</p>
<p>ГОЛОВУЮЧИЙ. Доброго вечора, шановні колеги народні депутати! Будь ласка, займайте свої місця в сесійній залі Верховної Ради України. Готуйтесь до реєстрації вечірнього засідання.</p>
<p>Будь ласка,&nbsp; шановні колеги, займаємо свої місця в залі Верховної Ради&nbsp; України. Прошу, шановні колеги.</p>
<p>Будь ласка, шановні колеги, займаємо свої місця і готуємося до реєстрації.</p>
<p>Прошу включити систему "Рада" для реєстрації народних депутатів в&nbsp; залі Верховної Ради України.</p>
<p>&nbsp;</p>
<p>16:15:36</p>
<p>363 народних депутати зареєстровано в залі Верховної Ради України. Шановні колеги, оголошую вечірнє засідання Верховної Ради відкритим.</p>
<p>Ми з вами зупинилися на голосуванні включення в порядок денний двох проектів законів. Зокрема і закону, який передбачає конфіскацію півтора мільярда, які знаходяться в Україні, які заарештовані, від попереднього режиму. На превеликий жаль, декілька голосувань не дістало необхідної кількості голосів, і ми не змогли продовжити нашу роботу.</p>
<p>Я ще раз зараз запрошую до слова народного депутата Вінника. Три хвилини інформацію по цьому проекту закону.</p>
<p>&nbsp;</p>
<p>16:16:58</p>
<p>ВІННИК І.Ю.</p>
<p>Шановні колеги, я вже доповів зміст закону. Враховуючи те, що він не був проголосований, я хотів би ще раз нагадати, в чому головні новели, які дозволять нам повернути вкрадені активи режимом Януковича і перерахувати їх в загальний фонд державного бюджету, а це не багато, не мало, а як 50 мільярдів гривень.</p>
<p>Перше. Хто буде суб'єктом правового регулювання цього закону? Суб'єктом будуть особи, які підозрюються обґрунтовано у вчиненні корупційних злочинів, які призвели до персонального збагачення, це статті 191 заволодіння коштами, це стаття 209 легалізація коштів, отриманих злочинним шляхом, та деякі інші статті, які сьогодні тотожні корупційним злочинам по низки законодавчих актів.</p>
<p>Що буде об'єктом правового регулювання? Тільки виключно грошові кошти. Ні в якому випадку не йдеться ані про майно, ані про корпоративні права, жодним чином… жодні акції. Мова не йдеться про паливо Курченка, про інші матеріальні активи. Тільки ті гроші, які зберігаються в банківських установах, на банківських рахунках.</p>
<p>Яким чином ми забезпечимо пропорційність застосування цієї правової норми? У нас передбачено двоступеневий рівень оскарження, тобто рішення буде прийматись щодо стягнення на користь державного бюджету судом першої інстанції, яке будь-яка особа може оскаржити. Яким чином особа, яка переховується від слідства, може фактично захистити себе від застосування цієї норми? Саме з тим фактом, що вона переховується, дозволяє правоохоронним органам застосовувати цю норму. Якщо особа прийде в процес і заявить, що ті кошти, які були заарештовані службою фінансового моніторингу на відповідних рахунках, належать їй, єдине, що їй треба буде довести, що ці кошти були отримані у законний спосіб та були задекларовані. І тоді ця норма конфіскації під час досудового слідства на користь державного бюджету не може та не буде застосована. Всі запобіжники враховані.</p>
<p>Це європейська практика. Це відповідає тим нормам, які сьогодні затверджені, в тому числі Організацією Об'єднаних націй, європейськими інституціями, які сьогодні спостерігають та наголошують, що корупція – це найбільша загроза сучасності.</p>
<p>А головне, я хочу всім нагадати, що, приймаючи бюджет на 2016 рік, ми передбачили майже 7,5 мільярдів гривень видатків, за рахунок яких фінансується армія, за рахунок яких фінансується закупівля зброї, техніки для армії. Саме за рахунок цього джерела, саме за рахунок повернення вкрадених коштів Януковича в бюджет України.</p>
<p>Якщо ми сьогодні не зробимо, ми свідомо говоримо, що ми не хочемо підтримувати армію. Хто не голосує, він не підтримує армію. Ми погоджуємося з тим, що такі складні законопроекти треба приймати в декілька читань. Тому ми говоримо тільки за прийняття за основу та відправку у профільний Комітет законодавчого забезпечення правоохоронної діяльності на доопрацювання. Щоб всі зауваження, які були…</p>
<p>&nbsp;</p>
<p>ГОЛОВУЮЧИЙ.&nbsp; Продовжуйте, будь ласка.</p>
<p>&nbsp;</p>
<p>ВІННИК І.Ю. …йшла мова, були враховані та доопрацьовані до другого читання. Верховна&nbsp; Рада має взяти на себе відповідальність за те, що ми обіцяли. Ми обіцяли повернути вкрадене Януковичем? Давайте це робити. Не треба говорити, що це неможливо зробити. Той, хто хоче зробити, робить, той, хто не хоче, шукає виправдання. Давайте спільно працювати і голосувати в першому читанні за основу. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, очевидно, що цей закон потребує наших рішень. Будь ласка, давайте, від фракцій і груп запишіться, по три хвилини, висловіть свою позицію. Треба знаходити вихід із цієї ситуації, яка склалась. Будь ласка, записуйтесь від фракцій і груп по 3 хвилини виступи.</p>
<p>Будь ласка, Олег Ляшко, Радикальна партія.</p>
<p>&nbsp;</p>
<p>16:21:44</p>
<p>ЛЯШКО О.В.</p>
<p>Олег Ляшко, Радикальна партія. Я не буду звертатися до колег народних депутатів. Я дивлюся, що це – даремна трата часу і це&nbsp; як "метати бісер перед свинями". Я хочу звернутися&nbsp; до українських громадян. Шановні українці, законопроект, який зараз не голосує Верховна Рада, це 2 мільярди доларів, конфісковані в Януковича, які він украв у кожного з вас.</p>
<p>Коли говорять "кошти Державного бюджету", кошти Державного бюджету формуються з коштів платників податків. Корумпована влада Януковича, клептократи використовували свої владні можливості для того, щоб обікрасти народ, кожного з вас заради власного збагачення. Два роки лежать заарештовані, вкрадені у вас, шановні українці, 2 мільярди доларів бандою Януковича.</p>
<p>Нинішній склад парламенту, який називає себе демократичним, &nbsp;проєвропейським, сучасним і борцями великими з корупцією, не здатні прийняти рішення про те, щоб повернути вкрадені у вас, люди добрі, 2 мільярди доларів повернути до державного бюджету. Для того, щоб була можливість фінансувати науку, освіту, медицину, оборону, видатки на пенсії і заробітні плати.</p>
<p>Я вважаю позицію народних депутатів, які блокують прийняття рішення про повернення вкрадених бандою Януковича в українських громадян, вкрадених два мільярди доларів, ті, хто блокують прийняття цього рішення займають безвідповідальну позицію.</p>
<p>Закон треба доопрацювати, кожен матиме можливість його доопрацювати до другого читання. Але під приводом доопрацювання блокувати прийняття рішення і не повернути вкрадені в українців два мільярди доларів – це є злочинна і безвідповідальна політика. Це знак усім корупціонерам, що вони можуть красти, вони можуть грабувати і потім ніколи українці не зможуть вернути назад ці гроші. Ми – не настільки багата країна, щоб дозволити нас грабувати на мільярди і при цьому не приймати рішень, щоб повернути ці кошти. Я звертаюсь до українців, подивіться і зробіть висновок. Я звертаюсь до колег народних депутатів, проголосуйте і поверніть українцям вкрадені у них їхні кошти. <i>&nbsp;</i></p>
<p>&nbsp;</p>
<p>ГОЛОВУЮЧИЙ. Будь ласка, Тетяна Чорновол, "Народний фронт".</p>
<p>&nbsp;</p>
<p>16:24:51</p>
<p>ЧОРНОВОЛ Т.М.</p>
<p>Коли ми&nbsp; були на виборах, ми всі казали громадянам України, що ми йдемо в парламент, щоб захищати державні інтереси, що ми будемо&nbsp; працювати виключно на державу Україна на відміну від минулої влади. Зараз ми можемо продемонструвати це, продемонструвати абсолютно&nbsp; конкретно. Зараз від того, чи проголосуємо ми за цей законопроект залежить чи піде більше 50 мільярдів гривень в державний бюджет.</p>
<p>Хіба це не те, що ми можемо показати всім українцям, що ми працюємо на цю державу?</p>
<p>Зараз цей законопроект, голосування за цей законопроект показує насправді, на чиїй стороні кожен в цій сесійній залі: чи він сюди справді прийшов захищати державу Україна, чи він просто цинічний, він це говорить на ефірах, а насправді виступає тут адвокатом мафії, розраховує на якісь комісійні після того, як мафія зможе в майбутньому розблокувати і зняти арешти з цих коштів. Ми не повинні цього допустити. Наше пряме завдання, наша відповідальність перед українцями – зараз конкретно показати і зробити, щоб 50 мільярдів пішло в державний бюджет.</p>
<p>Знаєте, в цій країні за останні роки тисячі людей віддали своє життя за цю країну, віддали своє життя. Це означає, що їхні діти залишилися без батьків. Розумієте, діти загиблих на Майдані, діти, загиблих на фронті, вже ніколи не матимуть батька?! Ви розумієте, яка це жертва?! І що, цей зал не може зробити маленьке, порівнюючи з цим, дуже маленьке, справу, але дуже потрібну Україні: 50 мільярдів гривень в державний бюджет?</p>
<p>І я вам хочу сказати, всім тим, хто каже, що це не європейський шлях, хто говорить, що це не конституційно, я хочу сказати, що Україна ратифікувала статтю 54-у Конвенції ООН проти корупції, де прямо вказано, що право держав створювати законодавчу можливість конфіскації придбаного в результаті злочину майна без винесення вироку в рамках кримінального провадження у справах. Ця конвенція була ратифікована ще у 2006 році. А що значить - ратифікована? Це значить, що вона пройшла узгодження на конституційність в цій країні, тобто в Україні. Це абсолютно українська норма.</p>
<p>І знову-таки, ми дуже зменшили поле застосування цього закону. Щоб не було звинувачень в рейдерстві підприємств, майна, все це обмежено тільки коштами на рахунках банку, коштами по найбільш "брудних" корупційних схемах, яких вдалося зловити. І це чимало: 2 мільярди доларів, які дуже потрібні цій країні.</p>
<p>Я всіх дуже прошу бути патріотами цієї країни. Слава Україні!</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Долженков, "Опозиційний блок".</p>
<p>&nbsp;</p>
<p>16:27:56</p>
<p>ДОЛЖЕНКОВ О.В.</p>
<p>Уважаемые украинские граждане, уважаемые коллеги. Сейчас идет дискуссия вокруг законопроекта 4057. Некоторым политическим силам очень выгодно принятие этого закона. И в момент выгоды принятия тех или иных вещей, к сожалению, эти политические силы апеллируют любви к Родине, состраданию к Небесной Сотне, к завоеваниям революционных тех завоеваний, которые были приобретены в прошлом.</p>
<p>Но о чем законопроект? Законопроект сводится к тому и является свидетельством того, что в Украине не действует система правоохранительных органов, напрочь отсутствует прокуратура, суды, которые могут доказать соответствующую вину некоторых должностных лиц, занимавших высокие посты в государстве, а их причастности к приступной деятельности, о том, что доходы полученные и денежные средства, которые находятся на текущих счетах, добытые приступным путем. Выбрали самый легкий путь. А зачем нам доказывать законным способом, а зачем нам обращать внимание на презумпцию невиновности, которая предусмотрена статьей 62? Тут почему-то никто не апеллирует Конституцией, а апеллирует ратифицированными конвенциями, международными соглашениями, общеевропейская практика. А о том, что у нас есть презумпция невиновности, никто не говорит. Давайте будем грабить тех без доказания соответствующей вины, до получения обвинительного приговора суда. А зачем он нужен? Это слишком долго, затяжная процедура. Можно просто возбудить уголовное дело, собрать ряд каких-то сфабрикованных доказательств и до получения обвинительного приговора сразу все конфисковать в доход государства. Очень удобно, а главное, очень демократично.</p>
<p>Поэтому, уважаемые коллеги, когда вы призываете к тому, что депутаты, которые не голосуют, являются пособниками тех лиц, которые ушли, которые эмигрировали с Украины, это не является правдой. Те депутаты, у которых остались частичка совести и которые понимают, какой ценой сейчас и за счёт каких ценностей держится наше общество, и что наше общество может и нашу государственную систему полностью развалить, они еще исходят из этих соображений и не голосуют за эти неконституционные законы. Поскольку они понимают, что нарушение основных концептуальных принципов нашего конституционного строя приведет к неизбежному развалу общества и страны. Если мы окончательно хотим развалить эту страну, и те депутаты, которые хотят окончательно развалить страну, выставить на посмешище Украину, – они, естественно, будут голосовать. Но они голосуют под лозунгами того, что они заботятся о том, что эти активы будут изъяты, Януковича. У вас в действующем законодательстве есть все инструментарии, которые позволяют эти денежные средства конфисковать. Принимайте обвинительный приговор на основании тех доказательств, если люди действительно являются виновными. Вы же часть законов, которые называете диктаторскими, тоже принимали. Специальное уголовное производство в случае, если…</p>
<p>&nbsp;</p>
<p>ГОЛОВУЮЧИЙ. Будь ласка, Микола Паламарчук, "Блок Петра Порошенка".</p>
<p>&nbsp;</p>
<p>16:31:16</p>
<p>ПАЛАМАРЧУК М.П.</p>
<p>Шановні колеги, цей законопроект розглядався комітетом. Комітет прийняв негативний висновок, повернути його на доопрацювання. Цей законопроект порушує права людини, порушує Конституцію, принципи права. Я призиваю всіх не голосувати за цей законопроект.</p>
<p>&nbsp;</p>
<p>ГОЛОВУЮЧИЙ. Шановні колеги, будь ласка, займайте свої місця. Хтось, хтось висловився, але я наголошував на тому перед тим як ми завершили ранкове засідання. Мова йде про те, щоби прийняти цей закон, включити його в порядок денний і розглядати його тільки за основу. Далі в комітетах Верховної Ради України прийняти рішення щодо норм закону, які можуть бути підготовлені до другого читання. Це дасть можливість всім народним депутатам України і всім фракціям відповідно внести свої пропозиції до цього закону. Інакше ми не підійдемо до цього питання, до його вирішення, точніше.</p>
<p>Готові голосувати? Давайте, будь ласка, займайте свої місця.</p>
<p>&nbsp;</p>
<p>ПАРУБІЙ А.В. Шановні колеги, прошу зайти в зал і приготуватись до голосування. Секретаріат Верховної Ради прошу повідомити депутатів, що зараз відбудеться голосування. Прошу заходити в зал, будь ласка.</p>
<p>&nbsp;</p>
<p>ГОЛОВУЮЧИЙ. Колеги, будь ласка, підготуйтесь до голосування.</p>
<p>Ставлю на голосування пропозицію включити в порядок денний для прийняття рішення проекти законів реєстраційний номер&nbsp; 4057 і 3196. Включення тільки в порядок денний, прошу всіх підтримати як важливий законопроект, колеги.&nbsp; Включення в порядок денний для прийняття рішення 4057 і 3196. Готові голосувати?&nbsp; Давайте, голосуємо. Магічний звук і зразу депутати повертаються на свої місця.&nbsp; Будь ласка,&nbsp; голосуємо. Прошу підтримати, колеги, включення в порядок денний&nbsp; та прийняття рішення. Голосуємо, прошу підтримати всіх, колеги.&nbsp;&nbsp;</p>
<p>&nbsp;</p>
<p>16:36:46</p>
<p>За-182</p>
<p>Давайте ще раз. Колеги, займайте свої місця. Займайте свої місця.</p>
<p>Давайте, колеги, сконцентруйтесь.&nbsp;</p>
<p>Ну, будь ласка, колеги, включення в порядок денний та прийняття рішення&nbsp; законопроектів 4057 і&nbsp; 3196.&nbsp;</p>
<p>Шановні колеги, я прошу всіх підтримати включення в порядок денний та прийняття рішення по пропозиції, яку я оголосив. Голосуємо?&nbsp; Будь ласка, голосуємо. Прошу підтримати.</p>
<p>&nbsp;</p>
<p>16:39:16</p>
<p>За-188</p>
<p>Рішення не прийнято.&nbsp;</p>
<p>"Блок Петра Порошенка" – 76,&nbsp; "Народний фронт" – 75,&nbsp; "Опозиційний блок" – 0,&nbsp; "Самопоміч" – 7,&nbsp; Радикальна партія – 17,&nbsp; "Батьківщина" – 0, Партія "Відродження" – 0, "Воля народу" – 0, позафракційні – 13 депутатів Верховної Ради України.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>Шановні колеги народні депутати, підходьте до трибуни, зараз буде&nbsp; групове фото. Будь ласка,&nbsp; шановні колеги.&nbsp;&nbsp;&nbsp;</p>
<p><i>&nbsp;(Шум у залі)</i></p>
<p>&nbsp;Я з вами, дивіться.</p>
<p>Будь ласка, від двох фракцій поступила письмова заява на оголошення перерви: "Народний фронт" і Радикальна партія. Заміна виступом трихвилинним, будь ласка.</p>
<p>&nbsp;</p>
<p>16:42:30</p>
<p>БУРБАК М.Ю.</p>
<p>Шановні колеги! Шановний головуючий!</p>
<p>Сьогодні ми бачимо, що те, що зараз відбувається в залі, це об'єднання двох фракцій навколо боротьби з корупцією, боротьби за повернення активів, вкрадених Януковичем і його бандою, до державного бюджету. Ви розумієте, вкрасти вони не могли, а тепер ми не можемо&nbsp; повернути їх? Вони лежать на рахунку в банку вже понад рік, і ніхто не може їх повернути. І хто, як не Верховна Рада, яка була останнім бастіоном демократії після перемоги Революції Гідності, зараз повинна це зробити. Це наш обов'язок повернути ці гроші в державний бюджет. Ці гроші йдуть на підвищення обороноздатності, на запуск наших військових підприємств, підприємств військово-промислового комплексу, на збереження соціальних стандартів. І годі розказувати тут, як ви любите&nbsp; народ, ходити на мітинги, а потім не голосувати за направлення грошей, які вкрадені преступним режимом Януковича, до бюджету країни, яка потребує їх. Ви тут розказуєте за те, що не треба брати кредити МВФ, так ось ці гроші, давайте їх направимо в бюджет! Ви нас змушуєте все ж таки брати далі кредити, своєю безвідповідальною політикою.</p>
<p>Тому, я впевнений, що блокування трибуни буде продовжено доти, поки ми не приймемо рішення, що включення в порядок денний даного законопроекту, а потім, будь ласка, дискутуйте в комітетах. Правильна норма, не правильна –&nbsp; будь ласка,&nbsp; але давайте&nbsp; почнемо цей процес. Дякую.</p>
<p>&nbsp;</p>
<p>16:44:23</p>
<p>ЛЯШКО О.В.</p>
<p>Олег Ляшко. Володимир Борисович! Олег Ляшко, фракція Радикальної партії. Фракція Радикальної партії прийняла відповідальне рішення заблокувати парламентську трибуну до тих пір, поки український парламент не прийме рішення про повернення до державного бюджету вкрадених 2 мільярди доларів бандою Януковича у українських громадян. Ми не підемо&nbsp; з цієї трибуни, ми не дозволимо протягувати жодного лобістського закону, поки кошти, вкрадені в українців, не повернуть до українського бюджету.&nbsp; Ми стоїмо тут, як криця.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, я думаю, що всі приєднаються до того, що ця проблема потребує&nbsp; вирішення. І&nbsp; нам треба&nbsp; подумати, яким чином ми маємо це рішення ухвалити. Для того, щоб залучити&nbsp; максимально фракції до голосування, ви чуби оголошення по фракціям. Десь недостатньо голосів, а деякі фракції не приймають участь у голосуванні. Тому треба провести узгоджуючи нараду з керівниками фракцій для того, щоб всі узгодити позиції, всі узгодити питання&nbsp; для того, щоб ми&nbsp; ухвалили цей законопроект.</p>
<p><i>(Шум у залі)</i></p>
<p>Колеги, давайте, будь ласка, по 2 хвилини всі фракції хай виступлять, щось скажуть.</p>
<p>Народний фронт ми почули, Радикальна партія ми почули. Будь ласка, хто не виступав з фракцій? Опоблок виступав… <i>(Шум у залі)</i> Юрія Луценко виступав з цього приводу. Від "Батьківщини" хто виступить, колеги? Сформулюйте свою позицію чи пропозицію. Потім "Відродження", "Воля народу" і "Самопоміч".</p>
<p>Хто від "Батьківщини", колеги? Можна з місця. Хто від "Батьківщини"? Дві хвилини.</p>
<p>Що? Ну, треба, щоб ви свою позицію висловили: ви будете підтримувати, не будете, чому не будете.</p>
<p>Від "Батьківщини" ніхто не хоче виступати з цього приводу, колеги. Ну, сформулюйте свою позицію. Ну, ви ж не підтримуєте, не голосуєте, сформулюйте свою позицію: чому. <i>(Шум у залі)</i></p>
<p>Андрій Анатолійович Кожем'якін, дві хвилини, будь ласка, це був ваш профільний комітет. Прошу.</p>
<p>&nbsp;</p>
<p>16:48:05</p>
<p>КОЖЕМ’ЯКІН А.А.</p>
<p>Шановний Володимир Борисович, шановні народні депутати, справа в тому, що з повагою до колег, які зараз стоять біля трибуни, я теж дуже багато разів там стояв в свій час. Я хочу сказати, що сьогодні є вся зброя і всі&nbsp; механізми у правоохоронних органів для того, щоб забезпечити ще два роки тому повернення будь-яких активів, але вони цим не займалися.</p>
<p>Більше того, ми прийняли з вами, шановні колеги,&nbsp; місяць... два тижня тому два закони – 4054 і 4055. І хто із народних депутатів уважно його почитав, а не просто подивився, то він побачив, що навіть Європейський Союз, погоджуючись на... і вимагаючи від нас ввести так звану спеціальну&nbsp; конфіскацію і цей інститут впровадити сьогодні, він пропонує і вимагає від нас: тільки за рішенням суду.</p>
<p>Цей законопроект порушує дві статті Конституції, стаття Конституції 41 і стаття Конституції 62. Тому повністю нівелюється презумпція невинуватості. Тому що в будь-який час будь-яка особа, не Янукович в цьому законі прописан, а будь-яка особа із 40 мільйонів людей, які сьогодні живуть в&nbsp; Україні, може бути в неї конфісковане майно, а потім розбирайтесь з цими корумпованими слідчими і правоохоронцями, які сьогодні, вибачте, ну, поваги у суспільства і у людей, які і так потерпають від того, що відбувається в країні, на жаль, не захищені і у них нема сподівань на правоохоронні органи.</p>
<p>Тому наша фракція підтримує рішення комітету, до речі, за яке проголосувала... проголосували всі члени комітету від всіх фракцій – відхилити цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, зараз давайте ми без дебатів<a name=Temp></a>, без дебатів. Хай виступлять, позицію висловлять "Відродження". Віктор Васильович Бондар. Будь ласка.</p>
<p>&nbsp;</p>
<p>16:50:08</p>
<p>БОНДАР В.В.</p>
<p>Шановні колеги, фракція "Відродження". Ми аналізували, наші юристи, цей законопроект. Є багато заперечень, що насправді він має дуже розширене коло дії і стосується не тільки колишніх казнокрадів і тих, хто втік з грошима з України, а він стосується і сотні, тисячі людей, які сьогодні прості бізнесмени, які мають проблему з тим, що вони попадають теж під цей законопроект. І потім почнеться те, що будуть переслідувати тих, хто сьогодні чемно працює, займається бізнесом, має активи. В них почнуть спочатку відбирати майно, продавати, а потім в судах будуть люди по 5 років ходити доказувати, що вони не винні, не мали відношення до цієї ситуації.</p>
<p>Тому ми пропонуємо все ж таки юридично вичитати документ – і тоді вже голосувати. Дякуємо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, "Воля народу". Хто із керівництва?</p>
<p>&nbsp;</p>
<p>ГОЛОС ІЗ ЗАЛУ. "Волі народу" немає…</p>
<p>&nbsp;</p>
<p>ГОЛОВУЮЧИЙ. Немає керівництва фракції? Опоблок виступав. Всі виступили.</p>
<p>Шановні колеги народні депутати, нам потрібно знайти те формулювання закону, яке буде ухвалено в стінах Верховної Ради України. Тому давайте ми ще раз проведемо узгоджуючу нараду.</p>
<p>Будь ласка, автор закону – Іван Вінник, хвилину.</p>
<p>&nbsp;</p>
<p>16:51:47</p>
<p>ВІННИК І.Ю.</p>
<p>Я хотів би звернутися до колег, які апелюють до порушення прав громадянина, закріплене в Конституції. Якщо читати уважно цей законопроект, то саме мова йде про ті гроші, де громадянина не видно ще під час досудового слідства,&nbsp; це офшорні компанії. І особа, яка підозрюється обґрунтовано в скоєнні злочину, її не можна навіть допитати у якості свідка, тобто громадянина ще нема, є офшорна компанія, де два роки заарештовані кошти, і слідство не може допитати особу, підозрюваного навіть у якості свідка, щоб з'ясувати: це його кошти чи ні. А головне, якщо така особа з'явиться, коли буде відповідне подання прокурором направлене до суду щодо стягнення на користь державного бюджету, автоматично таке стягнення не буде можливим, тому що особа прийде і задекларує: "це мої гроші". І єдине, що їй доведеться довести, що ці гроші було отримано у законний спосіб, що відповідна декларація подавалася. Тому жодного права громадянином не порушується. Допоки вони знаходяться на рахунках офшорної компанії,&nbsp; громадянина&nbsp; немає. Як тільки з'являється громадянин, зразу будуть його права вже…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, одне уточнення, будь ласка, Єгор Соболєв, з місця. Єгор Соболєв, "Самопоміч". І я внесу пропозицію щодо, як ми будемо врегульовувати це питання.</p>
<p>Будь ласка, Єгор Соболєв.</p>
<p>&nbsp;</p>
<p>16:53:06</p>
<p>СОБОЛЄВ Є.В.</p>
<p>Колеги, я прошу звернути увагу, це дуже важливо. Ми сьогодні голосували за пропозицію Президента щодо відкриття декларацій. На жаль, в останньому абзаці цих пропозицій вжито термін "службові особи". Це означає, що на нас, на самого Президента, на Генерального прокурора, на всіх важливих посадовців країни цей закон не буде розповсюджуватися, бо ми є посадові особи.</p>
<p>Тому я хочу поінформувати парламент, ми обговорили це з Адміністрацією Президента і зі спікером Верховної Ради, що при формулюванні остаточного тексту буде вжито термін "суб'єкт декларування", куди увійдуть всі посадові особи і службові особи. Бо ми з вами голосували за те, щоб декларації всіх посадовців були відкритими.</p>
<p>Повторю ще раз: замість терміну "службові особи" в законі написано термін "суб'єкт декларування".</p>
<p>&nbsp;</p>
<p>ГОЛОВУЮЧИЙ. Дякую.</p>
<p>І врахувати цю пропозицію, та це і малося на увазі. Дякую, шановні колеги.</p>
<p>Що стосується, колеги, що стосується питання конфіскації. Я пропоную наступним чином. В 12 годин завтра, в 12 годин, зараз ми ще проведемо консультації, але завтра в 12 годин провести узгоджуючу нараду, з тим, щоб в четвер ми вийшли на спільне узгоджене голосування по цьому закону. Я запрошую завтра на 12 годин всіх керівників фракцій і груп українського парламенту, керівництво профільного комітету для узгодження всіх пропозицій і з метою в четвер голосування цього закону щодо конфіскації цих коштів, цих ресурсів. У зв'язку з цим, що…</p>
<p>Будемо продовжувати роботу сьогодні? <i>(Шум у залі)</i></p>
<p>&nbsp;Добре, шановні колеги. У зв'язку з тим, що немає можливості продовжити роботу Верховної Ради, я оголошую вечірнє засідання Верховної Ради закритим. Дякую.</p>
<p>Чергове засідання Верховної Ради України відбудеться завтра. А вас усіх вітаю з прийняттям останнього безвізового закону. Дякую.</p>
<p>&nbsp;</p>

