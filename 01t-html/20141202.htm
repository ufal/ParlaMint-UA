Стенограма пленарного засідання
02 грудня 2014
&nbsp;
<p align=center>ЗАСІДАННЯ ДРУГЕ</p>
<p align=center>Сесійний зал Верховної Ради України</p>
<p align=center>02 грудня 2014 року, 10 година</p>
<p align=center>Веде засідання Голова Верховної Ради України В.Б.ГРОЙСМАН&nbsp;</p>
<p><b>&nbsp;</b></p>
<p>ГОЛОВУЮЧИЙ. Доброго дня, вельмишановні народні депутати! Я прошу займати свої місця. Ми можемо розпочинати нашу роботу.</p>
<p>Ще раз доброго дня, шановні народні депутати! Дякую, що зайняли свої місця. Зараз ми будемо з вами реєструватись. І я прошу увімкнути систему "Рада". Прошу підготуватись народних депутатів уважно до реєстрації.</p>
<p>Прошу реєструватися, шановні народні депутати. Реєструємося.</p>
<p>10:04:18</p>
<p>370 народних депутатів у залі. Це означає, що ми можемо розпочинати нашу роботу. В першу чергу я би хотів, щоби ми з вами привітали нашого колегу з днем народження, саме народного депутата України Мураєва Євгенія Володимировича. Давайте привітаємо оплесками за традицією. <i>(Оплески) </i>&nbsp;Успіхів у роботі.</p>
<p>Шановні народні депутати, я з великим жалем хотів би повідомити про те, що у понеділок 1 грудня від затяжної хвороби на 86-ому році життя помер відомий український письменник, член ініціативи "1 грудня", український політв'язень Євген Сверстюк. Прошу вшанувати пам'ять хвилиною мовчання.</p>
<p><i>(Хвилина мовчання)</i></p>
<p>Дякую. Прошу сідати.</p>
<p>Шановні народні депутати, 27 листопада ми провели з вами перше засідання, склали урочисто присягу. Але у нас є народні депутати, які з поважних причин не могли цього зробити. І я би хотів вас проінформувати про те, що 19 та 28 листопада Центральна виборча комісія зареєструвала народних депутатів України, обраних на позачергових виборах 26 жовтня 2014 року, а саме: Марію Василівну Матіос, яка була включена до виборчого списку Партія "Блок Петра Порошенка" під номером 7, та Сергія Ярославовича Рудика, обраного в одномандатному 198 виборчому окрузі. Відповідно&nbsp; до статті&nbsp; 79 Конституції України перед вступом на посаду&nbsp; народні депутати України&nbsp; складають присягу перед Верховною Радою&nbsp; України.</p>
<p>Для складення присяги я&nbsp; на трибуну&nbsp; запрошую&nbsp; народного депутата&nbsp; України Матіос Марію&nbsp; Василівну. Прошу, вельмишановна Марія Василівна.</p>
<p>&nbsp;</p>
<p>МАТІОС М.В.</p>
<p>Присягаю на вірність Україні. Зобов'язуюсь усіма своїми діями боронити&nbsp; суверенітет&nbsp; і незалежність України, дбати про благо Вітчизни&nbsp; і&nbsp; добробут Українського народу.&nbsp; Присягаю&nbsp; додержуватися Конституції України&nbsp; та законів&nbsp; України, виконувати свої обов'язки&nbsp; в інтересах&nbsp; усіх співвітчизників.&nbsp; <i>&nbsp;(Оплески)</i></p>
<p>&nbsp;</p>
<p>ГОЛОВУЮЧИЙ. Дякую. Вітаю, вельмишановна Марія Василівна, з&nbsp; прийняттям присяги.</p>
<p>А також запрошую до слова&nbsp; народного депутата&nbsp; України Рудика Сергія&nbsp; Ярославовича. Прошу, Сергію Ярославовичу.&nbsp; Будь ласка.</p>
<p>&nbsp;</p>
<p>РУДИК С.Я.</p>
<p>Я, Сергій&nbsp; Рудик, присягаю&nbsp; на вірність Україні. Зобов'язуюсь усіма своїми діями боронити&nbsp; суверенітет&nbsp; і незалежність України, дбати про благо Вітчизни&nbsp; і&nbsp; добробут Українського народу.&nbsp; Присягаю&nbsp; додержуватися Конституції України&nbsp; і всіх законів&nbsp; України, виконувати свої обов'язки&nbsp; в інтересах&nbsp; усіх співвітчизників. Слава Україні! <i>&nbsp;(Оплески)</i></p>
<p>&nbsp;</p>
<p>ГОЛОВУЮЧИЙ. Героям слава! Вітаю.</p>
<p>Вітаємо народних депутатів. Бажаємо успіхів у нашій спільній&nbsp;&nbsp; роботі.</p>
<p>Я хотів би попросити позафракційних народних депутатів подати до Верховної Ради України заяви про входження до&nbsp; складу&nbsp; комітетів&nbsp; Верховної Ради для того, щоб ми&nbsp; могли&nbsp; сформувати повноцінно всі робочі органи парламенту. А також нам необхідно, шановні колеги, сформувати якісний професійний&nbsp; уряд України, нам потрібно все зробити для того, щоб наш динамічний початок нашої роботи від 27 листопада мав своє підтвердження, оскільки &nbsp;&nbsp;&nbsp;є надзвичайно серйозні виклики в нашій країні. І ми розуміємо, що в такий відповідальний момент і уряд України, і парламент мають діяти злагоджено, якісно і професійно. Тому я би хотів зараз запропонувати підтримати ініціативу коаліції і розпочати консультації щодо внесення кандидатур на затвердження уряду, а також комітетів українського парламенту, і оголосити перерву до 12.30, а виступи здійснити о 16 годині так, як це передбачається&nbsp; Регламентом Верховної Ради. Дякую.</p>
<p>Перерва до 12 години 30 хвилин. Дякую, шановні колеги.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p><b>&nbsp;</b></p>
<p>ГОЛОВУЮЧИЙ. Вельмишановні народні депутати, як і була оголошена перерва до 12.30, ми можемо продовжувати нашу роботу. Я прошу займати свої місця.</p>
<p>Вельмишановні народні депутати, я прошу займати свої місця у сесійній залі. Ми будемо продовжувати нашу роботу.</p>
<p>Керівників фракцій я просив би запросити до зали своїх депутатів членів фракцій.</p>
<p>Ітак, шановні колеги, хочу вам повідомити, що щойно були проведені консультації з керівниками депутатських фракцій членами коаліції, а розглядалось питання щодо формування Кабінету Міністрів та персонального складу комітетів Верховної Ради. Майже всі питання, хочу вас попередньо поінформувати про те, що вирішені, але є ще декілька питань, які потрібно узгодити. Тому нам потрібно певний період часу для того, щоби завершити цю роботу. Ми всі усвідомлюємо, що питання формування уряду України треба вирішити сьогодні. У нас немає часу, і суспільство не буде чекати. <a name=Temp></a></p>
<p>Тому зараз, враховуючи попередню роботу, яка була проведена, я хочу внести пропозицію, щоб ми продовжили наше вечірнє пленарне засідання до завершення розгляду цього життєво необхідного для України питання. У зв'язку з цим, відповідно до статті 5… частини п'ятої статті 19 Регламенту Верховної Ради України, я ставлю на голосування пропозицію щодо продовження нашого вечірнього пленарного засідання до завершення розгляду питання про формування Кабінету Міністрів України. Прошу голосувати. Прошу голосувати, шановні колеги народні депутати. Прошу голосувати.</p>
<p>&nbsp;</p>
<p>12:36:17</p>
<p>За-310</p>
<p>Рішення прийнято. Дякую, шановні колеги.</p>
<p>Також хочу вас проінформувати…</p>
<p>По фракціям, будь ласка. "Блок Петра Порошенка" – 123, "Народний фрронт" – 81, "Опозиційний блок" – 0, "Самопоміч" – 30, Радикальна партія – 22, "Батьківщина" – 18, "Воля народу" – 8, "Економічний розвиток" – 2.</p>
<p>Хочу також проінформувати, що з метою вирішення питання про внесення коаліцією, відповідно до законодавства, Прем'єр-міністру України пропозиції щодо кандидатур до складу Кабінету Міністрів України, збори коаліції відбудуться о 15-й годині в залі пленарних засідань. У зв'язку з цим я просив би керівників фракцій скоординувати цю роботу членів коаліції і провести таке засідання.</p>
<p>Я також хочу вас повідомити, шановні друзі, що ранкове засідання Верховної Ради України оголошую закритим і вечірнє пленарне засідання Верховної Ради України розпочнеться о 16-й годині.</p>
<p>Дякую вам за увагу.</p>
<p>&nbsp;</p>
<p>&nbsp;</p>

