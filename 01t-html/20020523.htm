Стенограма пленарного засідання
23 травня 2002
<pre><b>                       ЗАСІДАННЯ ОДИНАДЦЯТЕ

        С е с і й н и й  з а л  В е р х о в н о ї  Р а д и
         У к р а ї н и.  23  т р а в н я  2002  р о к у.
                         10 г о д и н а.

</b><i>     Веде засідання член Президії першої сесії Верховної Ради
</i>
     України МУСІЯКА В.Л.

     ГОЛОВУЮЧИЙ. Доброго ранку,  шановні народні депутати, шановні гості, представники засобів масової інформації!

     Прошу народних  депутатів підготуватися до реєстрації.  Прошу увімкнути систему.

     У залі зареєстровано 392 народних депутати. Ранкове засідання 23 травня оголошую відкритим.

     Сьогодні день  народження  народного  депутата України Буряка Олександра Васильовича.  Давайте привітаємо нашого колегу  з  днем народження (Оплески). Спасибі.

     Слово для  інформації  надається  народному  депутату України Мартинюку Адаму Івановичу.

     МАРТИНЮК А.І.,  член Президії  першої  сесії  Верховної  Ради України  (багатомандатний загальнодержавний виборчий округ,  КПУ).
Шановні колеги! Дозвольте проінформувати вас про хід переговорного процесу,  про зустрічі і остаточну домовленість,  на яку ми вийшли зараз із керівниками фракцій.  Пропонується нашу подальшу  роботу,
принаймні,  найближчим  часом,  побудувати таким чином.  Керівники чотирьох фракцій попросили надати можливість попрацювати  ще  одну годину.  Керівники двох фракцій погодилися з такою пропозицією,  і тому пропонується, щоб зараз, якщо ми оголосимо перерву, керівники чотирьох фракцій продовжили консультації.  Ми також домовилися (це домовленість керівників  чотирьох  фракцій),  щоб  я  зробив  таке оголошення: о 10 годині 15 хвилин фракція "Наша Україна" і фракція
"Блоку   Юлії   Тимошенко"   збираються   в   конференц-залі   для консультації.

     О 10  годині  45 хвилин для консультацій збираються керівники усіх шести фракцій.  Якщо ми приймемо такий порядок нашої  роботи,
то об 11 годині ми продовжимо наше засідання (Шум у залі).

     Чотири фракції  я можу назвати.  Справа в тому,  що,  мабуть,
кожному зрозуміло,  які це чотири фракції,  але якщо є  запитання,
будь  ласка,  я  не  заперечую  і називаю чотири й дві фракції для ширшої інформації.  Фракції "Наша Україна",  Комуністичної партії,
"Блоку   Юлії   Тимошенко"   і   Соціалістичної  партії  попросили попрацювати  в  такому  режимі,  а  фракції  "Єдина   Україна"   і соціал-демократів   (об'єднаних)  підтримали  пропозицію  чотирьох фракцій.

     ГОЛОВУЮЧИЙ. Шановні  народні  депутати,  хто  за   пропозицію зробити перерву до 11 години, прошу голосувати (Шум у залі).

     Добре, тоді,   щоб  не  було  мені  закидів,  давайте  будемо голосувати будь-які пропозиції.  Я оголошую перерву до 11  години.
Слава Богу, ви згодні.

     Спасибі.

      (П і с л я п е р е р в и)

     ГОЛОВУЮЧИЙ. Шановні народні депутати!  У мене висвітилося, що в залі 323 депутати. Я думаю, ми повіримо цьому і на кілька хвилин продовжимо роботу. Будь ласка, Адаме Івановичу.

     МАРТИНЮК А.І.  Шановні колеги, переговорний процес триває, і,
на мій погляд,  триває більш-менш успішно. Ті дві фракції, які, як ви  бачите,  відсутні  в залі,  зібралися і зараз проводять досить активні консультації.  Вони попросили дати їм  ще  півгодини,  щоб завершити   ці   консультації,  і  ми,  напевно,  матимемо  якийсь результат  і  зможемо  продовжити  роботу.  Тобто,  якби   ви   не заперечували, треба ще на півгодини продовжити перерву.

     ГОЛОВУЮЧИЙ. З вашої реакції я бачу, що ви згодні.

     Дякую.

      (П і с л я п е р е р в и)

     ГОЛОВУЮЧИЙ. Шановні  депутати,  прошу  зайняти  місця.  Прошу сідати,  шановні народні депутати!  Фракціє "Наша  Україна",  будь ласка, сідайте.

     Я прошу  вибачити  за  затримку.  Але  з  чим  ми прийшли?  З пакетами (Оплески). Не з тими пакетами...

     Продовжуємо нашу роботу.  Відповідно до  Постанови  Верховної Ради  України  про  процедуру  розгляду питання про обрання Голови Верховної Ради України,  Першого заступника та  заступника  Голови Верховної   Ради   України  четвертого  скликання  я  надаю  слово народному депутату Рудьковському,  який  вносив  свої  пропозиції.
Миколо Миколайовичу, будь ласка.

     РУДЬКОВСЬКИЙ М.М., народний депутат України (багато-мандатний загальнодержавний виборчий округ,  СПУ). Шановні народні депутати!
У  зв'язку з тим,  що керівники чотирьох фракцій,  взявши сьогодні двічі  перерву,  погодили  два  пакети  у   складі   -   Мартинюк,
Безсмертний,  Тимошенко і Безсмертний,  Мартинюк, Ніколаєнко, - я,
незважаючи на те,  що запропоновані мною пакети  містять  прізвища також  людей  достойних,  які  здатні  були  б організувати роботу Верховної Ради і зрушити ситуацію з  місця,  знімаю  свої  проекти постанов за номерами 1067-1 і 1067-2 (Шум у залі).

     ГОЛОВУЮЧИЙ. Не  заважайте,  будь  ласка.  Я  прошу!..  Микола Миколайович говорить усе так,  як він має говорити. Будь ласка, не заважайте!

     РУДЬКОВСЬКИЙ М.М.  Я вважаю, що ці пропозиції "четвірки" - це вихід із тупика,  який  сьогодні,  ми  бачимо,  продовжувався.  Ми повинні рухатися далі - перейти до голосування.  Всетаки я вважаю,
що внесені мною проекти стимулювали роботу керівників фракцій, і я закликаю  депутатів,  які  вперше обрані до Верховної Ради,  більш активно включитися в  роботу  зі  своїми  керівниками  фракцій.  А керівники   фракцій   нехай  залучають  до  переговорчого  процесу керівників партій,  які входять у блоки,  щоб потім не  доводилося переконувати   ще   членів   фракцій   у  необхідності  виконувати домовленості.

     Спасибі.

     ГОЛОВУЮЧИЙ. Дякую,  Миколо Миколайовичу  (Шум  у  залі).  Що?
Питання до Рудьковського?  Хвилиночку,  Миколо Миколайовичу.  Будь ласка, запишіться на запитання. Запишіться.

     РУДЬКОВСЬКИЙ М.М.  Я  тільки  не  знаю,   чи   доречно   мені відповідати  на  запитання  про  проекти постанов,  які я знімаю з реєстрації? Правильно я говорю? Давайте не будемо гаяти часу.

     ГОЛОВУЮЧИЙ. Миколо Миколайовичу,  я вам  вдячний.  Зекономимо час.

     РУДЬКОВСЬКИЙ М.М. Спасибі.

     ГОЛОВУЮЧИЙ. Шановні  народні депутати!  Під номерами 1067-3 і 1067-4 зареєстровані два пакети для голосування про обрання Голови Верховної  Ради,  Першого заступника і заступника Голови Верховної Ради.  Вони тиражуються,  зараз будуть роздані.  Я вам зачитаю  їх поки що, щоб ми час не втрачали. Я думаю, ви дозволите це зробити.

     Народними депутатами Ющенком, Морозом, Симоненком і Тимошенко вноситься проект 1067-3.  Пропонується  обрати  Головою  Верховної Ради України народного депутата України Мартинюка Адама Івановича,
Першим заступником  Голови  Верховної  Ради  України  -  народного депутата України Безсмертного Романа Петровича, заступником Голови Верховної Ради України - народного депутата України Тимошенко Юлію Володимирівну. Це перший пакет.

     Другий пакет  під  номером  1067-4 вноситься тими ж народними депутатами Ющенком,  Морозом, Симоненком і Тимошенко. Пропонується обрати  Головою  Верховної Ради України народного депутата України Безсмертного Романа Петровича, Першим заступником Голови Верховної Ради   України   -  народного  депутата  України  Мартинюка  Адама Івановича і заступником Голови Верховної Ради України -  народного депутата України Ніколаєнка Станіслава Миколайовича.

     У нас  є  процедура.  Відповідно  до  постанови,  яку  я  вам оголосив,  має відбутися представлення  названих  пакетів.  Хто  з ініціаторів буде виступати стосовно першого пакета - 1067-3?  Будь ласка. Симоненко Петро Миколайович.

     Наш голова Лічильної  комісії  вже  хвилюється.  Будь  ласка,
увімкніть спочатку мікрофон Мішури Валерія Дмитровича.

     МІШУРА В.Д.,  голова  тимчасової  Лічильної комісії Верховної Ради України (багатомандатний  загальнодержавний  виборчий  округ,
КПУ).  Шановний  головуючий!  Шановні  народні депутати!  В мене є пропозиція до вас і до Лічильної комісії. Якщо кандидати, прізвища яких  входять у пакети,  не мають наміру знімати свої кандидатури,
тобто  якщо  пакети  залишаються,  дозвольте   Лічильній   комісії приступити до підготовки документів. Це просто прискорить...

     ГОЛОВУЮЧИЙ. Валерію Дмитровичу,  я думаю, ви маєте рацію. І я відразу запитую всіх перелічених  кандидатів  на  названі  посади:
хтось знімає свою кандидатуру?  Ні. Прекрасно. Продовжуємо роботу.
Лічильна комісія вже може працювати. Будь ласка.

     Валерію Дмитровичу, де членам комісії збиратися? Вони знають?
Слава  Богу!  Члени  Лічильної  комісії,  будь ласка,  зберіться у відомому вам місці.

     Будь ласка, Петре Миколайовичу.

     СИМОНЕНКО П.М.,  народний депутат  України  (багато-мандатний загальнодержавний виборчий округ,  КПУ).  Шановні колеги!  Під час тривалих консультацій,  які в різних конфігураціях мали місце  між керівниками двох,  чотирьох і шести фракцій,  ми намагалися знайти погоджені  пропозиції,  які  б  об'єднали  зал,  сформували  певну більшість і дали можливість обрати керівництво Верховної Ради.  Ці переговори тривали в напруженій обстановці,  і зрозуміло, що кожна з  фракцій  відстоювала свої позиції.  Обговорюючи можливий проект від чотирьох фракцій, ми, комуністи, виходили з таких міркувань.

     Перше. Ми враховували те,  що під час виборів (це  засвідчили результати   голосування)   більш   як   60   процентів   виборців проголосували  проти  курсу,  який  проводиться   в   державі,   і підтримали  якраз  ті  політичні сили,  які в своїй агітації чітко висловлювалися проти цього курсу і заявляли, що вони опозиційні до нинішнього режиму.

     Ми вважали,  що повинні знайти компроміс, і якраз оці тривалі розмови й дали можливість його  знайти.  Ми  зараз  заявляємо,  що фракція Комуністичної партії йде на компроміс. Ми висловлювалися з самого початку за переговори на рівних,  паритетних  засадах.  Під час  розмов  "четвірки"  ми  знайшли  компроміс,  і  саме  фракція Комуністичної  партії   України   запропонувала   цей   компроміс.
Погодилися   з  нашими  пропозиціями  представники  фракції  "Наша Україна".  І  це  відкрило  можливості   для   внесення   сьогодні погоджених пакетів.

     Друге. Під час переговорів виникали суперечки відносно тих чи інших кандидатур. Ми, фракція комуністів, і тут пішли назустріч, і це  також  був  компроміс  з нашого боку.  Ми запропонували обрати Головою Верховної Ради Адама Івановича Мартинюка, а іншим фракціям внести  до  нашого пакета ті кандидатури,  які вони вважатимуть за потрібне.

     Тому ми сьогодні вносимо  у  Верховну  Раду  для  голосування пакет,   де  пропонується  Головою  Верховної  Ради  обрати  Адама Івановича   Мартинюка,   а   заступниками   -   кандидатів,   яких запропонували інші фракції, що підтримали цей пакет.

     Ми пропонуємо  всім  народним депутатам,  незважаючи на певні обставини,  в  яких   знаходиться   частина   народних   обранців,
проголосувати  сьогодні  за  цей пакет.  А я ще раз хочу запевнити вас,  що за наявності протилежних інтересів у Верховній Раді,  ми,
комуністи,  якраз  у  змозі  забезпечити  співпрацю  всього складу Верховної Ради.

     Дякую і пропоную підтримати наш пакет (Оплески).

     ГОЛОВУЮЧИЙ. Петре Миколайовичу,  прошу затриматися,  може, до вас запитання будуть.  Є запитання до Петра Миколайовича?  Є, є. З одного боку немає,  з іншого - є.  Запишіться,  будь ласка (Шум  у залі).  Заспокойтеся! Це представлення пакета, і Петро Миколайович має відповісти на запитання, якщо вони є.

     Прошу висвітити список.  Білорус Олег Григорович. Будь ласка.
Виставте п'ять хвилин. Будь ласка, запитання.

     БІЛОРУС О.Г.,   народний   депутат  України  (багатомандатний загальнодержавний виборчий округ, "Виборчий блок Юлії Тимошенко").
Петре Миколайовичу, ми дуже раді, що так успішно закінчилися довгі й нелегкі переговори і що політичні лідери,  які увійшли до  блоку чотирьох,  знайшли в собі сили, збалансували свої позиції і вийшли на компроміс на благо України,  на благо громадян  України.  І  ми вдячні   всім   народним   депутатам   -  членам  фракції  Віктора Андрійовича Ющенка "Наша Україна",  фракції Комуністичної  партії,
фракції Соціалістичної партії за конструктивний підхід.

     Запитання: якими ви бачите результати голосування? Чи є надія на те, що сьогодні в Україні "восторжествует" демократія?

     СИМОНЕНКО П.М.  Олегу Григоровичу, дякую за запитання, але це залежить  не  лише  від  тієї політичної ситуації,  яка склалася в цілому в державі,  а й від того впливу,  який сьогодні,  на  жаль,
реально  відчуваємо  ми  з боку Адміністрації Президента і владних структур,  і від волі народних депутатів. Якщо всі ці три складові сьогодні будуть враховані кожним з народних депутатів,  якщо кожен з  нас  запитає  себе  особисто,  яку  ми   потім   будемо   нести відповідальність за розвиток подій у державі,  тоді, я переконаний у цьому, якраз і відбудеться сьогодні результативне голосування. Я маю  на  це надію і прошу всіх керуватися якраз почуттям особистої відповідальності за майбутнє і Верховної Ради, і України в цілому.

     ГОЛОВУЮЧИЙ. Кравченко Микола Васильович. Будь ласка.

     КРАВЧЕНКО М.В.,  народний депутат  України  (багато-мандатний загальнодержавний   виборчий  округ,  КПУ).  Фракция  коммунистов.
Спасибо.  Уважаемые  коллеги!  Действительно,  сегодня  в  течение одного-двух  часов  мы можем сформировать полностью рабочий состав президиума и начать плодотворную работу над законопроектами.  И  я взял слово не для того,  чтобы задать вопрос Петру Николаевичу,  а чтобы призвать колег народных депутатов независимо от политических убеждений  присоединиться  сегодня к судьбоносному решению четырех фракций,  которые,  несмотря на различия в политических  взглядах,
нашли общее решение этого вопроса, и проголосовать за предложенный пакет.

     Спасибо.

     ГОЛОВУЮЧИЙ. Дякую.  Баранівський  Олександр  Петрович.   Будь ласка.

     БАРАНІВСЬКИЙ О.П., народний депутат України (багато-мандатний загальнодержавний виборчий  округ,  СПУ).  Фракція  Соціалістичної партії  України.  Шановний  Петре  Миколайовичу!  Ми,  соціалісти,
підтримуємо пакет,  який ви запропонували,  і беремо на  себе  цим самим політичну відповідальність за дії керівництва парламенту і у цілому парламенту.  Я просив би всіх шановних депутатів підтримати даний пакет.  Справа в тому,  що керівництво парламенту обирається не ліве, не праве, а, на мій погляд, компромісне і консолідуюче.

     І звідси у мене запитання  до  вас,  Петре  Миколайовичу:  чи згодні  ви особисто і фракція комуністів після обрання керівництва парламенту  все  це  оформити  відповідним  договором,  який   був запропонований   від   чотирьох,   щоб  ця  співпраця  була  більш конструктивною в майбутньому?

     СИМОНЕНКО П.М. Дякую, Олександре Петровичу. Мені здається, що у  вашому  запитанні  вже міститься відповідь про те,  яку позицію постійно і  послідовно  відстоювала  фракція  комуністів  протягом останніх восьми років нашої праці чи співпраці у Верховній Раді. Я ще  привертаю  вашу  увагу  до  того,  що   ми   із   задоволенням відреагували  на  те,  що  сьогодні представники різних політичних сил,  які увійшли до складу фракцій "Наша  Україна",  "Блоку  Юлії Тимошенко", зрозуміли і підтримали ті позиції, які ми кілька років тому  відстоювали  у  Верховній  Раді:  і  щодо  виборчих  законів
(мається  на увазі пропорційна система виборів до Верховної Ради),
і щодо відповідальності місцевих органів  влади  перед  народом  і виборцями,  які  обирають  цю  владу в регіонах,  і щодо співпраці уряду  і  Верховної  Ради,  коли  ми  пропонували,  щоб  уряд  був підпорядкований  Верховній Раді і відповідали спільно законодавчий орган і виконавчий орган влади за все те,  що робиться в  державі.
Коли  ми  пропонували  рухатися  в демократичному напрямі розвитку державотворення,     пропонували,     щоб     у      нас      була парламентсько-президентська   республіка  з  обмеженими  функціями Президента  і  розширеними  можливостями  обранців   народу,   які представляють волю народу тут, у Верховній Раді, разом з Кабінетом Міністрів  вирішувати  найболючіші,   найпекучіші   питання,   які хвилюють  наших виборців.  То ми відреагували позитивно на те,  що підтримали  позиції  нашої  партії  і  фракції,  які  ми  протягом останніх восьми років відстоювали у Верховній Раді.

     Дякую, Олександре Петровичу.

     ГОЛОВУЮЧИЙ. Зарубінський Олег Олександрович. Будь ласка. Усе,
останній.

     ЗАРУБІНСЬКИЙ О.О., народний депутат України (багато-мандатний загальнодержавний   виборчий   округ,   виборчий  блок  "За  Єдину Україну!").  Дякую,  пане головуючий. Шановний Петре Миколайовичу!
Я, нарешті, поставлю запитання без декларації, як це було три рази до мене.

     У мене таке запитання. Ваше прізвище стоїть одночасно на двох розданих  нам проектах постанов.  Конфігурація що в одному проекті постанови,  що в другому досить-таки відрізняється.  Яким чином ви одночасно  подаєте  два  проекти,  в  яких  по-іншому  формулюєте,
скажемо так, чи пропонуєте склад президії? Це перше.

     Друге. Як ви реагуєте на спробу тих  сил,  кого  ви  сьогодні хочете  бачити поруч з вашим представником,  заборонити Компартію,
відновити ОУНУПА,  проти чого,  я знаю,  комуністи  завжди  досить активно  виступали?  Чи  є тут принципові позиції,  чи це все-таки якісь інші позиції?

     Дякую.

     СИМОНЕНКО П.М.  Відносно конфігурації двох пакетів. По-перше,
ми  вносимо  наш  пакет  першим  на голосування народних депутатів
(Мартинюк очолює цей пакет) і закликаємо проголосувати за нього.

     Я ще раз наголошую: у пошуках компромісу ми погодились з тим,
щоб не висловлювати застереження щодо окремих кандидатур від інших фракцій,  хоча вони у нас були,  є і залишаються.  Але  ми  шукали компроміс для того, щоб Верховна Рада далі працювала. І ми якраз і продемонстрували компроміс, вносячи цей пакет.

     Відносно другого пакета.  Виходячи з  того  що  дійсно  треба шукати  розв'язання  проблеми,  яка  має відношення до керівництва Верховної Ради,  ми  погодились  з  тим,  щоб  запропонована  нами кандидатура Адама Івановича Мартинюка фігурувала і в пакеті,  який вносить "Наша Україна". Я не вбачаю тут ніяких суперечностей.

     Щодо політичної позиції тих чи інших політичних  партій,  які прийшли до Верховної Ради.  У даному випадку стосовно того, про що ви казали,  позиція нашої партії залишається принциповою,  і ми її не  змінюємо.  Якщо хтось буде вносити ті питання,  про які ви тут сказали,  ми  категорично  будемо  відстоювати  свою   позицію   і закликаємо   всіх   також   бути   категоричними,  принциповими  і послідовними не тільки до  31  березня,  а  й  після  31  березня,
спираючись на волю виборців,  на ту волю,  яка нам дала можливість тут вирішувати найскладніші питання розвитку України.

     Дякую.

     ГОЛОВУЮЧИЙ. Дякую,  Петре Миколайовичу.  Усе, час, відведений на відповіді, закінчився.

     Хто із  народних  депутатів,  які вносили проект,  в якому на посаду Голови Верховної Ради пропонується кандидатура Безсмертного Романа   Петровича,  буде  його  представляти?  Віктор  Андрійович Ющенко. Будь ласка.

     ЮЩЕНКО В.А.,  народний   депутат   України   (багатомандатний загальнодержавний  виборчий  округ,  "Блок  Віктора  Ющенка  "Наша Україна").  Шановна Президіє!  Шановні народні  депутати!  На  ваш розгляд   вноситься   проект   постанови   Верховної   Ради,  який представляє фракція "Наша Україна".  Безумовно,  ми  різні  -  450 народних  депутатів,  які сидять у цьому залі.  Але політика вчить нас тому,  що ми кожного дня повинні давати шанси на  порозуміння.
Нам  треба  робити  комбінації,  які  засвідчують,  що  ми повинні принаймні ввечері бути мудріші, ніж ми були вранці, в тому числі і щодо питання політичних компромісів.

     Коли ми  формували  свій пакет,  ми виходили із ряду важливих для нас моментів. По-перше, нам треба розпочати роботу парламенту.
Подруге,  нам  треба  подати  кандидатури,  які  б  готові були до відкритого діалогу,  які не ділили б зал на дві чи на три частини,
а були б здатні до політичних компромісів. Врешті-решт, це повинні бути  люди,  які  мають  досвід  законотворчої   діяльності.   Цим мотивується якраз формування того списку, який представлений вашій увазі:  обрати  Головою   Верховної   Ради   Безсмертного   Романа Петровича,  Першим  заступником  -  Мартинюка  Адама  Івановича  і заступником  Голови  Верховної  Ради   -   Ніколаєнка   Станіслава Миколайовича.

     Ми також   переконані,   що   це  є  гармонійне  відображення політичних результатів виборів 31 березня поточного року. Виходячи з цих чотирьох позицій,  ми, шановні народні депутати, просимо вас підтримати цей варіант проекту постанови Верховної Ради.

     Дякую.

     ГОЛОВУЮЧИЙ. Дякую.  До Віктора Андрійовича будуть  запитання?
Немає?  Дякую,  Вікторе  Андрійовичу.  Запитань немає.  Є?  Прошу.
Вікторе Андрійовичу!  Шановні народні депутати! Сигналізуйте, якщо ви  хочете  поставити  запитання.  Є запитання,  запишіться,  будь ласка.  Я ж запитав,  ви не піднімаєте руку.  Запишіться. Народний депутат  Єщенко  Володимир  Миколайович.  Будь ласка.  Наступний -
народний депутат Шкіль.

     ЄЩЕНКО В.М.,  народний   депутат   України   (багатомандатний загальнодержавний виборчий округ, КПУ). Фракція комуністів. У мене таке запитання.  Вікторе Андрійовичу,  а чому ви  не  сказали  про перший   пакет?   Там   теж   є   запропонована  вами  кандидатура Безсмертного на посаду Першого заступника Голови Верховної Ради, і ваш підпис є.

     ЮЩЕНКО В.А.  Шановні колеги! Коли Петро Миколайович доповідав концепцію формування першого пакета,  він висловив ті порозуміння,
які були досягнуті у рамках попередніх переговорів. Тому я вважав,
що ми взаємно замінили інформування.  І тому я з цих міркувань  не говорив.

     ГОЛОВУЮЧИЙ. Народний  депутат  Шкіль Андрій Васильович.  Будь ласка. Приготуватися Рудьковському Миколі Миколайовичу.

     ШКІЛЬ А.В.,  народний депутат України  (виборчий  округ  121,
Львівська  область).  Пане  Вікторе,  я  дякую,  звичайно,  за  ту співпрацю,  яка була, і толерантність, яка була виявлена в процесі переговорів. І я сподіваюсь, що в подальшому всі домовленості, всі напрями спільної нашої діяльності будуть дотримані.

     Єдине, чим я хотів би тільки поцікавитися.  Свого  часу  була дана обіцянка,  що політв'язні,  які зараз перебувають за ґратами,
будуть звільнені або їхнє питання  буде  розглянуто  об'єктивно  і позитивно.  Зараз  судовий процес затягується,  суддя захворів.  Я хотів би,  щоб ви  дали  відповідь,  чи  в  подальшому,  коли  ваш кандидат  буде  очолювати  Верховну  Раду,  слово буде дотримано і об'єктивно буде розглянута ситуація щодо 9 березня?

     Дякую.

     ЮЩЕНКО В.А.  Я  сказав  би,  що   питання,   які   стосуються політичних переслідувань,  ми розглядали і в рамках нашої угоди. У проекті угоди це питання висвітлено.  Я надіюся,  що ці питання ми будемо ефективно,  послідовно,  результативно відстоювати у стінах парламенту.

     ГОЛОВУЮЧИЙ. Рудьковський  Микола  Миколайович.  Будь   ласка.
Приготуватися Бандурці Олександру Марковичу.

     РУДЬКОВСЬКИЙ М.М.  Шановний Вікторе Андрійовичу! Кілька разів проходила  інформація  в  засобах  масової  інформації,  що  "Наша Україна"   наполягає   на   тому,  щоб  від  "Нашої  України"  був призначений Прем'єрміністром України Віктор Андрійович Ющенко.  Чи не  вважаєте  ви  це тактичною помилкою,  бо навіть якщо ви будете призначені  Прем'єр-міністром,  то  Президент  зробить  усе,   щоб дискредитувати вас і ідеї, які з вами пов'язували?

     Чи не  вважаєте  ви  за  доречне сконцентруватися на роботі у Верховній Раді,  зробити все,  щоб ваша фракція  проголосувала  за перший і другий пакети в повному складі,  і, розблокувавши процес,
з Верховної Ради почати реформи в державі шляхом внесення  змін  в Конституцію  і так далі?  Чи не буде це більш продуктивним - зміна системи влади?

     ЮЩЕНКО В.А. Дякую. Для того щоб не було різних дезінформацій,
дозвольте  я  висловлюсь з цього приводу.  Ніде прізвище Ющенка не фігурувало на посаду Прем'єр-міністра.  Шановні,  послухайте далі.
Мене влаштовує те місце,  де я зараз знаходжуся. Але не про це йде мова.  Мова йде про те,  що ми  хочемо  бачити  процес  політичних виборів  завершеним.  Фракція  блоку  "Наша  Україна"  вважає,  що політичні вибори не завершуються обранням на три посади  у  стінах парламенту.  Якщо  виконавча  влада  не  буде сформована адекватно конфігурації політичних сил,  які сформували парламент,  ми ніколи не будемо мати дієвого тандема:  парламент і уряд.  Тому,  коли ми вели переговори із блоком "За Єдину Україну!", ми виходили з того,
що  у  разі,  коли посаду спікера перебирає кандидат від блоку "За Єдину Україну!",  для нас є абсолютно коректним  мати  пріоритетне право  на  висунення  кандидатури Прем'єр-міністра України,  бо ми розуміємо це так,  що ми не ділимо  портфелі,  ми  шукаємо  баланс влади,  баланс політичних сил. Тому цієї логіки ми дотримувалися в ході переговорів,  і ми стоїмо на цій позиції.  Якщо мова йде  про діалог  з  блоком  "За Єдину Україну!",  то це наша позиція і це є чесна позиція.  Хто буде Прем'єрміністром, з якого блоку - це інше питання.  Але ми тільки наполягаємо на тому, що повинно бути право висунення кандидатури від блоку "Наша Україна". Така логіка.

     ГОЛОВУЮЧИЙ. Олександр Маркович Бандурка. Будь ласка.

     БАНДУРКА О.М.,  народний депутат України (виборчий округ 176,
Харківська область). "Єдність України" (Пожвавлення в залі).

     ГОЛОВУЮЧИЙ. Ну, помилився.

     БАНДУРКА О.М.   Цей   час   мені  додасте.  Шановний  Вікторе Андрійовичу!  Чому ви пропонуєте одразу два пакети? Чи це є невіра у самі домовленості чотирьох лідерів, що вони будуть дотримуватися позицій? Це перше.

     Друге. Чому підпис пана Симоненка Петра  Миколайовича  стоїть третім, а не першим чи другим у цьому списку?

     Третє. Чи  підтримують ваші партнери по коаліції ті прогнози,
які ви запропонували?

     Дякую.

     ЮЩЕНКО В.А. Шановні народні депутати! Не мучтеся, підтримують
(Оплески).

     Ви знаєте,  де  мій  підпис  стоїть,  я дійсно не надаю цьому значення.  Ви розумієте,  що це внутрішня політика, це є внутрішні домовленості. Чому йдуть ці два пакети і де чий підпис стоїть, ну,
шановні...  Ющенко в одному пакеті у візах виступає в авангарді. А в другому пакеті у візах комуністи в авангарді (Оплески).

     ГОЛОВУЮЧИЙ. Дякую,  Вікторе Андрійовичу, час вичерпано. Тепер за процедурою розгляду питання ми маємо надати по 10 хвилин тільки кандидатам  на  посаду  Голови Верховної Ради.  Адаму Івановичу ви хочете поставити запитання? Підніміть руки, будь ласка, а то знову будете говорити, що не надали слова. Усе, ясно.

     Роман Петрович  Безсмертний.  Будь  ласка.  Десять  хвилин на запитання.  Прошу записатися на запитання. Прошу висвітити. Десять хвилин    виставте.   Соломатін   Юрій   Петрович.   Будь   ласка.
Підготуватися Філенку.

     СОЛОМАТІН Ю.П.,  народний депутат  України  (багато-мандатний загальнодержавний виборчий округ, КПУ). Дякую. Фракція комуністів.
Романе Петровичу, скажіть, будь ласка, чи будете ви у разі обрання Головою  Верховної Ради України поводитися з депутатським корпусом так само,  як поводився Іван Степанович Плющ, чи будете виконувати свої обов'язки так, як належить, власне, спікеру парламенту?

     Дякую.

     БЕЗСМЕРТНИЙ Р.П.,  народний депутат України (багато-мандатний загальнодержавний  виборчий  округ,  "Блок  Віктора  Ющенка  "Наша Україна").  Шановний  Юрію  Петровичу!  Я  не  можу і не маю права оцінювати поведінку Голови  Верховної  Ради  чи  будь-якого  свого колеги,  тому що за будь-ким із нас стоять сотні й тисячі голосів.
Але за дев'ять років нашої спільної роботи,  за п'ять років роботи з вами,  я думаю,  що ви бачили, як я працюю з людьми. Тому, як ви розумієте, ми всі тут однакові, нас усіх обирав народ. І від того,
хто які посади займає,  не залежить, які стосунки між нами повинні бути.  Я хочу вам процитувати  того  ж  самого  Івана  Степановича Плюща,  який свого часу сказав, що кожна посада у Верховній Раді -
це трошки більше роботи, ніж у рядового депутата. І кожна наступна посада - це ще більше роботи.  Тому,  балотуючись,  я розумію,  що попереду багато роботи,  а стосунки між  різними  партнерами,  між різними політичними силами мають бути абсолютно толерантними.  Нам треба врешті-решт зрозуміти:  боротися треба не  з  людьми,  не  з носіями ідей. Можна дискутувати, заперечувати, але людей знищувати не треба (Оплески).

     ГОЛОВУЮЧИЙ. Володимир Пилипович Філенко. Будь ласка.

     ФІЛЕНКО В.П.,  народний  депутат   України   (багатомандатний загальнодержавний  виборчий  округ,  "Блок  Віктора  Ющенка  "Наша Україна").  Фракція "Наша Україна".  Без особливих дифірамбів хочу все  ж  таки  відзначити,  що  у  разі обрання Романа Петровича ми вперше матимемо спікера Верховної  Ради,  а  не  Голову  Верховної Ради, підготовленого професійно.

     Романе Петровичу,  чи  уявляєте  ви собі комплекс роботи щодо організації  забезпечення  депутатської  діяльності   на   предмет покращання  умов  роботи  як  в  самій  сесійній залі,  так і поза сесійною залою?  І чи ви розумієте,  що треба віддати пріоритет  і кращі приміщення не працівникам Апарату Верховної Ради, а все-таки народним депутатам України?

     БЕЗСМЕРТНИЙ Р.П.  Дякую,  Володимире Пилиповичу.  Мені досить добре  відомо,  що  являє  собою  матеріально-технічна база,  якою оснащена Верховна Рада.  Я можу констатувати,  що вона з огляду на кількість депутатів і роль України в Європі є однією з найслабших.
Це так.  І в тому,  що ми не змогли за  десять  років  забезпечити апарат  парламенту  і  депутатів  необхідними  умовами діяльності,
починаючи від цього залу і до робочих  місць,  винуваті  всі,  хто представляє українську владу,  тому що,  я ще раз кажу, тут сидять люди,  які представляють не самі себе - вони представляють  сотні,
тисячі  своїх  виборців.  Це  робоче місце наших виборців,  і хочу сказати фразу,  мабуть, банальну, але всім зрозумілу: дешева влада дуже дорого обходиться для народу (Оплески).

     ГОЛОВУЮЧИЙ. Олександр Маркович Бандурка. Будь ласка.

     БАНДУРКА О.М.  Дякую.  "Єдина Україна".  Романе Петровичу, ви знаєте, наскільки ви мені симпатичні як людина і як депутат. Але в мене  таке цікаве питання:  чи ви,  ставши Головою Верховної Ради,
будете відстоювати лінію Президента,  як це робили, коли ми з вами були  в  одній  фракції,  чи  ви  вже остаточно "розбили горщик" з Президентом?

     Дякую.

     БЕЗСМЕРТНИЙ Р.П.  Шановний  Олександре   Марковичу!   Шановні колеги!  Я  Президента  поважаю як Президента держави,  як людину,
обрану 15 мільйонами голосів.  Але якщо  я  буду  обраний  Головою Верховної  Ради,  то в стосунках з Президентом я буду представляти Верховну  Раду.  Я  не  буду  представляти  Безсмертного,  я  буду представляти   Верховну  Раду,  репрезентувати  її  рішення  і  її позиції.

     Що стосується маси питань,  про які тут  говорилося,  то  моя позиція - це моя позиція, і вона може комусь подобатися, комусь не подобатися.  Моє завдання як  Голови,  якщо  ви  обирете  мене,  -
представляти   вашу   позицію,  у  тому  числі  і  в  стосунках  з Президентом,  у  тому  числі  і  в  питаннях,  які   зазначені   в політичному договорі, до якого я маю якесь відношення.

     Стосовно ключової   проблеми.   Ми   сьогодні   підійшли   до необхідності серйозної реформи політичної системи.  Модель,  діюча до  сьогоднішнього  часу,  себе  якоюсь  мірою виправдала,  але на сьогоднішній день вичерпала.

     Дякую (Оплески).

     ГОЛОВУЮЧИЙ. Головатий   Сергій    Петрович.    Будь    ласка.
Підготуватися Вінському Йосипу Вікентійовичу.

     ГОЛОВАТИЙ С.П.,  народний  депутат  України (багато-мандатний загальнодержавний виборчий округ, "Виборчий блок Юлії Тимошенко").
Романе  Петровичу!  Я  від  імені  фракції  "Блоку Юлії Тимошенко"
просто хочу привітати з тим,  що вас  висунули  в  рамках  єдиного пакета  на  спікерську посаду,  і побажати вам у разі обрання,  як сказав Філенко,  буди не Головою,  а спікером. Я хотів би сказати,
що  ви дійсно будете ще й не просто спікером,  а виїзним спікером,
на відміну від Президента,  якого Романо Проді запросив на  вечерю тільки  з  поваги до себе не в "Мак-Дональдс",  а в найкращий свій ресторан.  Тому я побажав би вам на цій посаді,  щоб ви як  спікер усе-таки   зламали   ту  антипарламентську  тенденцію,  яка  щодня присутня практично на  всіх  каналах  телебачення,  і  зокрема  на державному, що сидить на податках народу, який ми представляємо.

     БЕЗСМЕРТНИЙ Р.П.  Дякую, Сергію Петровичу. Якщо ви дозволите,
я прокоментую те, що було вами сказано.

     Шановні депутати!  Я дуже прошу вас: у стосунках між собою, у стосунках з людьми від влади давайте робити і говорити так, щоб ми один одного не ображали. Це перше.

     Друге. Що стосується  ефіру  і  трансляції  роботи  Верховної Ради.  Безумовно,  якщо  сказати,  що  та  ситуація,  яка склалася сьогодні в Україні,  є незадовільною, - це ще нічого не сказати. Є відверта  тенденційна  оцінка  діяльності  Верховної Ради,  і вона навіть не структурується по фракціях.  Це є дуже небезпечним, тому що   розмова   про   політичну   структуризацію   суспільства  без політичного структурування ефіру, який би був репрезентований тими чи іншими політичними силами, ніколи не відбудеться. Інформація на сьогодні  -  це  є  влада,  і  це  розуміють  усі.  Невипадково  в цивілізованих   країнах   нинішня  формаційна  модель  називається інформаційною моделлю.

     І тому,  безперечно,  починаючи  від   проблем   громадського телебачення,   закон   про  яке  прийнятий,  і  закінчуючи  іншими проблемами ефіру, ситуацію необхідно змінювати. Її треба змінювати не тільки на рівні висвітлення роботи Верховної Ради, а й на рівні статусу журналіста,  на рівні суб'єктів,  які висвітлюють проблеми режиму  існування  засобів  масової  інформації,  їх фінансування,
стосунків із владою. Я категорично проти того, щоб будь-який орган влади,  будь-яка  особа  у  владі  мала свої власні засоби масової інформації.  Це найкраща дискредитація тої особи  і  того  органу,
який  має такий засіб масової інформації.  Тому позиція моя завжди виходила з того,  що  має  бути  якомога  відкритіша  демонстрація позицій  кожної  політичної сили,  кожного політика.  Вибачте,  що коментував.

     Дякую (Оплески).

     ГОЛОВУЮЧИЙ. Народний  депутат  Вінський  Йосип  Вікентійович.
Будь ласка.

     ВІНСЬКИЙ Й.В.,  народний  депутат  України  (багато-мандатний загальнодержавний виборчий  округ,  СПУ).  Фракція  Соціалістичної партії   України.   Романе   Петровичу,  зрозуміло,  що  позитивне голосування будь-якого з поданих двох пакетів  буде  означати  для Президента  і  його  оточення,  що  поїзд  уже  пішов у зворотному напрямку.  І в цьому випадку буде надзвичайно важливою роль Голови Верховної   Ради   як   людини,  яка  повинна  виконувати  функції стабілізації і бачити, куди має рухатися держава в подальшому.

     Ви підтвердили у своєму виступі,  що ви за  те,  щоб  змінити систему влади.  Я хотів би, щоб ви чітко сказали, які першочергові кроки,  на ваш погляд,  ми повинні здійснити,  щоб змінити систему влади, і в якому напрямі?

     БЕЗСМЕРТНИЙ Р.П.  Дякую.  Шановний  Йосипе  Вікентійовичу,  я представляю тут не тільки свою позицію, а й позицію блоку, позицію фракції.  Перше,  що  нам  конче  необхідно  зробити - це ув'язати парламентську  більшість  і  уряд,  тобто  уряд  має   формуватися парламентською більшістю чи коаліцією. Це ключове питання.

     Наступна проблема - це система виконавчої влади.  Не можна на конституційному  рівні  адміністрації  підпорядковувати   Кабінету Міністрів,  а фактично мати їх підпорядкування Президентові,  тому що це відразу  ж  викликає  конфлікт  між  Президентом  і  урядом.
Природа  повноважень  цих  осіб  (я це говорив,  і це моя позиція)
така,  що вони набуваються у результаті виборів  на  регіональному рівні (я маю на увазі, і районному, і обласному).

     Що стосується  того,  що там має домінувати система місцевого самоврядування при  існуванні  наглядових  функцій  адміністрацій.
Десятирічний період переходу, коли нам треба було тримати контроль над режимом власності на регіональному і місцевому рівнях,  минув.
Проведена  тотальна  приватизація.  Там  ні над чим господарювати,
нічим управляти,  там  треба  здійснювати  нагляд  за  додержанням законодавства і Конституції України,  а не сіяти,  урожаї збирати,
доїти і таке інше, про що сьогодні ведеться мова.

     Невже ви не бачите,  що навіть для людей, які сьогодні там на керівних посадах знаходяться,  це проблема, тому що вони не можуть поєднувати ці дві абсолютно неприродні  функції.  Отже,  це  конче необхідні перші кроки, які ми мали б зробити.

     Стосовно стосунків з Президентом.  Тут є люди, які є свідками моїх стосунків з Президентом.  Якщо я мав позицію,  я  цю  позицію висловлював,   чи  був  я  народним  депутатом,  чи  представником Президента. Інша справа, яке рішення приймав Президент, але він на те і Президент, щоб приймати рішення. Тут буде приймати рішення не Голова, тут рішення буде приймати Верховна Рада.

     Дякую (Оплески).

     ГОЛОВУЮЧИЙ. Не можу не надати слово Борису  Іллічу  Олійнику.
Будь ласка, Борисе Іллічу.

     ОЛІЙНИК Б.І.,   народний   депутат  України  (багатомандатний загальнодержавний виборчий округ,  КПУ).  Дякую. Романе Петровичу,
як  ви  знаєте,  після  оксамитового  заколоту і не менш єдвабного перевороту у Верховній Раді була зліквідована  модель  голосування закритого,  лишено відкрите голосування.  Чи не вважаєте ви, що це один з найдошкульніших ударів по демократії?  Бо  ми  з  вами  тут можемо як завгодно голосувати, а ті депутати, що на місцях, інколи бояться проголосувати так,  як їм підказує совість,  і  ви  знаєте чому. Чи не варто поновити старий регламент? Це перше.

     Друге. Я  абсолютного підтримую Сергія Петровича Головатого з приводу трансляцій і інформації про засідання Верховної  Ради,  бо люди думають,  що ми тут сидимо та ділимо гроші.  Це вже не вперше звучить.

     І третє.  Я вам зичу тільки добра і щастя, і щоб ви мені були здорові (Оплески).

     БЕЗСМЕРТНИЙ Р.П.  Дякую.  Шановний  Борисе Іллічу!  Для мене,
наприклад,  відкритість моєї позиції є питанням номер один.  Я  не збираюся  ховатися  ні  за  які  голосування,  ні  за  які способи голосування і таке інше.  Я свою позицію намагався завжди  тримати відкритою залежно від рівня доказовості тих чи інших фактів, якими я володів на той чи інший  момент,  коли  я  приймав  те  чи  інше рішення.

     Своїм колегам,  говорячи про яких ви сказали,  що я знаю, які засоби впливу на них є, я завжди кажу так: "Політика - це велика і важлива   професія.   І  треба  займатися  або  політикою  і  бути професіоналами,  або займатися бізнесом.  Якщо ви хочете сумістити одне  і  друге,  то  перше,  що ви робите,  коли йдете з бізнесу в політику,  це ви хороните свій бізнес".  Сьогодні  у  нас  у  залі склалося  дві  групи,  всі  бізнесмени поділяються на дві частини,
яким я відкрито це казав.  Одних, коли їм будуть дошкуляти, є кому захищати,  а інших будуть свої топтати, і вони будуть мовчати. Оце те, що буде відбуватися в найближчий рік.

     Зрозуміло, що   ми   тільки   формуємо   нашу   парламентську демократію,  вона  росте,  спинається  на ноги,  але політика - це велика професія,  це така ж велика професія,  як бізнес  у  кожній галузі,  як  професія  лікаря,  учителя і таке інше.  Тому до цієї професії треба готуватися,  їй треба вчитись і приділяти все життя для  того,  щоб,  як  правильно сказав Борис Ілліч,  не було за що змушувати голосувати так або інакше. Це перше.

     Друге. Стосовно висвітлення роботи Верховної Ради.  Я вже  на цьому питанні зупинявся.

     І третє. Я думаю, що в 36 років жалітися на здоров'я ще рано,
хоча всякі ситуації бувають.

     Дякую вам за увагу.

     ГОЛОВУЮЧИЙ. Я  прошу  вибачення,  Борис   Ілліч   щось   руку піднімає, мабуть, хоче ще з вами поспілкуватися.

     ОЛІЙНИК Б.І.   Романе   Петровичу,   ви  м'яко  відійшли  від відповіді, переоркеструвавши тих, на кого тиснуть, на бізнесменів.
Бізнесмени  відкупляться  разом з деким,  а от як тиснуть в деяких питаннях на тих,  хто  намагається  говорити  правду,  коли  йдуть судові  процеси  незаконні,  ви  знаєте.  Взагалі  демократичність голосування полягає не в надконтролі над депутатами й шантажі, а в нормальній моделі голосування - поіменному й нормальному.

     БЕЗСМЕРТНИЙ Р.П. Борисе Іллічу, вибачте, я просто не зрозумів всієї глибини вашого запитання.  Проблема ця є,  що тут  говорити.
Проблема  ця є не тільки на рівні Верховної Ради,  вона є на рівні регіональних рад -  і  районних,  і  обласних.  Давайте  спільними зусиллями  її  вирішувати.  Я  поки  що  не  уявляю,  як  її можна вирішити, скажімо, на рівні районної ради чи обласної, чи на рівні окремих депутатів і таке інше.

     Дякую вам (Оплески).

     ГОЛОВУЮЧИЙ. Дякую,    Романе   Петровичу.   Шановні   народні депутати!  Зараз відповідно до процедури ми  маємо  приступити  до обговорення так званих пакетів або,  точніше, кандидатур. Я прошу,
помовчіть! Я говорю про процедуру. Чи є потреба нам зараз починати обговорення? Немає. Я вам дякую.

     Наш голова  Лічильної  комісії  готовий?  Валерію Дмитровичу!
Немає.  Я думаю,  що давайте ми зробимо маленьку перерву на десять хвилин, хай вони там закінчать підготовку, а потім дамо йому слово і приступимо до голосування.

     Дякую вам.

      (Після перерви)

     ГОЛОВУЮЧИЙ. Шановні  народні  депутати!  Прошу  зайняти  свої місця.  Там уже чергу займають біля столів. Я прошу, сідайте, а то не встигнете.

     Слово надається голові Лічильної комісії  народному  депутату Мішурі Валерію Дмитровичу. Будь ласка.

     МІШУРА В.Д.   Шановні   колеги   народні   депутати!  Шановна Президіє! Лічильна комісія готова до проведення голосування.

     Біля столів реєстрації на підставі пред'явлення депутатського посвідчення  ви  отримуєте  бюлетень рожевого кольору.  В бюлетень внесені прізвища Мартинюка Адама  Івановича,  Безсмертного  Романа Петровича,  Тимошенко Юлії Володимирівни.  Проти цих трьох прізвищ стоїть пустий квадрат,  де  треба  позначити  своє  волевиявлення.
Нижче  -  не підтримую цього варіанта.  Хто буде голосувати проти,
треба тут зробити позначку.

     Я хотів би звернути увагу на те,  що  ми  маємо  списки  біля столів  реєстрації.  У нас не всі,  на жаль,  зареєструвалися біля столів,  і ми не можемо звірити, хто є, кого немає. У нас є списки тих,  хто у відрядженні,  хто в лікарні.  Правда,  я бачу, що дуже багато тих,  хто  в  лікарні,  прийшли  на  голосування.  Це  дуже приємно.  Голосування  починається  о  13 годині 21 хвилині і буде продовжуватися за рішенням  Лічильної  комісії  45  хвилин.  Прошу приступити до процедури голосування.

     ГОЛОВУЮЧИЙ. Перерва, шановні народні депутати.

      (П і с л я п е р е р в и)

     ГОЛОВУЮЧИЙ. Прошу,  займіть  місця в залі.  Шановні депутати,
прошу,  сідайте.  Шановні народні депутати! Слово надається голові тимчасової  Лічильної  комісії  Мішурі  Валерію  Дмитровичу.  Будь ласка.

     МІШУРА В.Д.  Шановні народні депутати!  Дозвольте  ознайомити вас  з протоколом засідання тимчасової Лічильної комісії Верховної Ради України від 23 травня 2002 року.

     Присутні всі члени тимчасової Лічильної комісії.

     Слухали: про  підсумки  таємного  голосування   про   обрання Голови,  Першого  заступника Голови та заступника Голови Верховної Ради України.

     У бюлетень для таємного голосування  були  включені  наступні кандидатури:  Мартинюк Адам Іванович,  Безсмертний Роман Петрович,
Тимошенко Юлія Володимирівна.

     На підставі  результатів   таємного   голосування   тимчасова Лічильна комісія встановила:

     кількість народних   депутатів   України,  повноваження  яких визнані, - 441;

     кількість народних депутатів України,  які одержали  бюлетені для таємного голосування, - 441;

     кількість народних  депутатів  України,  які  взяли  участь у голосуванні, - 151.

     кількість бюлетенів, визнаних недійсними - немає.

     Виявлення сторонніх предметів - 12.

     За пакет проголосувало - 149.

     Не підтримали варіант - 2.

     Відповідно до частини першої статті 88 Конституції України тимчасова Лічильна комісія вирішила вважати не  обраними  Головою  Верховної  Ради  України  Мартинюка   Адама Івановича,  Першим  заступником Голови Верховної Ради Безсмертного Романа  Петровича,  заступником  Голови  Верховної  Ради   України Тимошенко Юлію Володимирівну.

     Підписи членів тимчасової Лічильної комісії.

     ГОЛОВУЮЧИЙ. Шановні    народні    депутати!    Запитання   є?
Запишіться, будь ласка. Буйко Георгій Володимирович. Будь ласка.

     БУЙКО Г.В.,   народний   депутат   України   (багатомандатний загальнодержавний  виборчий округ,  КПУ).  Коммунистическая партия Украины. Я прошу передать слово Кравченко.

     ГОЛОВУЮЧИЙ. Будь ласка. Народний депутат Кравченко.

     КРАВЧЕНКО М.В.  Спасибо.  Валерий Дмитриевич,  у  меня  такой вопрос. На каком основании временная Счетная комиссия узурпировала власть и не дала мне,  народному  депутату,  возможности  вбросить бюллетень  в  урну?  Ответьте мне на этот вопрос.  И я думаю,  что таких людей наберется минимум 70-75 человек.

     МІШУРА В.Д.  Отвечаю.  Мы  этот   вопрос   рассматривали   на заседании  Счетной  комиссии.  Прецедент  такой  был.  Мы  приняли решение.  Счетная комиссия устанавливает время голосования: начало и  конец.  Мы  начали голосование в 13.21,  окончили в 14.05.  Это придумала временная Счетная комиссия. В соответствии с Регламентом временная  Счетная  комиссия устанавливает порядок,  время и место голосования.

     ГОЛОВУЮЧИЙ. Білорус Олег Григорович. Будь ласка.

     БІЛОРУС О.Г.  У мене є запитання. Хто персонально перешкоджав народним депутатам вкинути бюлетені в урни?  Відповідайте, назвіть прізвище.

     І пропозиція.  Частина 2 статті  3.6.9  Регламенту  Верховної Ради:  "У  разі  порушення  процедури  голосування  або виникнення перешкод під час  його  проведення  негайно  проводиться  повторне голосування без обговорення". Я вимагаю повторного голосування від імені фракції без обговорення.  І назвіть прізвища,  хто з  членів тимчасової   Лічильної   комісії   цинічно  перешкоджав  виконанню обов'язку народного депутата голосувати.  Таких депутатів десятки.
Відповідайте.

     МІШУРА В.Д. Я відповідаю. Верховна Рада України може прийняти рішення про визнання виборів, які щойно відбулися, недійсними - це воля Верховної Ради,  ви можете проголосувати. Але я хочу сказати,
що ніхто нікому не заважав проголосувати у той  період,  який  був відведений,-  від  13.21 до 14.05.  Ви знаєте,  що після того,  як завершується голосування,  Лічильна комісія опечатує всі скриньки,
їхні  отвори,  куди вкидають бюлетені,  і заносить їх у спеціальну кімнату.  Після того як у кімнату були занесені урни,  принесли ще кілька бюлетенів.  Ми могли б розглянути ці проблеми, але депутат,
якому  перешкодили  вкинути  бюлетень,  мав   обгрунтувати   перед Лічильною комісією,  чому він запізнився.  Може бути таке. Але тих депутатів, які їх принесли, не було, вони поклали бюлетені на стіл і вийшли з кімнати. Це члени Лічильної комісії можуть підтвердити.

     ГОЛОВУЮЧИЙ. Народний депутат Рудьковський Микола Миколайович.
Будь ласка.

     РУДЬКОВСЬКИЙ М.М.  Прошу передати слово голові Соціалістичної партії Олександру Морозу.

     ГОЛОВУЮЧИЙ. Будь ласка,  увімкніть мікрофон Мороза Олександра Олександровича.

     МОРОЗ О.О.,   народний   депутат   України   (багатомандатний загальнодержавний   виборчий   округ,   СПУ).   Шановний   Валерію Дмитровичу!  Під  час  останньої  виборчої  кампанії  і  під   час голосування  тут,  у  сесійному  залі  уже  було  стільки створено цікавих прецедентів,  що вони можуть використовуватися як аналоги.
Ми знаємо,  що відбувалося голосування у 1998 році, як у 2000 році проводилося голосування, як голосувався Земельний кодекс, а він не відрізняється  від  інших  предметів  голосування,  -  до 9 години вечора взагалі в окремому кабінеті,  а не тут.  Тому якщо хтось із депутатів  не  встиг  вкинути свого бюлетеня,  а таких набирається кілька десятків (ми бачили,  що і тіснява була,  і  все  інше,  ми знаємо,  що через те,  що були тісні кабінки,  навіть суди визнали вибори недійсними, наприклад, в окрузі 18 тощо), то чи не вважаєте ви   за   необхідне,   заручившись   підтримкою   сесійного  залу,
проголосувати про долучення до  того  пакета,  що  проголосований,
бюлетенів,  які не зіпсовані,  але просто які не встигли своєчасно вкинути, і таким чином підвести риску або повторно проголосувати?

     МІШУРА В.Д.  Дякую за запитання.  Тимчасова Лічильна  комісія розглядала  це  питання  демократично,  члени тимчасової Лічильної комісії  можуть  це  підтвердити.   Було   прийнято   рішення   не перераховувати  ці  бюлетені  і  просто  їх  знищити.  Це  рішення тимчасова Лічильна комісія виконала.

     ГОЛОВУЮЧИЙ. Будь ласка. Ключковський Юрій Богданович.

     КЛЮЧКОВСЬКИЙ Ю.Б., народний депутат України (багато-мандатний загальнодержавний  виборчий  округ,  "Блок  Віктора  Ющенка  "Наша Україна").  "Наша Україна".  Прошу передати слово моєму колезі  по фракції Рефату Чубарову.

     ГОЛОВУЮЧИЙ. Будь ласка. Рефату Чубарову увімкніть мікрофон.

     ЧУБАРОВ Р.А.,   народний   депутат  України  (багатомандатний загальнодержавний  виборчий  округ,  "Блок  Віктора  Ющенка  "Наша Україна"). Дякую. Шановний Валерію Дмитровичу! Питання і до вас, і до шановної Президії. Чи не вважаєте ви за доцільне без оголошення великої  перерви  розпочати  процес голосування по другому пакету?
Одночасно  прошу  Президію  вважати  це  питання   пропозицією   і поставити її на голосування.

     Дякую.

     МІШУРА В.Д.  Що стосується другого пакета, я можу сказати, що бюлетені у нас готові,  але мали надрукувати  460  бюлетенів,  при перерахунку  їх виявилося 457.  Тобто тимчасовій Лічильній комісії ще потрібно з'ясувати,  де поділися три бюлетені,  чи  були  вони,
або,  скажімо,  передбачити  в бюлетенях додаткові заходи захисту.
Тобто тут є  проблема.  Я  хочу  єдине  сказати  всім,  хто  задає запитання:  Верховна  Рада може прийняти будь-яке рішення,  в тому числі,  якщо потрібно рішення  про  переголосування.  Але  я  хочу сказати,  що  всі  члени  тимчасової  Лічильної  комісії  працюють відкрито, гласно і чесно (Оплески).

     ГОЛОВУЮЧИЙ. Будь  ласка,  увімкніть  мікрофон   для   репліки Рудьковському.

     РУДЬКОВСЬКИЙ М.М.  Є пропозиція,  щоб не нагнітати ситуацію в залі.  Ви знаєте,  що кілька десятків  чоловік  не  проголосували,
комісія  не  дала  такої  можливості,  нам  не можна рухатися далі такими темпами.  Ми повинні по першому  пакету  переголосувати.  І прошу  поставити  цю  пропозицію на голосування.  Далі рухатися не можна.

     МІШУРА В.Д. Дякую. Я можу підтвердити, що справді 441 депутат узяв  бюлетень,  і  лише 151 проголосував.  Вони не вклалися в той проміжок часу,  який встановила тимчасова Лічильна  комісія.  Якщо потрібно   зробити  годину  для  голосування,  тимчасова  Лічильна комісія може це зробити.  Немає проблеми, ми обговоримо це питання на  засіданні  тимчасової  Лічильної комісії.  Якщо зараз Верховна Рада прийме рішення,  що треба переголосувати цей пакет, тимчасова Лічильна комісія буде працювати.

     ГОЛОВУЮЧИЙ. Будь ласка. Тут у мене записаний Масенко. А потім
- Лук'яненко. Останній.

     МАСЕНКО О.М.,  народний  депутат  України   (багато-мандатний загальнодержавний  виборчий  округ,  КПУ).  Я підтримую пропозицію Рудьковського.  Дійсно, якщо виникла така колізія із голосуванням,
то,  мабуть,  є  потреба  переголосувати.  Поставте  це питання на голосування - яке рішення буде прийнято залом,  таке ми  і  будемо виконувати.

     ГОЛОВУЮЧИЙ. Будь  ласка.  Народний  депутат  Лук'яненко Левко Григорович.

     ЛУК'ЯНЕНКО Л.Г.,  народний депутат України  (багато-мандатний загальнодержавний виборчий округ, "Виборчий блок Юлії Тимошенко").
Фракція Блоку Юлії Тимошенко,  Українська  республіканська  партія
"Собор".  Шановна  Президіє!  Шановний голово тимчасової Лічильної комісії!  Ми бачимо,  що строк голосування був малий.  У  коридорі були неймовірні черги,  ми один одного штовхали, потім хтось пішов пообідати,  одним словом,  були  умови,  за  яких  не  могло  бути нормального  волевиявлення  депутатів.  Тому  я  від  імені  нашої фракції вношу пропозицію переголосувати і прошу  поставити  її  на голосування депутатів Верховної Ради, а також збільшити час самого голосування хоч б на півгодини.

     МІШУРА В.Д.  Левку Григоровичу,  я можу з вами погодитися, що умови  для  голосування  у  Верховній  Раді  далекі від ідеальних.
Справді,  і черги великі,  і таке інше. І журналісти, скажемо так,
заважали.  Але  немає  іншого  приміщення,  розумієте?  Тому треба виходити з ситуації, шукати якісь інші шляхи розв'язання проблеми,
збільшити час для голосування або обмежити, скажімо, доступ у зону для голосування і таке інше.  Ми на засіданні тимчасової Лічильної комісії обговоримо це питання.

     ГОЛОВУЮЧИЙ. Зрозуміло. Катерині Ващук я надаю слово, жінці. Я прошу, чоловіки, потерпіть.

     ВАЩУК К.Т.,   народний   депутат   України   (багатомандатний загальнодержавний   виборчий   округ,   виборчий  блок  "За  Єдину Україну").  Шановні  колеги!  Шановні  народні  депутати!  Шановні журналісти!  Це ми можемо зараз для виборців розповідати - вони не бачать,  як відбувається голосування у Верховній  Раді,  -  що  не вистачило часу.  Треба чесно сказати, що суб'єкти домовленості так хитрували, що перехитрували самих себе (Оплески). Скажіть, що були нечесні один з одним - от і все, що відбулось.

     Іде збір бюлетенів,  кидає бюлетені один,  журналісти стоять,
чекають годинами, щоб сфотографувати того, хто підійде до урни сам кидати  бюлетень.  Шановні колеги,  давайте говорити правду хоча б один одному!  Скільки ми можемо казати такі речі? Вистачає часу на голосування, бракує чесності при домовленостях.

     Дякую (Оплески).

     ГОЛОВУЮЧИЙ. Будь ласка, Шаров від фракції. Усе, закінчуємо.

     ШАРОВ І.Ф.,   народний   депутат   України   (багатомандатний загальнодержавний  виборчий  округ,  виборчий   блок   "За   Єдину Україну!"). "Єдина Україна". У мене є оригінальна пропозиція. Саме для того,  щоб у нас з'явився час для  голосування  і  всі  змогли проголосувати,  кинути  бюлетені безпосередньо в урни,  вношу таку пропозицію:  роздати бюлетені зараз, а проголосувати о 10 годині у вівторок (Оплески).

     ГОЛОВУЮЧИЙ. Оригінальна пропозиція,  її треба добре обдумати.
Шановні колеги,  була пропозиція провести повторне голосування.  Я маю  поставити  її  на  голосування (Шум у залі).  Зупиніть,  будь ласка, голосування. З процедури? Будь ласка, Зарубінський.

     ЗАРУБІНСЬКИЙ О.О.  Шановні  народні  депутати!  Я  дійсно   з процедури.  Усі прекрасно розуміють, що зараз немає жодних підстав для того,  щоб  переголосовували.  Тимчасовою  Лічильною  комісією ніяке  рішення  з  цього приводу не приймається.  Лічильна комісія чітко сказала,  що був  встановлений  проміжок  часу,  коли  треба голосувати.  Усі це знали. У 1998 році всі, хто зараз тут говорив,
що не встиг проголосувати,  встигали голосувати.  Але тоді  швидше збирали бюлетені. Якщо ви не вмієте цього робити, навчіться.

     ГОЛОВУЮЧИЙ. Дякую.  Самофалов  довго  тримає  руку,  а  потім Матвєєв іще від Компартії.

     САМОФАЛОВ Г.Г.,  народний депутат  України  (багато-мандатний загальнодержавний   виборчий   округ,   виборчий  блок  "За  Єдину Україну!"). "Єдина Україна". Партия регионов. Уважаемые коллеги! Я думаю, что этот процесс будет продолжаться и дальше, он может быть бесконечным.  Мы  с  вами  избрали  временную   Счетную   комиссию пропорциональным   составом.   Сегодня   им   надо  сказать  слова благодарности  за   высокий   профессионализм   и   приступить   к голосованию второго пакета.

     ГОЛОВУЮЧИЙ. Матвєєв, будь ласка.

     МАТВЄЄВ В.Г.,   народний   депутат  України  (багатомандатний загальнодержавний виборчий округ, КПУ). Дякую. Фракція комуністів.
Вікторе  Лаврентійовичу,  перш  за  все  звертаюся  до  вас  як до головуючого.  Вікторе Лаврентійовичу,  ви порушуєте Регламент.  Ви вже оголосили голосування,  воно почалося, а потім надаєте слово з процедури. Цього не можна робити.

     І друге.  Звертаюся  до  тих  колег,  які  висловлюють  якісь сумніви  зараз,  треба  чи не треба переголосовувати.  Вдумайтесь,
шановні,  самі цифри говорять про те,  що нам необхідно виконати і цю  регламентну  процедуру,  оскільки  441  народний  депутат узяв бюлетень і тільки 151 проголосував.  І  проста  арифметика  навіть результатів голосування нашої фракції,  а ви вірите,  я думаю, всі до одного,  що ми всі голосували за Адама Івановича,  говорить про те,  що  народні  депутати  просто  з  технічних причин не встигли скористатися своїм правом на голосування.

     ГОЛОВУЮЧИЙ. Дякую.  Все.  Щодо вашої репліки  про  порушення.
Так,  як  оце ви зараз голосування намагаєтесь повторити,  так і я сказав увімкнути систему, а краєм ока побачив, що там руки підняті
(Шум у залі). Я маю ваше право захищати.

     Шановні колеги!  Надійшла  заява від двох фракцій з проханням оголосити перерву на 30 хвилин (Шум у залі).

     Олександр Олександрович Мороз. Будь ласка.

     МОРОЗ О.О.  Вікторе Лаврентійовичу!  Шановні депутати!  Є тут два  моменти.  Перший такий:  коли оголошується перерва за вимогою двох фракцій,  то не треба голосувати,  вона  просто  оголошується ведучим. Це зрозуміло, і голосувати не треба.

     А є другий момент,  мабуть,  загальний, який усіх стосується.
Ми хочемо інколи видавати за дійсне те, що бажається. І коли це не виходить,  тоді  починаємо  прикриватися  якоюсь буквою,  формулою Регламенту тощо.  І тут Катерина  Ващук  дуже  проникливо  про  це сказала,  забувши,  як  тут  голосувався Земельний кодекс і багато інших речей.

     Я хочу запропонувати таке.  Оскільки  ми  домовляємося  і  не випадково  два  тижні ведуться переговори,  треба,  справді,  дати змогу сьогодні керівникам фракцій ще раз зібратися на півгодини, і вони   запропонують   той  варіант  рішення  цієї  проблеми,  який задовольнить усіх. Це треба робити зараз і голосувати не треба.

     ГОЛОВУЮЧИЙ. Зрозуміло.   Я   й   не   збирався   ставити   на голосування. Я оголосив, що є два підписи під заявою

     Матвієнко - останній від фракції (Шум у залі). Тихо!

     МАТВІЄНКО А.С.,  народний  депутат  України (багато-мандатний загальнодержавний виборчий округ, "Виборчий блок Юлії Тимошенко").
Блок  Юлії  Тимошенко,  Українська республіканська партія "Собор".
Шановні колеги!  Я хочу,  щоб ми всі заспокоїлися.  Коли ми будемо поважати  право один одного,  тоді,  очевидно,  й ваше право хтось буде поважати.

     Зараз ідеться про те,  що не треба переголосовувати.  Але от,
скажімо,    в    нашій    фракції    виникла    потреба   все-таки проконсультуватися,  як нам голосувати з цього питання. І ми маємо право просити у вас перерви,  щоб вирішити, як нам голосувати - чи за переголосування,  чи не підтримувати таку пропозицію. І я прошу вас  не позбавляти нас такого права,  а головуючого пана Мусіяку -
не порушувати Регламенту.  Подана заява, перерва має оголошуватися негайно, без усякого голосування.

     Дякую.

     ГОЛОВУЮЧИЙ. Дивитеся  на  мене?  Я  оголошую  перерву  на  30 хвилин.

      (П і с л я п е р е р в и)

     ГОЛОВУЮЧИЙ. Шановні народні депутати!  Прошу  займати  місця.
Прошу уваги!  Ми провели перерву відповідно до заяви двох фракцій.
Тепер ми маємо  провести  голосування  з  питання  про  проведення повторного    таємного    голосування    бюлетенями   по   пакету,
зареєстрованому  під  номером   1067-3   (Шум   у   залі).   Прошу підготуватися до голосування.

     Який проект  постанови?  А  я  вам  назвав.  Ще раз повторюю:
1067-3.

     Постанова для переголосування в даному  випадку  не  потрібна
(Шум у залі). Так, прошу, не кричіть.

     З мотивів я зараз вам надам слово, якщо хочете поговорити.

     Відповідно до Регламенту існує норма,  яка говорить,  що якщо під  час  голосування  мали  місце  якісь  перешкоди,  то  відразу відбувається переголосування. Це стосується будьякого голосування,
в тому числі і таємного. Це встановлено.

     Увімкніть мікрофон Супрун (Шум у залі).

     СУПРУН Л.П.,  народний   депутат   України   (багатомандатний загальнодержавний   виборчий   округ,   виборчий  блок  "За  Єдину Україну!").  Фракція "Єдина Україна".  Шановні  колеги!  Прошу  на хвилинку  заспокоїтись.  У  мене  таке питання.  У нас відбувалося голосування вже не раз, і ні про які перешкоди, в тому числі і про брак часу,  депутати не говорили. Тому підстав для переголосування немає.

     Крім того,  за  пропозицією  чотирьох  фракцій  ми   прийняли постанову про порядок висунення кандидатів, голосування в пакеті і таке інше.  Цією постановою процедура  повторного  голосування  не передбачена.

     Тому пропозиція  щодо  переголосування  не  є законною.  Крім того,  перешкод  для  голосування   не   було.   Закінчення   часу голосування не є перешкодою для волевиявлення.

     Тому вносимо таку пропозицію:  в нас є ще один пакет, поданий на голосування,  і  треба  переходити  до  голосування  наступного пакета.

     Дякую.

     ГОЛОВУЮЧИЙ. Дякую.   Від  фракції,  яка  подавала  заяву  про перерву, має право виступити Турчинов Олександр Валентинович. Будь ласка.

     ТУРЧИНОВ О.В.,  народний  депутат  України  (багато-мандатний загальнодержавний виборчий округ, "Виборчий блок Юлії Тимошенко").
Шановні колеги! Справа в тому, що переголосовка не регламентується положенням про голосування.  Ця позиція аргументується Регламентом Верховної  Ради.  Тому якщо представники блоку "За Єдину Україну!"
вважають,  що не треба голосувати,  вони можуть і мають  право  не голосувати.

     Шановний головуючий!  Була внесена пропозиція щодо повторного голосування,  були наведені аргументи.  Ці аргументи  відповідають чинному Регламенту. Тож нехай зал визначиться щодо цієї процедури.
Я прошу вас поставити на голосування  цю  пропозицію,  і  зал  сам вирішить, буде переголосовка чи ні.

     Дякую.

     ГОЛОВУЮЧИЙ. Дякую.   Олександр   Олександрович  Мороз  -  від фракції. Будь ласка.

     МОРОЗ О.О.  Шановний Вікторе Лаврентійовичу!  Шановні колеги!
Зновутаки   прошу:   не   треба   прикриватися  вигідними  нормами Регламенту  чи  постановою,  прийнятою  Верховною  Радою.  Ми  всі знаходимося  у процесі пошуку компромісу.  Якщо ми зараз зруйнуємо цей процес, то не виграють ні ті, хто відстоює протилежну позицію,
ні   ті,  хто  входить,  скажімо,  у  чотири  фракції.  Тому  якщо пропозиція  поставлена   на   голосування   (а   це   дозволяється Регламентом),  треба  проголосувати  і переголосувати,  дати змогу виявити свою позицію всім, хто хоче її виявити. Якщо не буде й там позитивного  результату,  тоді перейдемо до третього чи четвертого пакета і таке інше від "Єдиної України".

     І порада окремим депутатам, які беруть участь, наполягаючи на тій  чи  іншій пропозиції,  з вашого власного досвіду хотів би вам підказати:  не рвіть дуже посторонки,  це погано закінчується  для вас, ви ж це добре знаєте.

     ГОЛОВУЮЧИЙ. Дякую. Матвєєв Валентин Григорович. Будь ласка.

     МАТВЄЄВ В.Г. Фракція комуністів. Шановні колеги! Ну з приводу того,  що  нам  необхідно   провести   голосування   по   внесеній пропозиції,   це   однозначно.  Але  я  хочу  наголосити,  Вікторе Лаврентійовичу,  що частиною 2 статті  3.7.7  Регламенту  повторне голосування  проводиться за процедурним рішенням Верховної Ради (я підкреслюю:  за процедурним  рішенням),  а  не  за  більшістю  від загальної кількості депутатів.

     Дякую.

     ГОЛОВУЮЧИЙ. Все.   Ставлю   на   голосування.   Будь   ласка,
підготуйтеся до голосування, я прошу (Шум у залі).

     Шановні колеги! Нас попередили, і це правильно, треба мати на увазі, що в даному випадку вже у нас ця процедура виходить - через 226 прийняття рішення.  У нас уже немає іншого виходу, як набирати більшість голосів від конституційної кількості.

     Я розумію,  ви  давно  не  виступали.  Ландик  - останній від
"Єдиної України". Будь ласка.

     ЛАНДИК В.І.,  народний депутат України  (виборчий  округ  44,
Донецька область).  Я дуже дякую. Шановні колеги! От ми сидимо тут і розмірковуємо. Є така в нас пропозиція. В нас є голова Лічильної комісії, нехай він зачитає, там написано: "голосування пройшло без порушень".  От нехай він вийде сюди і зачитає.  І  навіщо  ми  тут голосуємо? (Оплески).

     ГОЛОВУЮЧИЙ. Зрозуміло. Ви запропонували, це нормально. Ми вже все слухали,  слухали й  тих,  хто  сказав,  що  є  порушення.  Ми вирішили так: якщо народний депутат ставить питання про порушення,
а Валерій Дмитрович говорив,  що були якісь нюанси, то я ставлю на голосування.   Немає   ніяких   сумнівів,   що  треба  ставити  на голосування.

     Увімкніть, будь ласка, систему.

     "За" - 222.

     Рішення не прийнято.

     По фракціях? Будь ласка, висвітіть по фракціях.

     Так, дякую.

     Наступне голосування в нас має  йти  по  пакету  1067-4,  але слово  просить  один  з  ініціаторів цього проекту - Ющенко Віктор Андрійович. Будь ласка.

     ЮЩЕНКО В.А.  Шановна Президіє!  Шановні народні  депутати!  Я думаю, що у політиці дуже важливий принцип домовленостей. Щойно ми стали свідками порушення домовленостей,  тому я прошу зняти проект постанови, який був нами внесений.

     Спасибі (Шум у залі. Оплески).

     ГОЛОВУЮЧИЙ. Так,  шановні  колеги,  пакети скінчилися.  Петро Миколайович Симоненко просить слово для виступу. Будь ласка.

     СИМОНЕНКО П.М.   Фракція   комуністів.   Віктор    Андрійович самокритично  визнав  те,  що  відбулося,  це  дійсно  мало  місце
(Оплески).

     Якщо б  зараз  поставили  це   питання   на   обговорення   і пропонували  проголосувати  пакетом  у зв'язку з тим,  що порушені домовленості під час голосування першого пакета, яких ми досягли в четвірці,  я  б  зняв  нашу  кандидатуру,  оскільки  було порушено домовленості  з  боку  однієї  з  фракцій.  Я  вважаю,  що  Віктор Андрійович  самокритично  поставився  до  цього  і треба зняти цей пакет з голосування.

     ГОЛОВУЮЧИЙ. Дякую, Петре Миколайовичу.

     Олександр Олександрович Мороз, теж один з ініціаторів.

     МОРОЗ О.О.  Я підтримую пропозицію про зняття цього пакета  з голосування,   оскільки   переконаний,   що  й  ті,  хто  відстоює протилежну думку,  так само  налаштовані  на  знаходження  якогось компромісу. Шукайте, будь ласка, доти, доки ми не вирішили питання остаточно.

     ГОЛОВУЮЧИЙ. Дякую.  Матвієнков  Сергій   Анатолійович.   Будь ласка.

     МАТВІЄНКОВ С.А., народний депутат України (виборчий округ 55,
Донецька  область).  Уважаемые  коллеги!  Я  понимаю,  что  сейчас представители  фракций  выскажут  свое мнение по поводу того,  что произошло, но мы должны думать о том, как нам двигаться дальше.

     Мы прекрасно понимаем,  что сейчас  у  нас  нет  пакетов,  за которые   мы   могли   бы  голосовать,  поэтому  необходимо  более плодотворно поработать в режиме консультаций,  в режиме работы  во фракциях.

     У меня  есть  конкретное деловое предложение перейти сейчас в режим работы во фракциях, сделать перерыв до вторника до 10 часов,
чтобы  дать возможность руководителям фракций наработать серьезные предложения и со  вторника  приступить  уже  к  более  предметному голосованию (Шум у залі).

     ГОЛОВУЮЧИЙ. Дякую.  Шановні колеги! Дійсно, пакетів немає, ми не маємо з чим працювати,  ми маємо  знову  приступити  до  режиму висувань.  Це зрозуміло.  Але зрозуміло й те,  що для того, аби це було серйозно,  необхідно всі ці консультації  провести.  Я  прошу керівників  фракцій  сказати  зараз  декілька  слів  з приводу цих пропозицій.  За  Регламентом  ми  маємо,  звичайно,  зараз  робити перерву,  але до якого часу перерву? Чи будуть завтра на 10 годину якісь пакети?  Якщо так, тоді ми приймаємо рішення до завтра до 10 години, це за Регламентом, ми чогось іншого не можемо. Якщо ні, то ми маємо голосувати пропозицію перенести засідання на вівторок.

     Я б хотів,  щоб керівники фракцій нам про це сказали.  Ми тут можемо про що завгодно говорити, потім прийдемо і знову тут нічого не буде. Хто перший від фракцій? Руку підніміть, будь ласка.

     Олександр Олександрович Мороз,  Соціалістична партія України.
Будь ласка.

     МОРОЗ О.О.  Шановний Вікторе Лаврентійовичу!  Шановні колеги!
Оскільки сьогодні,  очевидно,  ніякий документ з'явитися  не  може через  технічні  можливості  та  інші обставини,  а відтягувати цю процедуру теж не можна, то треба оголосити перерву до завтра до 10 години.  Я  сподіваюся,  що  на цей час позиції будуть узгоджені і можна буде зранку приступити до голосування. Це по-перше.

     А по-друге,  це,  до   речі,   і   Регламентом   передбачено.
Сьогоднішнє  засідання оголошується закритим,  наступне - завтра о 10 годині ранку.

     ГОЛОВУЮЧИЙ. Дякую, Олександре Олександровичу.

     Петре Миколайовичу,  яка ваша думка?  Будь  ласка.  Увімкніть мікрофон Петра Миколайовича Симоненка.

     СИМОНЕНКО П.М.   Фракція   комуністів.  Очевидним  є  те,  що сьогодні нам уже не вдасться якийсь із пакетів розглядати, бо інші фракції не внесли на розгляд Верховної Ради конкретних пропозицій.
Тому природно, і це відповідає Регламенту, оголошується перерва до наступного  засідання,  мається  на увазі п'ятниця,  10 година.  Я вважаю,  що цього часу буде достатньо.  Ті, хто вже обговорював це питання і має напрацьовані пропозиції, будуть у змозі внести на 10 годину у п'ятницю проекти постанов. Тому я пропоную: давайте до 10 години завтрашнього дня оголосимо перерву.

     ГОЛОВУЮЧИЙ. Дякую, Петре Миколайовичу. Олександр Валентинович Турчинов - від фракції Юлії Тимошенко. Будь ласка.

     ТУРЧИНОВ О.В. Шановні колеги! Зрозуміло, що жодного пакета ми на  руки  не отримали.  Єдина можливість для голосування може бути тільки в тому випадку, якщо дві фракції, які виступали перед цим і зняли з голосування пакет,  домовляться і внесуть цей пакет або ще раз два пакети.  У випадку,  якщо цього не відбудеться, у нас така пропозиція:  зараз,  безумовно, припинити пленарне засідання, тому що воно неефективне, і розпочати його о 10 годині. Усім керівникам фракцій зараз зібратися в кімнаті для нарад, а завтра о 10 годині,
незалежно,  будуть  пакети  чи  ні,  розпочати  пленарний  день  з виступів  керівників кожної фракції,  щоб ми зрозуміли,  яка в нас ситуація і перспектива.

     Дякую.

     ГОЛОВУЮЧИЙ. Дякую. Віктор Андрійович Ющенко. Будь ласка.

     ЮЩЕНКО В.А.  Ми  пропонуємо  зробити  перерву  до  10  години завтра, а зараз продовжити консультації між фракціями.

     ГОЛОВУЮЧИЙ. Дякую.   Віктор   Володимирович  Медведчук.  Будь ласка.

     МЕДВЕДЧУК В.В.,  народний депутат  України  (багато-мандатний загальнодержавний  виборчий  округ,  СДПУ(о)).  Шановна  Президіє!
Шановні народні  депутати!  Зважаючи  на  те,  що  зараз  відсутні будь-які пакети для голосування,  я думаю, що вони не з'являться і до 10 години ранку завтрашнього дня.  Ми  вводимо  в  оману  себе,
всіх,   кожного   особисто.   Надійшла  пропозиція,  яка  вже  тут пролунала,  зробити перерву до 10 години ранку вівторка наступного тижня.

     Ми прийняли  постанову  про порядок денний,  де записали,  що якщо за два  перші  пленарні  тижні  не  буде  обрано  керівництво Верховної Ради України,  продовжуємо працювати в пленарному режимі до обрання керівництва. Тому я думаю, що найбільш вірогідним нашим рішенням  може бути саме оголошення перерви до 10 години вівторка,
але в будь-якому разі, зважаючи на те, що надійшло дві пропозиції,
їх  треба голосувати:  розпочати наступне пленарне засідання або о 10 годині завтра, або о 10 годині у вівторок.

     У будь-якому випадку  я  хотів  би  запропонувати,  щоб  Адам Іванович   Мартинюк   як  голова  Підготовчої  депутатської  групи продовжив проводити засідання керівників депутатських фракцій  для того,  щоб  ми  досягли  результату.  Ну,  а  якщо комусь хочеться поговорити завтра вранці о 10 годині,  оголосити  перерву  до  11,
потім до 13, а потім знову-таки до вівторка - ну, це інша справа.

     Я пропоную розійтися до вівторка.

     ГОЛОВУЮЧИЙ. Дякую,    Вікторе    Володимировичу.    Володимир Михайлович Литвин. Будь ласка.

     ЛИТВИН В.М.,  народний   депутат   України   (багатомандатний загальнодержавний   виборчий   округ,   виборчий  блок  "За  Єдину Україну"). Шановні народні депутати! Цілком очевидно, і результати голосування це показали, що домовленостей немає, довіри немає. Для того,  щоб знайти ці домовленості, для того, щоб відновити довіру,
потрібен час. І цілком реально було б перерву зробити до вівторка,
до 10 години,  з тим щоб завтра  знову  почергово  не  оголошувати перерви.

     ГОЛОВУЮЧИЙ. І    з    процедури    останній   раз   Олександр Олександрович Мороз. Будь ласка.

     МОРОЗ О.О.  Шановний Вікторе Лаврентійовичу,  щось  мені  всі бажають, щоб я останній раз виступав. Я виступаю не останній раз.

     ГОЛОВУЮЧИЙ. Сьогодні.

     МОРОЗ О.О. Сьогодні так. Є порядок, передбачений Регламентом,
- якщо порядок денний вичерпано  достроково,  то  головуючий  може оголосити перерву до наступного дня.  Але перенесення з наступного дня аж  на  вівторок  -  це  вже  рішення  поза  порядком  денним,
затвердженим Верховною Радою.

     Тому ви  можете  перерву  оголосити  до  10 години завтра без голосування,  а пропозицію про  перенесення  засідання  аж  до  10 години  у вівторок поставте на голосування.  Хто проголосує,  тоді буде видно.

     ГОЛОВУЮЧИЙ. Дякую  за  нагадування.  Якраз  так  я  й   хотів зробити.  Дійсно, про початок наступного пленарного засідання о 10 ранку завтра мені не треба голосувати,  ясно,  а  о  10  годині  у вівторок - я якраз і хочу поставити на голосування. Будь ласка.

     Секундочку. Віктор Володимирович дуже хоче щось сказати.

     МЕДВЕДЧУК В.В.  Шановний головуючий, як це не треба? Зараз 16 година.  За  Регламентом  Верховна  Рада  працює  до  18   години.
Голосувати в будь-якому випадку доведеться.

     ГОЛОВУЮЧИЙ. Вікторе Володимировичу,  ми працюємо,  ви знаєте,
за  яким режимом.  Ми не робили ніяких перерв.  У нас весь час був робочий час,  без перерв.  Це зрозуміло.  Ми в режимі відповідному працюємо.  І подивіться положення тимчасове, воно говорить про те,
що там перерви можуть  робитися  й  інші  під  час  вирішення  цих проблем.
     Я ставлю на голосування пропозицію перенести  початок  нашого наступного  пленарного  засідання на вівторок,  на 10 годину.

     Прошу проголосувати.

    "За" - 185.

    Рішення  не  прийнято.
  По фракціях просять показати. Тим, хто присутній у залі, я дякую за роботу. До завтра, до 10 години ранку. Спасибі. На все добре.

</pre>
