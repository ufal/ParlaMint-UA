Засідання 1 (продовження)
11. 04. 2023
            

<p align=center>ЗАСІДАННЯ ПЕРШЕ</p>
<p align=center>(продовження)</p>
<p align=center>Зал засідань Верховної Ради України</p>
<p align=center>11 квітня 2023 року, 10 година 30 хвилин</p>
<p align=center>Веде засідання Голова Верховної Ради України СТЕФАНЧУК Р.О.</p>
<p><b> </b></p>
<p>10:39:03</p>
<p>ГОЛОВУЮЧИЙ. Слава Україні!</p>
<p>Шановні народні депутати, відповідно до прийнятої нами Постанови "Про деякі питання організації роботи Верховної Ради України дев'ятого скликання під час проведення дев'ятої сесії в умовах дії воєнного стану" сьогодні ми продовжуємо наше пленарне засідання.</p>
<p>Шановні колеги, звертаю увагу, що відповідно до прийнятої Верховною Радою України постанови усі присутні на пленарному засіданні не повинні поширювати інформацію щодо його початку, перебігу та прийнятих у парламенті рішень раніше ніж через годину після оголошення перерви у пленарному засіданні. Я прошу всіх колег поважати прийняте українським парламентом рішення та відповідально ставитися до забезпечення безпеки єдиного законодавчого органу нашої держави.</p>
<p>Шановні колеги, у разі повітряної тривоги буде оголошено перерву в пленарному засіданні, і ми всі маємо перейти до безпечних місць відповідно до схеми укриття, яка розміщена на робочому місці кожного з вас.</p>
<p>Шановні народні депутати, за парламентською традицією давайте розпочнемо роботу з виконання Державного Гімну України.</p>
<p><i>(Лунає Державний Гімн України)</i></p>
<p>Шановні народні депутати, триває другий рік рішучого протистояння України широкомасштабному військовому вторгненню Російської Федерації. Вічна шана і слава захисникам і захисницям, які на полі бою відстоюють суверенітет, незалежність і демократичний устрій України. Дякуємо всім, хто щоденною працею наближає нашу перемогу.</p>
<p>Прошу зараз вшанувати хвилиною мовчання світлу пам'ять усіх, хто віддав своє життя за Україну, а також всіх мирних громадян, загиблих унаслідок злочинних діянь російської держави-агресора.</p>
<p><i>(Хвилина мовчання) </i></p>
<p>Дякую. Прошу сідати.</p>
<p>Шановні народні депутати, відповідно до статті 28 Регламенту Верховної Ради України перед початком розгляду питань пропоную провести сигнальне голосування. Я нагадую, необхідно, утримуючи сенсорну кнопку, натиснути зелену кнопку "За" та утримувати дві ці кнопки одночасно до завершення голосування, тобто до появи результатів на табло.</p>
<p>Шановні колеги, я прошу взяти участь у сигнальному голосуванні. Прошу народних депутатів голосувати.</p>
<p></p>
<p>10:43:28</p>
<p>За-257</p>
<p>За – 257, проти – 6, утримались – 3. Все, як завжди. Дякую.</p>
<p>Шановні колеги, сьогодні день народження у нашої колеги народної депутатки України Аліни Леонідівни Загоруйко. Давайте привітаємо Аліну. <i>(Оплески) </i></p>
<p>Побажаємо міцного здоров'я, плідної праці та якнайшвидшої перемоги України. Дякую.</p>
<p>Я ще раз звертаюся до колег зі закликом неухильно дотримуватись безпекових правил у Верховній Раді України і не поширювати інформацію щодо перебігу пленарного засідання, прийнятих у парламенті рішень раніше ніж через годину після завершення нашої роботи.</p>
<p>Шановні колеги народні депутати, перелік питань, який попередньо був узгоджений Погоджувальною радою, вам надано. Переходимо до його розгляду.</p>
<p>Починаємо з першого. 9165 – це проект Закону про внесення змін до Закону України "Про Державний бюджет України на 2023 рік" щодо використання коштів державного фонду регіонального розвитку.</p>
<p>Я ставлю пропозицію розглянути це питання за скороченою процедурою. Прошу народних депутатів голосувати.</p>
<p></p>
<p>10:45:00</p>
<p>За-242</p>
<p>Рішення прийнято.</p>
<p>Я запрошую до слова голову підкомітету Комітету з питань бюджету Германа Дениса Вадимовича.</p>
<p>Будь ласка, Денис Вадимович.</p>
<p></p>
<p>10:45:19</p>
<p>ГЕРМАН Д.В.</p>
<p>Шановний Руслан Олексійович, шановні народні депутати, законопроект 9165 передбачає врегулювання питань реалізації в 2023 році бюджетної програми "Державний фонд регіонального розвитку". Нагадую, що на 2023 рік фонд визначений у розмірі 2 мільярди. Через масштабні руйнування та вимушене переміщення великої кількості громадян пріоритетом державної регіональної політики у 2023 році має стати передусім відбудова та розвиток інфраструктури деокупованих територій, регіонів, що приймають значну кількість внутрішньо переміщених осіб.</p>
<p>Законопроект визначає особливості використання у 23-му році коштів ДФРР, зважаючи на виклики воєнного часу.</p>
<p>Виходячи з таких міркувань, пропонується визначити особливості використання коштів фонду саме у 2023 році та передбачити, зокрема, що 50 відсотків коштів фонду розподіляється рівними частинами між усіма регіонами, інші 50 відсотків порівно між тими, на яких відбувались бойові дії та які вже звільнені і першочергово потребують відбудови.</p>
<p>Основними напрямками спрямування коштів буде: будівництво і реставрація об'єктів критичної інфраструктури, а саме водопостачання, водовідведення, теплопостачання, будівництво і реставрація закладів охорони здоров'я, ЦНАПів, центрів безпеки. Крім того, передбачається продовження реалізації інвестиційних проектів, що фінансувалися в попередніх роках.</p>
<p>Серед новацій у 23-му році передбачено голосування людей в Дії за остаточний перелік об'єктів, який буде затверджений КМУ.</p>
<p></p>
<p>ГОЛОВУЮЧИЙ. Я перепрошую, від автора і від комітету – 4 хвилини. Дайте ще 2 хвилини.</p>
<p></p>
<p>10:47:32</p>
<p>ГЕРМАН Д.В.</p>
<p>Міністерство фінансів підтримує даний законопроект.</p>
<p>За підсумками розгляду законопроекту в бюджетному комітеті ухвалили таке рішення. Рекомендувати Верховній Раді законопроект номер 9165 за результатами розгляду у першому читанні прийняти за основу та доручити комітету доопрацювати його з урахуванням поправок і пропозицій суб'єктів права законодавчої ініціативи, скоротивши строк подання таких поправок і пропозицій наполовину.</p>
<p>Дякую. Прошу підтримати.</p>
<p></p>
<p>ГОЛОВУЮЧИЙ. Дякую, шановні колеги. Займайте своє місце, будь ласка.</p>
<p>Шановні колеги, я пропоную записатись: два – за, два – проти для обговорення цього законопроекту. Прош<a name=Temp></a>у народних депутатів записатись.</p>
<p>Будь ласка, Іван Іванович Крулько, фракція "Батьківщина".</p>
<p></p>
<p>10:48:52</p>
<p>КРУЛЬКО І.І.</p>
<p>Іван Крулько, фракція "Батьківщина". Шановні колеги народні депутати, я от не так часто прошу, щоби уважно послухали, про що цей законопроект, всі і особливо мажоритарщики, послухайте дуже уважно.</p>
<p>Хоч це і розробили мої колеги по комітету законопроект, але я сьогодні на комітеті виступив проти того, щоб такий законопроект приймався, і поясню чому. Фонд, державний фонд регіонального розвитку, він в цьому році невеликий, всього 2 мільярди на всю країну. У нас створений спеціальний фонд відновлення України, який треба наповнювати, в тому числі з конфіскованих російських коштів, і відбудовувати ті території, які постраждали. Але цей законопроект передбачає, що весь фонд регіонального розвитку поділиться: 50 відсотків на 8 областей, а решта 50 відсотків на всі області, знову разом взяті.</p>
<p>Центральна Україна, Західна Україна, коли виїхали тимчасово переселені особи, вона отримала додаткове навантаження на соціальну інфраструктуру. Скажіть, будь ласка, хіба не потрібно відновлювати ті території? Потрібно. Не потрібно робити соціальну інфраструктуру, садочки, школи? Потрібно, де переселенці тимчасові. І зараз вони отримують, абсолютно несправедливо 25 відсотків всього-на-всього від фонду регіонального розвитку на області Центральної і Західної України. Ну, це ж несправедливий підхід.</p>
<p>І інший момент. Через Дію будуть голосувати за проекти, які треба підтримувати, а які ні. Чи попаде хоч один проект із села, якщо через Дію буде йти голосування? Тільки міські проекти попадуть, де люди користуються Дією і будуть голосувати за свої міські проекти. Ну, давайте справедливо підходити до всієї України, яка потребує хоч якоїсь копійки, бо вже другий рік в людей фактично на місцях коштів немає, а кошти місцевих бюджетів витратити не можуть.</p>
<p>Я пропоную відхилити цей законопроект, давайте поступати справедливо і по закону. І Бюджетний кодекс не можна міняти змінами в Закон про бюджет. Давайте це…</p>
<p></p>
<p>ГОЛОВУЮЧИЙ. Задорожній Микола Миколайович, будь ласка, фракція "Слуга народу". Будь ласка</p>
<p></p>
<p>10:51:02</p>
<p>ЗАДОРОЖНІЙ М.М.</p>
<p>Доброго дня! Доброго дня, шановні колеги, шановна президія! Ми розглядаємо досить важливий законопроект для громад і для областей, які постраждали від збройної агресії, зокрема Сумщина, яку я представляю тут. Хотів би висказати декілька дуже позитивних речей в цьому законопроекті і в тих пропозиціях щодо розподілу державного фонду регіонального розвитку.</p>
<p>Перше. Можливість використання цих коштів без прив'язки до лінії бойових дій або кордону з Російською Федерацією. Це дає можливість громадам прикордонним також отримати додаткове фінансування і реалізувати інфраструктурні об'єкти.</p>
<p>Важлива історія і, дійсно, дискутивна стосовно того, що жителі тих чи інших громад зможуть через додаток "Дія" обирати той проект, який вважають за потрібне. Тим не менше, для областей, які прийняли багато переселенців, зокрема Сумщини, є дуже багато інших програм, зокрема міжнародних інституцій, які не можуть бути використані в прикордонних областях і громадах або в громадах, що межують з Російською Федерацією.</p>
<p>Закон прогресивний, можливості і справедливості в розподілі коштів фонду регіонального розвитку, на мою думку, стало більше. Тому прошу підтримати запропонований Комітетом з питань бюджету порядок, прийняти сьогодні за основу і доопрацювати до другого читання.</p>
<p>Дякую. Слава Україні!</p>
<p></p>
<p>ГОЛОВУЮЧИЙ. Героям Слава!</p>
<p>Будь ласка, Геращенко Ірина Володимирівна, фракція "Європейська солідарність".</p>
<p>Гончаренко Олексій Олексійович, я так розумію.</p>
<p></p>
<p>10:53:03</p>
<p>ГОНЧАРЕНКО О.О.</p>
<p>Дякую. Олексій Гончаренко, "Європейська солідарність". Шановні друзі, нам пропонують дуже дивний законопроект. Державний фонд регіонального розвитку – 2 мільярди гривень та ще через голосування в Дії. Я прямо так і бачу, як мешканці сіл в Чернігівщині, на Сумщині, де все зруйновано, сидять і в Дії голосують, і перемагають мешканців міст. Ми з кого сміємося? Але при цьому, я хочу звернути вашу увагу, 2 мільярди гривень.</p>
<p>Ми вчора проголосували з вами дуже правильне рішення про повернення виплат військовим, поліцейським, рятувальникам, дуже правильне рішення. І я всім дякую хто за це голосував. Але ми вже вчора почали чути і окремі голоси в правлячій партії, а, може, у нас немає бюджету на це, а, може, нам не вистачає? Так, ось, будь ласка, 2 мільярди гривень з цього фонду. Який регіональний розвиток, поки немає перемоги? Це тільки один з можливих джерел, таких джерел багато: національний телемарафон, дороги, незрозумілі якісь фонди кредитування, гарантування кредитів. Да, у нас сьогодні єдина гарантія, яка є, – це Збройні Сили України, це наш сектор безпеки і оборони. Так давайте все вкладати туди до останньої копійки, як це роблять сьогодні мільйони українців, які віддають все. А ми тут придумуємо якісь фішечки, бантики, а давайте в Дії поголосуємо, а давайте кудись віддамо гроші. Всі гроші військовим – оце має бути наше гасло, і ніякого іншого гасла бути не може.</p>
<p>Я закликаю спікера Верховної Ради щонайшвидше підписати законопроект, терміново, вчора, який був проголосований, який передбачав повернення виплат військовим, направити Президенту. Я подавав петицію на сайт Президента, вона набрала необхідну кількість голосів. Сподіваюсь, і Президент швидко його підпише. Оце правильне використання коштів.</p>
<p>Слава Україні!</p>
<p></p>
<p>ГОЛОВУЮЧИЙ. Будь ласка, Клименко Юлія Леонідівна, фракція "Голос".</p>
<p>Цабаль Володимир Володимирович.</p>
<p></p>
<p>10:55:09</p>
<p>ЦАБАЛЬ В.В.</p>
<p>Шановні колеги, я закликаю всіх підтримати цей законопроект. Цей законопроект – це перший крок до упорядкування ситуації з різними субвенціями, які дуже часто були непрозорі, дуже часто ми чули від громадського суспільства, від громад, від народних депутатів про непрозорість субвенцій.</p>
<p>Даний законопроект робить субвенцію фонду регіонального розвитку більш прозорою і більш демократичною. Так, це тільки перший крок, тому що ми робимо, скажемо так, пілотний проект по демократії громадських бюджетів. Але я впевнений, що після того, як цього року ми проведемо весь процес, ми зробимо певні висновки, зрозуміємо, що працює, що не працює, і покращимо роботу субвенцій фонду регіонального розвитку.</p>
<p>Цей законопроект дає можливість громадам вперше самим вибирати, які об'єкти держава буде фінансувати. Цього у нас ніколи не було. У нас завжди губернатори, там народні депутати, ми вибирали, міністри і так далі. Зараз ми кажемо, так, ми будемо робити перший крок як фільтр проектів, але дальше громада сама вирішить, який проект їм потрібний. Я надіюсь, що в наступних роках ми взагалі зробимо так, що повністю всі рішення будуть прийматися громадою.</p>
<p>Тому, колеги, прошу підтримати, це реально невеличкий, але перший крок до того, щоб зробити субвенцію фонду регіонального розвитку, а в майбутньому, надіюсь, інших субвенцій більш прозорою і більш демократичною.</p>
<p>Дякую.</p>
<p></p>
<p>ГОЛОВУЮЧИЙ. Шановні колеги, ми завершили обговорення, переходимо до прийняття рішення. Прошу народних депутатів приготуватися. Шановні колеги, переходимо до голосування.</p>
<p>Я ставлю пропозицію прийняти за основу проект Закону про внесення змін до Закону України "Про Державний бюджет України на 2023 рік" щодо використання коштів державного фонду регіонального розвитку (реєстраційний номер проекту 9165).</p>
<p>Готові голосувати? Я прошу народних депутатів голосувати.</p>
<p></p>
<p>10:57:57</p>
<p>За-280</p>
<p>Рішення прийнято.</p>
<p>Я ставлю пропозицію скоротити наполовину строки подачі пропозицій і поправок для підготовки до другого читання законопроекту 9165. Прошу народних депутатів голосувати.</p>
<p></p>
<p>10:58:23</p>
<p>За-259</p>
<p>Рішення прийнято.</p>
<p>Дякую, колеги.</p>
<p>Наступний законопроект 8433. Це проект Закону про внесення змін до розділу VI "Прикінцеві та перехідні положення" Бюджетного кодексу України щодо використання коштів з рахунків на підтримку України. Це друге читання, шановні колеги. На Погоджувальній раді ми говорили, що буде десь 5-7 поправок від фракції "Батьківщина", можливі поправки від деяких депутатів. І будуть поправки від фракції "ЄС". Так мені передали, але це на підтвердження, це ми в кінці поставимо. Спочатку почнемо з тих поправок, які на врахування.</p>
<p>Фракція "Батьківщина", у вас є поправки на врахування по цьому законопроекту? Немає. Дякую.</p>
<p>Будь ласка, тут ще Разумков Дмитро Олександрович. Немає.</p>
<p>"ЄС", у вас залишаються тільки поправки на врахування чи будуть… тобто на підтвердження, чи будуть і на врахування? Ніна Петрівна Южаніна, 7 поправок ви передали на підтвердження.</p>
<p>Будь ласка, Ніна Петрівна Южаніна.</p>
<p></p>
<p>10:59:37</p>
<p>ЮЖАНІНА Н.П.</p>
<p>Шановні колеги, мені здається, десь 3 роки назад ви дуже активно говорили про те, як попереднім скликанням готувалися проекти під ялинку, куди збирали все, що хотіли, за рік. Так от, ви тепер робите в кожному проекті закону. І ганьба, що такий проект Закону, як внесення змін до Бюджетного кодексу України, ви підготували до другого читання абсолютно в новій редакції, на 99 відсотків.</p>
<p>Тому, мені здається, ми позбавлені всі були права приймати участь в обговоренні поправок, які зараз запропоновані врахувати. Прошу поставити на підтвердження поправку номер 6 і голову комітету дати пояснення, що вона означає, для чого створюються ці додаткові умови, які ви виписали тут, щодо розподілу дивідендів і відправлення їх кудись в особливе місце. Будь ласка, поясніть зміст 6 поправки.</p>
<p></p>
<p>ГОЛОВУЮЧИЙ. Будь ласка, голова комітету. Я нагадаю, це поправка 6 народного депутата Бабака, вона врахована комітетом частково.</p>
<p>Будь ласка, Роксолана Андріївна.</p>
<p></p>
<p>11:00:40</p>
<p>ПІДЛАСА Р.А.</p>
<p>У нас є урядовий законопроект 5529, який був включений цією сесійною залою до плану законопроектної роботи Верховної Ради на 2023 рік, який говорить про те, що в нас буде нове джерело надходжень бюджетних установ, а саме: 30 відсотків дивідендів господарського товариства, які засновані або співзасновані університетами або науковими установами. Це означає, що вони зможуть не відраховувати, ці господарські товариства зможуть не відраховувати цю частину дивідендів до державного бюджету, як того вимагає зараз, наприклад, постанова Кабінету Міністрів, а використовувати її на стимулювання інноваційної діяльності.</p>
<p>Але я хочу звернути вашу увагу, що ця норма набере чинності з 1 січня 2024 року, як ми це вказали в "Прикінцевих положеннях". Дякую.</p>
<p></p>
<p>ГОЛОВУЮЧИЙ. Дякую, шановні колеги.</p>
<p>Ви почули запитання, почули відповідь. Тому 6 поправка народного депутата Бабака, вона врахована частково. Ніна Петрівна Южаніна просить поставити таке рішення комітету на підтвердження.</p>
<p>Я ставлю 6 поправку в тій редакції, яка врахована частково, на підтвердження. Я прошу народних депутатів голосувати.</p>
<p></p>
<p>11:02:18</p>
<p>За-265</p>
<p>6 поправка залишається врахованою частково.</p>
<p>Наступна 7 поправка. Ніна Петрівна, будь ласка.</p>
<p></p>
<p>11:02:25</p>
<p>ЮЖАНІНА Н.П.</p>
<p>7 поправка. Пані Роксолана, от ви сказали, що є урядовий проект закону, ми до нього подаємо поправки. Чому, ми би подали поправки, чому ви його не винесли в зал, і зараз частину поправок занесли сюди? Наступна поправка є і в наших проектах законів, які ми подавали щодо виділення коштів із дорожнього фонду на розбудову пунктів пропуску. Ви її засунули сюди, не обговоривши з жодним депутатом жодної фракції, і зараз пропонуєте її прийняти.</p>
<p>Я прошу пояснити, чому не розглядаються наші проекти законів, а ви під виглядом своїх поправок враховуєте і вносите до другого читання несподівано о 12-й ночі.</p>
<p></p>
<p>ГОЛОВУЮЧИЙ. Будь ласка, позиція комітету, Роксолана Андріївна, будь ласка.</p>
<p></p>
<p>11:03:12</p>
<p>ПІДЛАСА Р.А.</p>
<p>Я би хотіла звернути увагу, що це некоректно про те, що ми не обговорити це з депутатами фракцій. В бюджетному комітеті 37 народних депутатів, які є представниками всіх фракцій і груп. У нас був підкомітет, на якому обговорювався цей законопроект, і комітет. Комітет був вчора о 9-й годині, таблиця фінальна була надана народним депутатам в п'ятницю минулого тижня. Я думаю, що в нас було достатньо часу, щоб обговорити в усіх форматах цей законопроект і саме цю поправку.</p>
<p></p>
<p>ГОЛОВУЮЧИЙ. Шановні колеги, 7 поправка народного депутата Заремського. Вона комітетом врахована. Южаніна просить поставити таке рішення на підтвердження. Я ставлю 7 поправку на голосування. Прошу народних депутатів голосувати.</p>
<p></p>
<p>11:04:15</p>
<p>За-298</p>
<p>Рішення прийнято.</p>
<p>Дякую. Особливо тим фракціям, які ставили питання і підтримали, значить переконала Роксолана Андріївна. Дякую. Це хороша дискусія, це парламент. Це правильно.</p>
<p>Будь ласка, наступна поправка 9.</p>
<p></p>
<p>11:04:32</p>
<p>ЮЖАНІНА Н.П.</p>
<p>Шановний пане Голово, ви не переконали, а це такий текст в наших проектах законів, які ви не виносите в зал, тому, вибачте, ми підтримуємо свої ініціативи і тут. І щодо пані Роксолани, не все ж заключається в роботі лише членів комітету. Я хочу активно приймати участь, мої колеги хочуть активно приймати участь і якщо ви вносите поправки такі, чому ви не виносите це на спільне розуміння?</p>
<p>9 поправка. Ви зараз створюєте додаткових два фонди, при тому зараз визначаєте розподіл цих коштів, і в попередній поправці є новий фонд. Я по попередній поправці взагалі розумію, що це ті ініціативи, де СО2 має витрачатися не централізовано, а в регіонах, де сплачується цей податок. А щодо авіаційного фінансування міжнародних авіаційних організацій і так далі, поясність взагалі зміст 9 поправки. Ми не змогли зрозуміти, що ви навіть там запропонували.</p>
<p></p>
<p>ГОЛОВУЮЧИЙ. Роксолана Андріївна, поясніть, будь ласка, щоб всі зрозуміли.</p>
<p></p>
<p>11:05:37</p>
<p>ПІДЛАСА Р.А.</p>
<p>У нас є так званий авіафонд в державному бюджеті, з якого фінансується Державна авіаційна служба. Ви знаєте, що раніше це був, надходження були надходженнями спеціального фонду, і вона фінансувалася від зборів, які сплачував кожен літак, який пролітав територію України, кожен цивільний літак. На жаль, зараз пасажирського авіасполучення немає і Державна авіаційна служба позбавлена цього фінансування. Ми виділили близько 50 мільйонів гривень в цьому році на підтримку їхньої діяльності, але цього, на жаль, недостатньо, тому що співробітники авіаслужби є дуже висококваліфікованими спеціалістами. Євроконтроль, міжнародна організація, запропонував підтримати безповоротною допомогою Державну авіаційну службу України та співробітників цієї служби. Ми прописуємо норму, що тимчасово можна фінансувати Державіаслужбу з гранту Євроконтролю.</p>
<p></p>
<p>ГОЛОВУЮЧИЙ. Шановні колеги, 9 поправка авторства Кісєля, народного депутата, вона врахована частково комітетом. Водночас Ніна Петрівна Южаніна просить, щоб таке рішення комітету підтвердила і зала. Тому я ставлю 9 поправку Юрія Григоровича Кісєля, яка врахована частково, в редакції, яка врахована частково, на підтвердження. Прошу народних депутатів голосувати.</p>
<p></p>
<p>11:07:17</p>
<p>За-295</p>
<p>Поправка підтверджена залом в редакції, яка врахована частково. Тому дякую.</p>
<p>Наступна поправка 12. Ніна Петрівна, будь ласка.</p>
<p></p>
<p>11:07:26</p>
<p>ЮЖАНІНА Н.П.</p>
<p>Звертаюсь зараз до Голови Верховної Ради. Всі ці поправки стосуються прямого порушення статті 116 Регламенту Верховної Ради України. І знову далі вноситься пропозиція в статті, які не були запропоновані в редакції проекту закону до першого читання. Прошу 12 поправку прокоментувати і поставити її на підтвердження.</p>
<p></p>
<p><a name=_GoBack></a>ГОЛОВУЮЧИЙ. Позиція комітету. Будь ласка, Роксолана Андріївна.</p>
<p></p>
<p>11:07:59</p>
<p>ПІДЛАСА Р.А.</p>
<p>Шановні колеги, я хочу звернути увагу, що це взагалі правка, яка подана депутатами від всіх фракцій, і першим автором є автор від "Батьківщини" пан Іван Іванович Крулько. Вона говорить, ця поправка, про те, що залишки субвенцій 2021 року, усіх субвенцій, які були надані місцевим органам... органам місцевого самоврядування, можна використовувати в 2023 році, так само, як і в 2022 році це було, на заходи забезпечення територіальної оборони та/або евакуації цивільного населення.</p>
<p>Я не бачу проблем у тому, щоб підтримати цю правку. Мені здається, що це навіть буде правильно і створить додаткові кошти для органів місцевого самоврядування, які вони можуть використовувати на оборону.</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, 12 поправка, це авторства Крулька та інших народних депутатів, вона врахована частково. Южаніна просить поставити таке рішення комітету на підтвердження. Тому я ставлю 12 поправку, яка врахована частково, в редакції, як вона врахована комітетом, на підтвердження. Будь ласка, прошу голосувати.</p>
<p></p>
<p>11:09:26</p>
<p>За-296</p>
<p>Рішення прийнято. Дякую.</p>
<p>Будь ласка, наступна поправка 13.</p>
<p></p>
<p>11:09:34</p>
<p>ЮЖАНІНА Н.П.</p>
<p>Наступна поправка. Пані Роксолано, всі ці статті, які ви зараз пояснюєте як щось добре, є прямим порушенням статті 116 Регламенту, це закону. Ви порушуєте один закон і мотивуєте це якимось позитивом. Так не можна діяти! Я вам про це намагаюся говорити, а ви знову повторюєте одне і те саме.</p>
<p>13 поправка стосується того, що... Я хотіла б тут звернути увагу, мені здається, що тут недостатньо було висновку одного комітету, тому що тут іде мова про те, щоб місцеві запозичення від міжнародних фінансових організацій спрямовувати на поточні видатки місцевих бюджетів. Хто працював і вивчав ці договори? Хто знає, які умови, і чи не є там гарантом якихось зобов'язань наша держава? Прошу прокоментуйте, будь ласка, цей пункт. Навіщо ви його включили, якщо, мені здається, в першому читанні якісь у нас є базові статті щодо використання по міжнародній...</p>
<p></p>
<p>ГОЛОВУЮЧИЙ. Будь ласка, позиція комітету.</p>
<p></p>
<p>11:10:42</p>
<p>ПІДЛАСА Р.А.</p>
<p>Я би не хотіла, щоб Верховна Рада підходила до питання настільки формально. Я хочу нагадати, що вчора 254 народних депутати підтримали правку про повернення доплат військовим, яка теж була подана в порушення 116 статті Регламенту. Давайте не підмінювати суть формою.</p>
<p>Дякую.</p>
<p></p>
<p>ГОЛОВУЮЧИЙ. Шановні колеги, сто... Я перепрошую, 13 поправка народного депутата Кисилевського, вона врахована редакційно. Южаніна просить поставити таке рішення щодо врахування редакційно на підтвердження в залі.</p>
<p>Я ставлю 13 поправку в редакції, яка врахована редакційно комітетом, на підтвердження. Прошу голосувати.</p>
<p></p>
<p>11:11:39</p>
<p>За-294</p>
<p>Рішення прийнято.</p>
<p>Наступна, колеги, 17 поправка. Будь ласка, Южаніна.</p>
<p></p>
<p>11:11:49</p>
<p>ЮЖАНІНА Н.П.</p>
<p>17 поправку я не буду ставити на підтвердження, але хотіла би попросити… Ну, звісно, залишки коштів ми спрямовуємо вперше на оборону. Ви відкрили ящик Пандори, коли в кожен проект закону всупереч статті 116-ї подаєте 99 відсотків за змістом закону поправок, ви відкрили. Тому те, що вчора скористалися і в порушення 116-ї проголосували про повернення 30 тисяч, це означає, що це ваша провина, ви за це винуваті, а ми будемо тепер також в порушення 116-ї подавати поправки.</p>
<p>Тому, вибачте, ви зараз здійснюєте взагалі кримінальну відповідальність по багатьом дуже речам і колись будете за це відповідати. А цю поправку не ставлю на підтвердження.</p>
<p></p>
<p>ГОЛОВУЮЧИЙ. Все, ми завершили? Ні, я перепрошую, якщо ви не ставите, ви використали хвилину, то це як, як це з Регламентом грає, Ніна Петрівна? Давайте 72-у тоді поставимо, да? Давайте, якщо 17-а не ставиться, 72-а, і це завершальна. Ні, дивіться, не можна просто хвилину поговорити і не прийти до рішення. Тому я ставлю 72-у, шановні колеги. Ви мені передали перелік. Ви мені передали перелік, шановні колеги. Я йду відповідно до переліку.</p>
<p>72-а авторства Заремського, вона врахована. Ніна Петрівна відповідно до переданого мені листа просить поставити її… таке рішення на підтвердження.</p>
<p>Я ставлю 72 завершальну поправку, прошу голосувати. Після цього переходимо до голосування за закон в цілому.</p>
<p>Прошу голосувати, шановні колеги.</p>
<p></p>
<p>11:13:42</p>
<p>За-301</p>
<p>Рішення прийнято.</p>
<p>Переходимо до прийняття закону в цілому, шановні колеги. Прошу приготуватися.</p>
<p>Я ставлю пропозицію прийняти в другому читанні та в цілому з необхідними техніко-юридичними поправками проект Закону про внесення змін до розділу VI "Прикінцеві та перехідні положення" Бюджетного кодексу України щодо використання коштів з рахунків на підтримку України (реєстраційний номер 8433). Прошу народних депутатів голосувати.</p>
<p></p>
<p>11:14:27</p>
<p>За-299</p>
<p>Рішення прийнято. Закон прийнятий в цілому.</p>
<p>Дякую, колеги. Дякую, Роксолано Андріївно. Дякую.</p>
<p>Шановні колеги, наступний законопроект у нас – це проект Закону про внесення змін до деяких законодавчих актів України щодо удосконалення процедури виведення з ринку банку в умовах воєнного стану (9107 і 9107-1 як альтернативний).</p>
<p>Я ставлю пропозицію включити ці законопроекти до порядку денного сесії. Прошу народних депутатів голосувати. Шановні колеги, голосуйте, будь ласка, це ваша основна робота. Прошу голосувати.</p>
<p></p>
<p>11:15:18</p>
<p>За-271</p>
<p>Рішення прийнято.</p>
<p>Дякую, колеги.</p>
<p>Я ставлю пропозицію розглянути це питання за скороченою процедурою. Прошу народних депутатів голосувати.</p>
<p></p>
<p>11:15:39</p>
<p>За-258</p>
<p>Рішення прийнято.</p>
<p>Будь ласка, Данило Олександрович Гетманцев. Він і від авторів, і від комітету – 4 хвилини і потім два – за, два – проти і голосуємо.</p>
<p>Будь ласка, Данило Олександрович.</p>
<p></p>
<p>11:15:59</p>
<p>ГЕТМАНЦЕВ Д.О.</p>
<p>Дякую. Шановні колеги, деякі з присутніх сьогодні в залі не підтримали включення до порядку денного цього законопроекту, і дуже шкода, бо це дуже важливий законопроект.</p>
<p>Ми з вами восени минулого року прийняли закон, яким визначаються правила виведення з ринку системних банків, які мають ознаки неплатоспроможності. Сьогодні ситуація дещо змінилася і законодавство знову потребує уточнення. Річ в тім, що відповідно до меморандуму з Міжнародним валютним фондом Національним банком буде проведено комплексну оцінку якості активів банків та аналіз їх платоспроможності, враховуючи потенційний вплив воєнних дій на капітал банків. І відповідно будуть прийняті рішення за результатами такої процедури щодо забезпечення відновлення капіталу банків.</p>
<p>Однак, якщо власник цього банку є в підсанкційному списку, тобто до нього застосовані санкції, то відповідно докапіталізація буде неможливою і навіть перемовини з такою особою будуть достатньо ускладненими. Тому підсанкційні особи будуть вилучені із зазначеного процесу, і це призведе до втрати довіри вкладників до таких банків, до погіршення якості кредитних портфелів і до поступового погіршення якості управління банками, що у випадку із системними банками може мати катастрофічні наслідки для ринку в цілому, для вкладників наших. А ми з вами повинні розуміти і повинні пам'ятати, що банківські відносини ми врегульовуємо в першу чергу в інтересах вкладників, в першу чергу в інтересах наших співгромадян.</p>
<p>З огляду на зазначене були розроблені відповідні зміни до банківського законодавства і комітет рекомендує прийняти відповідний законопроект, який був доопрацьований в робочих групах, і так з'явився законопроект зі значком "1" (альтернативний). Так от прийняти цей альтернативний законопроект за основу і в цілому, і таким чином забезпечити і стабільність банківської системи, забезпечити і інтереси вкладників, і, що найважливіше, прийняти рішення на користь народу України, а не на користь підсанкційних осіб, до яких застосовані санкції відповідно до чинного законодавства.</p>
<p>Прошу підтримати. Дякую.</p>
<p></p>
<p>ГОЛОВУЮЧИЙ. Дякую, Данило Олександрович.</p>
<p>Шановні колеги, я прошу записатися: два – за, два – проти і обговорити цей законопроект.</p>
<p>Будь ласка, Андрій Михайлович Герус, фракція політичної партії "Слуга народу".</p>
<p></p>
<p>11:18:56</p>
<p>ГЕРУС А.М.</p>
<p>Дякую. Ми чули виступ Данила Олександровича, який пояснив важливість цього законопроекту, тому я закликаю всіх підтримати і проголосувати за відповідний законопроект.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Будь ласка, Ярослав Романович Юрчишин, фракція політичної партії "Голос".</p>
<p></p>
<p>11:19:11</p>
<p>ЮРЧИШИН Я.Р.</p>
<p>Прошу передати слово Галині Васильченко.</p>
<p></p>
<p>ГОЛОВУЮЧИЙ. Будь ласка, Васильченко Галина.</p>
<p></p>
<p>11:19:21</p>
<p>ВАСИЛЬЧЕНКО Г.І.</p>
<p>Галина Васильченко, фракція "Голос". Шановні колеги, звісно, ми будемо підтримувати цей законопроект, важливим є і однозначно давно на часі, я б сказала, навіть перезрів. Але скажіть мені, будь ласка, навіщо нас тоді Кабінет Міністрів кілька місяців тому так активно переконував, що просто негайно, терміново потрібно прийняти аналогічний законопроект, який так і не був підписаний, який так і не вступив в дію, просто витрачання, даремне витрачання часу.</p>
<p>Я хочу звернутися до суб'єктів законодавчої ініціативи, щоб відповідально підходили при підготовці таких важливих законопроектів, аби ми не змушені були згодом, через кілька тижнів чи місяців, знову все переписувати і знову одного і того ж предмету відання законопроекти переподавати.</p>
<p>Дякую.</p>
<p></p>
<p>ГОЛОВУЮЧИЙ. Будь ласка, Шуфрич Нестор Іванович, група "Платформа за життя та мир".</p>
<p></p>
<p>11:20:28</p>
<p>ШУФРИЧ Н.І.</p>
<p>Дякую, шановний пане Голово. Я думаю, що це питання не потребує додаткової якоїсь дискусії, воно абсолютно зрозуміле, ми розуміємо, в який період часу ми приймаємо цей законопроект. Можна сперечатися, що було з попередніми законопроектами, але рішення треба приймати зараз. Ми будемо підтримувати цей законопроект.</p>
<p>Дякую за увагу.</p>
<p></p>
<p>ГОЛОВУЮЧИЙ. Дякую.</p>
<p>Будь ласка, Павленко Ростислав Миколайович, фракція "Європейська солідарність".</p>
<p></p>
<p>11:20:57</p>
<p>ПАВЛЕНКО Р.М.</p>
<p>Дякую. Прошу передати слово Ніні Южаніній.</p>
<p></p>
<p>ГОЛОВУЮЧИЙ. Южаніна.</p>
<p></p>
<p>11:21:11</p>
<p>ЮЖАНІНА Н.П.</p>
<p>Шановні колеги, по-перше, цей проект закону потребував широкої дискусії і професійної думки, тому що такими незначними діями можна зламати фінансову систему, її стійкість і повернути до того стану, в якому вона була до 2014 року, і потім знову починати чистку всієї цієї банківської системи. Так от, я вам хочу сказати, що в цьому проекті закону, він не стосується попереднього, тому що це про виведення з ринку системних банків, які є платоспроможними. Це про анулювання і позбавлення ліцензій любого українського банку, якщо відносно його власника, який володіє істотною участю, буде прийнято рішення РНБО про накладення санкцій громадянина України, по якому не доведено його дії щодо там зв'язків з Російською Федерацією чи по фінансуванню тероризму, ми ж бачимо зараз, скільки таких рішень виноситься.</p>
<p>Тобто ми просили на всіх робочих групах, на засіданнях комітету про те, щоб в цьому законі саме було вказано про те, що, якщо відносно таких фізичних осіб є рішення суду, яке набуло вже чинності про те, що особа пов'язана з такими діями. Мені здається, що і ті зобов'язання, які на себе взяли в рамках угоди з МВФ щодо оцінки стійкості 30 банків, яка зараз відразу після прийняття цього проекту закону розпочнеться, вони призведуть справді до того, що у нас буде знову коливання у банківській сфері.</p>
<p>Ми не можемо підтримувати цей проект закону і просимо до другого читання провести обов'язкові зустрічі з керівниками Національного банку для того, щоб чітко зрозуміти, які документи будуть підставою для прийняття рішень ними, кого вони вже планують позбавляти ліцензій і як це відобразиться на громадянах України, на їхніх вкладах в банках України.</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, ми завершили обговорення цього питання. Я прошу зайняти місця, переходимо до голосування.</p>
<p>Шановні колеги, була пропозиція за основу і в цілому. <i>(Шум у залі)</i> Я ставлю за основу, далі подивимося давайте.</p>
<p>Шановні колеги, я ставлю пропозицію прийняти за основу проект Закону про внесення змін до деяких законодавчих актів України щодо удосконалення процедури виведення з ринку банку в умовах воєнного стану (реєстраційний номер 9107-1). Прошу народних депутатів голосувати.</p>
<p></p>
<p>11:24:15</p>
<p>За-274</p>
<p>Рішення прийнято.</p>
<p>Шановні колеги, в цілому? По фракціях покажіть, чи що? <i>(Шум у залі)</i> В цілому – ні. "Європейська солідарність" проти, так? Добре, дякую. І "Батьківщина", так? Добре, не ставлю тоді. Дякую. Але маємо зафіксувати для протоколу.</p>
<p>Шановні колеги, йдемо далі. Наступний законопроект 8205, це друге читання. Шановні колеги, тут нам трошки, мабуть, треба буде посидіти в поправочках, але... але.</p>
<p>Скажіть, будь ласка, "Батьківщина" буде мати поправки, так? Давайте тоді, що, будемо йти почергово, бо в мене немає переліку ваших поправок. Давайте так тоді, по відхиленим.</p>
<p>1 поправка, Разумков. Не наполягає.</p>
<p>2 поправка, Герасимов. Не наполягає.</p>
<p>3-я, Герасимов. Не наполягає.</p>
<p>4-а. Вона врахована.</p>
<p>5-а, Дубінський. Не наполягає.</p>
<p>7-а, Тимошенко Юлія Володимирівна. Наполягаєте? Ні, там… А, Тимошенко і Цимбалюк.</p>
<p>Будь ласка, Цимбалюк. 7 поправка.</p>
<p></p>
<p>11:25:35</p>
<p>ЦИМБАЛЮК М.М.</p>
<p>Михайло Цимбалюк, "Батьківщина". Шановний пане Голово, президія, колеги!</p>
<p>Насправді, ми вдячні комітету за врахування наших декількох важливих правок, але залишилися неухваленими ще ряд суттєвих наших пропозицій.</p>
<p>По-перше, правка за номером 7 говорить, що ми пропонуємо змінити назву редакції. Ми пропонуємо в процедурі ліквідації підприємства, натомість припинення підприємства передбачає його реорганізацію, тобто злиття, приєднання, поділ та перетворення. Це стаття 104, про що в проекті мова йде лише в пункті 4 і 16. Через те ми пропонуємо все-таки уточнити назву за нашою редакцією. Прошу поставити правку...</p>
<p></p>
<p>ГОЛОВУЮЧИЙ. Шановні колеги, 7 поправка авторства Тимошенко і Цимбалюка, комітетом відхилена. Прошу визначатися та голосувати.</p>
<p></p>
<p>11:27:00</p>
<p>За-108</p>
<p>Рішення не прийнято.</p>
<p>Так, 9-а, Разумков. Не наполягає.</p>
<p>12-а, Дубінський. Не наполягає.</p>
<p>13-я. Тимошенко чи Цимбалюк – хто? Цимбалюк, будь ласка.</p>
<p></p>
<p>11:27:12</p>
<p>ЦИМБАЛЮК М.М.</p>
<p>Михайло Цимбалюк, "Батьківщина". Шановні колеги, питання створення, діяльності, реорганізації, перетворення та ліквідації державних підприємств та акціонерних товариств державною часткою більше 50 відсотків вже визначено Господарським кодексом України, Цивільним кодексом України, Кодексом України з процедури банкрутства, а також Законом України "Про управління об'єктами державної власності" та Законом України "Про акціонерні товариства". Процедура ліквідації, порядок та обрання, та повноваження ліквідатора – поняття, які запропоновані законопроектом, не узгоджуються з вищеназваним уже діючим законодавством України.</p>
<p>Крім того, створення спеціального цільового фонду та фінансування процедури припинення та банкрутства, виплату винагороди ліквідатору також не передбачено вказаними кодексами та законами України. Наша правка саме…</p>
<p></p>
<p>ГОЛОВУЮЧИЙ. Шановні колеги, 13 поправка авторства Тимошенко, Цимбалюк, вона комітетом відхилена. Прошу визначатися та голосувати.</p>
<p></p>
<p>11:28:38</p>
<p>За-85</p>
<p>Рішення не прийнято.</p>
<p>Будь ласка, 14-а, Разумков. Не наполягає.</p>
<p>15-а, Мошенець. Не наполягає.</p>
<p>16-а, Герасимов. Не наполягає.</p>
<p>17-а, Герасимов. Не наполягає.</p>
<p>19-а, Дубінський. Не наполягає.</p>
<p>22-а, Пузійчук. Не наполягає. <i>(Шум у залі)</i></p>
<p>Що? Ми ще не дійшли до ваших поправок, Ірина Володимирівна. Ну, не все в житті починається з вас, шановні колеги.</p>
<p>22-а, Пузійчук. Не наполягає.</p>
<p>23-я, Герасимов. Не наполягає. <i>(Шум у залі)</i></p>
<p>А, ви наполягаєте. Я перепрошую, 22-а, Пузійчук. Будь ласка. А потім буде 30-а, яку ви мені прислали…</p>
<p></p>
<p>11:29:15</p>
<p>ПУЗІЙЧУК А.В.</p>
<p>Дякую. Шановний головуючий, шановні колеги! Андрій Пузійчук, фракція "Батьківщина".</p>
<p>Шановні колеги, давайте поговоримо про цей законопроект. Цим законопроектом фактично хочуть створити схему по виведенню державного майна з державних підприємств шляхом банкрутства. В час війни йде далі продовження схем. І вчора ми розглядали законопроект, яким планували передати підприємства аграрної сфери з управління академії аграрних наук до Фонду державного майна. А сьогодні виявляється, що підприємства, які знаходяться в сфері управління Фонду державного майна, є фактично банкрутами. Фонд довів ці підприємства до банкрутства.</p>
<p>І на сьогоднішній день от в мене є питання до представника комітету. Пане Мовчан, скажіть, скільки таких підприємств, які планує шляхом банкрутства закрити Фонд держмайна?</p>
<p></p>
<p>ГОЛОВУЮЧИЙ. Шановні колеги, 22 поправка Пузійчука, комітетом відхилена. Прошу визначатися та голосувати.</p>
<p></p>
<p>11:30:42</p>
<p>За-70</p>
<p>Рішення не прийнято.</p>
<p>23, Герасимов. Не наполягає.</p>
<p>25, Бурміч. Не наполягає.</p>
<p>26, Тимошенко, Цимбалюк.</p>
<p>Цимбалюк, будь ласка. 26-а.</p>
<p></p>
<p>11:30:55</p>
<p>ЦИМБАЛЮК М.М.</p>
<p>Дякую. Михайло Цимбалюк, "Батьківщина". Шановні колеги, я продовжую перелічувати ті недоліки цього проекту закону, які ми хотіли виправити шляхом внесення наших фахових правок.</p>
<p>Запропоновані положення законопроекту щодо зарахування коштів, отриманих від реалізації майна державних підприємств, до спеціалізованого цільового фонду суперечать нашим положенням Бюджетного кодексу України. Зміст проект закону та пояснювальна записка до нього вказують на те, що ключовим питанням, що потребує вирішення лише у процедурі припинення суб'єктів господарювання державного сектору економіки є – увага! – фінансування витрат у процедурі припинення державних підприємств та господарських товариств, у статутному капіталі яких більше 50 відсотків акцій часток належать державі.</p>
<p>Ви вдумайтесь, як автори ставлять основне завдання…</p>
<p></p>
<p>ГОЛОВУЮЧИЙ. Шановні колеги, поправка номер 26 авторства Тимошенко, Цимбалюка, комітетом відхилена. Прошу визначатись та голосувати.</p>
<p></p>
<p>11:32:20</p>
<p>За-70</p>
<p>Рішення не прийнято.</p>
<p>Так, наступна, 28, Мошенець. Не наполягає.</p>
<p>21, Герасимов.</p>
<p>30-а, Ар'єв. Вона врахована редакційно. Ви наполягаєте, щоб повністю, да? Будь ласка, Ар'єв.</p>
<p></p>
<p>11:32:37</p>
<p>АР’ЄВ В.І.</p>
<p>Я наполягаю на повному врахуванні цієї поправки. Взагалі ми маємо зараз подивитися на ідеологію цього законопроекту. І ідеологія цього законопроекту фактично полягає в тому, що ви пропонуєте ліквідацію державних підприємств, принаймні так, як він виписаний.</p>
<p>Але те, що написано сьогодні в цьому законопроекті, що тут припинення за рішенням власника і так далі, і по всьому тексту, це означатиме, що це буде не ліквідація, а згідно із Цивільним кодексом це може бути так само злиття, приєднання, поділ, перетворення. І отут-от якраз і криється найбільша небезпека. У мене закінчується зараз ця хвилина, і я просто хочу в наступних своїх поправках пояснити, чому. Але це суттєвий момент, і якщо ми зараз цього не зробимо, ми відкриваємо скриню Пандори для того, щоб фактично роздерибанити державне майно.</p>
<p></p>
<p>ГОЛОВУЮЧИЙ. Шановні колеги, 30 поправка, 30 поправка. Вона врахована редакційно. Її автор народний депутат Ар'єв просить врахувати її повністю. Тому прошу визначатися та голосувати.</p>
<p></p>
<p>11:34:08</p>
<p>За-67</p>
<p>Рішення не прийнято.</p>
<p>Йдемо далі. Наступна поправка, так, 36, Тимошенко, Цимбалюк.</p>
<p>Цимбалюк, будь ласка.</p>
<p></p>
<p>11:34:21</p>
<p>ЦИМБАЛЮК М.М.</p>
<p>Михайло Цимбалюк, "Батьківщина". Продовжуючи наші пропозиції до цього законопроекту, хочу наголосити на наступному. Наявність мораторію на застосування примусової реалізації майна державного підприємства та господарських товариств, у статутних капіталах яких частка держави становить не менше 25 відсотків, організаційні моменти процедури припинення суб'єктів господарювання державного сектору економіки, строки припинення, вимога до ліквідатора, права органів управління державним майном, припинення підприємств, процедури самої приватизації. Варто зазначити, що усі ці складові пов'язані з предметами регулювання чинних законів, вони вже все передбачили, зокрема таких як Цивільний та Господарський кодекси України, Закон України про управління об'єктами державного майна, "Про акціонерні товариства" та інших.</p>
<p></p>
<p>ГОЛОВУЮЧИЙ. Шановні колеги, 36 поправка авторства Тимошенко, Цимбалюка. Комітетом відхилена. Прошу визначатися та голосувати.</p>
<p></p>
<p>11:35:45</p>
<p>За-69</p>
<p>Рішення не прийнято.</p>
<p>Так, наступна поправка 40, Герасимов. Не наполягає.</p>
<p>43-я, Герасимов. Не наполягає.</p>
<p>44-а, Герасимов. Не наполягає.</p>
<p>45-а, Мовчан. Не наполягає.</p>
<p>46-а, Бурміч. Не наполягає.</p>
<p>50-а, Ар'єв, да? Будь ласка. Вона знову врахована частково. Будь ласка.</p>
<p></p>
<p>11:36:09</p>
<p>АР’ЄВ В.І.</p>
<p>Так, у мене всі поправки враховані частково, я хочу, щоб ви їх врахували повністю. Тому я продовжую логіку того, що ми робимо. Якщо зараз ми ухвалюємо закон із термінологією, що припинення замість ліквідації, то ми створюємо можливість для того, щоб: а) люди, які мають певні впливи і грошові можливості, просто дуже за простою процедурою достатньо, за спрощеною, отримали контроль над цими підприємствами. Саме тому що зараз, під час війни, під час активної фази війни більшість із державних підприємств, вони опиняються в ситуації, коли вони наближаються до банкрутства, вони опиняються у дуже складних умовах. І якщо ми фактично сьогодні ухвалюємо цей закон в такому вигляді, то це означатиме, що ті, хто сьогодні мають гроші, кажуть, олігархів немає, можливо, старих уже і немає, але будуть нові, бо гроші зараз відомо у кого, то тоді ми опинимося перед тим, що фактично будуть ліквідовані державні...</p>
<p></p>
<p>ГОЛОВУЮЧИЙ. Шановні колеги, 50 поправка народного депутата Герасимова і Ар'єва, вона врахована частково. Народний депутат Ар'єв вимагає повне врахування цієї поправки. Ставлю таку пропозицію на голосування. Прошу визначатись і голосувати.</p>
<p></p>
<p>11:37:43</p>
<p>За-64</p>
<p>Рішення не прийнято.</p>
<p>Наступна поправка, зараз дивлюся в кого, 56, Пузійчук. Не наполягає? А, 53-я, перепрошую. 53-я, Ар'єв.</p>
<p>Ще 53-я, Ар'єв, врахована частково.</p>
<p>Будь ласка, Ар'єв.</p>
<p></p>
<p>11:38:03</p>
<p>АР’ЄВ В.І.</p>
<p>Шановні колеги, дивіться, за останні два роки, що ми спостерігали, фактично всі підприємства, які подані були до... передані до Фонду державного майна, потім несли за собою такий шлейф великої скандальності. І сьогодні навіть Голова Фонду державного майна колишній перебуває у розшуку за завдання збитків державі. І сьогодні ми бачимо, що величезні підприємства такі, як Електроважмаш або найбільший виробник титану ОГКХ, вони наближаються до банкрутства, тобто фактично може бути застосована процедура ліквідації.</p>
<p>Як ви вважаєте, можна буде тоді фактично після цього комусь встановити контроль? Так от якщо через ліквідацію ця процедура ускладнюється, через припинення, яке передбачає приєднання, поділ, перетворення, це ми опиняємося в ситуації, коли ми ставимо підприємство під загрозу. Прошу підтримати.</p>
<p></p>
<p>ГОЛОВУЮЧИЙ. 53 поправка Герасимова і Ар'єва, вона врахована частково. Автори наполягають на повному врахуванні. Ставлю таку пропозицію авторів. Прошу визначатися та голосувати.</p>
<p></p>
<p>11:39:28</p>
<p>За-57</p>
<p>Рішення не прийнято. Поправка залишається врахованою частково.</p>
<p>Наступна поправка 56. Пузійчук, будь ласка.</p>
<p></p>
<p>11:39:40</p>
<p>ПУЗІЙЧУК А.В.</p>
<p>Дякую, шановний головуючий.</p>
<p>Пане Мовчан, ще раз звертаюся до вас. Скажіть, будь ласка, колегам, яку кількість підприємств планується ліквідувати шляхом банкрутства? Це питання розглядали, ви озвучували на засіданні підкомітету, то єсть всі повинні бути свідомими, процедуру якої кількості підприємств було запущено.</p>
<p>І друге. Поясніть колегам, чому ці підприємства доведені до стадії банкрутства? І якщо почитати висновок Рахункової палати, то це фактично відбувалося в період 2019-2022 років, коли Головою Фонду держмайна був пан Сенниченко, якого вчора оголосили в міжнародний розшук. Два питання. Кількість підприємств. І друге, чому їх будуть банкрутувати.</p>
<p>Руслане Олексійовичу, прошу, щоб надали відповідь.</p>
<p></p>
<p>ГОЛОВУЮЧИЙ. Відповідь може бути надана тільки, позиція комітету по поправці, а не розлогі роздуми, які можна проводити на комітеті.</p>
<p>Будь ласка, позиція по 56 поправці.</p>
<p></p>
<p>11:40:49</p>
<p>МОВЧАН О.В.</p>
<p>Перше. Поправка відхилена, тому що вона стосується не того, про що ви сказали. А щодо цього законопроекту, він дуже важливий для того, щоб навести лад в управлінні державними підприємствами, яких сьогодні багато, які мають ознаки неплатоспроможності. Це фактично передприватизаційна або процедура перед банкрутством для того, щоб визначити шлях, по якому підуть ці підприємства – або на припинення, або на приватизацію, або на банкрутство. Цей законопроект не конфліктує з іншими законодавчими актами щодо припинення.</p>
<p>Дякую.</p>
<p></p>
<p>ГОЛОВУЮЧИЙ. Будь ласка, 56 поправка Пузійчука. Комітетом відхилена. Прошу визначатись та голосувати.</p>
<p></p>
<p>11:41:48</p>
<p>За-58</p>
<p>Рішення не прийнято.</p>
<p>59-а. Цимбалюк, будь ласка.</p>
<p></p>
<p>11:41:56</p>
<p>ЦИМБАЛЮК М.М.</p>
<p>Михайло Цимбалюк, "Батьківщина". Шановний пане Голово, шановний доповідачу, насправді, я вище перелічував всі законодавчі акти і кодекси, якими передбачено процес ліквідації державних підприємств часткою держави, якою є 50 і більше відсотків. Через те, якщо це все врахувати, то немає необхідності ухвалення окремого законопроекту. Під час воєнного стану дуже важливо, щоб ті державні об'єкти, які сьогодні під загрозою банкрутства, потрапили в надійні руки, я маю на увазі, не ліквідаторів, а менеджерів управління від імені держави, які зробили спробу вивести це підприємство, бо розставатися з державним майном…</p>
<p></p>
<p>ГОЛОВУЮЧИЙ. 59 поправка, Тимошенко, Цимбалюк. Комітетом відхилена. Прошу визначатись та голосувати.</p>
<p></p>
<p>11:43:19</p>
<p>За-58</p>
<p>Рішення не прийнято.</p>
<p>Будь ласка, 57-а, Герасимов, Ар'єв.</p>
<p>Ар'єв, будь ласка. Вона врахована редакційно.</p>
<p></p>
<p>11:43:26</p>
<p>АР’ЄВ В.І.</p>
<p>Шановні колеги, я хочу вам нагадати, як з'явилися деякі олігархи, з якими ви боретеся. А з'явилися вони, наприклад, згадаємо Ріната Леонідовича або Пінчука, які отримували всі преференції під час приватизації державних активів саме тоді, коли їх спочатку штучно банкрутили, а потім розділяли і через хитрі схеми передавали вже у власність новітніх олігархів. Так-от, те, що ви сьогодні пропонуєте, ви фактично пропонуєте узаконити такий самий перерозподіл майна. Якщо ви сьогодні залишите от в такому вигляді, то це відкриває, я ще раз кажу, скриню Пандори. І будуть тоді нові олігархи, бо сьогодні є гроші вже не стільки у Ріната Леонідовича чи Віктора Михайловича, скільки у нових, хто сьогодні ближчий до влади.</p>
<p></p>
<p>ГОЛОВУЮЧИЙ. 57 поправка Герасимова, Ар'єва, вона врахована редакційно. Автори наполягають на повному врахуванні. Ставлю пропозицію авторів. Прошу визначатись та голосувати.</p>
<p></p>
<p>11:44:54</p>
<p>За-62</p>
<p>Рішення не прийнято. Правка залишається врахованою редакційно.</p>
<p>61-а, Ар'єв, Герасимов. Не наполягає.</p>
<p>63-я, Тимошенко.</p>
<p>Цимбалюк, будь ласка.</p>
<p></p>
<p>11:45:09</p>
<p>ЦИМБАЛЮК М.М.</p>
<p>Михайло Цимбалюк, "Батьківщина". Дякую, шановний пане Голово.</p>
<p>Ну, якщо реально казати, дуже прикро, що наші пропозиції не враховуються. Ми бачимо, що правки не проходять, і це не вдається удосконалити цей законопроект. Через те в такому вигляді, як він є, до другого читання ми бачимо, що врахували. Зміни деякі технічні було проведено. Тобто, наприклад, державне підприємство змінено на об'єкт припинення, власник державного підприємства – на суб'єкт управління тощо.</p>
<p>Шановні колеги, нам не слід забувати, що, справді, декілька десятків підприємств і не завжди з вини держави стали банкрутами. Але дуже важливо, хто буде ліквідатором, як він буде провадити справу: чи буде погашена заборгованість працівникам по зарплаті, чи будуть сплачені всі податки, чи просто його доб'ють.</p>
<p></p>
<p>ГОЛОВУЮЧИЙ. Дякую, шановні колеги.</p>
<p>Поправка 63, вона комітетом відхилена. Прошу визначатись та голосувати.</p>
<p></p>
<p>11:46:38</p>
<p>За-63</p>
<p>Рішення не прийнято.</p>
<p>Наступна 65-а, Железняк. Не наполягає.</p>
<p>66-а, Герасимов. Не наполягає.</p>
<p>67-а, Герасимов. Не наполягає.</p>
<p>68-а, Бурміч. Не наполягає.</p>
<p>70-а, Герасимов. Не наполягає.</p>
<p>71-а, Герасимов. Не наполягає.</p>
<p>Далі, 75-а, Пузійчук. Не наполягає.</p>
<p>Наполягає? 75-а, Пузійчук, будь ласка.</p>
<p></p>
<p>11:47:03</p>
<p>ПУЗІЙЧУК А.В.</p>
<p>Дякую, шановний головуючий. Руслан Олексійович, представники фракції "Батьківщина" наполягають на всіх своїх поправках, тому давайте будемо йти по таблиці.</p>
<p>Шановні колеги, давайте все-таки обговоримо цей законопроект. Те, про що зазначають наші колеги, це дійсно створюється модель, схема виведення майна з державних підприємств. І ви вдумайтеся в цифру, на сьогоднішній день це десь близько 1 тисячі 300 державних підприємств. На засіданні підкомітету керівник департаменту банкрутств Фонду державного майна під відеозапис, під стенограму зазначає про те, що його задача – забезпечити інтереси кредиторів. Вдумайтеся, представник Фонду державного майна не ставить за мету захистити інтереси держави, не ставить за мету захистити інтереси Фонду державного майна, а ставить за мету захищати кредиторів.</p>
<p></p>
<p>ГОЛОВУЮЧИЙ. 75 поправка Пузійчука, вона відхилена комітетом. Прошу визначатися та голосувати.</p>
<p></p>
<p>11:48:30</p>
<p>За-58</p>
<p>Рішення не прийнято.</p>
<p>Шановні колеги, 77 поправка Юлії Володимирівни Тимошенко і вона попросила замість її поправок дати 5 хвилин на виступ.</p>
<p>Будь ласка, Юліє Володимирівно, 5 хвилин.</p>
<p></p>
<p>11:48:44</p>
<p>ТИМОШЕНКО Ю.В.</p>
<p>Шановні колеги, да, легендарний законопроект 8205. Ви просто для себе відкладіть, що це таке взагалі, да. 1 тисяча 200 – 1 тисяча 300 державних підприємств або там, де є державні частки, оптом, гамузом просто ліквідуються.</p>
<p>Дорогі друзі, я хочу нагадати вам 2019 рік, це коли на посаду заходила людина, на посаду Фонду держмайна, заходила людина, вересень 2019-го, Дмитро Сенниченко, де було заявлено, що це світоч взагалі приведення в порядок державного майна. Ви пам'ятаєте, що було сказано з цих трибун, що це людина, яка поверне державі все, що вона втратила за всі роки. Три роки ця людина разом зі створеною ОПГ всередині, ну, злочинне формування всередині Фонду держмайна, грабувала країну. Результат: справа НАБУ, яка розслідується, і тепер ще й Рахункова палата, яка вивернула все це наізнанку і сказала, що 90 мільярдів всього вкрадено у Фонді державного майна збитків за три роки панування цієї злочинної групи у Фонді держмайна. Прекрасно три роки попрацювали.</p>
<p>Тепер у мене просте питання. Що зараз відбувається? Ви розумієте, що таке під час війни 1 тисяча 200 – 1 тисяча 300, до 3 тисячі 600 підприємств, які можуть бути ліквідовані. Це, перше, повна деіндустріалізація нашої країни. Це просто неймовірне пограбування всього того, що має український народ. Це закриття майбутнього на відродження країни після перемоги.</p>
<p>Як треба було би діяти? Треба було б, щоб держава кожне таке підприємство, яке має промплощадку, всі підведені комунікації, практично повністю зорієнтоване на виробництво підприємства, треба було кожне таке підприємство, як дорогоцінність, взяти в руки, відновити, дати йому нове життя, провести програму імпортозаміщення, провести програму відродження місцевого виробництва. Замість того йде не просто ліквідація, а цим законом встановлюють, що все, що буде отримано державою від ліквідації, всупереч Бюджетному кодексу не потрапляє в бюджет, а йде на спеціальний фонд, який утворений окремо від бюджету. І за ці гроші, які будуть виручені від продажу наших державних цінностей, наших підприємств, 1 тисяча 200 – 1 тисяча 300, це буде направлено на те, щоб профінансувати подальшу ліквідацію державних підприємств в Україні.</p>
<p>І більше того, цим законом влаштовується конкурс на ліквідаторів, хто краще ліквідує. Ви розумієте, що це таке? Будуть стимулювати приватні підприємства, які готові прийти ліквідувати на більш вигідних для держави умовах. Це, знаєте, що називається, трішки неформальним словом, яке закінчується на "єц". Я не знаю, куди ви далі ще будете ходити.</p>
<p>І я хочу запитати хто автор такої політики. Земля, повністю всі комунальні підприємства, це те, що стосується власності підприємств, все буде роздерибанено. Вже 1 тисяча 200 – 1 тисяча 300 підприємств не зможуть бути поновлені ніколи. Ви закриваєте країні шлях в майбутнє. Ось що питання в чому.</p>
<p>І тому у мене прохання просто категорично не голосувати за ці речі. Законопроект 8205 – це кінець індустріалізації країни, це кінець нашої суб'єктності щодо виробництва важливих, абсолютно важливих продуктів промисловості. Це все, що зараз робиться, це, по суті, кончає Україну як суб'єкта і всередині на внутрішньому ринку, і на зовнішньому.</p>
<p>Треба негайно зараз запросити одного з членів Рахункової палати, щоб вони звітували перед вами, що відбувалось три роки, коли сказали, що все шикарно. Треба послухати НАБУ, що вони скажуть щодо порушених справ. Концепцію в парламенті затвердити, як ми поводимося з нашим державним майном, державними підприємствами. Притягнути до відповідальності винних і після того управляти державною власністю, а не ліквідовувати...</p>
<p></p>
<p>ГОЛОВУЮЧИЙ. Дякую.</p>
<p>Будь ласка, 79-а, Ар'єв. Врахована частково. Будь ласка.</p>
<p></p>
<p>11:54:19</p>
<p>АР’ЄВ В.І.</p>
<p>Шановні колеги, я недарма згадав прізвища тих людей, яких ми називаємо олігархами, і хочу нагадати, зокрема, про ще одного олігарха, який перестав бути громадянином України, але олігархом залишився – Ігор Коломойський. Це майстер рейдерства. Так от в даному разі, якщо ми говоримо про припинення, яке включає в себе все те, що я вже раніше перерахував, це і злиття, і це перерозподіл, так-от ви даєте можливість майстрам рейдерства зараз зайти і повністю встановлювати контроль над державними підприємствами, які в час війни банкрутують або опиняються в дуже поганій економічній ситуації.</p>
<p>Ви кажете, що це підготовка до приватизації. Та це чудово, я за приватизацію, але приватизовувати, продавати треба на піку, вгорі, а не внизу. Зараз же фактично ви дерибаните державне майно.</p>
<p></p>
<p>ГОЛОВУЮЧИЙ. 79 поправка авторства Герасимова і Ар'єва. Вона врахована частково, автори наполягають на повному врахуванні. Ставлю пропозицію авторів. Прошу визначатися та голосувати.</p>
<p></p>
<p>11:55:45</p>
<p>За-56</p>
<p>Рішення не прийнято.</p>
<p>84-а. Пузійчук, будь ласка.</p>
<p></p>
<p>11:55:51</p>
<p>ПУЗІЙЧУК А.В.</p>
<p>Дякую, шановний головуючий. Шановні колеги, можливо, нам дійсно потрібно запросити до парламенту нашого колегу Рустема Умєрова і заслухати його стосовно діяльності його попередника пана Сенниченка, що відбувалося. Тому що, колеги, от з висновку Рахункової палати читаю: "Конкурсний відбір претендентів на заміщення вакантних посад директорів державних підприємств у 2020-2021 роках проводився досить повільно та неефективно. Конкурсний відбір керівників державних підприємств Фондом державного майна майже не проводився, керівники не призначалися, а призначалися тимчасово здійснюючі їх повноваження за рекомендацією робочої групи керівників фонду". Тобто фактично три роки велика кількість підприємств були без керівників, їх штучно доводили до банкрутства.</p>
<p></p>
<p>ГОЛОВУЮЧИЙ. Будь ласка, 84 поправка Пузійчука, відхилена комітетом. Прошу визначатися та голосувати.</p>
<p></p>
<p>11:57:13</p>
<p>За-50</p>
<p>Рішення не прийнято. Поправка відхилена.</p>
<p>82-а, Герасимов, Ар'єв.</p>
<p>Будь ласка, Ар'єв. Врахована частково.</p>
<p></p>
<p>11:57:21</p>
<p>АР’ЄВ В.І.</p>
<p>Шановні колеги, ще раз повертаючись до теми підготовки до приватизації, про яку сказав шановний голова комітету в одному із своїх коментарів: приватизація – це нормальний демократичний процес, ринкова економіка і європейські стандарти – це те, куди ми рухаємося. Але продавати треба не на мінімумі, і всі це знають. Ні, на мінімумі буде дуже багато покупців, але покупців, які потім через хитрі схеми зможуть собі не купити, а загарбати. Продавати треба тоді, коли це йде дійсно дорого.</p>
<p>І я дуже хотів би, щоб цей законопроект ми розглядали після війни, після того, як буде скасований воєнний стан і почне оживати економіка. Натомість ми зараз ще раз відкриваємо дуже багато можливостей для нечистих на руку людей. Давайте все ж таки хоча би не робити це аж настільки відверто. Прошу підтримати.</p>
<p></p>
<p>ГОЛОВУЮЧИЙ. 82 поправка Герасимова, Ар'єва, вона врахована частково. Автори наполягають на повному врахуванні. Прошу визначатись та голосувати.</p>
<p></p>
<p>11:58:45</p>
<p>За-54</p>
<p>Поправка залишається врахованою частково.</p>
<p>Наступна поправка, 85-а. Будь ласка, Ар'єв знову.</p>
<p></p>
<p>11:58:56</p>
<p>АР’ЄВ В.І.</p>
<p>Шановні колеги, знову ж таки, говорячи про цей законопроект, у нас сьогодні стоїть завдання: якщо провести приватизацію, то провести її максимально ефективно для держави. Тим не менш, сьогодні цей законопроект відкриває, дійсно, дуже багато шпарин для людей нечистих на руку. І навіть є конкретний цьому доказ – це діяльність попереднього Голови Фонду державного майна, якому висунули підозру у тому, що він завдав збитків державі на ледь там не пів мільярда гривень.</p>
<p>Тому в даному разі хоча б давайте розслідуємо, що сталося, перед тим, як відкривати нові можливості, щоб ми могли все ж таки мати відповідь на ті питання, які ставить слідство до колишнього Голови Фонду держмайна, який перебуває сьогодні в розшуку. Тому не поспішіть, або принаймні не робіть…</p>
<p></p>
<p>ГОЛОВУЮЧИЙ. 85 поправка Герасимова, Ар'єва, врахована частково. Автори наполягають на повному врахуванні. Ставлю пропозицію авторів. Прошу визначатися та голосувати.</p>
<p></p>
<p>12:00:19</p>
<p>За-45</p>
<p>Рішення не прийнято. Правка залишається врахованою частково.</p>
<p>Наступні поправки. Так, 91-а, Пузійчук, будь ласка.</p>
<p></p>
<p>12:00:32</p>
<p>ПУЗІЙЧУК А.В.</p>
<p>Дякую, шановний головуючий. Шановні колеги, з висновку Рахункової палати: внаслідок зазначених дій управління органу державних підприємств протягом 2020-21 років за наказами фонду були призначені 177 виконуючих обов'язки директорів державних підприємств, що не відповідає вимогам частини третьої статті 65 Господарського кодексу України. Таким чином керівництво державними підприємствами здійснювалося не керівниками, а виконуючими обов'язки, що було грубим порушенням.</p>
<p>Можливо, на сьогоднішній день потрібно спочатку призначити керівників державних підприємств, а потім зробити аудит, провести інвентаризацію, виявити, які є активи на цих підприємствах, а тільки після цього визначатися, воно може поновити діяльність, воно може бути приватизовано, чи…</p>
<p></p>
<p>ГОЛОВУЮЧИЙ. Шановні колеги, 91 поправка Пузійчука, комітетом відхилена. Прошу визначатися та голосувати.</p>
<p></p>
<p>12:01:58</p>
<p>За-47</p>
<p>Рішення не прийнято.</p>
<p>92-а, Ар'єв, будь ласка. Вона врахована частково.</p>
<p></p>
<p>12:02:04</p>
<p>АР’ЄВ В.І.</p>
<p>Так, я наполягаю на повному врахуванні. Я ще раз хочу нагадати про те, що найголовніше в цьому тексті, де зариті головні проблеми, це термінологія. І замінити припинення, яке згідно Цивільного кодексу відкриває дуже широкі можливості для різних маніпуляцій і махінацій, на ліквідацію. І після ліквідації вже тоді відповідно проводити продаж і підприємства, і його майна.</p>
<p>Але якщо ми зараз сьогодні це зробимо, то ми фактично завдамо збитків державі. Ми принаймні закладаємо під це досить серйозну основу, і збитки державі, які вже завдав згідно із висновків слідства колишній Голова Фонду державного майна, це тому підтвердження, що шпарини, вони залишаються, і цей закон, в принципі, їх не ліквідовує.</p>
<p>Тому давайте не спішити, але якщо ви будете спішити, то потім виявиться, що, як завжди, поспішили, а потім говорите: "Ой, а навіщо ми це зробили?". Вже не перший…</p>
<p></p>
<p>ГОЛОВУЮЧИЙ. 92 поправка Герасимова, Ар'єва. Вона врахована частково. Автори наполягають на повному врахуванні. Тому, шановні колеги, прошу визначатися та голосувати.</p>
<p></p>
<p>12:03:33</p>
<p>За-56</p>
<p>Рішення не прийнято. Поправка залишається врахованою частково.</p>
<p>95-а, знову Ар'єв. Врахована редакційно. Будь ласка.</p>
<p></p>
<p>12:03:42</p>
<p>АР’ЄВ В.І.</p>
<p>Дякую. Я хотів би ще раз звернути увагу на те, що приватизація, яка готується в таких умовах, вона може бути дуже шкідливою для України і завдасть їй збитків. Тому що я розумію, що ми сьогодні шукаємо можливості для залучення коштів додаткових в бюджет, але це залучення коштів, ніхто не буде продавати, розпродавати своє майно, ви ж, шановні колеги, не будете продавати його задешево, навіть якщо вам дуже треба.</p>
<p>Тому я закликаю всіх ще раз сьогодні подумати про те, що ми відкриваємо не тільки можливості для розпродажу, а й взагалі для захоплення державних підприємств згідно схеми, якщо ми залишаємо ті самі дефініції, які існують зараз у цьому законопроекті. Я по всьому законопроекту пропоную замінити "припинення" на "ліквідацію", і це дуже важливий момент.</p>
<p></p>
<p>ГОЛОВУЮЧИЙ. 95 поправка Герасимова, Ар'єва. Врахована редакційно. Автори наполягають на повному врахуванні. Ставлю цю пропозицію на голосування. Прошу визначатися та голосувати.</p>
<p></p>
<p>12:05:05</p>
<p>За-50</p>
<p>Рішення не прийнято. Правка залишається врахованою редакційно.</p>
<p>Пузійчук, 98 поправка. Будь ласка.</p>
<p></p>
<p>12:05:12</p>
<p>ПУЗІЙЧУК А.В. 94-а.</p>
<p></p>
<p>ГОЛОВУЮЧИЙ. Ви сказали, що ви будете ставити тільки відхилені, а 94-а, вона врахована редакційно.</p>
<p></p>
<p>ПУЗІЙЧУК А.В. Ставимо. Враховано редакційно...</p>
<p></p>
<p>ГОЛОВУЮЧИЙ. Ні, ви сказали, що ви будете ставити тільки відхилені. Тому, будь ласка, 98-а, Пузійчук, відхилена.</p>
<p></p>
<p>ПУЗІЙЧУК А.В. Руслан Олексійович, ми ставимо всі поправки, в тому числі які враховані редакційно і враховані частково. Поставте, будь ласка, 94-у.</p>
<p></p>
<p>ГОЛОВУЮЧИЙ. Ставлю 94 поправку, вона врахована редакційно. Ви наполягаєте на повному, правильно?</p>
<p></p>
<p>ПУЗІЙЧУК А.В. Обновіть, будь ласка, час. Час обновіть, будь ласка.</p>
<p></p>
<p>ГОЛОВУЮЧИЙ. Будь ласка, обновіть час Пузійчуку.</p>
<p></p>
<p>12:05:43</p>
<p>ПУЗІЙЧУК А.В.</p>
<p>Дякую. Дякую, шановний головуючий. Андрій Пузійчук, фракція "Батьківщина".</p>
<p>Шановні колеги, при прийманні державних підприємств до сфери управління Фонду державного майна не було надано відомостей щодо їх складу, загальної площі будівель та споруд пооб'єктно, площі земельних ділянок, первісної та залишкової, відновної <i> </i>вартості основних фондів.</p>
<p>Скажіть, як можете на сьогоднішній день ви визначити, чи потрібно ліквідувати підприємство, чи ні, чи потрібно його заводити в стадію банкрутства? Непроведення інвентаризації, відсутні керівники підприємств, невизначено, які є активи, невизначена кредиторська, дебіторська заборгованість. Можливо, варто запросити все-таки Голову Фонду державного майна і його заслухати, заслухати його бачення і заслухати також позицію Міністерства економіки.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Пане Андрій, дивіться, я до вас хочу звернутись з проханням. Якщо ви вже берете по всіх своїх поправках, то доповідайте, будь ласка, по поправках. Я був би вам вдячний якби ви дотримувались цієї норми регламенту. А поки я ставлю 94 поправку, яка врахована редакційно, народний депутат Пузійчук вимагає повного її врахування. Тому прошу визначатись та голосувати.</p>
<p></p>
<p>12:07:21</p>
<p>За-57</p>
<p>Поправка залишається врахованою редакційно.</p>
<p>98-а, Пузійчук. Ця поправка відхилена.</p>
<p></p>
<p>12:07:28</p>
<p>ПУЗІЙЧУК А.В.</p>
<p>Дякую. Шановний головуючий, Руслане Олексійовичу, ми ж обговорюємо не тільки поправки, а і законопроект. Наші...</p>
<p></p>
<p>ГОЛОВУЮЧИЙ. А відповідно до Регламенту ви маєте обговорювати поправки.</p>
<p></p>
<p>ПУЗІЙЧУК А.В. Наші колеги повинні розуміти суть законопроекту і усвідомлювати, за що ми голосуємо під час війни. То єсть фактично цей законопроект призведе до втрати державою майна.</p>
<p>Фракція "Батьківщина" пропонує дуже конкретні конструктивні кроки, починаючи з першого: запросити представників правоохоронних органів, запросити представників НАБУ, заслухати їх стосовно діяльності попереднього керівника Фонду державного майна, якого вчора оголосили в міжнародний розшук. Людина три роки створювали схеми, і це продовження цих схем, за що ми будемо голосувати!</p>
<p></p>
<p>ГОЛОВУЮЧИЙ. 98 поправка Пузійчука відхилена. Прошу визначатися та голосувати.</p>
<p></p>
<p>12:08:48</p>
<p>За-58</p>
<p>Рішення не прийнято.</p>
<p>Наступна поправка 99, Герасимов, Ар'єв. Будь ласка, Ар'єв. Вона врахована редакційно.</p>
<p></p>
<p>12:09:00</p>
<p>АР’ЄВ В.І.</p>
<p>Я дуже хотів би все ж таки, щоб колеги дослухалися до того, що ми пропонуємо, і не просто голосували без розуміння ситуації, в якій може опинитися Україна і її державні підприємства, а все ж таки глибоко вивчили це питання.</p>
<p>Я вважаю, що тут це питання відповідальності парламенту, тому що ми зараз говоримо не про щось інше, а про державне майно, яке коштує мільярди. І якщо ми своїми дефініціями, зокрема формулюваннями і термінологією, відкриваємо можливості для рейдерства і захоплення або тіньової приватизації, то це потрібно обговорити серйозніше і приймати це от так не в швидкому темпі, а створити дійсно серйозну групу для вивчення…</p>
<p></p>
<p>ГОЛОВУЮЧИЙ. 99 поправка врахована редакційно, авторства Герасимова і Ар'єва, вони наполягають на повному врахуванні. Ставлю пропозицію авторів. Прошу визначатись та голосувати.</p>
<p></p>
<p>12:10:26</p>
<p>За-50</p>
<p>Рішення не прийнято. Поправка залишається врахованою редакційно.</p>
<p>Наступна поправка 101. Будь ласка, Ар'єв. Вона теж врахована редакційно.</p>
<p></p>
<p>12:10:36</p>
<p>АР’ЄВ В.І.</p>
<p>У нас були одиничні моменти, коли приватизовані раніше підприємства поверталися в державу і потім уже реалізовувалися за реальною ціною. Тому, якщо ми пам'ятаємо про новітню історію України, то маємо розуміти, все, що вже комусь в лапи попало, то навіки пропало. І якщо ми сьогодні говоримо про те, щоб якомога ефективніше провести приватизацію, то для цього треба дійсно створити для неї умови. Ми створюємо умови для нової "прихватизацїі" саме через цю термінологію, про яку я говорю в кожній поправці, тому що кожна поправка саме стосується дуже важливого моменту, заміни слова "припинення" на "ліквідацію", тому що припинення – це набагато ширше має значення у Цивільному кодексі ніж ліквідація і це створює дійсно умови для того, щоб відбувалися різноманітні схеми. Я дуже прошу подумати і підтримати.</p>
<p></p>
<p>ГОЛОВУЮЧИЙ. Так, 101 поправка Герасимова, Ар'єва, врахована частково. Автори наполягають на повному врахуванні. Ставлю цю поправку на голосування. Прошу голосувати.</p>
<p></p>
<p>12:12:03</p>
<p>За-47</p>
<p>Рішення не прийнято.</p>
<p>Наступна поправка 109. Будь ласка, Ар'єв.</p>
<p></p>
<p>12:12:13</p>
<p>АР’ЄВ В.І.</p>
<p>Я хотів би дійсно, щоб ми мали повну інформацію зараз, перед тим як голосувати, мали повну інформацію про те, що відбувалося протягом останніх років у Фонді державного майна під час головування особи, яка сьогодні перебуває в державному розшуку за поданням Національного антикорупційного бюро. Тому що ці речі, які відбулися, мають бути ліквідовані і потім враховані у всіх законодавчих актах, які ми приймаємо, з метою проведення ефективної приватизації. Тому ще раз, я дуже прошу всіх не спішити. Якщо ми будемо спішити, ми створюємо тоді умови, ви самі знаєте які, є хороші і якісні юристи, у тих, хто давно точить зуби на державне майно, і як вони вміють купувати суди. І це було не один раз в історії України.</p>
<p>Тому ще раз, будь ласка, колеги, не спішіть, подумайте серйозно.</p>
<p></p>
<p>ГОЛОВУЮЧИЙ. 109 поправка, Герасимова, Ар'єва. Врахована частково. Водночас автори наполягають на повному врахуванні. Ставлю пропозицію авторів. Прошу голосувати.</p>
<p></p>
<p>12:13:38</p>
<p>За-46</p>
<p>Рішення не прийнято.</p>
<p>111-а. Будь ласка, Ар'єв.</p>
<p></p>
<p>12:13:45</p>
<p>АР’ЄВ В.І.</p>
<p>Важко бути голосом волаючого в пустелі, особливо під час Страсного тижня. Але я ще раз спробую.</p>
<p>Шановні колеги, ви зараз дійсно, я розумію, що кожен зайнятий зараз більше своїми справами у своїй більшості і монобільшості, тому навряд чи мої аргументи будуть почуті, але я буду себе не поважати, якщо я їх не скажу. Цей законопроект відкриває скриню Пандори для зловживань схем тіньової приватизації і рейдерства, особливо в тому вигляді, в якому він зараз є. Не спішіть, будь ласка, тому що такі законопроекти, які стосуються державного майна, не приймаються в турборежимі, це дуже серйозні речі. І потім буде дуже соромно і боляче. У переважній більшості випадків, якщо приймалися закони під конкретні отакі от дії, потім ставало дійсно соромно. Тому я ще раз прошу, дослухайтеся, будь ласка.</p>
<p></p>
<p>ГОЛОВУЮЧИЙ. 111 поправка, Герасимова, Ар'єва. Врахована частково, комітет прийняв таке рішення. Автори наполягають на повному врахуванні. Ставлю пропозицію авторів. Прошу визначатись та голосувати.</p>
<p></p>
<p>12:15:13</p>
<p>За-47</p>
<p>Рішення не прийнято. Поправка залишилась врахованою частково.</p>
<p>116-а, Пузійчук, будь ласка.</p>
<p></p>
<p>12:15:19</p>
<p>ПУЗІЙЧУК А.В.</p>
<p>Дякую, шановний головуючий. Андрій Пузійчук, фракція "Батьківщина".</p>
<p>Шановні колеги, знову повертаюся до звіту Рахункової палати. Фондом у інформаційно-аналітичних матеріалах, що подаються до Міністерства економіки України на виконання вимог порядку 832, надано інформацію, яка не відповідає реальним даним, зокрема щодо відчуження державного майна. Аудит засвідчив, що проведений фондом моніторинг діяльності державних підприємств, які перебувають у сфері його управління протягом 2020-2021 років, був формальним і не мав жодного впливу на результати діяльності цих об'єктів господарювання, цих суб'єктів господарювання. Тобто фактично про що це говориться, що Фонд державного майна був неефективним розпорядником державного майна і державних підприємств. А що далі планується взагалі збанкрутувати…</p>
<p></p>
<p>ГОЛОВУЮЧИЙ. 116 поправка Пузійчука. Комітетом відхилена. Прошу голосувати.</p>
<p></p>
<p>12:16:42</p>
<p>За-47</p>
<p>Рішення не прийнято.</p>
<p>Наступна поправка… секундочку. 118-а, Пузійчук.</p>
<p></p>
<p>12:16:54</p>
<p>ПУЗІЙЧУК А.В.</p>
<p>Дякую, шановний головуючий. Андрій Пузійчук, фракція "Батьківщина".</p>
<p>Колеги, вслухайтеся в цифри. 90 відсотків державних підприємств, які перебувають у сфері управління регіонального відділення Фонду державного майна по Одеській та Миколаївській областях, не мають правовстановлюючих документів на земельні ділянки: земельні ділянки не виділені в натурі, площа тощо, межі земельних ділянок не уточнені, державним підприємствам не присвоєно кадастрові номери земельних ділянок. Про що це говорить? Це ділянки на березі Чорного моря. Це ділянки на березі моря в Миколаївській області. Це найкращі землі. Тобто, дивіться, землі взагалі не проінвентаризовані, не оформлене право власності держави. І замість цього, щоб зараз держава в законний спосіб набула право власності на ці ділянки, ви плануєте їх ліквідувати, ліквідувати ці підприємства?</p>
<p></p>
<p>ГОЛОВУЮЧИЙ. Будь ласка, 118-а, Пузійчук, відхилена комітетом. Прошу визначатися та голосувати.</p>
<p></p>
<p>12:18:18</p>
<p>За-50</p>
<p>Рішення не прийнято.</p>
<p>119-а, Ар'єв, будь ласка. Врахована частково.</p>
<p></p>
<p>12:18:25</p>
<p>АР’ЄВ В.І.</p>
<p>Це остання поправка, яку я хочу поставити на повне врахування, з поданих мною.</p>
<p></p>
<p>ГОЛОВУЮЧИЙ. 119-у тільки?</p>
<p></p>
<p>АР'ЄВ В.І. Так, 119 поправка.</p>
<p>Я уже все виклав, що я хотів. Але, знаєте, кожного разу при відкритті сесії ми встаємо співаємо Гімн, показуємо, які ми патріоти, кажемо "Слава Україні!", відповідаємо "Героям Слава!", теж проявляємо свій патріотизм. То я закликаю вас все ж таки до патріотизму дієвого, а не тільки на словах, не тільки в його проявах, які ми робимо на початку засідання. Так дієвий патріотизм – це зберігати майно держави або чинити дії такі, які приносять вигоду державі. Тому що сьогоднішній законопроект фактично відкриває можливості для того, щоб держава отримала збитки.</p>
<p>Я ще раз дуже прошу вас, проголосуйте проти цього законопроекту загалом в його нинішній редакції.</p>
<p></p>
<p>ГОЛОВУЮЧИЙ. 119 поправка Герасимова і Ар'єва, комітетом врахована частково, вони наполягають на повному врахуванні. Ставлю цю пропозицію на голосування і прошу голосувати.</p>
<p></p>
<p>12:19:50</p>
<p>За-52</p>
<p>Рішення не прийнято.</p>
<p>Дякую, колеги, правка залишається врахованою частково.</p>
<p>Наступна поправка 121. Пузійчук, будь ласка. Відхилена вона комітетом. Будь ласка.</p>
<p></p>
<p>12:19:59</p>
<p>ПУЗІЙЧУК А.В.</p>
<p>Дякую, шановний головуючий. Я продовжу зі звіту Рахункової палати.</p>
<p>Шановні колеги, неефективні управлінські рішення фонду та зволікання у процесі проведення приватизації та продажу шести об'єктів великої приватизації призвели до неефективного використання бюджетних коштів. Внаслідок неналежного виконання повноважень посадовими особами Фонду державного майна щодо приватизації державного підприємства "Електроважмаш" нанесено збитків державному бюджету, що має ознаки службової недбалості, зазначені кошти не повернуті до державного бюджету.</p>
<p>От ще раз, колеги, Фонд державного майна є неефективним органом, який здійснює управління державними активами. І на сьогоднішній день ми повинні заслухати нового Голову Фонду держмайна, яка стратегія фонду…</p>
<p></p>
<p>ГОЛОВУЮЧИЙ. 121 поправка Пузійчука, комітетом відхилена. Прошу визначатися та голосувати.</p>
<p></p>
<p>12:21:20</p>
<p>За-50</p>
<p>Рішення не прийнято.</p>
<p>Будь ласка, 126-а, Пузійчук.</p>
<p></p>
<p>12:21:25</p>
<p>ПУЗІЙЧУК А.В.</p>
<p>Дякую, шановний головуючий. Колеги, аудит засвідчив, що фондом не забезпечено належного контролю за виконанням функцій уповноваженого органу управління об'єктами державної власності та за ефективним використанням, та збереженням державного майна. Послухайте, прямо прописано, що внаслідок дії, бездіяльності, неефективних дій попереднього керівництва Фонду державного майна держава втрачає майно, держава втрачає підприємства. Тому ми повинні заслухати звіт Рахункової палати стосовно діяльності попереднього керівника і заслухати концепцію, яку бачить наш колега Рустем Умєров щодо подальшого розвитку.</p>
<p>Руслан Олексійович, це моя крайня поправка. Ми бачимо, що зал не підтримує конструкційні поправки...</p>
<p></p>
<p>ГОЛОВУЮЧИЙ. 126 поправка народного депутата Пузійчука. Вона комітетом відхилена. Шановні колеги, я прошу визначатись та голосувати.</p>
<p></p>
<p>12:22:54</p>
<p>За-51</p>
<p>Рішення не прийнято. Дякую.</p>
<p>Ще раз перепитаю, пане Андрію, ви знімаєте всі свої поправки, правильно? Чекайте, крім вас є інші колеги, може, хто захоче поставити. Мені головне, щоб ви зафіксували, що ви зняли. Дякую.</p>
<p>Шановні колеги, запросіть депутатів до зали. А я поки пройдуся по інших колегах, може, у них є ще поправки.</p>
<p>131-а, Герасимов. Не наполягає.</p>
<p>134-а, Мамка. Не наполягає.</p>
<p>135-а, Герасимов. Не наполягає.</p>
<p>140-а, Пузійчук. Не наполягає.</p>
<p>146-а, Герасимов. Не наполягає.</p>
<p>151-а, Пузійчук. Не наполягає.</p>
<p>155-а, Герасимов. Не наполягає.</p>
<p>Далі. 162-а, Пузійчук. Не наполягає.</p>
<p>165-а, Пузійчук. Не наполягає.</p>
<p>168-а, Мамка. Не наполягає.</p>
<p>171-а, Пузійчук. Не наполягає.</p>
<p>173-я, Пузійчук. Не наполягає.</p>
<p>174-а, Герасимов. Не наполягає.</p>
<p>175-а, Пузійчук. Не наполягає.</p>
<p>182-а, Герасимов. Не наполягає.</p>
<p>184-а, Рущишин. Не наполягає.</p>
<p>185-а, Пузійчук. Не наполягає.</p>
<p>188-а, Пузійчук. Не наполягає.</p>
<p>189-а, Пузійчук. Не наполягає.</p>
<p>191-а, Пузійчук. Не наполягає.</p>
<p>198-а, Пузійчук. Не наполягає.</p>
<p>200-а, Герасимов Не наполягає.</p>
<p>201-а, Бурміч. Не наполягає.</p>
<p>205-а, Железняк. Не наполягає.</p>
<p>206-а, Пузійчук. Не наполягає.</p>
<p>208-а, Герасимов. Не наполягає.</p>
<p>210-а, Пузійчук. Не наполягає.</p>
<p>212-а, Бурміч. Не наполягає.</p>
<p>223-я, Пузійчук. Не наполягає.</p>
<p>224-а, Герасимов. Не наполягає.</p>
<p>226-а, Бурміч. Не наполягає.</p>
<p>230-а, Пузійчук. Не наполягає.</p>
<p>231-а, Мамка. Не наполягає.</p>
<p>238-а, Мамка. Не наполягає.</p>
<p>239-а, Дубінський. Не наполягає.</p>
<p>241-а, Герасимов. Не наполягає.</p>
<p>243-я, Бурміч. Не наполягає.</p>
<p>244-а, Пузійчук сказав, не наполягає.</p>
<p>246-а, Пузійчук. Не наполягає.</p>
<p>248-а, Пузійчук. Не наполягає.</p>
<p>250-а, Пузійчук. Не наполягає.</p>
<p>252-а, Пузійчук. Не наполягає.</p>
<p>253-я, Герасимов. Не наполягає.</p>
<p>Так, 255-а… <i>(Шум у залі) </i> Ну, ви вже сказали, що ви не наполягаєте, ви ж джентльмен.</p>
<p>255-а, Батенко.</p>
<p>Шановні колеги, є ще хтось, хто наполягає? Немає.</p>
<p>Ми завершили поправки, які стосуються врахувань. <i>(Шум у залі) </i>Я знаю, я, секундочку, ті, які стосуються врахування. А далі у нас є ще шість поправок, які будуть ставити на підтвердження, і після цього голосуємо за законопроект в цілому. Правильно, колеги?</p>
<p>Я надаю слово Степану Івановичу Кубіву, він називає номер поправки. Я так розумію, перша – 302-а, Степан Іванович, будете ставити її на підтвердження.</p>
<p>Будь ласка, Степан Іванович.</p>
<p></p>
<p>12:26:33</p>
<p>КУБІВ С.І.</p>
<p>Шановний пане Голово, шановні колеги, перш за все враховуючи Олексія, я йому говорив на комітеті сьогодні, він взяв за дуже важкий кусок роботи, який багато пропрацював. Але тут потрібно ще дуже й дуже багато попрацювати з точки зору міжнародних стандартів і міжнародної праці.</p>
<p>Разом з тим, 302 поправка про ліквідатора державного підприємства, його представника, що діє на підставі довіреності, зобов'язаний протягом трьох днів прийняти рішення про припинення, а дальше там по тексту. На щоб я тут звернув увагу, шановні колеги. Ми говоримо про ліквідацію або про механізм більше тисячі підприємств. Для цього потрібно провести аудит, подивитися відповідно про державні акти на земельні ділянки, щоб з робочих місць і з робочої сили ми не формували іпотечне майбутнє проблемне кредитування і будинки.</p>
<p>Дякую. Прошу поставити, пане голово.</p>
<p></p>
<p>ГОЛОВУЮЧИЙ. Дякую.</p>
<p>302 поправка авторства Герасимова і Ар'єва, вона врахована частково комітетом. Водночас Степан Іванович Кубів просить таке рішення комітету поставити на підтвердження. Я правильно зрозумів?</p>
<p>Я ставлю на підтвердження 302 поправку в тій редакції, в якій вона врахована частково комітетом. Шановні колеги, прошу голосувати.</p>
<p></p>
<p>12:28:14</p>
<p>За-242</p>
<p>Рішення прийнято. Поправка 302 залишається врахованою частково.</p>
<p>Степан Іванович, 307-а наступна, так? Будь ласка.</p>
<p></p>
<p>12:28:22</p>
<p>КУБІВ С.І.</p>
<p>Так. Шановні колеги, ми говоримо про припинення і письмового повідомлення контролюючих органів за місцем обліку платника податків, початок процедури ліквідації державного підприємства. Ви знаєте, в період війни, коли ми говоримо про промислові, агропідприємства, хімічної галузі, де необхідна інновація, де ми говоримо про політику держави по промисловому безвізу, де ми говоримо про інтеграцію, про що відповідно відображено в Міністерстві економіки, інтеграцію законодавчих актів, питання оновлення технологій, інтелектуальної власності, я би хотів сказати, що ми повинні не підходити за системою схеми. Кожне підприємство сектору повинно, коли ліквідовується, приймається рішення, повинно відповідати процедурі, законодавчо і інтегрованим законодавчим актам, які ми прийняли щодо політки держави в євроінтеграції.</p>
<p>Дякую.</p>
<p></p>
<p>ГОЛОВУЮЧИЙ. Шановні колеги, 307 поправка Герасимова і Ар'єва, вони враховані частково. Народний депутат Кубів просить таке рішення комітету поставити на підтвердження. Я ставлю на підтвердження 307 поправку в редакції, яка врахована частково комітетом. Прошу голосувати.</p>
<p></p>
<p>12:29:57</p>
<p>За-265</p>
<p>Рішення прийнято. Поправка залишається врахованою в тій редакції, в якій вона врахована комітетом.</p>
<p>Степан Іванович, далі, ви сказали, 423-я, 424-а, але вони відхилені. Я не можу поставити їх на врахування, тому поставлю тільки 425-у.</p>
<p>Будь ласка, Степан Іванович, 425-а.</p>
<p></p>
<p>12:30:07</p>
<p>КУБІВ С.І.</p>
<p>Шановний пане Голово, коли ми говоримо про звіти, які надходять на використання коштів, ми повинні мати реальні терміни, реальні терміни і реальні підтримки стандартів для проведення заходів пов'язаних об'єктів припинення.</p>
<p>Таким чином я хочу запропонувати, що для того, щоб підтримати ліквідацію любого підприємства, ми повинні мати: а) аудит, б) сегменти відповідно галузі й інвентаризацію ділянок земельних, де є державні акти на землю. Коли ми говоримо про політику держави, вона повинна носити характер юридичного правового закону.</p>
<p>Дякую.</p>
<p></p>
<p>ГОЛОВУЮЧИЙ. Будь ласка, ви хочете коротко відреагувати. Будь ласка, Олексій Мовчан.</p>
<p></p>
<p>12:31:17</p>
<p>МОВЧАН О.В.</p>
<p>Так. Шановні колеги, це дуже важливий законопроект. Над цим законопроектом працювали експерти Світового банку, Проекту "Право-Justice" Європейського Союзу, Міністерства юстиції, Фонду державного майна, комітету. Він для того, щоб можна було навести лад із тими тисяча 300 підприємствами, які сьогодні знаходяться в "сірій" зоні, з якими незрозуміло, що робити: приватизувати, відправити на банкрутство чи на ліквідацію.</p>
<p>Це процедура про підготовку до банкрутства або приватизації, або до ліквідації, вона дуже важлива. Прошу підтримати, шановні колеги. Дякую.</p>
<p></p>
<p>ГОЛОВУЮЧИЙ. 425 поправка Герасимова й Ар'єва, вона врахована частково. Народний депутат Кубів ставить таке рішення комітету на підтвердження. Тому я ставлю 425 поправку в редакції, якою вона врахована частково комітетом, на підтвердження. Прошу голосувати.</p>
<p></p>
<p>12:32:24</p>
<p>За-267</p>
<p>Рішення прийнято. Поправка залишається врахованою частково.</p>
<p>Степан Іванович, все? Дякую.</p>
<p>Шановні колеги, ми завершили обговорення цього законопроекту. Переходимо до прийняття рішення. Прошу приготуватися.</p>
<p>Я ставлю пропозицію прийняти в другому читанні та в цілому з необхідними техніко-юридичними поправками проект Закону про особливості припинення за рішенням власника державних підприємств та господарських товариств, у статутному капіталі яких більше 50 відсотків акцій (часток) належать державі (реєстраційний номер 8205).</p>
<p>Готові голосувати? Прошу проголосувати, будь ласка.</p>
<p></p>
<p>12:33:17</p>
<p>За-226</p>
<p>Рішення прийнято. Закон прийнятий в цілому.</p>
<p>По фракціях покажіть, будь ласка. Дякую.</p>
<p>Сейчас кожен буде ходити… Да, один голос "Європейська солідарність". Дякую.</p>
<p>Шановні колеги, наступний законопроект 8410: проект Закону про внесення змін до Закону України "Про оцінку впливу на довкілля". Я ставлю пропозицію включити це питання до порядку денного сесії. Прошу народних депутатів голосувати.</p>
<p></p>
<p>12:34:18</p>
<p>За-271</p>
<p>Рішення прийнято.</p>
<p>Шановні колеги, я ставлю пропозицію розглянути це питання за скороченою процедурою. Прошу голосувати.</p>
<p></p>
<p>12:34:40</p>
<p>За-241</p>
<p>Рішення прийнято.</p>
<p>Шановні колеги, є необхідність обговорювати, чи можемо... Можемо? Є, да, Юлія Володимирівна? Будь ласка. Тоді давайте: два – за, два – проти.</p>
<p>Скажіть, будь ласка, крім "Батьківщини" хтось хоче обговорити? Да. Тоді два – за, два – проти. Тоді, будь ласка.</p>
<p>Будь ласка, Цимбалюк Михайло Михайлович. Шановні колеги, я прошу не розходитись, бо дві фракції тільки записалися. Михайло Михайлович Цимбалюк, потім Ірина Володимирівна Геращенко, і голосуємо.</p>
<p>Будь ласка, Михайло Михайлович.</p>
<p></p>
<p>12:35:30</p>
<p>ЦИМБАЛЮК М.М.</p>
<p>Михайло Цимбалюк, "Батьківщина". Шановні колеги, коли ми говоримо про законопроект 8410, то насправді дуже важлива заявлена мета цього законопроекту. А вона зводиться до впровадження принципів цифровізації дозвільної процедури, скорочення строків виготовлення документації, зменшення дискреційних повноважень уповноваженого органу. Тобто насправді це позитивна річ. І коли дозвільна документація переводиться в цифровізацію, це насправді потрібно.</p>
<p>Але, крім цього, існують і ризики. А ризики саме в тому, що попри деякі доречні новели щодо цифровізації та унормування процедури виготовлення документації, законопроект містить корупційний ризик та численні суттєві зауваження. Він погіршує права громадськості, передбачені Орхуською конвенцією про доступ до екологічної інформації, звужує можливості їх участі саме у цій процедурі та викликає занепокоєння представників громадськості. Цифровізація має полегшити доступ, а не обмежити його. Особливо це стосується мешканців сільських регіонів та старшого покоління чи покоління поважного віку. Правильно, мала б бути практика, коли демократичні права розвиваються у бік розширення доступу і можливостей для громадськості. Шановні колеги, саме вони, власники територій, мають мати основний...</p>
<p></p>
<p>ГОЛОВУЮЧИЙ. Будь ласка, Геращенко Ірина Володимирівна. Будь ласка.</p>
<p></p>
<p>12:37:42</p>
<p>ГЕРАЩЕНКО І.В.</p>
<p>Прошу передати слово Миколі Княжицькому.</p>
<p></p>
<p>ГОЛОВУЮЧИЙ. Будь ласка, Микола Княжицький.</p>
<p></p>
<p>12:37:54</p>
<p>КНЯЖИЦЬКИЙ М.Л.</p>
<p>Шановні колеги, "Європейська солідарність" не голосує за закони, які обмежують контроль громадськості, особливо в такій важливій сфері як екологія. Цей проект звужує можливості участі громадськості в процедурі оцінки впливу на довкілля. І попри ті позитивні моменти, про які справді є в цьому законі, це в значній мірі підвищує ризик завданню шкоди довкіллю не лише через бойові дії, а й через штучний вплив шкідливих підприємств.</p>
<p>Ми не можемо погодитися зі скороченням строків громадського обговорення повідомлення про планову діяльність. Законопроект пропонує скоротити із 20 робочих днів до 12. Таке скорочення строків не має об'єктивних причин і не може бути виправдане ні воєнною стратегією, ні воєнною економікою. У більшості країн Європейського Союзу такий строк взагалі становить один місяць. І скорочення його може пояснюватися лише намаганням перешкодити ефективному громадському контролю.</p>
<p>Крім того, пропонується скасувати загальну процедуру громадських обговорень на період воєнного стану по всій країні. Але, вибачте, на територіях, де бойові дії зараз не ведуться, що шкодить громадським обговоренням? Чому їх не можна проводити? Яке пояснення може бути у спрощенні способу інформування, наприклад, у тій самій Івано-Франківській області? При тому, що ми розуміємо, що запропонований спосіб інформування, коли замість повідомлення в засобах масової інформації йдеться про буквально оголошення на парканах біля відділень Укрпошти, це не прозорість і це взагалі жодного відношення до громадського контролю не має, це про корупцію і свідому шкоду довкіллю там, де їх бути не повинно.</p>
<p>Оскільки цей проект не відповідає європейській практиці і шкодить євроінтеграції, ми будемо утримуватися.</p>
<p>Дякую.</p>
<p></p>
<p>ГОЛОВУЮЧИЙ. Шановні колеги, ми завершили обговорення. Прошу народних депутатів зайняти місця, ми переходимо до прийняття рішення. Будь ласка, шановні колеги. Прошу приготуватися.</p>
<p>Шановні колеги, я ставлю пропозицію прийняти за основу проект Закону про внесення змін до Закону України "Про оцінку впливу на довкілля" (реєстраційний номер 8410).</p>
<p>Готові голосувати? Прошу народних депутатів голосувати.</p>
<p></p>
<p>12:40:45</p>
<p>За-253</p>
<p>Рішення прийнято.</p>
<p>Дякую, колеги.</p>
<p>Наступний законопроект 7438. Це проект Закону про внесення змін до деяких законодавчих актів України щодо використання та обігу піротехнічних виробів.</p>
<p>Шановні колеги, ми домовлялись, що буде одна поправка. Хто? Геращенко? Який номер тільки скажіть, будь ласка.</p>
<p></p>
<p>12:41:11</p>
<p>ГЕРАЩЕНКО І.В.</p>
<p>Я прошу на підтвердження поправку 102…</p>
<p></p>
<p>ГОЛОВУЮЧИЙ. Ні, почекайте.</p>
<p></p>
<p>ГЕРАЩЕНКО І.В. 103-я і 99-а.</p>
<p></p>
<p>ГОЛОВУЮЧИЙ. На врахування. Дивіться, ми говорили… У мене написано те, що, ми завершили наше спілкування на Погоджувальній раді, можлива одна поправка від фракції "ЄС", одна, на врахування. Хто буде? Шпак.</p>
<p>Будь ласка, тоді Шпак. Номер поправки скажіть.</p>
<p></p>
<p>12:41:38</p>
<p>ШПАК Л.О.</p>
<p>90 поправка. Дякую.</p>
<p>Зрозуміло, що зараз в період військового стану, да, ніякої піротехніки. Але ж все ж таки ми знищуємо цілу галузь на сьогодні. І все ж таки скоро перемога, яку ми повинні відсвяткувати. Давайте просто це зробимо на період військового стану заборону. Ні в жодній країні ЄС такого немає.</p>
<p>Дякую.</p>
<p></p>
<p>ГОЛОВУЮЧИЙ. Будь ласка, народна депутатка Овчинникова Юлія Юріївна.</p>
<p></p>
<p>12:42:24</p>
<p>ОВЧИННИКОВА Ю.Ю.</p>
<p>Доброго дня, колеги. Ментальне здоров'я – це для нас питання національної безпеки. Станом на сьогодні відповідно до статті 3 Конституції України людина, її життя, здоров'я є найвищою соціальною цінністю. Як ми будемо дивитися в очі нашим героям, які боронять на фронті? Яким чином ми будемо далі з вами йти і захищати в першу чергу наших героїв?</p>
<p>Далі. Ми забороняємо категорію F2, F3, F4. Ми говоримо про те, що це піротехнічні вироби (феєрверки), які впливають на здоров'я людей. ПТСР – це не проблема одного дня і не воєнного періоду, розумієте, це проблема на десятиріччя. І наше з вами завдання – захистити здоров'я, ментальне здоров'я наших людей.</p>
<p>Підтримуючи даний законопроект, ми з вами відсвяткуємо, знаєте, яким чином? Довгими хвилинами мовчання і обіймами наших рідних в ім'я пам'яті наших героїв. Тому, шановні колеги, підтримайте, будь ласка, даний законопроект. Він захищає ментальне здоров'я наших людей і він во благо для нашої вільної і незалежної країни.</p>
<p>Дякую.</p>
<p></p>
<p>ГОЛОВУЮЧИЙ. Шановні колеги, 90 поправка. Ви наполягаєте, щоб її поставити, так? Ставлю 90 поправку авторства Разумкова, Дмитрієвої і інших колег. Вона відхилена комітетом. Прошу голосувати.</p>
<p></p>
<p>12:43:49</p>
<p>За-85</p>
<p>Рішення не прийнято.</p>
<p>Будь ласка, Ірина Володимирівна, ми домовлялися, що там буде одна поправка, де впродовж воєнного стану, а також 5 років після нього, для того забезпечити. Правильно? Є така поправка? Якщо ні, то я ставлю голосування закону.</p>
<p>Будь ласка, Геращенко.</p>
<p></p>
<p>12:44:07</p>
<p>ГЕРАЩЕНКО І.В.</p>
<p>Я маю право як народний депутат поставити на підтвердження поправки. Я буду ставити 99 поправку і 102 поправку на підтвердження. Це пана Дирдіна і пані Овчинникової. Прошу дати мені 2 хвилини, і потім ми поставимо їх на підтвердження.</p>
<p>Ми обговорюємо надто серйозний законопроект для того, щоб тут впадати в пафос дешевий. Ми маємо дуже серйозно говорити про ветеранські політики, яких в державі немає. Є Міністерство ветеранів, а немає ветеранських політик, в тому числі щодо ментального здоров'я наших ветеранів. Давайте міністра у відставку відправляти і призначати професійних людей для того, щоб в нас були політики по ампутантам і політики по ментальному здоров'ю і по психологам, які мають працювати.</p>
<p>А що стосується цього законопроекту, ми з вами йдемо в Європейський Союз і говоримо вам про те, що таких правил немає в жодній країні Європейського Союзу. На період військового стану у нас заборонена піротехніка, і це правильно, і тут треба карати тих, хто це застосовує. В ваших руках влада…</p>
<p></p>
<p>ГОЛОВУЮЧИЙ. Будь ласка, 99-а, позиція комітету. Овчинникова, будь ласка.</p>
<p></p>
<p>12:45:19</p>
<p>ОВЧИННИКОВА Ю.Ю.</p>
<p>Шановні колеги, Україна, мабуть, єдина країна Європи, яка переживає воєнний час після Другої світової війни. Єдина, тому що ми з вами саме вирішуємо, яким чином зберігати здоров'я наших людей.</p>
<p>Ще раз наголошую, є три категорії піротехнічних виробів. Ми забороняємо по першій категорії феєрверків: F2, F3, F4. Ми не забороняємо для Збройних Сил України, Національної поліції, ДСНС, ми не забороняємо сценічні піротехнічні вироби. Ми не забороняємо іншу категорію виробів, це ракетомодельні, да, тобто будівництво окремо, це тренінгові піротехнічні вироби. Виключно феєрверки, які мають найвищий ступінь шуму, це тригери для наших людей. Кожен другий українець поранений від цієї війни.</p>
<p>Тому наше завдання – максимально зняти ці тригери, щоб не було впливу і загострення посттравматичного синдрому, тому що це хвороба, якою хворіє майже кожен українець. Тому знову-таки ми виконуємо статтю 3 Конституції України.</p>
<p></p>
<p>ГОЛОВУЮЧИЙ. Шановні колеги, 99 поправка, будьте уважні, авторства Овчинникової і Бондаренка. Вона комітетом врахована. Народна депутатка Геращенко просить поставити таке рішення комітету на підтвердження. Тому я ставлю 99 поправку, яка врахована, на підтвердження. Прошу голосувати.</p>
<p></p>
<p>12:46:59</p>
<p>За-234</p>
<p>Рішення прийнято.</p>
<p>Дякую, шановні колеги.</p>
<p>І 102-а, правильно? 102-а Дирдіна, вона врахована частково.</p>
<p>Будь ласка, Геращенко.</p>
<p></p>
<p>12:47:13</p>
<p>ГЕРАЩЕНКО І.В.</p>
<p>Дякую. Шановні колеги, ми дійсно обговорюємо важливий законопроект, який "Європейська солідарність" підтримує. І хочемо звернутися до правлячої партії з проханням, щоби Національна поліція дуже жорстко штрафувала і засуджувала тих, хто порушує правила використання піротехнічних засобів під час воєнного стану. Тому що це і зараз заборонено, але декому можна, знаєте, пуляти салюти навіть в центрі Києва. Це має бути заборонено.</p>
<p>У той же час ми пропонуємо дотримуватись норм європейського законодавства, вставити перехідний термін 5 років після закінчення воєнного стану, коли будуть заборонені піротехнічні засоби, і потім повернутися до нормального мирного життя. Тому що це теж питання дискусії. Вибачте, будь ласка, повернення до мирного життя – це також ментальне здоров'я. Хоча ми повністю погоджуємося, що період воєнного стану і час потім після воєнного стану 5 років, має бути ось ця пауза.</p>
<p>Ось таке ми пропонуємо внести в законодавство. Дякуємо. І тоді ми…</p>
<p></p>
<p>ГОЛОВУЮЧИЙ. Ну, це ж поправка про інше. Добре, ну, ми ж зараз голосуємо конкретно за цю поправку.</p>
<p>Будь ласка, пані Юля.</p>
<p></p>
<p>12:48:26</p>
<p>ОВЧИННИКОВА Ю.Ю.</p>
<p>Шановні колеги, я думаю, що зараз ми всі з вами відчуваємо потребу суспільства. Якщо така потреба зникне після консультацій, ми консультувалися і радилися із Всеукраїнською асоціацією психологів, з експертами, з науковцями, якщо зникне така потреба і ми бачимо, що ми готові і суспільство готове, 25 тисяч людей проголосували, ми обов'язково це підтримаємо. Але станом на зараз попит суспільства такий, що ми маємо це підтримати для того, щоб захистити знову ж таки наших громадян.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, 102 поправка, вона врахована комітетом частково, це авторства народного депутата Дирдіна. Водночас народна депутатка Геращенко просить поставити таке рішення комітету на підтвердження.</p>
<p>Тому я ставлю 102 поправку в редакції, яка врахована частково комітетом, на підтвердження. Тому прошу народних депутатів голосувати.</p>
<p></p>
<p>12:49:31</p>
<p>За-272</p>
<p>Рішення прийнято.</p>
<p>Дякую, шановні колеги. Ми завершили обговорення цього законопроекту, переходимо до прийняття рішення.</p>
<p>Я ставлю пропозицію прийняти в другому читанні та в цілому з необхідними техніко-юридичними поправками проект Закону про внесення змін до деяких законодавчих актів України щодо використання та обігу піротехнічних виробів (реєстраційний номер 7438). Прошу народних депутатів голосувати.</p>
<p></p>
<p>12:50:13</p>
<p>За-290</p>
<p>Рішення прийнято. Закон прийнятий в цілому.</p>
<p>Дякую. Дякую, шановні колеги. Йдемо далі.</p>
<p>9051, це проект Закону про внесення змін до розділу IV "Прикінцеві та перехідні положення" Закону України "Про споживче кредитування" щодо особливостей нарахування процентів за споживчими кредитами під час воєнного стану. Я ставлю пропозицію включити це питання до порядку денного сесії. Прошу народних депутатів голосувати.</p>
<p></p>
<p>12:51:05</p>
<p>За-295</p>
<p>Рішення прийнято.</p>
<p>Шановні колеги, я ставлю пропозицію розглянути це питання за скороченою процедурою. Прошу народних депутатів голосувати.</p>
<p></p>
<p>12:51:27</p>
<p>За-246</p>
<p>Рішення прийнято.</p>
<p>Дякую, шановні колеги.</p>
<p>З обговоренням, так, я розумію. Прошу записатися: два – за, два – проти. Будь ласка.</p>
<p>Шановні колеги, три чоловіки записались, я прошу не розходьтеся, буде швидко голосування.</p>
<p>Будь ласка, Соболєв Сергій Владиславович, фракція "Батьківщина". Прошу, Сергій Владиславович.</p>
<p></p>
<p>12:52:07</p>
<p>СОБОЛЄВ С.В.</p>
<p>Юлія Володимирівна.</p>
<p></p>
<p>ГОЛОВУЮЧИЙ. Юлія Володимирівна, будь ласка.</p>
<p></p>
<p>12:52:17</p>
<p>ТИМОШЕНКО Ю.В.</p>
<p>Шановні колеги, мова йде про дуже правильне рішення, це реструктуризація боргів людей по споживчим кредитам під час воєнного стану. Безумовно, вірний закон. Безумовно, споживче кредитування іноді перетворюється для людей просто в Дамоклів меч. Війна наклала ще додаткові проблеми, які не дають можливості людям погасити ці споживчі кредити. Ідея дуже правильна і потрібно підтримати цей законопроект, але лише за основу, тому що нам потрібно його дуже суттєво доопрацювати.</p>
<p>Що я маю на увазі? Треба поширити права на реструктуризацію на позичальників, члени сім'ї яких беруть участь у воєнних діях проти агресії Російської Федерації, а не тільки людей з інвалідністю внаслідок війни. Крім того, потрібно поширити права реструктуризації споживчих кредитів на людей, які легально виїхали за кордон або члени сім'ї яких легально виїхали за кордон. Не може це стосуватися це тільки внутрішньо переміщених осіб, треба обов'язково говорити відносно тих людей і давати ті самі права і можливості щодо реструктуризації, як і внутрішньо переміщеним особам.</p>
<p>Обов'язково треба встановити мінімальну суму простроченої заборгованості та мінімальний строк прострочення пропорційно загальній сумі заборгованості. Визначити саме головне – справедливу ставку для розстрочення кредиту залежно від облікової ставки НБУ на дату щомісячного погашення зобов'язання, а не на дату прийняття цього закону.</p>
<p>І останнє, встановити міри покарання для кредиторів або колекторів, які не будуть виконувати норму цього закону. На друге читання ми такі правки зробимо.</p>
<p></p>
<p>ГОЛОВУЮЧИЙ. Дякую, Юлія Володимирівна.</p>
<p>Будь ласка, Приходько Наталія Ігорівна, депутатська група "Відновлення України".</p>
<p></p>
<p>12:54:24</p>
<p>ПРИХОДЬКО Н.І.</p>
<p>Прошу передати слово Бурмічу Анатолію Петровичу.</p>
<p></p>
<p>ГОЛОВУЮЧИЙ. Анатолій Петрович Бурміч, будь ласка.</p>
<p></p>
<p>12:54:31</p>
<p>БУРМІЧ А.П.</p>
<p>Група "Відновлення України", Анатолій Бурміч. Шановні колеги, звичайно, цей законопроект дуже важливий сьогодні, коли йде у нас війна і коли у нас люди страждають не тільки ті, хто переміщена особа, а багато інших, які попередній депутат виклала.</p>
<p>Звичайно, що наша група буде підтримувати цей законопроект. Але хотілося б теж сказати, що нам треба розглянути і інші такі, які, скажімо, допоможуть і у працевлаштуванні внутрішньо переміщених осіб, і в навчанні дітей, і в проживанні, тому що сьогодні люди, дійсно, не можуть, дуже важко їм влаштуватися з роботою і проживати, і все інше.</p>
<p>Група "Відновлення України" підтримує цей законопроект і буде ініціювати інше ще, яке я перечислив. Дякую.</p>
<p></p>
<p>ГОЛОВУЮЧИЙ. Дякую.</p>
<p>Будь ласка, Бондар Михайло Леонтійович, фракція політичної партії "Європейська солідарність".</p>
<p></p>
<p>12:55:34</p>
<p>БОНДАР М.Л.</p>
<p>Дуже дякую, пане Руслане. Передайте, будь ласка, слово Ніні Южаніній.</p>
<p></p>
<p>ГОЛОВУЮЧИЙ. Южаніна.</p>
<p></p>
<p>12:55:47</p>
<p>ЮЖАНІНА Н.П.</p>
<p>Шановні колеги, а не здається вам, що при розгляді таких проектів законів, ну, точно мав би бути хоча б замміністра фінансів у залі.</p>
<p>По-перше, ну, звісно, треба підтримувати такі закони, треба доопрацьовувати їх. Але насамперед повинен бути вже рік назад розпочатий аналіз, системний аналіз всіх таких речей, що стосуються наших громадян. І це треба зробити було ще до початку переговорів з МВФ, ще до цих візитів і підписання меморандуму з МВФ. Зараз кожна така дія з нашої сторони розглядається як якраз послаблення в дохідній частині, яка поставлена в меморандумі як прерогатива дій нашої влади. Всі дії нашої влади мають сконцентруватися на збільшенні дохідної частини.</p>
<p>Мені дуже жаль, що ми не розглянули весь перелік проектів законів, всі питання, які мали би підняти стосовно наших громадян, які постраждали від російської агресії в різних галузях. Це ж не тільки споживчі кредити. Це абсолютно, досі не розглянули проекти щодо втраченого майна і компенсацій, які вже сьогодні мають бути в їх руках. Вже сьогодні вони самі, самостійно ремонтують пошкоджене майно і не отримають за це компенсації, не отримають, бо немає такої норми.</p>
<p>Тому, звісно, ми будемо підтримувати в першому читанні. Але я ще раз звертаюся до всіх представників влади: будь ласка, співпрацюйте з Мінфіном, нехай зроблять ревізію всіх необхідних норм, нехай погодять це. І будемо тоді спільно голосувати.</p>
<p>До речі, до 1 травня закінчується строк подачі декларацій. Якщо цей закон не буде прийнятий, то такі прощені відсотки будуть оподатковуватися 19,5 відсотка податку на доходи і військового збору. Так що, от…</p>
<p></p>
<p>ГОЛОВУЮЧИЙ. Шановні колеги, ми завершили обговорення цього законопроекту. Тому я прошу приготуватися до голосування.</p>
<p>Я ставлю пропозицію прийняти за основу з доопрацюванням положень відповідно до частини першої статті 116 Регламенту Верховної Ради України проект Закону про внесення змін до розділу ІV "Прикінцеві та перехідні положення" Закону України "Про споживче кредитування" щодо особливостей нарахування процентів за споживчими кредитами під час воєнного стану (реєстраційний номер законопроекту 9051).</p>
<p>Готові голосувати? Прошу народних депутатів голосувати.</p>
<p></p>
<p>12:58:44</p>
<p>За-297</p>
<p>Рішення прийнято.</p>
<p>Шановні колеги, не розходьтеся, бо ми одразу домовилися без обговорення голосувати за наступний законопроект.</p>
<p>Тому я одразу ставлю пропозицію. Перше: включити до порядку денного сесії законопроект 9052. Це проект Закону про внесення зміни до пункту 165.1 статті 165 Податкового кодексу України щодо особливостей нарахування процентів за споживчими кредитами під час воєнного стану. Прошу народних депутатів голосувати.</p>
<p></p>
<p>12:59:25</p>
<p>За-287</p>
<p>Рішення прийнято.</p>
<p>Я ставлю пропозицію прийняти за основу з доопрацюванням положень відповідно до частини першої статті 116 Регламенту Верховної Ради України проект Закону про внесення зміни до пункту 165.1 статті 165 Податкового кодексу України щодо особливостей нарахування процентів за споживчими кредитами під час воєнного стану (реєстраційний номер 9052). Прошу народних депутатів голосувати.</p>
<p></p>
<p>13:00:04</p>
<p>За-298</p>
<p>Закон прийнятий.</p>
<p>Шановні колеги, далі у нас теж два спарених законопроекти. Ми домовлялися, що один – з обговоренням, другий – без обговорення, але ми маємо включити до порядку денного.</p>
<p>Тому я ставлю пропозицію законопроекти 9158 і 9154, вони, в нас на Погоджувальній раді вирішили, що вони спарені. І тому я ставлю пропозицію включити до порядку денного сесії законопроекти 9158, альтернативний до нього 9158-1, а також законопроект 9154, до порядку денного сесії. Прошу народних депутатів проголосувати.</p>
<p></p>
<p>13:00:48</p>
<p>За-302</p>
<p>Рішення прийнято.</p>
<p>Шановні колеги, також я ставлю пропозицію, починаємо, давайте одразу, вони два, є пропозиція визначити їх невідкладними. Тому я теж поставлю їх обидва. Я ставлю пропозицію визначити законопроекти невідкладними та скоротити строк внесення альтернативних законопроектів до початку розгляду питань. Це стосується законопроектів 9158, альтернативний до нього 9158-1, а також законопроект 9154. Тобто визначаємо законопроекти невідкладними, скорочуємо строк внесення альтернативних законопроектів до початку розгляду питання.</p>
<p>Прошу голосувати за таку пропозицію.</p>
<p></p>
<p>13:01:37</p>
<p>За-307</p>
<p>Рішення прийнято.</p>
<p>Шановні колеги, далі я ставлю пропозицію, переходимо до розгляду 9158 і альтернативного до нього.</p>
<p>Я ставлю пропозицію розглянути ці два законопроекти – 9158, 9158-1 за скороченою процедурою. Прошу голосувати.</p>
<p></p>
<p>13:02:07</p>
<p>За-263</p>
<p>Рішення прийнято.</p>
<p>Шановні колеги, одразу два – за, два – проти. Будь ласка, прошу записатися: два – за, два – проти.</p>
<p>Добре. Ні, тоді будемо авторів слухати. Тоді спочатку запрошую Мар'яну Володимирівну як автора основного законопроекту. Мар'яна Володимирівна, будь ласка. Цей законопроект, я так розумію, підтримує і комітет.</p>
<p>Будь ласка, пані Мар'яна. А ви і від комітету одразу? Тоді 4 хвилини. Будь ласка.</p>
<p></p>
<p>13:02:47</p>
<p>БЕЗУГЛА М.В.</p>
<p>Шановні колеги, за дорученням Голови Верховної Ради України Комітет національної безпеки, оборони та розвідки розглянув на своєму засіданні зазначений законопроект. Метою законопроекту є удосконалення питань оформлення військовослужбовцями довідки про обставини травми (поранення, контузії, каліцтва) як за результатами проведення відповідного розслідування службового та спеціального, так і без проведення, а також удосконалення питань оформлення та направлення медичних та інших документів між військовими частинами та закладами охорони здоров'я.</p>
<p>Головне науково-експертне управління Апарату Верховної Ради України за результатами опрацювання проекту Закону за реєстраційним номером 9158 висловило до нього зауваження та пропозиції, а Міністерство оборони України підтримує проект закону за даним реєстраційним номером без зауважень.</p>
<p>Комітет рекомендує Верховній Раді України: перше – включити зазначені законопроекти, а саме 9158 і 9158-1 до порядку денного дев'ятої сесії Верховної Ради України дев'ятого скликання, відповідно до статті 101 Закону України "Про Регламент Верховної Ради України" визнати проект Закону за реєстраційним номером 9158 невідкладним та скоротити строки внесення альтернативних законопроектів наполовину; третє – за результатами розгляду в першому читанні прийняти проект Закону за реєстраційним номером 9158 за основу і в цілому з урахуванням таких пропозицій комітету.</p>
<p>Наступне. Абзац другий пункту 2 розділу І викласти в такій редакції: "у частині другій слова "довідку про травми (каліцтво, поранення, контузію)" замінити словами "довідка про обставини травми (поранення, контузії, каліцтва)".</p>
<p>Абзац дев'ятий пункту 2 розділу І законопроекту викласти в такій редакції: "У разі, якщо травма (поранення, контузія, каліцтво) військовослужбовця спричинені діями противника, відповідне розслідування не проводиться. Довідка про обставини травми (поранення, контузії, каліцтва) складається протягом 5 днів на підставі рапорту безпосереднього командира та наказу командира військової частини про отримання військовослужбовцем травми (поранення, контузії, каліцтва). В цей же строк довідка про обставини травми (поранення, контузії, каліцтва) у порядку, встановленому Міністерством оборони України, направляється до військового закладу охорони здоров'я або територіального центру комплектування та соціальної підтримки".</p>
<p>Четверте. За результатами розгляду в першому читанні проект Закону за реєстраційним номером 9158-1 відхилити його.</p>
<p>Доручити комітету під час підготовки тексту прийнятого закону для підпису Головою Верховної Ради України здійснити спільно з Головним юридичним управлінням Апарату Верховної Ради України його техніко-юридичне доопрацювання.</p>
<p>Колеги, зазначу, про що цей законопроект. Законопроект – продукт роботи міжвідомчої великої групи як представників з виконавчої влади, так і громадських організацій, і, звісно, комітету. Це все, два законопроекти, в нашому комітеті і в комітеті, який опікується політикою медичного напрямку, вони направлені на спрощення бюрократичних процедур проходження ВЛК.</p>
<p>Ми всі знаємо, наскільки військово-лікарські комісії – це складна, тривала справа. Вони стосуються як питань наших поранених, так і проходження, звісно, коли виникають питання щодо відмови військовослужбовця брати участь в бою. Тобто є такі теж такі складні питання. І щоб Міністерство цифрової трансформації, зокрема, мало змогу з Міністерством охорони здоров'я ввести електронний документообіг, що стосується ВЛК, максимально з'єднати їх з цивільними закладами охорони здоров'я, робочою групою був напрацьований цей законопроект, який зареєстрований як...</p>
<p></p>
<p align=center>Веде засідання Перший заступник Голови Верховної Ради України</p>
<p align=center>КОРНІЄНКО О.С.</p>
<p></p>
<p>13:06:56</p>
<p>ГОЛОВУЮЧИЙ. Дякую, Мар'яно Володимирівно.</p>
<p>Будь ласка, до слова запрошується автор альтернативного законопроекту Ірина Володимирівна Геращенко, фракція "Європейська солідарність".</p>
<p></p>
<p>13:07:09</p>
<p>ГЕРАЩЕНКО І.В.</p>
<p>Шановні колеги, я думаю, що зараз ми обговорюємо найважливіше питання сьогоднішнього пленарного дня, адже кількість поранених, наших героїв військових, вона катастрофічна, і нам давно потрібно системно вирішити проблеми бюрократичних процедур, які існують у військово-лікарських комісіях.</p>
<p>До вашого відома ми відвідали з колежанками всі військові госпіталі. Військових лікарів не вистачає, а до ВЛК стоять черги до лікарів. І ми розуміємо, чому? Там є елемент корупції і елемент зловживань, а в цей час наші військові стоять у чергах.</p>
<p>У чому різниця між законопроектом, представленим попередньою доповідачкою, і нашим? Ми його напрацьовували не з людьми в кабінетах, а з лікарями-практиками, які говорять про наступне, що потрібно скоротити терміни розслідування, і це є в нашому законопроекті.</p>
<p>Потрібно чітко зафіксувати, коли розслідування проводиться, а коли обставини не дають можливості проведення розслідування, і поранений має чітко отримати всі відповідні довідки. І у нас це фіксується, коли є розслідування, коли – ні.</p>
<p>Третє. Фіксуються строки розслідування і передачі довідки, щоб наші поранені тижнями і місяцями не чекали документи і не втрачали дорогоцінний час на лікування і реабілітацію.</p>
<p>Четверте. Передача документів можлива дійсно в електронному вигляді, тому що сьогодні оці черги принизливі вони створюються іноді спеціально.</p>
<p>П'яте. Ми чітко фіксуємо проблему виконання цієї довідки, так само там не більше 5 днів після закінчення розслідування. І значно спрощується процедура надання відпустки для лікування і визначається непрацездатність.</p>
<p>Наш законопроект отримав... Я дуже дякую тим групам і фракціям, які на Погоджувальній раді відзначили його професійний рівень. І ми, звичайно, закликаємо підтримати той законопроект, який пишеться не чиновниками в кабінетах…</p>
<p></p>
<p>ГОЛОВУЮЧИЙ. Дякуємо, Ірино Володимирівно.</p>
<p>Запишіться, будь ласка, два – за, два – проти.</p>
<p>Будь ласка, Іванна Орестівна Климпуш-Цинцадзе, "Європейська солідарність". Ірина Володимирівна? Іонова Марія.</p>
<p>Будь ласка, Марія Іонова, "Європейська солідарність".</p>
<p></p>
<p>13:10:07</p>
<p>ІОНОВА М.М.</p>
<p>Шановні колеги, шановна президія, я думаю, що до кожного з нас звертаються поранені, і ми розуміємо, що ця проблема, дійсно, дуже системна. І як зазначали всі автори, проблема з надмірною бюрократією, і, дійсно, важливо її прибрати. Ми маємо поважати наших захисників і захисниць, які стоять в черзі і, дійсно, стоять навіть іноді до тих лікарів, які необов'язково їм проходити. Тому важливо вирішити питання не державних інституцій, а все ж таки вирішити питання поранених. І дуже прикро, коли пані Мар'яна говорила, що уряд напрацьовує, але ми тут не бачимо жодного представника уряду, жодного міністерства, які насправді якраз мають бути в цій системі координат. І ми маємо їх тут бачити, і разом з ними це все обговорювати.</p>
<p>Зараз ці законопроекти – це база, база, яку ми далі маємо продовжити, удосконалити і контролювати через парламентський контроль, що стосується підзаконних актів. Тому що якраз якісні підзаконні акти, які випишуть для кожного виконавчого органу механізми, ми маємо для полегшення взаємодії і координації, ми маємо це так само координувати і прописати, і спростити.</p>
<p>Частину проблеми теж вирішує законопроект 9180, що стосується по звільненню в запас військовослужбовців. Але насправді, на жаль, не ставлять наш цей законопроект в порядок денний.</p>
<p>Тому наша пропозиція все ж таки проголосувати за основу 9158-1, тому що там є те, що говорила пані Геращенко, і стосування розслідування, і термінології, і до другого читання швидко опрацювати, взяти позитивні речі з 9158.</p>
<p>Дякую. Питання часу, давайте вирішувати разом. І бажано, щоб уряд теж був присутній на засіданнях, і спільно працювали над вирішенням цієї проблеми. Дякую.</p>
<p></p>
<p>ГОЛОВУЮЧИЙ. Дякуємо вам, пані Марія.</p>
<p>"Голос", Васильченко.</p>
<p></p>
<p>13:12:15</p>
<p>ВАСИЛЬЧЕНКО Г.І.</p>
<p>Прошу передати слово Соломії Бобровській.</p>
<p></p>
<p>ГОЛОВУЮЧИЙ. Соломія Бобровська.</p>
<p></p>
<p>13:12:25</p>
<p>БОБРОВСЬКА С.А.</p>
<p>Соломія Боровська, фракція "Голос". Ви знаєте, дуже прикро, ганебно і соромно, що на обговорення з питань ВЛК і законопроект дорога пролягала повз величезні черги в лікарнях, обурливі пости, справедливо обурливі, звернення ветеранів і діючих військовослужбовців з приводу проблем, які виникають перед тим, як пройти людині ВЛК, і нарешті на це зреагувало насправді не МОЗ і не МОУ, а саме Мінцифри, які, власне, зробили робочу групу для того, щоб зреагувати і хоча би в електронній версії зробити ці речі простішими і доступнішими.</p>
<p>На жаль, електронна черга запрацює, можливо, десь з середини цього року. Але, справді, цей законопроект є фактично лише основою і базою, яку встигли за місяць напрацювати з подачі саме комітету.</p>
<p>І мені також прикро, що тут немає ані Міністерства оборони в першу чергу, яке відповідає за цей напрям, ані командування медичних сил, власне, до яких є також багато питань. І, думаю, переконана більше ніж, що в багатьох депутатів до цих людей було би дуже багато питань.</p>
<p>Окрім того, власне, які питання корупційної складової при проходженні ВЛК. Думаю, можна не розказувати ці багатотисячні історії, коли беруть людей, не придатних до служби, і записують в десантно-штурмові війська або в Сили спеціальних операцій, виконуючи лише кількісний показник необхідних мобілізованих людей.</p>
<p>Тому ми будемо голосувати також і підтримуємо за перше читання, за основу, бо законопроект мав би бути доопрацьований. Але прохання в стилі трьох міністерств, які до цього залучені, пропрацьовувати всім разом і динамічно реагувати на події, які відбуваються в Україні по всіх лікарнях з усіма ВЛК, які все одно до сих пір стоять, де хлопці стоять і дівчата в черзі з 5-ї і 6-ї ранку, і на це також не реагують.</p>
<p>Дякую.</p>
<p></p>
<p>ГОЛОВУЮЧИЙ. Будь ласка, Нестор Іванович Шуфрич, група "Платформа за життя і мир".</p>
<p></p>
<p>13:14:32</p>
<p>ШУФРИЧ Н.І.</p>
<p>Дякую. Ми всі стали свідками плідної дискусії. Я думаю, що тут вже всі аспекти цього питання обговорені, і треба якомога швидше приходити до прийняття рішення.</p>
<p>Дякую за увагу.</p>
<p></p>
<p>ГОЛОВУЮЧИЙ. Будь ласка, Михайлюк Галина Олегівна, "Слуга народу".</p>
<p>Галина Олегівна, будь ласка.</p>
<p></p>
<p>13:14:48</p>
<p>МИХАЙЛЮК Г.О.</p>
<p>Прошу передати слово народному депутату Єгору Чернєву.</p>
<p></p>
<p>ГОЛОВУЮЧИЙ. Чернєв Єгор, будь ласка. Шановні колеги, після Чернєва голосуємо. Будь ласка, Єгор.</p>
<p></p>
<p>13:15:02</p>
<p>ЧЕРНЄВ Є.В.</p>
<p>Шановні колеги, друзі, тут взагалі немає чого обговорювати. Тут не має бути взагалі ніякої дискусії. Це той мінімум, який ми можемо зробити для наших військових, для наших поранених, які дійсно стоять просто в чергах. Ви би бачили.. Тут недалеко, сходіть у шпиталь, який знаходиться на Печерську. Подивіться, які черги, ампутанти стоять в чергах. Це ганьба, це потрібно вирішувати не сьогодні, а вчора мало бути…вирішувати. І не має тут бути альтернативних чи будь-яких інших точок зору, тут має бути єдина точка зору, єдина позиція залу – якомога швидше прибрати всі бюрократичні процедури. Тут є дві проблеми.</p>
<p>Перша проблема – це такий низовий рівень, коли не можуть командири зробити розслідування, яке мають зробити з приводу того, під час чого сталася ця травма. Як ви будете робити це розслідування, якщо ви в бойових діях, це нонсенс. Ми це прибираємо в цьому законопроекті.</p>
<p>І друге – це цифровізація всіх процесів, які можна цифровізувати, щоб не стояли в черзі до тих лікарів, які не потрібні для наших військових, поранених, військовослужбовців поранених. Більш того, серед тих, які там стоять і стоять тижнями, тому що їм кажуть: сьогодні не можемо, а прийдіть за тиждень. Вони рвуться до бою, назад до армії. Ми їх просто не можемо туди відправити. Давайте вирішимо це питання швидко і зараз. Будь ласка, підтримайте законопроект основний, підтриманий комітетом. Я сподіваюсь, що буде підтриманий залом.</p>
<p>Дякую.</p>
<p></p>
<p align=center>Веде засідання Голова Верховної Ради України СТЕФАНЧУК Р.О.</p>
<p></p>
<p>13:16:41</p>
<p>ГОЛОВУЮЧИЙ. Будь ласка, Олена Костівна, і після цього голосуємо. Шановні колеги, будь ласка, займіть місця.</p>
<p></p>
<p>13:16:50</p>
<p>КОНДРАТЮК О.К.</p>
<p>Дякую, Руслане Олексійовичу.</p>
<p>Шановні колеги, безперечно, законопроекти щодо військово-лікарських комісій та процедури отримання довідок, які ми сьогодні розглядаємо, дуже є актуальними, нема тут кого переконувати. І, звісно, я би хотіла подякувати перш за все створенню і робочої групи, і авторам альтернативного законопроекту. Тому що, дійсно, вони прописані достатньо чітко і позитивно, і саме система ВЛК, яка вже давно застаріла, має бути переглянута. І, відверто кажучи, бюрократія і корупція військової медицини, з якою зараз стикаються наші захисники і захисниці, є абсолютно аморальною і прикрою для держави.</p>
<p>Я би також хотіла підтримати тих колег, які говорять про те, що сьогодні в залі нашому мали би бути представники якраз уряду, Міністерства оборони, тому що саме вони опікуватися повинні цим питанням і переживати найбільше за вирішення цього питання.</p>
<p>У той же час я би хотіла також наголосити, що не дивлячись на те, що ми приймемо сьогодні два законопроекти, які стосуються військово-лікарських комісій за основу, вони потребують деталізації і доопрацювання, особливо в частині того, яку може нести відповідальність за корупцію всередині ВЛК, і це дуже і дуже актуальне питання, тому що воно потребує якраз справедливого вирішення.</p>
<p>Друге. Це, звісно, треба ставити високу планку повної цифровізації ВЛК. І ми дуже раді, що якраз профільний віце-прем'єр-міністр говорив про це, і розпочалася вже ця робота. І ми сподіваємося, що до кінця року все ж таки буде надано тут вже абсолютну допомогу Міністерству оборони. А також мають бути чітко прописані взаємодія між ВЛК і медико-соціально-експертними комісіями, встановити адекватні терміни розгляду справи. І це дуже і дуже є важливим.</p>
<p>Тому дякую, ми маємо розуміти, що ми не можемо політизувати цього процесу, цих законопроектів, ми повинні їх підтримати і якнайшвидше доопрацювати всі разом.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Шановні народні депутати, прошу приготуватися до голосування.</p>
<p>Я ставлю пропозицію прийняти за основу проект Закону про внесення змін до Статуту внутрішньої служби Збройних Сил України щодо удосконалення питань оформлення документів та лікування військовослужбовців під час дії воєнного стану (реєстраційний номер 9158). Шановні колеги, прошу підтримати та проголосувати.</p>
<p></p>
<p>13:19:30</p>
<p>За-311</p>
<p>Рішення прийнято. Дякую, колеги.</p>
<p>Одразу ми домовлялися без обговорення 9154. Тому я одразу ставлю пропозицію прийняти за основу проект Закону про внесення змін до статті 70 Основ законодавства України про охорону здоров'я (щодо роботи військово-лікарських комісій) (реєстраційний номер 9154). Прошу народних депутатів голосувати.</p>
<p></p>
<p>13:20:09</p>
<p>За-311</p>
<p>Рішення прийнято. Дякую, колеги.</p>
<p>Наступний у нас проект 9106. Це проект Постанови про проміжний звіт Тимчасової слідчої комісії Верховної Ради України з питань розслідування можливих порушень законодавства України у сфері отримання, розподілу, транспортування, зберігання, використання за цільовим призначенням гуманітарної та іншої допомоги, а також неефективного використання державного майна, яке може бути використане для тимчасового розміщення внутрішньо переміщених осіб та забезпечення інших потреб держави.</p>
<p>Я ставлю пропозицію розглянути це питання за скороченою процедурою. Прошу народних депутатів голосувати.</p>
<p></p>
<p>13:20:57</p>
<p>За-263</p>
<p>Рішення прийнято.</p>
<p>Шановні колеги, я запрошую голову тимчасової слідчої комісії Козира Сергія В'ячеславовича. Будь ласка.</p>
<p></p>
<p>13:21:16</p>
<p>КОЗИР С.В.</p>
<p>Шановний пане Голово, шановні колеги, у своїй роботі тимчасова слідча комісія, яка була утворена Постановою Верховної Ради України 2603 від 20.09.2022 року, за перші пів року провела 20 засідань. З них 10 засідань було опрацьовано виїзних, була опрацьована більшість затриманих матеріалів, з яких тільки надання в електронному вигляді понад 17 гігабайтів.</p>
<p>Зокрема, комісія виявила наявність корупційних ризиків у сфері гуманітарної допомоги, породжених насамперед недосконалим нормативно-правовим регулюванням зазначеної сфери, яке було покликане вирішити нагальні виклики на перших етапах повномасштабної війни. Водночас, на теперішній час потребує невідкладного вдосконалення та приведення у відповідність з діючим законодавством, тобто нормативно-правові акти Кабінету Міністрів України, прийняті в 2022 році, які регламентують порядок ввезення, зберігання та розподілу гуманітарної допомоги, суперечать нормам Закону України "Про гуманітарну допомогу", а в окремих випадках взагалі фактично скасовують його. Зазначене призводить до відсутності належного контролю та породжує значну кількість корупційних ризиків на кожному окремому етапі надання гуманітарної допомоги.</p>
<p>Кричуща ситуація, що потребує термінового врегулювання, стосується системи "Шлях". Також Закон України "Про гуманітарну допомогу" не відповідає вимогам сьогодення. Зараз фактично відсутній облік розподілу гуманітарної допомоги серед безпосередніх адресантів такої допомоги. Досліджені комісією матеріали свідчать про відсутність звітності щодо використання майна, відносно якого застосовано процедуру примусового відчуження, вилучення.</p>
<p>Інші напрямки роботи комісії пов'язані з тим, що у зв'язку зі збройною агресією Російської Федерації проти України значно зросла кількість громадян, які потребують вирішення житлових питань, а це більше 3 мільйонів, а взагалі на сьогодні 5 мільйонів ВПО.</p>
<p>У зв'язку з браком часу ви можете ознайомитись з нашим звітом, який вам надіслано. А колегам даю слово, щоб завершити.</p>
<p></p>
<p>13:23:19</p>
<p>НЕКЛЮДОВ В.М.</p>
<p>Шість місяців роботи не пройшло марно. Ініційовано десятки кримінальних проваджень: Дніпропетровська, Полтавська область, Запорізька, а головне, що звіт Генерального прокурора буде проходити з урахуванням тих проваджень, які були розпочаті...</p>
<p></p>
<p>ГОЛОВУЮЧИЙ. Дякую, шановні колеги.</p>
<p>Будь ласка, записуйтесь: два – за, два – проти. Записуйтесь: два – за, два – проти обговорити це питання. Хто встигне записатись, 2 хвилини, хто не встигне – 1 хвилина. Будь ласка, записуйтесь: два – за, два – проти для обговорення цього питання.</p>
<p>Будь ласка, народний депутат Микиша Дмитро Сергійович, фракція політичної партії "Слуга народу".</p>
<p></p>
<p>13:24:01</p>
<p>МИКИША Д.С.</p>
<p>Прошу передати слово Ткаченку Максиму.</p>
<p></p>
<p>ГОЛОВУЮЧИЙ. Будь ласка, Максим Ткаченко.</p>
<p></p>
<p>13:24:08</p>
<p>ТКАЧЕНКО М.М.</p>
<p>Дякую, шановні колеги. Дуже дякую і прошу підтримати звіт нашої Тимчасової слідчої комісії, яка, дійсно, я на сто відсотків в цьому впевнений і хочу усіх вас на сто відсотків завірити в те, що не заангажовано, чесно та прозоро відпрацювали ці пів року, і ще будемо працювати ще пів року, як це по закону і по Регламенту у нас є така можливість.</p>
<p>Тому продовжуємо працювати, продовжуємо їздити по країні. Для тих чиновників, які думають, що питання по гуманітарці вже в минулому, воно точно не в минулому. Кількість внутрішньо переміщених осіб, для яких ця гуманітарна допомога і потрібна на сьогодні, ця кількість тільки збільшується. Продовжується евакуація людей з міста Краматорськ, з міста Слов'янськ, продовжують люди виїжджати, на жаль, виїжджати з міста Херсона також, який кожного дня знаходиться під бомбардуванням Російської Федерації. Тому допомога для наших людей, вона потрібна і буде ще потрібна дуже й дуже багато місяців, і, на жаль, може навіть і років.</p>
<p>Навіть наша перемога, яку ми всі дуже чекаємо найближчим часом, вона не закінчить проблеми, на жаль, внутрішньо переміщених осіб. Цим людям потрібна гуманітарна допомога, цим людям потрібна праця, робота, цим людям потрібно житло. Житло також є одною з тем нашої тимчасово слідчою комісією, і ми домовились між собою, що друга частина року нашої роботи буде присвячена вже більш питанню житла, житла для родин військовослужбовців і для родин внутрішньо переміщених осіб, яких на сьогодні 5 мільйонів людей, тільки офіційно зареєстрованих.</p>
<p>Тому профсоюзне майно, тримайтеся, ми їдемо до вас і будемо кожного дня…</p>
<p></p>
<p>ГОЛОВУЮЧИЙ. Дякую.</p>
<p>Будь ласка, В'ятрович Володимир Михайлович, фракція політичної партії "Європейська солідарність".</p>
<p></p>
<p>13:26:18</p>
<p>В’ЯТРОВИЧ В.М.</p>
<p>Прошу передати слово Федині Софії.</p>
<p></p>
<p>ГОЛОВУЮЧИЙ. Софія Романівна Федина, будь ласка.</p>
<p></p>
<p>13:26:31</p>
<p>ФЕДИНА С.Р.</p>
<p>Я дякую комісії за роботу. Але мені би дуже хотілося, щоб це не обмежилося лише констатацією фактів, а щоб нарешті винні були притягнуті до відповідальності. Практика, на жаль, показує, як тільки винні у розкраданні належать до військових адміністрацій або наближені до влади, все це тихенько замовчується, в марафонах ця інформація не подається, а в результаті ми маємо сотні тисяч, сотні мільйонів гривень розкрадання і маємо тисячі тонн продуктів, які просто згнили на складах військових адміністрацій.</p>
<p>Я нагадаю, це Чернігів. У складі площею тисячу метрів квадратних згнили продукти, в той час коли люди голодували. Запоріжжя: розкрадено гуманітарки 389 вагонів, 220 вантажівок, 22 контейнери, 322 мільйони гривень приблизно розкрадання коштів. І все тихенько, бо там це все покриває голова адміністрації. Київ: сотні тонн згнилих продуктів, знищеної амуніції, яка була така потрібна на фронті, але її поїли миші, бо комусь хотілося це все заникати, а потім, можливо, перепродати.</p>
<p>Я вже мовчу, як окремі представники від влади роздають агітаційні кульочки з власною символікою, а всередині лежать проднабори, передані як гуманітарна допомога. Але, в той же ж час, тривають переслідування волонтерів. Ви думаєте, хоч одна справа була закрита? Ні, жодна. На сучасний етап ми маємо понад 130 вилучених у волонтерів автомобілів, куплених за зібрані кошти, і вже кілька місяців ці автомобілі стоять на складах, а окремі структури пробують торгуватися, і кажуть: віддайте ці автомобілі нашим поліцейським, зокрема, структурам, а тоді ми, можливо, вам решту віддамо. Це є маразм і цинізм! І довіри зараз до держави, на жаль, нема.</p>
<p>Я бажаю комісії зробити хоча би перші кроки до встановлення справедливості.</p>
<p></p>
<p>ГОЛОВУЮЧИЙ. Бобровська Соломія Анатоліївна, фракція "Голос", будь ласка.</p>
<p></p>
<p>13:28:35</p>
<p>БОБРОВСЬКА С.А.</p>
<p>Шановні колеги, ви знаєте, ми тут сидимо, слухали доповіді членів ТСК. Якщо чесно, важко було зрозуміти, а хто крав гуманітарку. От ми прослухали 2 хвилини доповіді і всі пішли читати документи, тому що так і не зрозуміли, де ділася, зокрема, гуманітарка в Запорізькій області, хто з посадових осіб Запорізької ОВА має до цього причетність, чи хтось поніс за це відповідальність, чи є підозри і так далі, і так далі. А можна почути на це відповідь? Власне, для цього ТСК і створювалась. Більше того, декілька днів тому вийшов зовсім інший факт, новий. Я розумію, що ТСК це не досліджувала, і прошу звернути на це увагу, зокрема про обшуки НАБУ в Харківській обласній військовій адміністрації.</p>
<p>А що, власне, відбувається, шановні колеги? Одна історія, коли тут починається якийсь "контрабас" і "двіжухи" незрозумілі, інша – коли до цього мають відношення люди, посадовці обласних адміністрацій, які на прямій вертикалі Президента. Ну, всі, хто працював у цій вертикалі, знають, як це працює.</p>
<p>Що, власне, відбувається? Для чого тоді ТСК під час воєнного стану, коли ми не почули елементарні речі і прізвища, які стоять за цими розкраданнями? 400 вагонів у Запоріжжі – ви що, це що таке взагалі? Для чого ми тоді щось возимо кудись, коли це все потім виявляється у квартирах у вигляді золотих рибок і батонів? Ганьба просто.</p>
<p></p>
<p>ГОЛОВУЮЧИЙ. Будь ласка, Арешонков Володимир Юрійович, група "Довіра". Шановні колеги, і після цього голосуємо.</p>
<p></p>
<p>13:30:00</p>
<p>АРЕШОНКОВ В.Ю.</p>
<p>Шановний пане Голово, шановні колеги! Безперечно роботу комісії потрібно визнати як доволі продуктивну, і проміжний звіт, який робили наші колеги, наводить на думку про те, що є ще цілий ряд питань, які потрібно врегульовувати для того, щоб ліквідувати ті зловживання, які мають місце у сфері надання гуманітарної допомоги.</p>
<p>У звіті доволі багато уваги приділялось недосконалості законодавства, що діючі норми Кримінального кодексу, Кримінального процесуального не завжди дозволяють ефективно завершити розслідування, покарати винуватих. Але щось мені підказує, що сьогоднішня база нормативно-правова абсолютно достатня для того, щоб проводити ефективно розслідування в цьому напрямку, і відповідно щоб відбули покарання ті, хто зловживає отриманням і розподілом гуманітарної допомоги.</p>
<p>Я пам'ятаю, як на першому етапі наш Комітет правоохоронної діяльності працював на прикордонних територіях з тим, щоб врегулювати питання ввезення гуманітарної допомоги, її ефективне, правильне зберігання, доставлення до тих, кому це потрібно. Ці всі питання були виконані і врегульовані, тому на сьогодні скажіть мені, якщо в ряді областей і міст виявлені надзвичайно великі зловживання, візьмемо тільки Харків, сьогодні попрацювало ДБР разом з НАБУ, з іншими правоохоронцями, виявлені сотні тисяч зловживань в сфері гуманітарної допомоги, потрібно довести до логічного завершення і винні повинні бути покарані.</p>
<p></p>
<p>ГОЛОВУЮЧИЙ. Дякую, шановні колеги.</p>
<p>Ми завершили обговорення цього питання. Переходимо до прийняття рішення. Прошу народних депутатів зайняти свої місця. Я ставлю пропозицію прийняти в цілому проект Постанови про проміжний звіт Тимчасової слідчої комісії Верховної Ради України з питань розслідування можливих порушень законодавства України у сфері отримання, розподілу, транспортування, зберігання, використання за цільовим призначенням гуманітарної та іншої допомоги, а також неефективного використання державного майна, яке може бути використане для тимчасового розміщення внутрішньо переміщених осіб та забезпечення інших потреб держави (реєстраційний номер 9106).</p>
<p>Готові голосувати? Прошу народних депутатів голосувати.</p>
<p></p>
<p>13:33:06</p>
<p>За-289</p>
<p>Рішення прийнято. Дякую, колеги.</p>
<p>Наступний законопроект 9181 – це проект Постанови про здійснення начальниками Берестівської сільської та Андріївської селищної військових адміністрацій Бердянського району Запорізької області повноважень, передбачених частиною другою статті 10 Закону України "Про правовий режим воєнного стану".</p>
<p>Я ставлю пропозицію включити це питання до порядку денного сесії. Прошу голосувати.</p>
<p></p>
<p>13:33:42</p>
<p>За-283</p>
<p>Рішення прийнято.</p>
<p>Шановні колеги, ми можемо одразу голосувати?</p>
<p>"Європейська солідарність" проти. Я правильно розумію, так? Добре.</p>
<p>Тоді я ставлю пропозицію розглянути це питання за скороченою процедурою. Давайте так: я надам 2 хвилини "Європейській солідарності" і після цього голосуємо.</p>
<p>Прошу спочатку проголосувати за скорочену процедуру розгляду цього питання.</p>
<p></p>
<p>13:34:21</p>
<p>За-260</p>
<p>Рішення прийнято.</p>
<p>Шановні колеги, будь ласка, хто від "Європейської солідарності"? Після цього голосуємо. Прошу не розходитись.</p>
<p></p>
<p>13:34:38</p>
<p>ГЕРАЩЕНКО І.В.</p>
<p>Шановні колеги, в Запорізькій області сьогодні важка безпекова ситуація і дійсно виявилося так, що в місцевих радах просто окрутилися зрадники, які представляють в тому числі заборонені політичні партії: шаріївців, ОПЗЖ. І нам потрібно не тільки, знаєте, схемами вирішувати це питання, а вирішити широко. Якщо є заборонені партії, то депутати на всіх рівнях мають полишити органи влади, в тому числі і у Верховній Раді України. А у нас і досі представник ОПЗЖ очолює Комітет свободи слова. Тому ані комітет, ані свободи слова. Але дуже важливо, що коли ми говоримо з вами про військово-цивільні адміністрації, які створюються, говорити про те, що якщо мова іде про такі регіони, які знаходяться у фронтовій зоні, - це одне питання.</p>
<p>Коли сьогодні у Верховній Раді України так само зареєстровані постанови про створення військових адміністрацій в Чернігові, де є обрана влада, де є мер, де працює місцева влада, то це вже говорить про наступ на місцеве самоврядування. Знаєте, коли багато влади, її хочеться все більше і більше. І тому ми застерігаємо колег в цій залі будь-які спроби знищувати місцеве самоврядування, децентралізацію робити.</p>
<p>І ключове питання, що якщо в Запорізькій, в Херсонській області, де ми сьогодні масово створюємо військові адміністрації, скільки зрадників, то хто за це понесе покарання? Наша фракція вимагає і ми сподіваємося, що ви всі підтримаєте це питання, викликати до зали Генерального прокурора, керівника Служби безпеки України і розказати, так а де Баканов, як так правилося, що в найвищих кабінетах країни сиділи кроти і зрадники, російські агенти, які призначались на найвищі посади, які на прямому були контакті з кремлем щодня і з ФСБ, які здали все, що тільки можна в Херсоні, в Запоріжжі, в Донецькій, в Луганській областях і в самому Києві. Де ці люди сьогодні? Тому...</p>
<p></p>
<p>ГОЛОВУЮЧИЙ. Шановні колеги, прошу приготуватися до голосування.</p>
<p>Я ставлю пропозицію прийняти в цілому з необхідними техніко-юридичними поправками проект Постанови про здійснення начальниками Берестівської сільської та Андріївської селищної військових адміністрацій Бердянського району Запорізької області повноважень, передбачених частиною другою статті 10 Закону України "Про правовий режим воєнного стану" (реєстраційний номер 9181).</p>
<p>Прошу народних депутатів голосувати.</p>
<p></p>
<p>13:37:28</p>
<p>За-298</p>
<p>Рішення прийнято.</p>
<p>Шановні колеги, наступний законопроект 6516. Це проект Закону про внесення змін до Закону України "Про імміграцію".</p>
<p>Я ставлю пропозицію розглянути це питання за скороченою процедурою. Прошу народних депутатів голосувати.</p>
<p></p>
<p>13:37:57</p>
<p>За-253</p>
<p>Рішення прийнято.</p>
<p>Шановні колеги, два – за, два – проти. Без доповідача. Будь ласка, прошу записатися: два – за, два – проти.</p>
<p>Будь ласка, Іванна Орестівна Климпуш-Цинцадзе, "Європейська солідарність".</p>
<p></p>
<p>13:38:27</p>
<p>КЛИМПУШ-ЦИНЦАДЗЕ І.О.</p>
<p>Прошу передати слово Софії Федині.</p>
<p></p>
<p>ГОЛОВУЮЧИЙ. Будь ласка, Софія Федина.</p>
<p></p>
<p>13:38:38</p>
<p>ФЕДИНА С.Р.</p>
<p>До цього законопроекту є досить багато запитань, починаючи з того, як це Кабмін в ручному режимі сам собі буде вирішувати, кому надавати дозволи, а кому не надавати дозволи на імміграцію. Але я хотіла би зачепити дещо інший аспект цього всього питання, тому що в контексті цього законопроекту в мене склалося враження, що держава шукає можливості наповнити Україну громадянами якихось інших країн, в той же час, як це сказала, якщо не помиляюсь, міністерка з питань реінтеграції, що українцям, які стали біженцями за кордоном, додому повертатися не треба.</p>
<p>Я нещодавно повернулася із закордонної поїздки, де ми відвідували гуманітарні хаби, в яких зараз розміщуються наші українці, і спостерігала разом з колегами з різних фракцій, наголошу, скільки коштів зараз вливається від міжнародних фондів на створення садочків, шкіл, різноманітних можливостей, робочих місць для українців. Але, чесно кажучи, я розумію, що всі ці речі можна було би робити в Україні як мінімум на тих теренах, де є досить таке безпечне проживання, що всі ці кошти, всі ці можливості мали би створювати передумови для розвитку української держави. Щоб предмет "Я - українець" викладався не лише в Польщі, а в той час, коли у нас в Україні подаються законопроекти, які мають викинути українську мову, наприклад, із сфери обслуговування. Що всі залучені ресурси мали би використовуватись на створення робочих місць для українців тут, в Україні. А то таким чином не створюємо робочі місця, всіма силами окремого комітету знищуємо приватний бізнес, не відновлюється економіка зокрема і оборонна, і чекаємо, що люди повернуться, звичайно, якщо людям немає куди вертатися, то хтось хоче це все заповнити громадянами інших країн. Але я вважаю, що Україна має дбати про українців передовсім в Україні.</p>
<p></p>
<p>ГОЛОВУЮЧИЙ. Дякую.</p>
<p>Будь ласка, слово надається народному депутату Дануці Олександру Анатолійовичу, фракція "Слуга народу".</p>
<p></p>
<p>13:40:51</p>
<p>ДАНУЦА О.А.</p>
<p>Шановні колеги, безумовно, ми маємо робити все як українська держава для повернення тих, хто був змушений покинути нашу країну через війну з Росією, яка почалася в 14-му і, на жаль, продовжилась повномасштабним вторгненням в 2022-му. Але сьогодні треба говорити про те, що в минулому році ми отримали коефіцієнт народжуваності 1,1, а в цьому році за прогнозами відповідних наукових структур це буде коефіцієнт 0,8. Відповідно до тих думок науковців нація розвивається, коли цей коефіцієнт 2.</p>
<p>І так само ми сьогодні повинні у зв'язку з цим думати і про нормальну імміграцію, і повинні надавати в тому числі адекватні умови для адекватних людей з адекватних країн для того, щоб вони могли приїздити в Україну, і для того, щоб вона стала для них другою батьківщиною. Тому прошу підтримати цей законопроект.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Будь ласка, Євтушок Сергій Миколайович, фракція "Батьківщина".</p>
<p>Будь ласка, Михайло Михайлович Цимбалюк.</p>
<p></p>
<p>13:42:10</p>
<p>ЦИМБАЛЮК М.М.</p>
<p>Дякую. Михайло Цимбалюк, "Батьківщина".</p>
<p>Шановний пане Голово, шановні народні депутати, законопроект насправді важливий, він вносить зміни до діючого вже Закону "Про імміграцію". Він писався шляхом роботи служби міграційної. І завдання стоїть щодо удосконалення системи міграції в Україні.</p>
<p>Доповнюється положення щодо повноважень міграційної служби, яка відповідає і є уповноваженим органом центральної влади за цей напрямок. Насправді, дуже багато позитивних норм, коли в кінці кожного року подаються квоти на імміграцію з різних держав. Але є тривожна інформація, за результатами довідки Служби безпеки України у 2018-2020 роках спостерігається тенденція імміграційних процесів з Ірану, Іраку, Пакистану і Афганістану шляхом створення фіктивних шлюбів. Через те цим законопроектом додаються додаткові повноваження органам державної влади перевіряти, чи це є шлюб фіктивний, чи ні. І там є дуже ризиковані норми, які межують на грані правового регулювання. Оце найбільше застереження.</p>
<p>І до другого читання треба його удосконалити, бо такі надмірні додаткові повноваження – це є не тільки корупційна складова діяльності служби, але є ризики, зважаючи, що цей законопроект є важливим для європейської нашої інтеграції, щоб він не виходив за межі закону.</p>
<p>Ми голосуємо "за" і будемо готувати серйозні професійні правки. Дякую.</p>
<p></p>
<p>ГОЛОВУЮЧИЙ. Дякую.</p>
<p>Будь ласка, Нестор Іванович Шуфрич. І це завершальний виступ, шановні колеги, і після цього голосуємо. Будь ласка.</p>
<p></p>
<p>13:44:15</p>
<p>ШУФРИЧ Н.І.</p>
<p>Дякую, шановний пане Голово.</p>
<p>Я спробую коротко для наших телеглядачів, щоб вони зрозуміли, про що законопроект. Фактично цей законопроект ускладнює можливість так званих фіктивних шлюбів заради того, щоб отримати дозвіл на імміграцію. І з іншого боку, є ще одна позитивна новація – вдвічі скорочується термін щодо розгляду заяв на отримання дозволу на імміграцію з 1 року до 6 місяців. Тому я думаю, цей закон треба підтримати, наша група його підтримує.</p>
<p>Дякую за увагу.</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, ми завершили обговорення цього законопроекту. Я прошу народних депутатів зайняти місця, ми переходимо до прийняття рішення. Шановні колеги, я просто нагадаю, що ми домовлялися, ми сьогодні працюємо до 14-ї години. Завершили, значить завершили. Домовились. Тому підготуйтесь.</p>
<p>Я ставлю пропозицію прийняти за основу проект Закону про внесення змін до Закону України "Про імміграцію" (реєстраційний номер 6516).</p>
<p>Готові голосувати? Прошу народних депутатів голосувати.</p>
<p></p>
<p>13:45:38</p>
<p>За-285</p>
<p>Рішення прийнято.</p>
<p>Шановні колеги, наступний законопроект ми домовились голосувати без обговорення, тому я одразу оголошую. Я ставлю пропозицію прийняти за основу з доопрацюванням положень відповідно до частини першої статті 116 Регламенту проект Закону про внесення зміни до Митного кодексу України щодо встановлення особливостей проходження служби в митних органах та проведення атестації посадових осіб митних органів (реєстраційний номер 6490-д). Прошу народних депутатів голосувати.</p>
<p></p>
<p>13:46:24</p>
<p>За-260</p>
<p>Рішення прийнято.</p>
<p>Наступний законопроект – це проект закону, ми теж домовилися без обговорення, без поправок вірніше, проект Закону про внесення змін до деяких законів України щодо окремих особливостей організації примусового виконання судових рішень і рішень інших органів під час дії воєнного стану.</p>
<p>Я ставлю пропозицію прийняти в другому читанні та в цілому з необхідними техніко-юридичними поправками проект закону про… <i>(Шум у залі)</i> Ну, чого ж кричати, друзі?</p>
<p>Я ставлю пропозицію прийняти в другому читанні та в цілому з необхідними техніко-юридичними поправками проект Закону про внесення змін до деяких законів України щодо окремих особливостей організації примусового виконання судових рішень і рішень інших органів під час дії воєнного стану (реєстраційний номер законопроекту 8064). Прошу народних депутатів голосувати.</p>
<p></p>
<p>13:47:25</p>
<p>За-292</p>
<p>Рішення прийнято. Закон прийнятий в цілому.</p>
<p>Шановні колеги, тому давайте, зараз ми розгляд питань завершимо і переходимо до голосування. Запити? Добре, давайте ще тоді по порядку пройдемося, ще є в нас 8292 по поряду денному. Це проект Закону про внесення змін до деяких законодавчих актів України щодо функціонування установ виконання покарань та установ попереднього ув'язнення в умовах воєнного стану.</p>
<p>Я ставлю пропозицію включити це питання до порядку денного сесії. Прошу голосувати.</p>
<p></p>
<p>13:48:54</p>
<p>За-290</p>
<p>Я ставлю пропозицію розглянути це питання за скороченою процедурою. Прошу голосувати.</p>
<p></p>
<p>13:49:16</p>
<p>За-253</p>
<p>Рішення прийнято.</p>
<p>Шановні колеги, я прошу записатися: два – за, два – проти, і голосуємо.</p>
<p>Будь ласка, Климпуш-Цинцадзе Іванна Орестівна, фракція "Європейська солідарність".</p>
<p></p>
<p>13:49:40</p>
<p>КЛИМПУШ-ЦИНЦАДЗЕ І.О.</p>
<p>Прошу передати слово Ірині Геращенко.</p>
<p></p>
<p>ГОЛОВУЮЧИЙ. Геращенко Ірина Володимирівна, будь ласка.</p>
<p></p>
<p>13:49:51</p>
<p>ГЕРАЩЕНКО І.В.</p>
<p>Дякую. Колеги, наша фракція буде утримуватися по цьому законопроекту, ми доопрацюємо його до другого читання. І також ми пропонуємо вище підняти постанову по Росатому, вона є дуже актуальною саме зараз.</p>
<p>Дякуємо.</p>
<p></p>
<p>ГОЛОВУЮЧИЙ. Дякую.</p>
<p>Будь ласка, Фріс.</p>
<p></p>
<p>13:50:08</p>
<p>ФРІС І.П.</p>
<p>Шановні колеги, цей законопроект був предметом розгляду нашого Комітету з питань правової політики. Ми на початку думали, що маємо можливості прийняти його за основу та в цілому. Але під час обговорення багато наших колег висловили питання, що набагато глобальніші норми зачіпає цей законопроект.</p>
<p>Тому рішенням комітету було прийнято його прийняти за основу, доопрацювати до другого читання з урахуванням положень різних фракцій і їх думок стосовно цього проекту. Це глобальні питання відбуття покарання. І я прошу підтримати колег вказаний законопроект за основу і віддати за нього голоси.</p>
<p>Дякую.</p>
<p></p>
<p>ГОЛОВУЮЧИЙ. Будь ласка, Юлія Володимирівна Тимошенко, фракція "Батьківщина".</p>
<p>Цимбалюк Михайло Михайлович.</p>
<p></p>
<p>13:51:04</p>
<p>ЦИМБАЛЮК М.М.</p>
<p>Михайло Цимбалюк, "Батьківщина". Шановний пане Голово, президія, народні депутати, насправді законопроект потрібен. Тому що ми знаємо, скільки колоній перебувають в тих територіях, які сьогодні тимчасово окуповані. Але, є дуже але. Ми знаємо рішення європейських судів, що стосується утримання в слідчих ізоляторах, які сьогодні переповнені, які і діють. А цим законопроектом передбачається взагалі дати можливість у слідчих ізоляторах утримувати осіб, які позбавлені волі довічно, неповнолітніх, тобто це категорично на сьогоднішній день неможливо. Потрібно насамперед створити умови.</p>
<p>І коли в пояснювальній записці ми бачимо, що законопроект не потребує додаткових коштів бюджету, то, вибачте мені, а де ж тоді буде утримуватись той контингент, який буде переміщений? І, вибачте мені, не забуваймо, що в слідчому ізоляторі не злочинці, а особи, і для чого створювались слідчі ізолятори, особи, які підозрюються у скоєнні злочинів. І категорично забороняється їх утримувати з тими, які відбувають міру покарання, більше того, якщо довічники, вони передбачені в окремих камерах.</p>
<p>Через те потрібно його однозначно цей законопроект доопрацьовувати. Але в такому вигляді фракція "Батьківщина" не може підтримувати, ми будемо утримуватись. Якщо до другого читання його вдосконалять, що я маю великий сумнів, то тоді можна щось говорити. В такому вигляді, на жаль, ні.</p>
<p>Дякую.</p>
<p></p>
<p>ГОЛОВУЮЧИЙ. Шановні колеги, Нестор Іванович Шуфрич, і після цього голосуємо.</p>
<p></p>
<p>13:52:54</p>
<p>ШУФРИЧ Н.І.</p>
<p>Дякую. Шановний пане Голово, шановні колеги, цей закон, дійсно, врегульовує питання щодо відбування покарань і неповнолітніх, і тих, хто довічно ув'язнений, і тих, хто знаходиться сьогодні під слідством і заарештований. Але ми маємо розуміти, що у зв'язку з війною і введенням військового стану певні обставини змінились і ми маємо виходити із реалій, і ми маємо виходити із реалій, і ми можемо вносити зміни до другого читання виключно тоді, коли проголосуємо в першому читанні. Тому прошу визначатися і приймати цей законопроект.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, ми завершили обговорення цього питання. Тому я ставлю пропозицію прийняти за основу з доопрацюванням положень відповідно до частини першої статті 116 Регламенту Верховної Ради України проект Закону про внесення змін до деяких законодавчих актів України щодо функціонування установ виконання покарань та установ попереднього ув'язнення в умовах воєнного стану (реєстраційний номер 8292). Прошу народних депутатів голосувати.</p>
<p></p>
<p>13:54:14</p>
<p>За-256</p>
<p>Рішення прийнято.</p>
<p>Шановні колеги, ще секундочку, ще одну секундочку. Є цілий ряд законів без обговорень. Ми можемо поставити їх з тим, щоб пропрацювати? Дивіться, я говорю номери, ви акцентуєте всі. Мені тільки що Данило Олександрович сказав, 7632, ніхто не ставить поправки. Так? Добре.</p>
<p>Далі 8378 – без обговорення. 5762 – без обговорення. 9030 – без обговорення. 8092 – без обговорення. І 8028, і 8259 – без обговорення. Але там я буду ставити спочатку рішення комітету відхилити, якщо воно набирає… А ні, то тоді далі будемо рухатися. <i>(Шум у залі)</i> По чому? А "Голос" що хоче? Ні, ми його не беремо.</p>
<p>Сприймається таке? Шановні колеги, і один запит на голосування, і все.</p>
<p>Шановні колеги, я ставлю пропозицію прийняти в другому читанні та в цілому з необхідними техніко-юридичними поправками проект Закону про внесення змін до Податкового кодексу України щодо звільнення від сплати податку на нерухоме майно, відмінне від земельної ділянки, за знищене чи пошкоджене нерухоме майно (реєстраційний номер 7632).</p>
<p>Готові голосувати? Прошу народних депутатів голосувати.</p>
<p></p>
<p>13:55:57</p>
<p>За-281</p>
<p>Рішення прийнято. Закон прийнятий в цілому.</p>
<p>Шановні колеги, я ставлю пропозицію включити до порядку денного сесії законопроект 8378. Це проект Закону про внесення змін до статті 51 Закону України "Про повну загальну середню освіту" щодо підвищення кваліфікації педагогічних працівників у питанні надання психологічної підтримки учасникам освітнього процесу. Прошу народних депутатів голосувати.</p>
<p></p>
<p>13:56:35</p>
<p>За-296</p>
<p>Рішення прийнято.</p>
<p>Я ставлю пропозицію прийняти за основу законопроект 8378. Прошу народних депутатів голосувати.</p>
<p></p>
<p>13:56:56</p>
<p>За-299</p>
<p>Рішення прийнято.</p>
<p>Я ставлю пропозицію прийняти в цілому з урахуванням пропозицій комітету та з необхідними техніко-юридичними поправками проект Закону про внесення змін до статті 51 Закону України "Про повну загальну середню освіту" щодо підвищення кваліфікації педагогічних працівників у питанні надання психологічної підтримки учасникам освітнього процесу (реєстраційний номер 8378). Прошу народних депутатів голосувати.</p>
<p></p>
<p>13:57:31</p>
<p>За-299</p>
<p>Рішення прийнято.</p>
<p>Я ставлю пропозицію. Наступний законопроект 5762. Я ставлю пропозицію прийняти за основу з доопрацюванням положень відповідно до частини першої статті 116 Регламенту Верховної Ради України проект Закону про внесення змін до деяких законів України щодо спрощення умов виробництва дистилятів суб'єктами малого підприємництва. Прошу народних депутатів голосувати. Це законопроект 5762. Прошу голосувати.</p>
<p></p>
<p>13:58:07</p>
<p>За-290</p>
<p>Рішення прийнято.</p>
<p>Наступний законопроект 9030. Я ставлю пропозицію включити до порядку денного сесії законопроект 9030. Прошу народних депутатів голосувати.</p>
<p></p>
<p>13:58:30</p>
<p>За-290</p>
<p>Рішення прийнято.</p>
<p>Я ставлю пропозицію прийняти за основу з доопрацюванням положень відповідно до частини першої статті 116 Регламенту Верховної Ради України проект Закону про внесення змін до деяких законодавчих актів України щодо розвитку виробництва виноробної продукції та спрощення господарської діяльності малих виробництв виноробної продукції (реєстраційний номер 9030). Прошу народних депутатів голосувати.</p>
<p></p>
<p>13:59:04</p>
<p>За-291</p>
<p>Рішення прийнято.</p>
<p>І, шановні колеги, 8092. Я ставлю пропозицію прийняти в другому читанні та в цілому з необхідними техніко-юридичними поправками проект Закону про внесення змін до деяких законів України щодо зареєстрованого місця проживання неповнолітніх осіб на період тимчасової окупації Російською Федерацією території України (реєстраційний номер 8092), прийняти в другому читанні та в цілому з необхідними техніко-юридичними поправками. Прошу народних депутатів голосувати.</p>
<p></p>
<p>13:59:41</p>
<p>За-301</p>
<p>Рішення прийнято.</p>
<p>Шановні колеги, ще у нас два законопроекти. Одна хвилина – Геращенко, і потім ще голосуємо два законопроекти в редакції, яка запропонована комітетом.</p>
<p></p>
<p>13:59:53</p>
<p>ГЕРАЩЕНКО І.В.</p>
<p>Шановні колеги, "Європейська солідарність" підтримує законопроекти пана Кожем'якіна, тому що все, що йде на потреби наших Збройних Сил, Сил тероборони – це надзвичайно важливо.</p>
<p>Але ми хочемо звернути увагу, що наша фракція подала два законопроекти щодо змін до Закону про нацспротив – 9007 і 9130, які, на жаль, не ставляться в порядок денний. А мова тут іде про принципові речі. Перше: створення тренінгових центрів для ТрО, які сьогодні на першій лінії фронту воюють у силах ЗСУ. І треба добре готувати наші Сили тероборони.</p>
<p>І друге. Це вшанування пам'яті тих героїв, які в перші хвилини війни не втекли, а записалися до лав тероборони, але загинули, виконуючи свої бойові завдання, навіть не встигнувши взяти оцей військовий квиток у руки. І це мова йде і про херсонців, яких розстріляли окупанти в Бузковому гаю, про інших учасників тероборони. Вони навіть не мають права сьогодні на почесті військові. Давайте їх вшануємо…</p>
<p></p>
<p>ГОЛОВУЮЧИЙ. Шановні колеги, наступний законопроект 8028.</p>
<p>Це проект Закону про внесення змін і доповнень до Закону України "Про основи національного спротиву" щодо вдосконалення засад організації та ведення руху опору. Ми домовилися, що ми без обговорення це питання.</p>
<p>Тому я одразу ставлю пропозицію комітету відхилити цей законопроект, реєстраційний номер 8028. Прошу народних депутатів голосувати.</p>
<p></p>
<p>14:01:35</p>
<p>За-171</p>
<p>Рішення не прийнято.</p>
<p>Тоді я ставлю пропозицію прийняти цей законопроект за основу. Прошу народних депутатів голосувати. 8028.</p>
<p></p>
<p>14:01:56</p>
<p>За-135</p>
<p>Рішення не прийнято.</p>
<p>Я ставлю пропозицію повернути це питання, цей законопроект 8028, на повторне перше читання. Прошу народних депутатів голосувати.</p>
<p></p>
<p>14:02:20</p>
<p>За-168</p>
<p>Рішення не прийнято.</p>
<p>Я ставлю останню пропозицію повернути суб'єкту законодавчої ініціативи на доопрацювання законопроект 8028. Прошу народних депутатів голосувати.</p>
<p></p>
<p>14:02:46</p>
<p>За-174</p>
<p>Ні одне не набрало, законопроект вважається відхиленим.</p>
<p>Наступний законопроект 8259. Це проект Закону про внесення змін до Закону України "Про основи національного спротиву" та деяких інших законів України щодо вдосконалення засад функціонування добровольчих формувань територіальних громад. Ми теж домовилися без обговорення, але першу я ставлю ініціативу комітету відхилити цей законопроект 8259. Прошу голосувати.</p>
<p></p>
<p>14:03:24</p>
<p>За-168</p>
<p>Рішення не прийнято.</p>
<p>Я ставлю пропозицію прийняти цей законопроект за основу. Прошу голосувати. 8259.</p>
<p></p>
<p>14:03:44</p>
<p>За-148</p>
<p>Рішення не прийнято.</p>
<p>Я ставлю пропозицію повернути на повторне перше читання законопроект 8259. Прошу народних депутатів голосувати.</p>
<p></p>
<p>14:04:05</p>
<p>За-185</p>
<p>Рішення не прийнято.</p>
<p>Я ставлю останню пропозицію повернути суб'єкту законодавчої ініціативи на доопрацювання цей законопроект, 8259. Прошу голосувати.</p>
<p></p>
<p>14:04:32</p>
<p>За-203</p>
<p>Рішення не прийнято.</p>
<p>Олена Костівна, одне голосування до Президента і потім запити. Будь ласка.</p>
<p align=center></p>
<p align=center>Веде засідання заступник Голови Верховної Ради України</p>
<p align=center>КОНДРАТЮК О.К.</p>
<p><b> </b></p>
<p>14:04:48</p>
<p>ГОЛОВУЮЧА. Шановні колеги, я ставлю на голосування пропозицію про попередню підтримку депутатського запиту до Президента України щодо присвоєння звання Герой України Віталію Мерінову (посмертно). Прошу голосувати.</p>
<p></p>
<p>14:05:06</p>
<p>За-288</p>
<p>Рішення прийнято.</p>
<p>Я ставлю на голосування пропозицію про направлення депутатського запиту до Президента України. Прошу голосувати.</p>
<p></p>
<p>14:05:29</p>
<p>За-282</p>
<p>Рішення прийнято. Дякую.</p>
<p>Шановні народні депутати, для оголошення на пленарному засіданні Верховної Ради України внесено 11 депутатських запитів. До Президента України – 1, до органів Верховної Ради – 0, до Кабінету Міністрів – 7, до керівників інших органів державної влади та органів місцевого самоврядування – 3, до керівників підприємств, установ і організацій, розташованих на території України незалежно від їх підпорядкування, форм власності – жодного.</p>
<p>Отже, запити народних депутатів.</p>
<p>Ірини Геращенко та Марії Іонової до міністра закордонних справ України, Голови Державної прикордонної служби України щодо правових підстав перебування в Україні громадянина Російської Федерації або громадянина Сполучених Штатів Америки, режисера Олександра Олександровича Молочникова.</p>
<p>Ірини Геращенко та Марії Іонової до міністра культури та інформаційної політики України щодо перебування в Україні громадянина Російської Федерації і (або) громадянина Сполучених Штатів Америки, режисера Олександра Олександровича Молочникова та отримання ним дозволів для провадження в Україні професійної діяльності, пов’язаної з кіновиробництвом.</p>
<p>Ірини Геращенко та Марії Іонової до міністра закордонних справ України, Голови Державної прикордонної служби України щодо правових підстав перебування в Україні громадянки Російської Федерації і (або) громадянки Держави Ізраїль, журналістки Євгенії Марківни Альбац.</p>
<p>Антона Яценка до міністра аграрної політики та продовольства України щодо надання копій документів стосовно розпорядження земельною ділянкою державної власності загальною площею 2312 гектарів сільськогосподарських угідь, яка на сьогоднішній день перебуває у користуванні Колективного сільськогосподарського підприємства "Родниківка".</p>
<p>Антона Яценка до Головнокомандувача Збройних Сил України, міністра оборони України щодо надання інформації та копій документів стосовно розпорядження бюджетними коштами, виділеними в рамках програм цивільно-військового співробітництва Уманської міської ради Уманського району Черкаської області військовим частинам, розташованим на території міста Умань Черкаської області та міста Первомайськ Миколаївської області.</p>
<p>Михайла Цимбалюка до міністра оборони України щодо строкової служби та фінансового забезпечення призовників 2020-2021 років.</p>
<p>Михайла Цимбалюка до Прем'єр-міністра України щодо заробітних плат керівництва приватного акціонерного товариства "Укрнафта" та приватного акціонерного товариства "Укртатнафта".</p>
<p>Це всі запити народних депутатів.</p>
<p></p>
<p align=center>Веде засідання Перший заступник Голови Верховної Ради України</p>
<p align=center>КОРНІЄНКО О.С.</p>
<p></p>
<p>14:08:07</p>
<p>ГОЛОВУЮЧИЙ. Шановні колеги, у нас ще два оголошення є.</p>
<p>Відповідно до статті 60 прим. Регламенту Верховної Ради України повідомляю про створення у Верховній Раді України дев'ятого скликання міжфракційного депутатського об'єднання "Об'єднані заради відновлення (United for Recovery)". Головою цього об'єднання обраного народного депутата України Жупанина Андрія Вікторовича. Вітаємо колег United for Recovery.</p>
<p>Також створено міжфракційне депутатське об'єднання, про що я повідомляю відповідно до статті 60 прим. Регламенту Верховної Ради України, "Українська воднева платформа". Співголовами цього об'єднання обрано народних депутатів України Камельчука Юрія Олександровича та Дануцу Олександра Анатолійовича. З чим вітаємо, "Українська воднева платформа".</p>
<p>Шановні колеги, розгляд питань порядку денного на сьогодні завершено. Дякуємо всім за плідну роботу.</p>
<p>Вітаємо з прийдешніми святами та з наступившими, а також бажаємо нам всім моці, витримки. Разом до повної перемоги.</p>
<p>Про час і місце наступного продовження нашого засідання вам буде повідомлено. А зараз ми оголошуємо перерву в нашому пленарному засіданні.</p>
<p>Разом до перемоги. Слава Україні!</p>
<p></p>
