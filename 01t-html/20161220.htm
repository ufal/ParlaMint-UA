Стенограма пленарного засідання
20 грудня 2016
&nbsp;
<p align=center>ЗАСІДАННЯ СОРОК ТРЕТЄ</p>
<p align=center>Сесійний зал Верховної Ради України</p>
<p align=center>20 грудня 2016 року, 10 година</p>
<p align=center>Веде засідання Голова Верховної Ради України ПАРУБІЙ А.В.</p>
<p><b>&nbsp;</b></p>
<p>10:03:53</p>
<p>ГОЛОВУЮЧИЙ.</p>
<p>Доброго ранку, шановні колеги! Прошу заходити в зал, приготуватись до реєстрації.&nbsp; Шановні колеги, готові до реєстрації? Будь ласка, почекаю ще.</p>
<p>Отже, шановні колеги, прошу приготуватись до реєстрації. Я переконливо прошу народних депутатів приготуватись до реєстрації.</p>
<p>Прошу зареєструватись. Будь ласка, прошу зареєструватись, колеги.</p>
<p>&nbsp;</p>
<p>10:06:49</p>
<p>Зареєстровано 349 народних депутатів. Ранкове пленарне засідання Верховної Ради України оголошую відкритим.</p>
<p>Колеги, сьогодні день народження у народного депутата України Дмитра Юрійовича Шпенова. <i>(Оплески) </i></p>
<p>Також, шановні колеги, хотів би сказати, що ми, працюючи в українському парламенті, повинні пам'ятати, що ми – парламент воюючої країни. І в той час, коли ми готуємо рішення і приймаємо рішення, на фронті, на передовій щоденно відбуваються бої. І цими днями відбулась чергова атака російських окупантів на позиції українських військ. Українські військові змогли відбити атаку і здобути перемогу на Світлодарській дузі. Але в ході боїв загинули наші побратими, загинули наші воїни на передовій. І, шановні колеги, я прошу всіх вас вшанувати хвилиною мовчання пам'ять загиблих українських героїв, які загинули в боротьбі за Україну. Будь ласка.</p>
<p><i>&nbsp;(Хвилина мовчання)</i></p>
<p>Дякую. Вічна пам'ять героям. І перемоги нашим воїнам.</p>
<p>Колеги, відповідно до статті 25 Регламенту у вівторок ми маємо 30 хвилин для виступів уповноважених представників&nbsp; депутатських фракцій та груп. Я хочу, колеги, нагадати дві речі. Перше, це є виступи від фракцій і груп. І друга річ, я переконливо&nbsp; прошу усі фракції записатись на виступ, щоб не довелося мені самостійно визначати, хто за ким виступає. Я дуже прошу усіх представників фракцій провести запис на виступ, щоб система "Рада" самостійно визначила послідовність виступів. Домовились, колеги?</p>
<p>Отже, шановні колеги, я прошу усіх провести запис на виступ від депутатських фракцій, і я прошу записатись усі політичні фракції.&nbsp;&nbsp; Будь ласка. Шановні колеги, не всі фракції провели запис.&nbsp; "Батьківщина", ви будете брати участь в обговоренні? Ви просто не встигли, так?</p>
<p>Давайте ще раз ми перезапустимо виступи. Колеги, я прошу усіх&nbsp; приготуватись до запису на виступи, і я зараз ще раз проведу запис на виступи. Колеги, я прошу усі політичні фракції і групи, хто має бажання&nbsp; взяти участь в обговоренні, провести&nbsp; запис на виступ.</p>
<p>Колеги,&nbsp; будь ласка, не всі встигли записатись,&nbsp; я прошу провести&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;запис на виступи від фракцій і груп. Дякую. Всі політичні партії записалися, і ми переходимо до виступів.</p>
<p>Першому надається слово від Радикальної партії Ляшку Олегу Валерійовичу. Будь ласка.</p>
<p>&nbsp;</p>
<p>10:11:50</p>
<p>ЛЯШКО О.В.</p>
<p>Олег Ляшко, Радикальна партія. Шановні колеги, сьогодні мільйони українців, які тримають свої кошти у "ПриватБанку", найбільше хвилює питання, чи гарантовані їхні кошти, чи мають можливість вони їх отримати, чи будуть збережені ці кошти. Адже багато хто з людей поклав у "ПриватБанк" останні заощадження, зарплати, пенсії, комунальні платежі відкладали, на ліки, і сьогодні вони хвилюються.</p>
<p>Ситуація, яка є з "ПриватБанком", показує загалом ситуацію на банківській системі країни. Відповідальність за ситуацію з "ПриватБанком" не лише несуть його колишні власники, а в першу чергу влада, керівництво Національного банку, правління і голова, і Президент України, який, незважаючи на наші неодноразові вимоги, досі не вніс подання до парламенту про звільнення з посади голови Національного банку Валерії Гонтаревої.</p>
<p>Водночас, я хотів би звернутися до українців. Завал "ПриватБанку", його обвал – це обвал всієї банківської системи. Тому в цих умовах найважливіше – не панікувати, найважливіше – це спокій. І я рекомендую всім не бігти панічно, стрімголов до "ПриватБанку", забираючи свої гроші. Бо забрати може один, два чи три. Якщо обвалиться "ПриватБанк", постраждають десятки мільйонів українців.</p>
<p>Тому Радикальна партія зробить все залежне, наша політична сила, для того, щоб захистити інтереси 20 мільйонів українців, які тримають свої гроші у "ПриватБанку". Тому що, захищаючи українців, захищаючи банківську систему, ми захищаємо стабільність гривні і можливість українців не панікувати, і головне, щоб не було обвалу.</p>
<p>Але водночас, я переконаний, що із цієї історії треба зробити висновки. Перше, ми вважаємо, має бути&nbsp; не просто аудит Національного банку ПриватБанку, який зараз проводить Нацбанк, а має бути&nbsp; міжнародний аудит. Щоб не контори "Рога і копита" проводили цей аудит, а міжнародні організації.</p>
<p>Друге. У мене питання, а Національний банк, який має можливість щодня&nbsp; моніторити в режимі онлайн ситуацію в будь-якому банку, вони не&nbsp; бачили дірку в 150 мільярдів гривень? Вона виникла одномоментно? Що робив Національний банк, щоб врятувати ситуацію, щоб не допустити&nbsp;&nbsp; катастрофи? Національний банк не робив нічого, а, значить, він був&nbsp; співучасником цього злочину і має за це відповідати. Тому ми вимагаємо вкотре відставки голови Національного&nbsp; банку і притягнення її до кримінальної відповідальності за корупцію на банківському ринку.</p>
<p>Ну, і найголовніше. Для нашої партії, для Радикальної партії, найголовніше це Україна. Не політика, ні&nbsp; рейтинги –&nbsp; а Україна і&nbsp; українці. І все, що від нас залежить, ми будемо робити, щоб захистити Україну і українців, і притягнути до відповідальності тих, хто їх грабує.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Тимошенко Юлія Володимирівна від "Батьківщини". Передає Сергію Соболєву.</p>
<p>Будь ласка, пане Сергію.</p>
<p>&nbsp;</p>
<p>10:15:11</p>
<p>СОБОЛЄВ С.В.</p>
<p>Сергій Соболєв, фракція "Батьківщина".</p>
<p>Шановні колеги, ці декілька тижнів, це&nbsp; були тижнями, коли майже&nbsp; три мільйони наших співгромадян мали&nbsp; можливість обирати представників в об'єднані громади, як керівників, так і депутатів місцевих рівнів. Із майже 3 тисяч 100 місцевих депутатів, яких обрали, лише половина висувалася від партій, всі інші йшли самовисуванцями.</p>
<p>Ми хочемо оголосити, що щойно через паралельний підрахунок голосів ми отримали наступні результати на виборах. Але перед тим. На жаль,&nbsp; ми знову за повідомленням громадських активістів представників "Опори" побачили, що&nbsp; не обійшлося без підкупу&nbsp; на місцях, адміністративного тиску, залякувань. Але не дивлячись&nbsp; на це, половина, фактично, депутатів, які обиралися по партійних списках, отримали наступні результати. Партія "Батьківщина" отримала 520 місць &nbsp;із 1571, які йшли від партії. Це майже 33 відсотки голосів. На другому місці – 242 депутати, а це 15,4 відсотки голосів, отримав "Блок Петра Порошенка". Всі інші дуже відстали.</p>
<p>По головах, що теж є дуже важливим. 10 голів,&nbsp; на першому місці є,&nbsp; партія "Батьківщина" і майже 6 голів – це ті, хто по попередніх порахунках паралельних, представники "Блоку Петра Порошенка".</p>
<p>Ми дуже вдячні всім, мільйонам громадян, які прийняли&nbsp; активну участь в цих виборах, за ту підтримку нашої політики, яку ми проводили всі ці роки. І я думаю, це є зайвим підтвердженням того, кого підтримують громадяни України.</p>
<p>Але я тепер переконаний, що сотні наших депутатів разом з іншими позапартійними депутатами, які стали депутатами об'єднаних громад, зроблять все можливе для того, щоб жодна школа, жоден ФАП, жодна установа культура не були закриті, а знайшлося фінансування на їх підтримання.</p>
<p>Друге, що є не менш важливим. Те, що сталося з "ПриватБанком" і з десятком інших банків, де Гонтарева як голова Національного банку покривала, фактично, все, що відбувалося за лаштунками Національного банку, це є зайве підтвердження її відповідальності, і її відставка – це є потреба негайного голосування в сесійній залі.</p>
<p>І останнє. Ми звертаємося до наших колег, які подали законопроект про можливість продажу земель сільгосппризначення: відкличте його, ви робите зло для України!</p>
<p>А звертаючись до парламенту, ми вимагаємо продовжити на…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, 30 секунд.</p>
<p>&nbsp;</p>
<p>СОБОЛЄВ С.В. Вимагаємо продовжити на 5 років мораторій на купівлю-продаж земель сільгосппризначення, щоб ухвалити всі необхідні запобіжні заходи, щоб ні в якому разі наша країна не перетворилася в країну, яка торгує землею, а не сільгосппродукцією. Дякую за увагу.&nbsp;</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Від Об'єднання "Самопоміч" слово має Олег Березюк. Будь ласка.</p>
<p>&nbsp;</p>
<p>10:18:57</p>
<p>БЕРЕЗЮК О.Р.</p>
<p>Вельмишановний пане Голово, вельмишановні пані і панове! Олігархічний режим готується до свого наступного відтворення, готується, знищуючи українську інституційну державу. Політична корупція є основа цього відтворення. Що ми бачимо? Голова ЦВК зухвало поводиться як людина, яка є безкарною у цій державі. І ми за цим спостерігаємо, ми повинні негайно проголосувати Постанову про звільнення голови ЦВК і відновлення справедливості в цій країні – початок боротьби з політичною корупцією безпосередньо. Ми повинні проголосувати законопроект про вибори до&nbsp; парламенту на пропорційній основі за відкритими списками.</p>
<p>Ця політична корумпована влада олігархів руйнує цю країну, іде повномасштабна війна, вбивають кожного дня хлопців, а наші європейські партнери, в лапках, говорять: нічого&nbsp; страшного, готуйтеся до виборів на Донбасі. Як? Під дулами пістолетів, гармат і танків? Із заручниками українських воїнів? Ми повинні прийняти Закон про окуповані території і визнання це війною нарешті.</p>
<p>Це не справедливо, олігархічний режим готується до відтворення, збираючи гроші. Так, націоналізований банк – це добре, це стабільність людей і стабільність фінансової системи. Сто п'ятдесят мільярдів гривень з державного бюджету країни, це з яким коштом? Коштом садочків, коштом шкіл, коштом доріг? Коштом місцевих громад, цей бюджет забирає в місцевих громадах практично все, що дали ми з вами протягом минулих двох років. Акцизи на пальне – просто неймовірна дискусія, нема кінця. Перекладення відповідальностей за енергоносії і матеріальні витрати шкіл і медичних закладів, просто виголює місцеві бюджети. Перекладання за пільги: держава дає пільги, а пільги повинні платити ті, хто не має грошей за те, щоб платити.</p>
<p>Місцеві бюджети – це є пограбунок держави і підготовка до того, щоб узалежнити місцеві органи влади від політичного олігархату, який сьогодні панує в цій державі.</p>
<p>Тому тиждень є дуже важким. Це тиждень, де ми з вами маємо захистити міські громади і захистити державний бюджет від пограбування, від політичної корупції, яка сьогодні керує цією державою.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Від групи "Воля народу"&nbsp; Литвин Володимир Михайлович. Будь ласка, пане Володимир.</p>
<p>&nbsp;</p>
<p>10:21:55</p>
<p>ЛИТВИН В.М.</p>
<p>Володимир Литвин, Народна партія. Шановні колеги, у свій час Сталін вчив: щоб вміти управляти, треба знати маси; а щоб знати маси, треба йти у маси. Правда, сам він цього не робив. Наші, українські реформатори, українська влада дуже добре засвоїла цю тезу Сталіна: не знаючи, чим живуть люди, вони несамовито і свято вірять, що вони знають, що потрібно робити. Вони все знають, тільки, я скажу грубо, але правильно: все знають, а на горшок не просяться, і гадять людям прямо на голову.</p>
<p>Ті закони, які прийняті останнім часом, то є геноцидні закони. До них я відношу Закон 5130. Гарне прикриття: підвищили мінімальну заробітну плату до 3 тисячі 200 гривень, але, по суті справи, зліквідували всі соціальні зобов'язання держави: або скинули їх на місцевий бюджет, або будуть їх виконувати в частині в залежності від того, які можливості є безпосередньо у Кабінеті Міністрів України. Це геноцидний закон.</p>
<p>А в сукупності із "чорним" понеділком, пов'язаним з "ПриватБанком", у людей остаточно утвердилась думка: погано, але буде ще гірше. І вони масово говорять про те: хай би було погане вчорашнє, ніж життя по-новому сьогодні. І, я думаю, перед прийняттям бюджету, шановні колеги, я звертаюся до вас! Ви дайте відповідь на запитання людям, а ви сьогодні його приймете, як вижити людині за 1600 гривень. Як вижити людям на селі?&nbsp; Сьогодні село – це внутрішня колонія, це резервація. Люди просто&nbsp; вимирають,&nbsp; і цю функцію – вимирання людей – успішно виконує Міністерство охорони здоров'я.&nbsp; У нас дивна країна – ми любимо мертвих.</p>
<p>І останнє. Про вибори. Люди говорять, що такого тиску ще ніколи не було. На селі з'явилися нові поміщики, які державне вважають своїм. Вони були вчора у правлячій партії, сьогодні вони знову в правильній партії, і вони захоплюють владу на місцях, і вони будуть тотально керувати&nbsp; територіальними громадами. Діє принцип: "Низок, но близок!".&nbsp; Близок к власті. Такого бути не повинно!</p>
<p>Шановні колеги, задумаймося, які рішення ми приймаємо, приховуючи їх від народу!&nbsp; Дякую.</p>
<p>&nbsp;</p>
<p>ГОЛОВУЮЧИЙ. Від "Опозиційного блоку" Павлов передає слово Відкулу для виступу. Будь ласка.</p>
<p>&nbsp;</p>
<p>10:24:52</p>
<p>ВІЛКУЛ О.Ю.</p>
<p>Уважаемый народ Украины! Уважаемые народные депутаты! Началась последняя сессионная неделя этого года. Однако главные для страны вопросы не рассматривались в этом году, не рассматриваются, к сожалению, и на этой неделе. Это вопросы по снижению коммунальных тарифов, это вопросы о создании новых&nbsp; рабочих мест, о поддержке промышленности, об окончании войны. Эти законопроекты просто не вносятся в зал, несмотря на то, что "Оппозиционный блок" внес антикризисный пакет и в этом году, и в прошлом году, все эти законопроекты находятся сегодня в нашем парламенте. Власть хочет на этой неделе, а возможно даже сегодня принять Закон о бюджете на 2017 год.&nbsp; Режиссура этого спектакля понятна – под конец года "протащить" этот&nbsp; бюджет, который&nbsp; по большому счету дальше будет делать Украину нищей полицейской страной.&nbsp; После этого&nbsp; эта власть хочет разойтись на каникулы для того, чтобы не смотреть в глаза людям и не отвечать на неудобные вопросы. А таких вопросов будет очень много. Даже позитив, который, казалось бы, заложен в этот бюджет, это повышение минимальной заработной платы до 3 тысяч 200 гривен, без реальной поддержки промышлености, без создания льгот для малого и среднего бизнеса, то есть без отмены налогов, и с отвязкой всех социальных стандартов от минимальной заработной платы только создаст очередную инфляцию и сделает людей еще более нищими.</p>
<p>В проекте этого государственного бюджета социальные льготы для пенсионеров, для инвалидов, для малоимущих на самом деле находятся гораздо ниже прожиточного минимума и повышение пенсий всего-навсего на 10 процентов при той инфляции, которая реально разыграется, сделает наших пенсионеров еще более и более нищими.</p>
<p>В этом законопроекте на субсидии заложено 47 миллиардов гривен при конкретном расчете, что на это необходимо 102 миллиарда, и сюда в этот бюджет заложены коммунальные тарифы, которые не способны платить в 80 процентов украинцев. Власть продолжает убивать экономику, ничего не заложено для поддержки реального сектора для создания новых рабочих мест. Более того, у наших аграриев отберут еще 15 миллиардов гривен, такое впечатление, что есть желание уничтожить сельское хозяйство и потом продать нашу землю, учитывая, что закон уже находится в парламенте, за бесценок. Обобрав людей, вы хотите повысить затраты на содержание Президента и парламента – 3 миллиарда, это плюс 54 процента к прошлому году, на Генпрокуратуру – 22 миллиарда, фискальная служба – 6 миллиардов. От вас в шоке не только в Украине, но и в Европе. Вы строите полицейское чиновничье государство, и это не простым украинцам, а действующей власти показывает красную карточку уже…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд.</p>
<p>&nbsp;</p>
<p>ВІЛКУЛ О.Ю. Уже не только народ Украины, но и европейские партнеры, и безвиз – лучшее этому подтверждение.</p>
<p>"Оппозиционный блок" не будет голосовать за этот бюджет "геноцида". При обсуждении мы будем настаивать на рекорректировке: минимальная зарплата – 4,5 тысячи, минимальная пенсия – 3,5 тысячи и в два раза снижение коммунальных тарифов. При обсуждении законопроекта мы будем бороться по каждой статье, мы будем всегда на стороне украинского народа. Спасибо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від "Народного фронту" Максим Бурбак, будь ласка.</p>
<p>&nbsp;</p>
<p>10:28:42</p>
<p>БУРБАК М.Ю.</p>
<p>Вітаю, колеги. "Ми хочемо жити – наші сусіди хочуть бачити нас мертвими. Це залишає не надто багато простору для компромісу". Ці слова у важкий для своєї країни час сказала четвертий Прем’єр-міністр Ізраїлю Голда Меїр, яка, до речі, була родом з України. Впевнений, ці слова дуже яскраво говорять і про ситуацію в нашій країні.</p>
<p>За останні вихідні наші хлопці погибли на сході України. Російські терористи обстрілюють наші позиції на Світлодарській дузі. Це та реальність, в якій країна живе уже третій рік. Це героїчний опір Збройних Сил України проти російських загарбників. Але вчора у виступах на Погоджувальній раді і сьогодні ми почули: грип, дуже важливі проблеми, грип, спецрежим ПДВ, пільги і таке інше. Так, це важливо, але саме головне для нас, для "Народного фронту" – це підвищення обороноздатності нашої країни і національної безпеки. Державний бюджет воюючої країни повинен бути спрямований передусім на потреби армії. Не менше 5 відсотків валового внутрішнього продукту повинно бути спрямовано на оборонну промисловість, на розробку виготовлення зброї, на посилення армійського забезпечення, на підняття заробітних плат військовослужбовців. Це те, що запроваджував уряд Яценюка і повинен продовжити чинний уряд. Ми не відступимо від цього. Потреби української армії у ці часи понад усе.</p>
<p>Куди подівся ваш патріотизм, колеги? Адже політичні сили, які були обрані до парламенту після Майдану, які присягали народу повернути вкрадені Януковичем кошти, не голосують за їх повернення через режим спецконфіскації. П'ять разів парламент провалював закон, але "Народний фронт" стоятиме на своєму: Закон про спецконфіскацію повинен бути прийнятий, вкрадені гроші повернутися в бюджет, гроші Януковича мають працювати на оборонний комплекс, повинні піти на соціальні пільги. І сьогодні наші колеги зареєстрували законопроект, яким передбачається, що півтора мільярда доларів, які уряд Яценюка заарештував понад два роки тому, будуть повернуті в бюджет і одразу ж будуть розподілені: 50 відсотків на оборону та національну безпеку, а 50 відсотків на підвищення соціальних стандартів.</p>
<p>Ми звертаємося до вас, пане голово, поставити цей законопроект на включення до порядку денного сьогодні, дати розпорядження профільному комітету розглянути завтра на комітеті і внести в четвер на голосування.</p>
<p>І опублікувати списки тих депутатів, які не проголосують. Щоб українці добре знали тих, хто хоче повернути гроші банді Януковича і відверто бреше в очі людям.</p>
<p>Наступне. "Народний фронт" вимагає від НАБУ провести відкрите та публічне розслідування фактів, оприлюднених депутатом Онищенком. Ми не сприймаємо і ніколи не погодимось з будь-якими примітивними поясненнями про неможливість провести результативне розслідування.</p>
<p>Закриваємо, прикриваємо, відкриваємо. Це сленг працівника водоканалу, а не керівника органу по боротьбі з корупцією у вищих ешелонах влади. Звинувачення проти Яценюка виявилось нікчемною вигадкою, штучно розтиражованою за мільйони доларів.</p>
<p>Слідчим НАБУ не треба далеко ходити. В цьому залі сидить такий собі "юний вождь простих людей". Нехай розкаже, звідки брав гроші для своєї брудної кампанії в тому числі під вікнами Кабміну. Думаю, йому нема чого приховувати, він же з простих людей, чи не так? Можна 30 секунд?</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд.</p>
<p>&nbsp;</p>
<p>БУРБАК М.Ю. І наостанок скажу тим, хто зараз розпочинає брудну кампанію проти міністра Арсена Авакова та спікера Андрія Парубія. Відповідально заявляю вам. Вас чекає чергове фіаско потратити мільйони доларів, але ваша афера також лусне. Не плодіть онищенків, бо самі від них постраждаєте. Як мінімум 70 депутатів в цьому залі мене почули. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Кулініч Олег Іванович від "Партії "Відродження". Будь ласка.</p>
<p>&nbsp;</p>
<p>10:32:14</p>
<p>КУЛІНІЧ О.І.</p>
<p>Олег Кулініч, депутатська група "Партія "Відродження". Шановний пане голово, шановні колеги! Шановні виборці! Цього тижня ми маємо розглянути в другому читанні проект державного бюджету на наступний рік. І дуже важливо, щоб він був дійсно збалансований. Адже по цьому документу країна буде жити в 2017 році.</p>
<p>Хотів би озвучити декілька тез, які турбують громадян з цього приводу. Найважливіше питання, це заробітна плата. Дуже добре, що ми підняли мінімалку до 3200 гривень. Але виникає проблема з діючою тарифною сіткою. Не може бути так, що технічний працівник буде отримувати заробітну плату на рівні лікаря чи вчителя. Це не означає зовсім, що заробітна плата технічних працівників не повинна підвищуватись. Але дуже важливо, щоб пропорційно підвищилась заробітна плата і кваліфікованих кадрів.</p>
<p>Якщо ви підвищили мінімалку, то не повинні забувати і за пенсії. Їх треба піднімати не на 10 відсотків, а поступово доводити до рівня прожиткового мінімуму.</p>
<p>Ще одна надзвичайно важлива проблема, це підтримка місцевих бюджетів. Дуже важливо проголосувати в другому читанні законопроект 3038, який передає частину рентної плати від видобутку нафти і газу на місця. Це надзвичайно важливий законопроект, який чекає місцеве самоврядування. Він особливо важливий для Полтавської і Харківської областей, де видобуток нафти і газу найбільший в нашій державі. Він стоїть сьогодні в порядку денному, і дуже важливо його проголосувати.</p>
<p>Декілька слів щодо підтримки АПК. З 2017 року пропонується взагалі відмінити спеціальний режим оподаткування для аграріїв. Натомість пропонується 5,5 мільярдів гривень дотацій, яка буде направлена на тваринництво, на садівництво, на підтримку техніки вітчизняного виробництва і інші цілі. І тут дуже важливо, щоб ця дотація якраз дійшла до того, хто її найбільше потребує – це дрібні і середні господарства. Тому що якраз вони постраждають внаслідок того, що відмінений спеціальний режим.</p>
<p>Дуже важливо також підтримати і рослинництво. Ні в якому разі не можна індексувати нормативно-грошової оцінки землі, тому що це призведе до того, що товаровиробники взагалі підуть в тінь і не будуть сплачувати податки до місцевих бюджетів, якщо ми будемо постійно їх навантажувати.</p>
<p>Ну, і ще одне важливе питання, яке хотів я озвучити. У нас завтра відбудуться парламентські слухання стосовно обігу земель сільськогосподарського призначення. І дуже б хотілося, щоб вони дійсно пройшли конструктивно, ми почули кваліфіковану і фахову думку і експертного середовище, і науки, і основне, власників землі, і фермерів. І дійсно ці слухання стали майданчиком для напрацювання дорожньої карти в земельному законодавстві. І ні в якому разі не перетворилося в черговий піар окремих політиків. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>І від "Блоку Петра Порошенка" Березенко, будь ласка.</p>
<p>&nbsp;</p>
<p>10:35:08</p>
<p>БЕРЕЗЕНКО С.І.</p>
<p>Шановні колеги! Шановний Голово! Цей пленарний тиждень є дуже важливим для нас. У новий рік ми повинні прийти з новим бюджетом на 2017 і зробити все можливе, щоб ухвалити його якнайшвидше. В цьому бюджеті закладені надзвичайно важливі ініціативи Президента, уряду і більшості. Це і підвищення заробітних плат і посилені соціальні гарантії.</p>
<p>Не менш важливим є те, що у цей бюджет мають бути закладені ресурси для місцевих громад, для продовження реформи децентралізації. Це системна реформа, завдяки якій держава передає на місця повноваження, а головне, передає фінансові ресурси для реалізації цих повноважень.</p>
<p>Дійсно, 18 і 11 грудня відбулися&nbsp; вибори в об'єднані територіальні громади, які чітко засвідчили величезну підтримку реформи децентралізації на місцях. Тієї реформи, яку ініціював&nbsp; Президент&nbsp; України і законодавчо&nbsp; забезпечує Верховна Рада.&nbsp;</p>
<p>На виборах до об'єднаних територіальних громад люди прийшли на дільниці подекуди набагато&nbsp; активніше, ніж на виборах&nbsp; до центральних органів влади і до місцевих виборів, які відбулись в 2015. Явка подекуди складала близько 70 відсотків. Люди показали&nbsp; високий інтерес до цих виборів. А це означає, що люди прийшли голосувати&nbsp; за конкретні абсолютно справи: за збудовані школи, за дороги,&nbsp; за&nbsp; лікарні. Повірте, для&nbsp; людей це набагато більше, ніж полум’яні промови, іноді&nbsp; неправдиві, навіть дуже часто неправдиві з цієї трибуни та з телевізору.</p>
<p>Саме тому кандидати висунені і, наголошую, підтримані, активно підтримані&nbsp; "Блоком Петра Порошенка "Солідарність", переконливо&nbsp; перемогли. І не треба мені&nbsp; маніпулювати цифрами, оскільки цифри говорять самі за себе. 11 і 18&nbsp;&nbsp; грудня 120 голів об'єднаних територіальних громад і 1150 депутатів&nbsp; рад об'єднаних територіальних громад були обрані&nbsp; від&nbsp; "Блоку Петра Порошенка "Солідарність". Наголошую, всі вони є членами нашої партії. Вибори 11 і 18 грудня&nbsp; відбулися у громадах,&nbsp; де живуть майже 3 мільйони&nbsp; українців, і, отже, тенденції&nbsp; цих виборів репрезентують ситуацію в&nbsp; Україні загалом.</p>
<p>Дехто побоювався, що ці вибори стануть предметом політичних спекуляцій. Навпаки,&nbsp; на цих&nbsp; виборах стало зрозуміло, що децентралізація об'єднує&nbsp; Україну, люди і на сході, і&nbsp; на заході&nbsp; готові&nbsp; голосувати за реальні&nbsp; справи, які реально впроваджуються завдяки самоврядуванню. А у, наприклад,&nbsp;&nbsp; Житомирській, Миколаївській, Дніпропетровській&nbsp; областях жодного&nbsp; представника опозиції не обрали головою ОТГ. І це реальна оцінка&nbsp; популізму, яку дали українські виборці&nbsp; на виборах 11 і 18 грудня.&nbsp;</p>
<p>Ще одним важливим&nbsp; результатом цих виборів є те, що про жоден реванш проросійських сил не може йти і мови. Ми отримали переконливу підтримку на заході і на сході,&nbsp; на півночі та на півдні країни.</p>
<p>І на звершення. В цьому бюджеті&nbsp; закладено близько 9 мільярдів&nbsp; гривень на проекти… <a name=Temp></a></p>
<p>&nbsp;</p>
<p>ГОЛОВУЮЧИЙ. Будь ласка, 30 секунд.</p>
<p>&nbsp;</p>
<p>БЕРЕЗЕНКО С.І. 30 секунд. 9 мільярдів гривень на проекти регіонального розвитку. Це ті кошти, які можуть використати місцеві громади.</p>
<p>І тому фракція "БПП" закликає колег до парламенту, перш за все приділити увагу пакету законопроектів, пов'язаних із бюджетним забезпеченням децентралізації. Це те, що об'єднує країну, це те, що дає українцям відчуття, що вони є господарями у своїй громаді. Дякую за увагу. Слава Україні!</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Перед тим як перейти до питань порядку денного в мене є дві заяви, одна заява – це заява на перерву від двох фракцій "Народного фронту", Радикальної партії, яку готові замінити виступом. І я надаю слово для виступу Андрію Лозовому, будь ласка, три хвилини.</p>
<p>&nbsp;</p>
<p>10:39:14</p>
<p>ЛОЗОВОЙ А.С.</p>
<p>Андрій Лозовой, Радикальна партія Ляшка.</p>
<p>Вчора у велике свято Миколи Чудотворця Мирлікійського, коли у нас, в українців, прийнято вітати дітей, Тарасик Карпюк зустрічав без свого батька. Тому що його тато український патріот, рівнянин, мій земляк, політв'язень кучмівського режиму, УНСОвець, він зараз є одним з в'язнів Кремля.</p>
<p>Всі ви знаєте, шановні колеги, про те, що під час збройної агресії Росії проти України, сотні наших громадян були взяті у полон. Багато з них отримали катування і тортури надзвичайно жорстокі. Серед тих, щодо кого тортури найстрашніші, є українські патріоти Микола Карпюк та Станіслав Клих, яких утримують в грозненському СІЗО нібито за те, що вони брали участь у російсько-чеченській війні на боці Республіки Ічкерія. Хоча ні Клиха, ні Карпюка там не було і це доведено. Їх судять, їх катують, над ними знущаються, їх принижують тільки за те, що ці люди, я маю честь їх знати, є патріотами своєї країни.</p>
<p>Оскільки весь цивілізований світ зараз має можливість читати від правозахисників про те, як над цими стійкими і сильними людьми знущаються, їх б'ють, застосовують електричний струм, змушують вживати<a name=_GoBack></a> психотропні препарати, залякують, шантажують розправою над рідними. Їхні рідні зараз тут, підніміть голову, будь ласка, на&nbsp; балконі разом з нашим колегою Ігорем Мосійчуком: мама Стаса Клиха&nbsp; Тамара&nbsp; Іванівна,&nbsp; дружина Миколи Карпюка&nbsp; Оленка&nbsp; і син Тарасик. Ці люди, уявіть, як їм зараз важко, але вони борються за Стаса і борються за Миколу, і борються за Україну.&nbsp; <i>&nbsp;</i></p>
<p>&nbsp;Я приніс з&nbsp; собою оце звернення до Президента України, яке підписало понад 100 народних депутатів. Серед них троє голів парламентських фракцій: це Олег Ляшко, це Максим Бурбак і Ігор Гринів. Його підписало понад 10 голів парламентських комітетів. Я сподіваюсь, що&nbsp; набагато більше депутатів у&nbsp; цьому залі підійде і далі підпише це звернення. В цьому зверненні ми&nbsp; звертаємося до Президента як Верховного Головнокомандувача з проханням невідкладно вжити заходів щодо обміну Карпюка і Клиха. У нас багато інших в'язнів Кремля, але цих катають найбільше, щодо них застосовуються надзвичайно важкі тортури, в грозненському СІЗО. Їм уже, вони отримали вирок&nbsp; Клиха засудили до&nbsp; 20 років, Карпюка – до 22. Зрозуміло, що такий термін з такими&nbsp; тортурами витримати ні одна людина не може.</p>
<p>Ми пропонуємо обміняти Карпюка і Клиха на затриманих 21 листопада співробітників СБУ, зрадників Олександра Баранова та Максима Одинцова, які, будучи українськими військовими, після анексії Криму перейшли на службу до ворожої…</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>І я хочу зробити оголошення друге, яке у мене є. Відповідно до частини третьої статті 60 Регламенту Верховної Ради України повідомляю, що&nbsp; депутатська фракція політичної партії "Всеукраїнського об'єднання "Батьківщина" на своєму засіданні 16 грудня 2016 року прийняла рішення виключити зі&nbsp; складу фракції народного депутата України Савченко Надію Вікторівну за діяльність,&nbsp; несумісну з програмними засадами і принципами діяльності партії та фракції у Верховній Раді України.</p>
<p>Шановні колеги, ми маємо змогу перейти до розгляду питань порядку денного сесії.</p>
<p>Я хочу вам нагадати вчорашню Погоджувальну раду і наголосити, що ми визначили, що прерогативою номер один для нас на цей тиждень є питання, пов'язані з бюджетом.</p>
<p>Також ми домовилися, що я поставлю на голосування питання про продовження нашої роботи до вичерпання порядку денного сесії.&nbsp; Тому після першого питання сьогоднішнього розгляду я цю пропозицію поставлю. І я&nbsp; дуже розраховую, що колеги в залі мене підтримають і ми зможемо&nbsp; продовжити нашу роботу для того, щоб весь той перелік законопроектів, на якому&nbsp; наполягали депутати на Погоджувальній раді, ми мали шанс пройти і мали шанс&nbsp; прийняти по них позитивне рішення.</p>
<p>Тобто наша логіка полягає в тому, що в першу чергу бюджетні&nbsp; законопроекти, але я думаю, що ми сьогодні маємо шанс і розглянути важливе питання по судовій реформі про Вищу раду правосуддя, і цілий ряд інших законопроектів, про які наголошували депутати, в тому числі, і&nbsp; під час виступів. І тому я дуже розраховую, що після першого питання, коли я поставлю пропозицію працювати до вичерпання порядку денного сесії, ця пропозиція буде підтримана в залі.</p>
<p>Колеги, переходимо до першого питання. Перше питання – це є&nbsp; проект Закону про внесення змін до Закону України "Про Державний бюджет України на 2016 рік" (щодо збільшення обсягу субвенцій місцевим бюджетам). І я, колеги, прошу підтримати пропозицію розгляду даного законопроекту за скороченою процедурою, колеги. Прошу зайняти місця і приготуватися до голосування, колеги.</p>
<p>Будь ласка, я ставлю на голосування пропозицію розгляду 5502 за скороченою процедурою. Прошу проголосувати і прошу підтримати. Будь ласка, колеги, голосуємо.</p>
<p>&nbsp;</p>
<p>10:45:30</p>
<p>За-162</p>
<p>Рішення прийнято.</p>
<p>І я запрошую до доповіді народного депутата України Кривенка Віктора&nbsp; Миколайовича. Будь ласка, пане Віктор.</p>
<p>&nbsp;</p>
<p>10:45:45</p>
<p>КРИВЕНКО В.М.</p>
<p>Віктор Кривенко, Народний Рух України.</p>
<p>Шановний Голово, шановні колеги, метою даного законопроекту є забезпечення фінансування, надання пільг та&nbsp; житлових субсидій населенню на оплату електроенергії, природного газу, послуг&nbsp; тепло-, водопостачання і водовідведення, квартирної плати, утримання будинків і споруд та прибудинкових територій, вивезення побутового сміття та рідких нечистот. До мене як до заступника голови Комітету з питань бюджету звернулося Міністерство фінансів України з листом номер 3109010222/34656 від 07.12.2016 року щодо можливості виступити&nbsp; із законодавчою ініціативою&nbsp; з приводу збільшення субвенцій з державного бюджету місцевим бюджетам для надання пільг та житлових субсидій населенню на оплату житлово-комунальних послуг.</p>
<p>На сьогодні органами Казначейства зареєстровано фінансові зобов'язання, надання пільг та житлових субсидій населенню на оплату житлово-комунальних послуг на суму 44 мільярди 30 мільйонів 400 тисяч гривень. При цьому обсяг субвенцій з державного бюджету бюджетам місцевих... місцевим бюджетам на цю мету складає 40 мільярдів 269 мільйонів гривень, що є недостатнім для відшкодування витрат надавачам послуг за надані пільги та&nbsp; житлові субсидії населенню на оплату житлово-комунальних послуг.</p>
<p>У законопроектів шляхом внесення змін &nbsp;до додатків номер 1, номер 3, номер 7 Закону України "Про Державний бюджет України на 2016 рік" пропонується збільшити на 4 мільярди 360 мільйонів гривень видатки Міністерства фінансів України на субвенцію з державного бюджету місцевим бюджетам, надання пільг та житлових субсидій населенню за рахунок очікуваного збільшення на цю ж суму на кінець поточного бюджетного періоду доходів з державного бюджету України. Зокрема, від: частина чистого прибутку доходу державних унітарних підприємств та їх об'єднань, що вилучається до відповідного бюджету, та дивіденди, дохід, нараховані на акції, частки (паї) господарських товариств, у статутних капіталах яких є&nbsp; державна власність, на 2 мільярди 50 мільйонів гривень, збори на обов'язкове державне пенсійне&nbsp; страхування з окремих видів господарських операцій на 2 мільярда 310 мільйонів гривень.</p>
<p>Прошу підтримати законопроект та прийняти за основу та в&nbsp; цілому як закон з урахуванням пропозицій комітету. Шановні колеги...</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд дайте.</p>
<p>&nbsp;</p>
<p>КРИВЕНКО В.М. Шановні колеги, це прорахунок&nbsp; нашого уряду, який виправляємо вже ми, депутати, в залі. І прохання підтримати цей законопроект. Я саме є автором цього закону, хоча виступав проти такої форми субсидій з лютого 2015 року і Меморандуму з МВФ в цій частині, тому що вважаю, що це приводить українців до зубожіння, коли у нас прибутки акумулюються на "Нафтогазі". Але зараз прошу вас цей закон підтримати, бо держава на себе ці зобов'язання взяла, і ми не можемо дурити людей. Прошу підтримати.</p>
<p>&nbsp;</p>
<p align=center>Веде засідання заступник Голови Верховної Ради України</p>
<p align=center>СИРОЇД О.І.</p>
<p>&nbsp;</p>
<p>10:48:28</p>
<p>ГОЛОВУЮЧИЙ. Запрошую до співдоповіді голову підкомітету Комітету з питань бюджету народного депутата Івана Куліченка.</p>
<p>&nbsp;</p>
<p>10:48:47</p>
<p>КУЛІЧЕНКО І.І.</p>
<p>Шановні колеги, Комітет з питань бюджету ще 7 грудня розглянув законопроект 5502. Цей законопроект спрямований на забезпечення фінансовими ресурсами надання пільг і житлових субсидій населенню на оплату житлово-комунальних послуг та передбачає збільшення відповідної субвенції місцевим бюджетам на 4 мільярди 360 мільйонів гривень.</p>
<p>Для збалансування показників у законопроекті пропонується збільшити доходи щодо частини чистого прибутку державних підприємств та зборів на обов'язкове пенсійне страхування, надходження яких за підсумками 11 місяців вже більше річних планових показників. Однак до законопроекту не надано фінансово-економічних розрахунків щодо збільшення таких доходів і видатків.</p>
<p>Крім того, відповідно до статті 52 Бюджетного кодексу зміни доходів можуть вноситися в разі перевиконання за підсумками трьох кварталі надходжень бюджету більше на 15 відсотків. І у висновках Рахункової палати зауважено про ризики ненадходження запланованих на рік доходів.</p>
<p>У підсумкових показниках Додатку 1 не враховано Закон від 17 листопада щодо підтримки космічної галузі, а у Додатку 3 допущені помилки у кодах обласних бюджетів, що необхідно виправити та уточнити.</p>
<p>Поряд з тим, Верховною Радою можливий розгляд інших законопроектів щодо змін до Державного бюджету, тому у разі їх прийняття до розгляду законопроект 5502 потребуватиме уточнення бюджетних показників у законопроекті з метою узгодження правових норм та збалансованості Державного бюджету.</p>
<p>ГНЕУ звертає увагу на необхідність надання експертного висновку уряду. Мінфін підтримує законопроект і зазначає, що реалізація буде забезпечена фінансовим ресурсом.</p>
<p>За підсумками розгляду та зважаючи на необхідність вирішення порушеного питання до завершення року, Комітет з питань бюджету ухвалив таке рішення: рекомендувати Верховній Раді законопроект 5502 прийняти за основу та в цілому як закон з урахуванням пропозицій комітету, викладених у листі-висновку до Верховної Ради…</p>
<p>&nbsp;</p>
<p>ГОЛОВУЮЧИЙ.&nbsp; Ви завершили? 30 секунд, будь ласка.</p>
<p>&nbsp;</p>
<p>КУЛІЧЕНКО І.І. Відповідно комітету, разом з Мінфіном та Головним юридичним управлінням при оформленні&nbsp; відповідного закону належить внести необхідні редакційні та техніко-юридичні правки.</p>
<p>Прошу підтримати рішення комітету. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Прошу провести запис для обговорення. Шановні народні депутати, прошу записатися. Запрошую до слова народного депутата Павла Кишкара.</p>
<p>&nbsp;</p>
<p>10:51:51</p>
<p>КИШКАР П.М.</p>
<p>Прошу передати Кривенкові.</p>
<p>&nbsp;</p>
<p>ГОЛОВУЮЧИЙ. Віктор Кривенко, прошу.</p>
<p>&nbsp;</p>
<p>10:51:57</p>
<p>КРИВЕНКО В.М.</p>
<p>Віктор Кривенко,&nbsp; Народній Рух України. Шановні колеги, я ще раз спробую пояснити вам ту ситуацію, яка склалася.</p>
<p>Ви знаєте, що, на жаль, не була тоді почута пропозиція в лютому&nbsp; 2015 року, коли ми надавали розрахунки,&nbsp; що ціна газу для населення було&nbsp; достатньо підняти тариф&nbsp; на 45 відсотків, що включало закупівлю по імпортним цінам&nbsp; одного мільярду метрів кубічних газу і що включало в себе хорошу інвестиційну програму, яка дозволяла збільшити видобуток власного газу для "Укргазвидобування". На жаль, тоді ця позиція не була почута. На жаль, тоді і НКРЕ, і уряд пішов на те, що газ власного видобутку прирівняв по цінах з&nbsp; газом імпортної ціни, і ми були змушені потім, як Верховна Рада, голосувати за надання субвенцій нашим громадянам. Це хибний шлях. І тоді я не голосував за ці зміни до Закону про Державний бюджет, незважаючи&nbsp;&nbsp; на те, що багато&nbsp; ініціатив&nbsp; по іншим, по армії пройшли, які я пропонував, але я не міг за голосувати. Тому що ми робимо утриманців з українців, у нас дві третини домогосподарств вже знаходяться на субсидіях. Подивіться, більше половини домогосподарств на сьогодні мають більше половини своїх доходів від незароблених грошей. А ми повинні все-таки розбудовувати самодостатніх людей, підтримувати підприємництво, а не підтримувати те, що на сьогодні шкодить нашій державі. Ми не бачимо ніякого ефекту ні від енергозбереження, ми не бачимо ефекту, крім того, що "Нафтогаз" отримав 30 мільярдів прибутку. Але ця схема проголосована, вона прийнята, і на сьогодні держава недофінансовує місцеві органи по цим субвенціям. І я дуже закликаю вас підтримати цей законопроект, тому що інакше ми будемо мати серйозну проблему. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народного депутата Реку Андрія.</p>
<p>&nbsp;</p>
<p>10:53:58</p>
<p>РЕКА А.О.</p>
<p>Наша фракція пропонує прийняти за основу і в цілому з урахуванням рішення комітету.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Ще були від фракції "Батьківщина", прошу, народний депутат Олександра Кужель.</p>
<p>&nbsp;</p>
<p>10:54:23</p>
<p>КУЖЕЛЬ О.В.</p>
<p>Шановні колеги, ми розглядаємо дуже важливий законопроект в частині "А", яка відповідальність уряду в тому, що практично у всіх областях, а можна сказати у всіх областях України вже на листопад була заборгованість, недостатність коштів по субсидіям. Можу сказати по Дніпропетровській області, офіціальна справка у мене є, це більше як 760 мільйонів гривень. Це говорить про те, що бюджети, які голосуються не приходя сознания в Новогоднюю ночь, ніхто не рахує і ніхто не відповідає. Вважаю неможливим, коли депутати вносять, а не уряд, законопроекти, які передбачають такі серйозні дії, як забрати гроші з доходної частини бюджету від податків, кажуть як перевиконання, і перенаправити їх на закриття субсидій.</p>
<p>Я підняла наші пропозиції до бюджету 16-го року, ми показали, що уряд, який подав цей бюджет, скрив…&nbsp;</p>
<p>&nbsp;</p>
<p>ГОЛОВУЮЧИЙ. Прошу дати 30 секунд завершити, так.</p>
<p>&nbsp;</p>
<p>КУЖЕЛЬ О.В. Скрив 3 відсотки валового внутрішнього продукту, який не врахував на розподілі бюджету. Це 83,3 мільярда.</p>
<p>Шановний уряд, цей законопроект не може прийнятися в такому вигляді, бо він передбачає 4 мільйони 360 тисяч, а зараз уже фактично у Мінфіну 6 мільярдів… 4 мільярди, а фактично вже 6,5 мільярдів. Треба його відправити, і хай уряд подає у невідкладному порядку свої пропозиції.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні народні депутати, ми переходимо до обговорення від народних депутатів. Прошу записатися для обговорення, 3 хвилини. Відповідно до скороченої процедури три хвилини відводиться на виступи народних депутатів. Прошу народних депутатів записатися для виступів.</p>
<p>Запрошую до слова народного депутата Костянтина Іщейкіна.</p>
<p>&nbsp;</p>
<p>10:56:48</p>
<p>ІЩЕЙКІН К.Є.</p>
<p>Шановні колеги, у державному бюджеті на 2016 рік передбачено, що держава надає субвенції місцевим бюджетам для надання пільг та житлових субсидій населенню на оплату електроенергії, природного газу, послуг тепло-і водопостачання, і водовідведення, квартирної плати, утримання будинків і споруд, вивезення побутового сміття та рідких нечистот.</p>
<p>Станом на сьогодні очевидно, що коштів на надання пільг та субсидій населенню передбаченою програмою не достатньо. Субвенції для місцевих бюджетів надходять з загальнодержавного фонду, аналіз надходжень до нього демонструє перевиконання доходів по окремих джерелах. Загалом ця цифра становить близько 400 мільярдів 360 мільйонів гривень. Законопроектом пропонується ці кошти направити до місцевих бюджетів для забезпечення надання пільг та житлових субсидій тим, хто їх потребує.</p>
<p>Слід наголосити, що законопроект передбачає збільшення субсидій саме за рахунок перевиконання плану надходжень до загального фонду державного бюджету і в будь-якому випадку не несе урізання інших статей витрат з державного бюджету на 16 рік.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Прошу, народний депутат Кремінь.</p>
<p>&nbsp;</p>
<p>10:58:02</p>
<p>КРЕМІНЬ Т.Д.</p>
<p>Прошу передати слово Олегу Медуниці.</p>
<p>&nbsp;</p>
<p>ГОЛОВУЮЧИЙ.&nbsp; Прошу, Медуниці.</p>
<p>&nbsp;</p>
<p>10:58:09</p>
<p>МЕДУНИЦЯ О.В.</p>
<p>Олег Медуниця, "Народний фронт", місто Суми. Шановні колеги! Цей закон необхідно приймати з основної точки зору такою, що у нас регулярно в кінці року не вистачає заробітної плати в місцевих бюджетах. Ми вже два роки, два роки ми через освітню і медичну субвенцію фінансуємо делеговані державою повноваження. Але, очевидно, що цих коштів не вистачає. І місцеві бюджети мають знаходити якісь свої резерви.</p>
<p>От, для того, щоб оцих диспропорцій не було, нам треба зараз, сьогодні прийняти ці зміни до державного бюджету і ці диспропорції ліквідувати.</p>
<p>Ми на позаминулому тижні були на виїзному засіданні бюджетного комітету в Миколаївській області. І нам абсолютно наглядно показали ті проблеми, які ми можемо ліквідувати шляхом прийняття цього закону.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Прошу, народний депутат Ленський. Кривенко, прошу.</p>
<p>&nbsp;</p>
<p>10:59:21</p>
<p>КРИВЕНКО В.М.</p>
<p>Віктор Кривенко, "Народний Рух України". Шановні колеги! Я підтримую ініціативу, яка звучала з трибуни, що такі законопроекти має, безумовно, подавати уряд. І уряд звернувся до нашого комітету фактично врятувати їх в тій ситуації, в якій вони опинилися.</p>
<p>Але заклик не голосувати, тому що там мало передбачено, недостатньо передбачено, заборгованість більше, це, знаєте, таке якесь бажання, що чим гірше, тим краще. Тому я не підтримую позицію, коли закликають за цей закон не голосувати. За нього треба проголосувати. Це важливо для всіх громад, для всіх місцевих бюджетів. І саме тому я його зареєстрував і подав. Дякую вам.</p>
<p>&nbsp;</p>
<p>ГОЛОВУЮЧИЙ. Переходимо до прийняття рішення, шановні народні депутати. Прошу приготуватись до голосування.</p>
<p>Так, ми завершили обговорення, переходимо до голосування.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>11:00:19</p>
<p>ГОЛОВУЮЧИЙ. Шановні колеги, обговорення завершено. Я прошу всіх народних депутатів зайти в зал і приготуватись до голосування. Колеги, я переконливо прошу зайти зараз в зал.</p>
<p>Зараз ми переходимо до прийняття рішення, колеги. Я прошу секретаріат Верховної Ради запросити депутатів в зал, а також голів фракцій запросити депутатів в зал для прийняття рішення, будь ласка. Колеги, будь ласка, запросіть в зал депутатів і прошу приготуватись до голосування.</p>
<p>Отже, колеги, переходимо до прийняття рішення. І я ставлю на голосування проект Закону про внесення змін до Закону України "Про Державний бюджет України на 2016 рік" (щодо збільшення обсягу субвенцій місцевим бюджетам) (номер 5502) за пропозицією комітету за основу і в цілому з урахуванням пропозицій комітету, колеги. Прошу проголосувати, прошу підтримати, колеги. Будь ласка, голосуємо, колеги. Прошу підтримати. Голосуємо.</p>
<p>&nbsp;</p>
<p>11:02:35</p>
<p>За-277</p>
<p>Рішення прийняте.</p>
<p>І, колеги, тепер, як вчора ми і домовлялись на Погоджувальній раді, вчора навіть аплодували цій пропозиції, зараз я поставлю пропозицію продовжити вечірнє засідання Верховної Ради України до завершення розгляду питань порядку денного.</p>
<p>У нас на Погоджувальній раді багато&nbsp; пропозицій щодо законопроектів, ми їх не встигаємо&nbsp; протягом дня розглянути, і ми вчора разом домовились,&nbsp; що ми&nbsp; підтримаємо цю позицію, колеги. І голови комітетів, і голови фракцій підтримали цю позицію. І я прошу зараз зайняти робочі місця і приготуватись до голосування.</p>
<p>Отже, колеги, відповідно до частини п'ятої статті 19 Регламенту Верховної Ради України рішення про продовження пленарного засідання після 18 години більш як на 15 хвилин приймається Верховною Радою на ранковому пленарному засіданні. Вношу на ваш розгляд пропозицію продовжити вечірнє засідання Верховної Ради України до завершення розгляду питань порядку денного. Переходимо до голосування. Прошу народних депутатів проголосувати за цю пропозицію, колеги. Прошу підтримати як ми домовлялись вчора і прошу проголосувати.&nbsp; Будь ласка, колеги,&nbsp; голосуємо. Прошу підтримати.&nbsp;&nbsp;</p>
<p>&nbsp;</p>
<p>11:04:08</p>
<p>За-219</p>
<p>Не встигли.</p>
<p>Колеги, я ще раз поставлю, я бачу, що не встигли. Прошу зайти в зал, прошу&nbsp; зайняти робочі місця, колеги.&nbsp;</p>
<p>Давайте по фракціям. Прошу включити, поки заходять депутати в зал.</p>
<p>Колеги, зайшли всі в зал? Отже, я ще раз&nbsp; ставлю на голосування&nbsp; пропозицію продовжити вечірнє засідання Верховної&nbsp; Ради&nbsp; України&nbsp; до завершення розгляду&nbsp; питань порядку денного, колеги.&nbsp; Будь ласка, колеги, займаємо робочі місця. Прошу підтримати цю пропозицію - роботу&nbsp;&nbsp;&nbsp; Верховної Ради до завершення&nbsp; розгляду питань порядку денного. Прошу голосувати, колеги,&nbsp; будь ласка, голосуємо, прошу підтримати.&nbsp; Прошу підтримати.</p>
<p>&nbsp;</p>
<p>11:05:18</p>
<p>За-211</p>
<p>Колеги, на табло в мене 211, немає достатньої кількості голосів. Я просто хотів би звернутися до фракцій, я прошу показати по фракціям.</p>
<p>"Блок Петра Порошенка" – 107, "Народний фронт" – 69, "Опозиційний блок" – 0, "Самопоміч" – 10, "Батьківщина" – 0, Радикальна партія Олега Ляшка – 14, "Партія "Відродження" – 0, "Воля народу" – 0.</p>
<p>Ставити ще раз, колеги? Давайте, колеги, ми зможемо ще в ранковому засіданні до цього питання повернутися, воно не потребує включення в порядок денний сесії. Просто я сподіваюся, що наше бажання працювати, яке висловлюється на Погоджувальній раді, має відображатися голосуванням в залі. На жаль, поки що цього не видно. Я поставлю ще раз цю пропозицію, але поставлю її пізніше.</p>
<p>Зараз ми переходимо до наступного питання, питання теж бюджетного, це є проект Закону про внесення змін до Закону України "Про Державний бюджет України на 2016 рік" (щодо субвенцій на надання пільг та житлових субсидій) (номер 5482), колеги.</p>
<p>Я прошу приготуватися до голосування. Я ставлю на голосування пропозицію включення до порядку денного та прийняття рішення (5482). Колеги, я прошу приготуватися, прошу зайти в зал, включення в порядок денний сесії і прийняття рішення, щоб ми відразу могли прийняти рішення, це уточнення бюджету на 2016 рік. Прошу проголосувати, прошу підтримати субвенції на надання пільг та житлових субсидій, включення в порядок денний для прийняття рішення. Будь ласка, колеги, прошу підтримати, прошу проголосувати. Голосуємо, колеги.</p>
<p>&nbsp;</p>
<p>11:07:36</p>
<p>За-248</p>
<p>Рішення прийняте.</p>
<p>І ми можемо переходити до розгляду даного питання. Колеги, перша моя пропозиція, чи є присутній в залі Данилюк Олександр? Прибув до нас на сесію Прем'єр-міністр України&nbsp;Володимир Борисович Гройсман. Привітаємо Прем'єр-міністра України.</p>
<p>Пане Прем'єр-міністре, чи є Данилюк? Марченко, так.</p>
<p>Колеги, переходимо до розгляду проекту Закону 5482, і я прошу підтримати&nbsp; розгляд його за&nbsp; скороченою процедурою. Прошу підтримати розгляд 5482 за скороченою процедурою. Прошу проголосувати, колеги. Будь ласка, голосуємо.</p>
<p>&nbsp;</p>
<p>11:08:31</p>
<p>За-187</p>
<p>Рішення прийнято.</p>
<p>І від уряду буде&nbsp; доповідати Сергій Марченко.</p>
<p>Будь ласка, до трибуни.</p>
<p>&nbsp;</p>
<p>11:08:49</p>
<p>МАРЧЕНКО С.М.</p>
<p>Доброго дня, шановний головуючий! Шановний Андрію Володимировичу! Шановні народні депутати! Вашій увазі пропонується&nbsp; проект Закону, який покликаний вирішити питання необхідності забезпечення в повному обсязі субсидій&nbsp; на виплату енергоносіїв. З метою&nbsp; недопущення ускладнення розрахунків та накопичення кредиторської заборгованості законопроектом пропонується внести зміни до видатків номер 3 та&nbsp; номер 7 Закону України "Про Державний бюджет України&nbsp; на 2016 рік" в частині збільшення обсягу субвенцій з державного бюджету місцевим&nbsp; бюджетам, надання пільг та житлових субсидій населенню на оплату житлово-комунальних послуг на суму 2,4 мільярда гривень за рахунок зменшення&nbsp; видатків за бюджетною програмою фінансове забезпечення&nbsp;&nbsp;&nbsp; виплат пенсій, надбавок та підвищення до пенсій, призначених&nbsp; за пенсійною програмою та дефіцитів коштів Пенсійного фонду на відповідну суму.</p>
<p>Крім того, для забезпечення&nbsp; фінансування&nbsp; державного&nbsp; бюджету за рахунок державних запозичень пропонується передбачити в Законі про державний бюджет норму, що допускає відхилення від граничного&nbsp; обсягу державного боргу та граничного обсягу гарантованого державного&nbsp; боргу в разі відхилення офіційного курсу гривні до долару США від прогнозного, що&nbsp; застосовувався при&nbsp; складанні державного бюджету. Прошу підтримати.</p>
<p>&nbsp;</p>
<p align=center>Веде засідання заступник Голови Верховної Ради України</p>
<p align=center>СИРОЇД О.І.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до співдоповіді&nbsp; голову підкомітету Комітету з питань бюджету народного депутата Івана Куліченка.</p>
<p>&nbsp;</p>
<p>11:10:32</p>
<p>КУЛІЧЕНКО І.І.</p>
<p>Шановні колеги, Комітет з питань бюджету ще 7 грудня розглянув урядовий законопроект 5482. Даний законопроект передбачає насамперед збільшення субвенцій місцевим бюджетам на надання пільг та житлових субсидій населенню на оплату житлово-комунальних послуг на 2 мільярди 451 мільйон і ….&nbsp; гривень. З урахуванням прийняття законопроекту 5502 ця субвенція збільшиться до 47 мільярдів гривень.</p>
<p>Законопроект є збалансованим за бюджетними показниками, оскільки передбачає&nbsp; перерозподіл видатків за двома&nbsp; програмами в межах загального&nbsp; обсягу. Однак законопроекту не надано фінансово-економічних розрахунків щодо змін відповідних видатків та інформації щодо наявності економії за програмами 5506080. Це закон аналогічний тому, який ми тільки що проголосували – 5502.</p>
<p>Тому комітет пропонує ухвалити таке рішення: рекомендувати Верховній Раді&nbsp; законопроект 5482 прийняти за основу та в цілому як&nbsp; закон з урахуванням&nbsp; пропозицій комітету, викладених у листі-висновку до Верховної Ради. Відповідно, комітету разом з Мінфіном та Головним юридичним управлінням при формуванні відповідного закону належить внести необхідні редакційні та техніко-юридичні правки.</p>
<p>Прошу підтримати таке рішення комітету.&nbsp; Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Прошу народних депутатів провести… підготуватися до обговорення. Прошу провести запис для участі в обговоренні. Прошу провести запис.</p>
<p>Запрошу до слова народного депутата Олега Ляшка.</p>
<p>&nbsp;</p>
<p>11:12:38</p>
<p>ЛЯШКО О.В.</p>
<p>Олег Ляшко, Радикальна Партія. Добре, що ми тут&nbsp; бачимо Прем'єр-міністра. І тому я хотів би задати вам питання. Шановний Володимире Борисовичу, тривалий час ви переконували всіх нас, що проблемами субсидій вирішите ціни на комуналку. Я хочу вас поінформувати, що&nbsp; під час&nbsp; минулого тижня моїх зустрічей з виборцями до мене багато підходило пенсіонерів, які показують платіжку на комуналку на 2 тисячі, субсидія 800 гривень, до сплати тисячу 200 гривень, а пенсія півтори тисячі гривень у людини.</p>
<p>У мене питання: яким чином заплатити тисячу 200 за комуналку при півтори тисячі гривень пенсії? Тому я знову звертаюся до вас із вимогою від нашої фракції Радикальної партії відновити соціальну норму споживання газу, щоб людина, коли вкладається в соціальну норму, щоб вона платила менше за газ. Сьогодні багато людей, особливо в селах, вони виїжджають із своїх будинків, переїжджають у літню кухню і мерзнуть там разом із котами і собаками. Якби собаки і коти на печі не гріли пенсіонерів, то вони б замерзли уже із цими тарифами.</p>
<p>Я вимагаю від вас повернути соціальну норму споживання газу і переглянути ціну на газ. Сім тисяч гривень за тисячу кубів газу - це не підйомна ціна для більшості українців. І коли&nbsp; 50-70 відсотків своїх доходів треба тратити на комуналку, жодна сім'я не виживе.</p>
<p>Ну, і нарешті, щодо пенсіонерів,&nbsp; півтори тисячі пенсія – це копійки, на які люди вижити не можуть. Фракція Радикальної партії вимагає від вас так само, як ми зробили по&nbsp; зарплатах – у&nbsp; двічі підняли мінімальні зарплати, за що ми вам дякуємо, що ви почули нас і підтримали нашу ініціативу, я сподіваюсь, що ви так само нас&nbsp; почуєте і радикально піднімете пенсії пенсіонерам. Мінімальна пенсія має бути 4 тисячі гривень на місяць.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я запрошую до слова народного депутата Дмитра Андрієвського.</p>
<p>&nbsp;</p>
<p>11:14:50</p>
<p>АНДРІЄВСЬКИЙ Д.Й.</p>
<p>Шановні колеги, законопроект 5482, який ми з вами розглядаємо, як раз і покликаний хоча б частково відповісти на запитання лідера Радикальної партії Олега Ляшка, яким чином сплатити за житлово-комунальні послуги. Абсолютно зрозуміло, що запроваджена урядом програма житлових субсидій, з одного боку, значно зменшила навантаження на бюджет.</p>
<p>А я нагадаю, що до 2014 року більш ніж 100 мільярдів гривень направлялося з державного бюджету на погашення боргів і дефіциту "Нафтогазу". І, з іншого боку, такі субсидії адресно підтримують ту частину населення, тих українців, які в повному обсязі не в змозі сплатити за житлово-комунальні послуги.</p>
<p>На превеликий жаль, на 1 грудня склалася ситуація, що приблизно 4,7 мільярда гривень є заборгованість. І до кінця року вона може ще зрости. Тому наша фракція підтримає пропозицію уряду збільшити видатки в якості субвенції місцевим бюджетам якраз на житлово-комунальні субсидії. Я впевнений, що законопроект не має жодної політичної складової, виключно економічний характер носить і має об'єднати зал. Фракція "Блоку Петра Порошенка" пропонує його підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народного депутата Сергія Соболєва, фракція "Батьківщина".</p>
<p>&nbsp;</p>
<p>11:16:20</p>
<p>СОБОЛЄВ С.В.</p>
<p>Соболєв, "Батьківщина".</p>
<p>Шановні колеги, ну, я думаю, що і перший, і другий законопроект – це зайве підтвердження того, що так звана програма субсидій провалилась. За 10 діб до закінчення фінансового року раптом уряд зрозумів, що треба виділяти кошти для того, щоб субсидії далі сплачувались. Але давайте подивимося, за рахунок чого виділяються ці кошти. Дві ключові програми – це дефіцит Пенсійного фонду і це нарахування до пенсій. Тобто, уявіть собі, пенсіонери, які будуть отримувати ці субсидії, отримають додатковий ресурс за рахунок того, що уряд залазить в кишеню Пенсійного фонду. Ну, такого цинізму це треба ще пошукати, ще і за 10 днів до закінчення фінансового року!</p>
<p>Але і це ще не все. Друга стаття, за рахунок якої буде знайдений цей ресурс, - це фактично збільшення дефіциту бюджету. Бо, бачите,&nbsp; перерахунок на курс гривня-долар дав додатковий ресурс.</p>
<p>Тому наша фракція за таке рішення голосувати не буде. Шукайте реальний ресурс, який є на сьогодні в країні. І якщо ви навіть схаменулися за 10 днів до&nbsp; закінчення фінансового року,&nbsp; знаходьте ті кошти, які реально можна направляти на цю програму провальних субсидій. Тому ми пропонуємо негайно уряду внести новий законопроект і проголосувати його у вигляді, коли ви не залазите в кишеню пенсіонерам. Дякуємо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народного депутата Олександра Шипка, група "Відродженя".&nbsp;</p>
<p>&nbsp;</p>
<p>11:18:12</p>
<p>ШИПКО А.Ф.</p>
<p>Шановні народні депутати, з метою нагального вирішення питань соціально-економічного розвитку окремих територій пропонуємо доповнити проект Закону України про внесення змін до Закону України "Про Державний бюджет України на 2016 рік" у частині збільшення субвенцій з Державного бюджету місцевим бюджетам на здійснення заходів щодо соціально-економічного розвитку окремих територій на 350 мільйонів гривень за рахунок відповідного зменшення видатків на обслуговування державного боргу. В зв'язку з цим прошу внести зміни до Додатку номер 3 Закону України "Про Державний бюджет України на 2016 рік", а саме: збільшити по загальному фонду Державного бюджету видатки розвитку за кодом Бюджетної програми 3511210 на 350 мільйонів; зменшити по загальному фонду&nbsp; Державного бюджету видатки споживання за кодом Бюджетної програми 3511350 на таку ж суму.</p>
<p>Крім того, необхідно внести зміни до Додатку номер 7 Закону України "Про Державний бюджет України на 2016 рік" у частині уточнення&nbsp; загального обсягу субвенцій з Державного бюджету місцевим бюджетам&nbsp;&nbsp; на здійснення заходів щодо соціально…</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; 30 секунд, продовжуйте.</p>
<p>&nbsp;</p>
<p>ШИПКО А.Ф. …щодо соціально-економічного розвитку окремих територій на підсумкових показниках у додатках номер 3.</p>
<p>Прошу підтримати, шановні народні депутати. Комітет підтримує, і уряд підтримує ці зміни. Дякую.</p>
<p>&nbsp;</p>
<p>ГОЛОВУЮЧИЙ. Я розумію, ви виступали від&nbsp; комітету одночасно. Так?&nbsp; Пане Шипко!</p>
<p>Отже, колеги, ми завершили обговорення. Я прошу усіх заходити в зал, приготуватися до голосування. Ми переходимо до прийняття рішення, і я прошу і голів фракцій, і секретаріат Верховної Ради запросити депутатів в зал.&nbsp;&nbsp;</p>
<p>Колеги, будь ласка, займаємо робочі місця, готуємося до прийняття рішення. Колеги, не виходимо з залу, в навпаки заходимо в зал. Готові до прийняття рішення? Там же був виступ.</p>
<p>Колеги, отже, переходимо по прийняття рішення.</p>
<p>Я ставлю на голосування… Колеги, будь ласка, заходимо в зал. Проект Закону про внесення змін до Закону України "Про Державний бюджет України на 2016 рік" (щодо субвенцій на надання пільг та житлових субсидій) за пропозицією комітету за основу і в цілому з поправками, яку від комітету оголосив з трибуни депутат Шипко під стенограму.</p>
<p>Шановні колеги, в такій редакції я прошу підтримати проект Закону за основу і в цілому, колеги. Прошу голосувати, прошу підтримати. Будь ласка, голосуємо, прошу підтримати, прошу проголосувати.</p>
<p>&nbsp;</p>
<p>11:22:05</p>
<p>За-246</p>
<p>Рішення прийняте.</p>
<p>І, колеги, ми переходимо до наступного…</p>
<p>По фракціях, прошу включити по фракціям.</p>
<p>"Блок&nbsp; Петра Порошенка" – 117, "Народний фронт" – 68, "Опозиційний блок" – 0, "Самопоміч" – 22, "Батьківщина – 0, Радикальна партія – 15, "Партія"Відродження" – 6, "Воля народу" – 2.</p>
<p>Колеги, переходимо тепер до наступного розділу питань включення в порядок денний сесії.<b> </b></p>
<p>Колеги, ми будемо тут без обговорення приймати рішення, і тому я дуже прошу усіх лишатися на робочих місцях.</p>
<p>Колеги, будь ласка, зараз буде блок включення в порядок денний сесії. Я хочу наголосити, що перший із законів, який є, це проект Закону про внесення зміни до Закону України "Про банки і банківську діяльність" щодо гарантування державою вкладів фізичних осіб. Це 5553, 5553-1, 5553-2. Колеги, нам треба приймати швидкі рішення. Ми зможемо після обіду розглянути, для того треба зараз включити в порядок денний. Комітет взяв на себе зобов'язання. Так, я даю доручення комітету розглянути, якщо буде рішення. Але я розраховую, що Верховна Рада себе поведе відповідально, і ми зараз включимо це в порядок денний сесії, колеги. Готові до голосування? Будь ласка, я бачу, депутати ще підходять.</p>
<p>І я ставлю на голосування пропозицію включення в порядок денний сесії проекту Закону про внесення зміни до Закону України "Про банки і банківську діяльність" щодо гарантування державою вкладів фізичних осіб. Колеги, прошу проголосувати і прошу підтримати включення в порядок денний сесії, колеги. Підтримуємо! Прошу підтримати, голосуємо, колеги.</p>
<p>&nbsp;</p>
<p>11:24:32</p>
<p>За-267</p>
<p>Рішення прийняте.</p>
<p>Даю доручення Комітету з питань фінансів і банківської діяльності протягом обіду провести комітет, щоб ми о 4 годині змогли вийти на прийняття рішення. Шановні колеги, рішення комітету, і 16.00 – вихід на прийняття рішення.</p>
<p>Наступне. Колеги, це є проект Закону про внесення змін до статті 23 Бюджетного кодексу України щодо бюджетних призначень на забезпечення діяльності Конституційного Суду України. Це питання необхідне для проведення судової реформи. Зараз пропонується його лишень включити в порядок денний для того, щоб ми могли на комітеті його розглянути. Я прошу всіх зайняти робочі місця. Я прошу підтримати включення в порядок денний сесії.</p>
<p>Я ставлю на голосування проект Закону про внесення зміни до статті 23 Бюджетного кодексу України щодо бюджетних призначень на забезпечення діяльності Конституційного Суду України (5425). Включення в порядок денний сесії. Прошу голосувати, прошу підтримати, колеги. Будь ласка, голосуємо. Прошу підтримати.</p>
<p>&nbsp;</p>
<p>11:26:01</p>
<p>За-234</p>
<p>Рішення прийнято.</p>
<p>По фракціях просять. "Блок Петра Порошенка" – 111, "Народний фронт" – 71, "Опозиційний блок" – 17, "Самопоміч" – 6, "Батьківщина" – 0, Радикальна партія – 2, "Партія "Відродження" – 10, "Воля народу" – 2.</p>
<p>Наступний, колеги, проект Закону про внесення змін до Кримінального процесуального кодексу України (щодо удосконалення механізмів забезпечення завдань кримінального провадження). Це включення в порядок денний сесії 5490, колеги. Ви всі мали змогу вивчити. І я прошу підтримати включення в порядок денний сесії 5490, це була вимога комітету на Погоджувальній раді. Прошу проголосувати. І прошу підтримати 5490 включення в порядок денний сесії. Прошу голосувати, колеги! Будь ласка, голосуємо. Прошу підтримати.</p>
<p>&nbsp;</p>
<p>11:27:18</p>
<p>За-172</p>
<p>Рішення не прийнято.</p>
<p>Наступне. Проект Закону про внесення змін до деяких законодавчих актів України щодо використання квартир в багатоквартирних житлових будинках. Це питання, по якому були вимоги від багатьох фракцій, і, наскільки мені відомо, є загальна підтримка, і ми могли би навіть перейти відразу до його прийняття, якщо буде загальна воля залу включення його в порядок денний сесії.</p>
<p>Отже, ставлю на голосування включення в порядок денний сесії для прийняття рішення проект Закону про внесення змін до деяких законодавчих актів України щодо використання квартир в багатоквартирних житлових будинках (номер 5473). Прошу підтримати включення в порядок денний сесії для прийняття рішення. Прошу голосувати, колеги.</p>
<p>Будь ласка, голосуємо.</p>
<p>&nbsp;</p>
<p>11:28:22</p>
<p>За-239</p>
<p>Рішення прийняте.</p>
<p>Колеги, якщо не буде заперечень, є загальна підтримка, ми зразу перейдемо до його розгляду після цього розділу. Тут є загальна позиція, загальна підтримка.</p>
<p>Наступний проект Закону про внесення змін до деяких законодавчих актів України щодо підприємств залізничного транспорту, майно яких розташоване на території проведення АТО. Це була вимога комітету, була вимога, щоб ми його підтримали, бо можемо втрати кошти від невпорядкування цього питання. І тому я прошу проголосувати за включення в порядок денний сесії. Комітет вимагав відразу і розглянути, подивимося чи є мобілізаційний ресурс, чи є підтримка, колеги. Всім це питання зрозуміле і знайоме. Депутат, голова комітету Дубневич вимагав на Погоджувальній раді. І я ставлю на голосування, колеги, включення в порядок денний сесії для прийняття рішення проекту Закону про внесення змін до деяких законодавчих актів України щодо підприємств залізничного транспорту, майно яких розташоване на території проведення АТО (5428), включення в порядок денний сесії для прийняття рішення. Прошу підтримати, прошу проголосувати. Будь ласка, голосуємо.</p>
<p>&nbsp;</p>
<p>11:30:00</p>
<p>За-253</p>
<p>Рішення прийняте.</p>
<p>Якщо не буде заперечень залу, ми зразу&nbsp; після цього розділу перейдемо&nbsp; до цих питань, колеги, отих, по яких&nbsp; є комітет.&nbsp;</p>
<p>Хочу також повідомити, бо є дискусії, що я так само поставлю на голосування включення в порядок денний сесії на вимогу фракції&nbsp; "Самопомочі" питання&nbsp; номер 5487, поставлю так само включення в&nbsp; порядок денний сесії.</p>
<p>Наступне, яке стоїть&nbsp; у нас в порядку денному, це проект Закону про внесення змін до деяких законів України щодо врегулювання питання перейменування місцевих державних адміністрацій (5541).</p>
<p>Колеги, тут лишень включення в порядок денний сесії. Прошу проголосувати&nbsp; і прошу підтримати&nbsp; 5541 – включення в порядок денний сесії. Прошу проголосувати 5541, проект Закону про внесення змін до деяких законів України щодо врегулювання питання перейменування місцевих державних адміністрацій. Прошу проголосувати, прошу підтримати, колеги. Голосуємо включення в порядок денний сесії, голосуємо.</p>
<p>&nbsp;</p>
<p>11:31:28</p>
<p>За-261</p>
<p>Рішення прийняте.&nbsp;</p>
<p>Наступне, колеги. Це вимога була від Комітету культури на Погоджувальній раді – включити&nbsp; в порядок денний сесії проект Закону про&nbsp; Український культурний фонд (номер 5491). Прошу приготуватись до голосування.</p>
<p>Колеги, прошу підготуватись до голосування, і я ставлю на голосування&nbsp; включення в порядок денний сесії 5491: проект Закону про Український культурний фонд. Прошу проголосувати, прошу підтримати. Будь ласка, колеги, голосуємо, прошу підтримати.</p>
<p>&nbsp;</p>
<p>11:32:27</p>
<p>За-258</p>
<p>Рішення прийняте.</p>
<p>Колеги, тепер є ще дві вимоги від двох політичних фракцій: від фракції "Самопоміч" і фракції "Народний фронт". Від фракції "Народний фронт" проект Закону 5557.</p>
<p>Отже, колеги, я зараз проінформую, і оскільки даних законопроектів не було в переліку, я їх зараз озвучу. Вимога від "Народного фронту" проект&nbsp; Закону про додаткові заходи підвищення рівня обороноздатності держави та соціального захисту громадян України шляхом застосування механізмів цивільної конфіскації, це 5557. Один.&nbsp; Наступний. Вимога, яка є від фракції "Самопоміч", це проект Закону про внесення змін до деяких законів України щодо недоторканності народних депутатів (5487).</p>
<p>Отже, цих два проекти закону зараз я поставлю включення в порядок денний сесії, лишень включення в сесію. Один з них стосується спрощення процедури зняття недоторканності – 5487. До нього я готую альтернативний законопроект, але я його просто долучу. Другий стосується режиму спецконфіскації. Отже, колеги, я ставлю їх на голосування в тій послідовності, що я озвучував. Прошу всіх зайняти робочі місця. Колеги, прошу всіх зайняти робочі місця.</p>
<p>Перше, я ставлю включення лишень в порядок денний сесії проект Закону про додаткові заходи підвищення рівня обороноздатності держави та соціального захисту громадян України шляхом застосування механізмів цивільної конфіскації (5557), колеги.</p>
<p>Лишень включення у порядок денний сесії. Прошу підтримати, прошу&nbsp; проголосувати, колеги. Прошу проголосувати лишень&nbsp; включення у порядок денний сесії. Прошу проголосувати.</p>
<p>&nbsp;</p>
<p>11:35:22</p>
<p>За-191</p>
<p>Рішення не прийнято.</p>
<p>І 5487: проект Закону про внесення змін до деяких законів України (щодо недоторканності народних депутатів України), лишень включення&nbsp; у порядок денний сесії. Хто підтримує включення у порядок денний сесії, прошу проголосувати. Хто підтримує, прошу проголосувати. Будь ласка, голосуємо.</p>
<p>&nbsp;</p>
<p>11:35:58</p>
<p>За-195</p>
<p>Рішення не прийнято.</p>
<p>Колеги, шановні колеги, увага! Колеги, я зараз ще раз поставлю на голосування цю пропозицію, по якій ми вчора домовлялись на Погоджувальній Раді, про продовження нашої роботи до вичерпання порядку денного. І я дуже прошу усіх народних депутатів приготуватись до голосування. Не всі були в залі.</p>
<p>Колеги, колеги, я прошу усіх запросити в зал. Я нагадаю, ми вчора домовлялись, що працюємо до&nbsp; вичерпання порядку денного сесії. Всі це підтримали на Погоджувальній раді, на жаль, у залі нам не вистачило кілька голосів.</p>
<p>Тому я ще раз переконливо прошу зараз зайняти робочі&nbsp; місця, і я ще раз цю пропозицію поставлю на голосування.&nbsp;</p>
<p>Колеги, я прошу відповідально всіх зайняти робочі місця. Зараз я поставлю ще раз пропозицію продовжити роботу сесії до вичерпання порядку денного сесії.&nbsp; Я дуже прошу всіх зайняти робочі місця.</p>
<p>Колеги, прошу всіх зайти в зал. Зараз я ще раз поставлю на голосування пропозицію продовжити&nbsp; нашу роботу до вичерпання порядку денного сесії, колеги. Тут звертається Прем'єр-міністр України, що він теж просить усіх підтримати. Колеги!..</p>
<p>Колеги, я ставлю&nbsp; на голосування пропозицію продовжити вечірнє засідання Верховної Ради&nbsp; України до завершення розгляду питань порядку денного,&nbsp; колеги.</p>
<p>Прошу проголосувати і прошу підтримати. Прошу голосувати, прошу підтримати, колеги. Будь ласка, підтримуємо, до вичерпання порядку денного сесії. Голосуємо!</p>
<p>&nbsp;</p>
<p>11:39:33</p>
<p>За-223</p>
<p>Три голоси, колеги!</p>
<p>Я бачу! Колеги, будь ласка, не ходіть по залу під час голосування. Я дуже прошу, займіть робочі місця. Я дуже прошу, колеги! Я маю право ще раз це питання поставити. Я прошу зайняти робочі місця. Колеги, я прошу підтримати.</p>
<p>Я прошу підтримати, колеги. Я всіх прошу зайняти робочі місця і підтримати.</p>
<p>Всі готові, колеги? Всі дійшли до своїх робочих місць? Я ще раз ставлю на голосування пропозицію і прошу всіх підтримати: продовжити вечірнє засідання Верховна Рада України до завершення розгляду питань порядку денного, колеги. Прошу проголосувати і прошу підтримати, колеги. Будь ласка, голосуємо, прошу підтримати. Голосуємо, колеги, покажемо народу України, що ми здатні приймати відповідальні рішення і працювати допізна.</p>
<p>&nbsp;</p>
<p>11:40:39</p>
<p>За-222</p>
<p>Три голоси. Я прошу включити по фракціях.</p>
<p>По фракціях: "Блок Петра Порошенка"... <i>(Шум&nbsp; в залі)</i> "Блок Петра Порошенка" – 119, "Народний фронт" – 72, "Опозиційний блок" – нуль, "Самопоміч" – 4, "Батьківщина" – нуль, Радикальна партія – 17, "Партія "Відродження" – нуль, "Воля народу" – нуль.</p>
<p>Колеги, я... Зараз проголосуємо, колеги. Я ще раз вам нагадаю вчорашню Погоджувальну раду. Уся вимагають розгляд питань порядку денного, ми їх не встигаємо розглядати. Вчора ми домовились, що ми&nbsp; працюємо до вичерпання порядку денного сесії. Колеги, це було спільне рішення Погоджувальної ради, вчора аплодисментами його приймали. Це все&nbsp; дуже банально. Ми не встигнемо прийняти питань ні по транспорту, ні по підтримке місцевого самоврядування. Багато питань, які є в порядку денному ми просто не встигнемо прийняти.</p>
<p>Я звертаюсь до фракцій, була вимога поставити, я ж виконав цю вимогу, я поставив. Я прошу... Я підтримав, поставив і підтримав. Колеги, я ставлю ще раз на голосування і прошу всіх підтримати. Я ставлю на голосування пропозицію: продовжити вечірнє засідання Верховної Ради України до завершення розгляду питань порядку денного. Я прошу проголосувати і прошу підтримати. Прошу голосувати, колеги. Підтримайте, колеги. Голосуємо. Прошу підтримати. Прошу проголосувати.</p>
<p>&nbsp;</p>
<p>11:42:48</p>
<p>За-229</p>
<p>Рішення прийняте. Думаю, це було відповідальне, важливе рішення.</p>
<p>Колеги, я прошу залишатися на своїх місцях. Я хотів би… Увага, колеги! Прошу залишатися на місцях, зараз буде голосування.</p>
<p>Колеги, зараз у нас є два закони, які ми прийняли для порядку денного сесії, яких ми можемо перейти до розгляду. Перший з них: 5428 – це проект Закону про внесення змін до деяких законодавчих актів України щодо підприємств залізничного транспорту, майно яких розташоване на території проведення АТО.</p>
<p>Колеги, ми можемо переходити до його розгляду. Це була вимога транспортного комітету. І я прошу підтримати перше голосування, розгляд його за скороченою процедурою, колеги. Прошу проголосувати і прошу підтримати. 5428 – розгляд за скороченою процедурою. Прошу проголосувати. Будь ласка.</p>
<p>&nbsp;</p>
<p>11:43:59</p>
<p>За-207</p>
<p>Рішення прийняте.</p>
<p>І я запрошую до доповіді голову Комітету з питань транспорту Дубневича Ярослава Васильовича. Будь ласка, пане Ярослав. Це була ваша вимога, маєте змогу переконати депутатів. Будь ласка.</p>
<p>&nbsp;</p>
<p>11:44:13</p>
<p>ДУБНЕВИЧ Я.В.</p>
<p>Шановний Андрій Володимирович, шановні народні депутати! Запропонованим до розгляду законопроектом передбачається внесення змін до законів України про особливості утворення публічного акціонерного товариства залізничного транспорту та про виконавче провадження. Це важливий і необхідний законопроект, тому що спрямований на недопущення звернення стягнення на активи ПАТ "Укрзалізниця" за зобов'язаннями підприємств залізничного транспорту, майно яких розміщене на території проведення антитерористичної операції та не передане ПАТ "Укрзалізниця" як правонаступнику установленого законодавством порядку.</p>
<p>Мова йде, перш за все, про&nbsp; борги державного підприємства&nbsp; "Донецька залізниця", яке розташоване в зоні проведення АТО. Продовжує здійснювати господарську діяльність на непідконтрольній території та керівництво над яким не здійснюється органами&nbsp; державної влади України і ПАТ "Укрзалізниця".</p>
<p>Здавалось би, все достатньо зрозуміло, і мали б діяти юридичні механізми, передбачені Цивільним кодексом України. І якщо правонаступництво не відбулося&nbsp; в порядку, встановленого чинним законодавством, відсутні підстави для звернення стягнення на майно ПАТ "Укрзалізниця".&nbsp; Але попри вимоги Цивільного&nbsp; кодексу України, Постанови Кабінету Міністрів України про утворення Публічного акціонерного товариства "Українська залізниця № 200", Постанови&nbsp;&nbsp; про деякі питання інвентаризації&nbsp; майна підприємств та установ залізничного транспорту № 604, іде активний процес стягнення боргів Державного підприємства "Донецька залізниця" з ПАТ "Укрзалізниця" нібито як правонаступника за неправосудними рішеннями суддів.&nbsp; Розмір вимог, за інформацією&nbsp; ПАТ "Укрзалізниця", становить більше 117 мільйонів доларів.</p>
<p>Тому депутати Комітету з питань транспорту та ініціативи…</p>
<p>Я прошу 30 хвилин. Можна…</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>ГЕРАЩЕНКО І.В.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; дайте хвилину завершити.</p>
<p>&nbsp;</p>
<p>ДУБНЕВИЧ Я.В. 30 секунд, да.</p>
<p>Тому депутати Комітету з питань транспорту за ініціативи ПАТ "Укрзалізниця" та підтримки Міністерства інфраструктури України внесли цей законопроект з метою тимчасово до завершення АТО не допустити примусове стягнення коштів з ПАТ "Укрзалізниця", за зобов'язаннями підприємств правонаступниками яких товариство не стало.</p>
<p>Наголошую, що мова не йде про мораторій на виконання&nbsp; зобов'язань або їх припинення. Це тимчасовий захід на період проведення АТО та здійснення процедур правонаступництва порядку визначення чинним законодавством.</p>
<p>За результатами обговорення законопроекту Комітет з питань транспорту 07.12.16 року прийняв рішення рекомендувати Верховній Раді України&nbsp; проект Закону України (реєстраційний номер 5428) від 18.11.16 року&nbsp; прийняти за основу та в цілому.</p>
<p>Головне науково-експертне управління Верховної Ради України в цілому підтримує прийняття законопроекту. Міністерство…</p>
<p>&nbsp;</p>
<p>11:47:31</p>
<p>ГОЛОВУЮЧИЙ. Дякуємо, шановний колега.</p>
<p>Давайте переходимо, шановні колеги, щоб зекономити, заощадити наш час, до обговорення. І комітет наголошує, що вони пропонують за основу та в цілому, але зала буде визначатися.</p>
<p>Будь ласка, два – "за", два – "проти" запишіться для обговорення законопроекту 5428.</p>
<p>Шановні колеги, будь ласка, від Радикальної партії народний депутат Купрієнко передає слово Лозовому Андрію.</p>
<p>&nbsp;</p>
<p>11:48:13</p>
<p>ЛОЗОВОЙ А.С.</p>
<p>Шановні колеги, я Андрій Лозовой, Радикальна партія.</p>
<p>Прошу вас підтримати цей проект Закону, оскільки це абсолютний нонсенс те, що соборна Україна, маючи окуповані території, мусить платити по боргам підприємства, яке у нас тимчасово, будемо сподіватися, що це ненадовго, віджали московські окупанти.</p>
<p>Водночас в цілому щодо ситуації з "Укрзалізницею". Ні для кого не секрет, що більша частина лісу-кругляка, який зараз, завдяки закону Ляшка-Галасюка вивіз лісу-кругляка є незаконним, все це вивозиться через "Укрзалізницю". Що взагалі відбувається на "Укрзалізниці", це постійно на Польщу, звідки нам привезли гендиректора "Укрзалізниці", на Румунію, де своя вирубка лісу прирівняна до тероризму, на Чехію, на Словаччину, далі в Європу, на Австрію, на Італію уходить наш ліс.</p>
<p>В Європі надзвичайно розвинута деревообробна промисловість. Але вони не хочуть вирубувати Альпи, вони не хочуть вирубувати інші гори, вони не хочуть вирубувати свої ліси, вони хочуть вирубувати наш. І тотальна корупція в "Укрзалізниці" на всіх рівнях, ви всі бачили, як ми з колегою з Ліньком, з Мосійчуком - це зафіксовували на моїй рідній Рівненщині, на Волині, всі знають, що це відбувається на Львівщині, на Буковині, на Івано-Франківщині, де наші партійці, зокрема, Микола Басараб, Сергій Чаплигін регулярно фіксують. І що ми бачимо сьогодні, що, на жаль, привезені так звані реформатори з-за кордону на чолі з паном Балчуном, вони замість реформ просто очолили ту тотальну корупцію, яка роками існує в "Укрзалізниці", по незаконному вивозу лісу, по незаконних, по лівих тендерах, по всіх, всі абсолютно, всі корупційні схеми "Укрзалізниці" працюють далі. І цю ганьбу треба припинити. І ми бачимо, що поки українці без роботи, без зарплати, всі ці заробітчани, псевдореформатори, ніякого толку від них нема. Дякую.</p>
<p>&nbsp;</p>
<p>ГОЛОВУЮЧИЙ. Дякуємо вам, шановний колего.</p>
<p>Будь ласка, народний депутат Романюк передає слово колезі від "Блоку Петра Порошенка" Ігорю Поберу. Увімкніть мікрофон з місця, будь ласка.</p>
<p>&nbsp;</p>
<p>11:50:30</p>
<p>ПОБЕР І.М.</p>
<p>Доброго дня, шановні колеги. Ігор Побер, фракція "Блок Петра Порошенка".</p>
<p>Наша фракція "Блок Петра Порошенка" підтримає цей законопроект. Верховна Рада має ухвалити мораторій на примусове стягнення коштів з ПАТ "Укрзалізниця" за борги "Державного підприємства "Донецька залізниця", яка знаходиться на тимчасово окупованій території. Користуючись юридичною колізією, ділки, які представляють російські банки, хочуть стягнути з ПАТ "Укрзалізниця" близько 4 мільярдів гривень. Слід нагадати, що одним з головних запорук економічного розвитку нашої країни є її геополітичне становище як транзитної країни. Залізничний транспорт на сьогоднішній день є найбільш надійним і найдешевшим. Наш обов'язок нашого парламенту – прийняти цей законопроект. Якщо ми не приймемо його, то, не проголосуємо, – 4 мільярди гривень будуть стягнені з рахунків ПАТ "Укрзалізниця". І ми не зможемо закупити ні нові вагони, які заплановані на 2017 рік. Це стане колапсом в "Укрзалізниці", що може призвести взагалі до банкрутства "Укрзалізниці". Цього не можна допустити із-за жодних обставин. Тому наша фракція просить всіх підтримати законопроект в цілому.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам, пане Ігорю.</p>
<p>Народний депутат Олена Шкрум передає слово Сергію Соболєву. З місця, будь ласка.</p>
<p>&nbsp;</p>
<p>11:52:02</p>
<p>СОБОЛЄВ С.В.</p>
<p>Соболєв, "Батьківщина".</p>
<p>Шановні колеги, шановні радіослухачі! Ми вважаємо, що це дуже важливий законопроект, який дозволяє фактично заборонити країні-агресору через їх комерційні банки, які, до речі, панують в Україні завдяки Гонтаревій і компанії, стягнення на майно, яке ми не контролюємо. Ми готові голосувати навіть в цілому при умові однієї правки. Голова Верховної Ради, я прошу вас послухати цю правку. Там сказано лише про зону антитерористичної операції.</p>
<p>Але зона антитерористичної операції має підконтрольну і непідконтрольну територію. Бажано уточнити: на непідконтрольній території. І в такому вигляді можна в цілому проголосувати. Дякуємо.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>11:52:57</p>
<p>ГОЛОВУЮЧИЙ. Шановні колеги! Чи є ще бажаючі виступити від фракцій, від груп? Всі виступили, колеги? Зараз ми хвилину ще Дубневичу, голові комітету. Щоб він сказав свою думку стосовно пропозиції, яку озвучив Сергій Соболєв, будь ласка. І, колеги, колеги, через дві хвилини ми переходимо до прийняття рішення.</p>
<p>Я дуже прошу зараз запросити усіх депутатів в зал. І прошу всіх голів фракцій запросити депутатів в зал. Будь ласка, запрошуємо депутатів в зал. Ярослав Дубневич, одну хвилину.</p>
<p>&nbsp;</p>
<p>11:53:29</p>
<p>ДУБНЕВИЧ Я.В.</p>
<p>Шановний пане Голово, шановні колеги народні депутати! Слушна пропозиція від пана Сергія Соболєва. І прошу проголосувати за основу та в цілому з уточненням: майно, яке знаходиться на непідконтрольній території і не контролюється Україною, в зоні АТО, тимчасово не контролюється державою Україна в зоні АТО.</p>
<p>Прошу проголосувати за основу та в цілому. Прошу підтримати.</p>
<p>&nbsp;</p>
<p>ГОЛОВУЮЧИЙ. Шановні колеги! Будь ласка, заходимо, займаємо робочі місця. Зараз ми перейдемо до прийняття рішення, колеги. Я почекаю 30 секунд, поки депутати зайдуть в зал.</p>
<p>Можемо переходити до прийняття рішення, колеги? Будь ласка, почекаємо, ще депутати заходять. Ще почекаємо хвилинку.</p>
<p>Отже, колеги, я ставлю на голосування проект Закону про внесення змін до деяких законодавчих актів України щодо підприємств залізничного транспорту, майно яких розташоване на території проведення АТО (номер 5428) з правкою, яку озвучив під стенограму Сергій Соболєв і яку підтвердив голова комітету Ярослав Дубневич.</p>
<p>Отже, за основу і в цілому з правками і з техніко-юридичним доопрацюванням комітету цієї правки, колеги. За основу і в цілому прошу проголосувати і прошу підтримати. Голосуємо, колеги! Прошу проголосувати.</p>
<p>&nbsp;</p>
<p>11:55:51</p>
<p>За-266</p>
<p>Закон прийнятий.</p>
<p>І я дякую і за доповідь, і за роботу, воно об'єднало весь зал.</p>
<p>По фракціях: "Блок Петра Порошенка" – 108, "Народний фронт" – 64, "Опозиційний блок" – 1, "Самопоміч" – 24, "Батьківщина" – 15, Радикальна партія Олега Ляшка – 16, "Партія Відродження" – 9, "Воля народу" – 2.</p>
<p>Колеги, відразу після обіду ми перейдемо до наступного закону, який ми включили в порядок денний для прийняття рішення, це є проект Закону про внесення змін до деяких законодавчих актів України щодо використання квартир в багатоквартирних житлових будинках. Це питання, які підтримав весь зал. Я тільки дуже прошу, колеги, о 12.30, щоб усі були на робочих місцях, щоб ми змогли відразу перейти в робочу систему голосування і роботи. Тому я дуже прошу о 12.30 всі в залі для продовження нашої роботи.</p>
<p>А зараз згідно Регламенту я оголошую перерву на 30 хвилин, і ми продовжимо нашу роботу о 12.30. Дуже прошу всіх ще раз дисципліновано о 12:30 прибути в зал для продовження нашої роботи. Дякую, колеги.&nbsp;</p>
<p><b>&nbsp;</b></p>
<p align=center><i>(Після перерви)</i></p>
<p><b>&nbsp;</b></p>
<p>ГОЛОВУЮЧИЙ. Шановні колеги, час, відведений для перерви завершений. Прошу заходити в зал і приготуватись для продовження нашої роботи. Колеги,&nbsp; будь ласка,&nbsp; прошу заходити в зал.</p>
<p>Колеги, я запрошую всіх в зал і прошу секретаріат Верховної Ради повідомити депутатів,&nbsp; щоб заходили в зал.</p>
<p>Колеги, отже, ми переходимо до наступного питання порядку денного, яке ми включили в порядок денний для прийняття рішення. Це є проект Закону про внесення змін до деяких законодавчих актів України щодо використання квартир в багатоквартирних житлових будинках (5473). Першою я поставлю пропозицію розгляд за скороченою процедурою.</p>
<p>Прошу заходити в зал і приготуватись до голосування.</p>
<p>Отже, шановні колеги,&nbsp;&nbsp; я ставлю на&nbsp; голосування пропозицію розгляду проекту Закону 5473 за скороченою процедурою. Хто підтримує дану пропозицію, прошу проголосувати. Будь ласка, прошу проголосувати.&nbsp;</p>
<p>&nbsp;</p>
<p>12:42:03</p>
<p>За-86</p>
<p>Шановні колеги, я попереджав, у 12.30 бути на робочих місцях. 12.40, немає людей, будемо йти по повній процедурі. Це те, що я говорив на&nbsp; Погоджувальні раді.</p>
<p>Отже, ми розпочинаємо розгляд проекту Закону 5473 за&nbsp; повною процедурою, і я запрошу до доповіді народного депутата України Герасимова Артура Володимировича.</p>
<p>Будь ласка, пане Артур.</p>
<p>&nbsp;</p>
<p>12:42:33</p>
<p>ГЕРАСИМОВ А.В.</p>
<p>Шановний пане Голово! Шановні колеги! Сьогодні поширено і є практика переобладнання квартир у багатоквартирних житлових будинках під хостели або офіси. Насамперед це пов'язано з відсутністю&nbsp; чіткого визначення обмежень щодо використання квартир для здійснення господарської діяльності. В більшості випадків приміщення використовується без дотримання встановлених правил та норм і ключових правил пожежної безпеки, що ускладнює швидку евакуацію осіб, які знаходяться в будинку. При цьому передбачена чинним законодавством відповідальність за&nbsp; таке&nbsp; правопорушення є недостатньою.</p>
<p>З метою вирішення зазначеної проблеми на розгляд парламенту внесено проект Закону України про внесення змін до деяких законодавчих актів України щодо використання квартир в багатоквартирних житлових будинках (реєстраційний номер 5473). Законопроектом пропонується встановити обмеження щодо використання квартир в багатоквартирних житлових будинках не за призначенням та посилити відповідальність за правопорушення у зазначеній сфері. Зокрема, законопроектом передбачається внесення змін до Житлового&nbsp; кодексу щодо посилення житлових обов'язків громадян, а також до Цивільного кодексу України щодо уточнення можливості використання квартири для здійснення господарської діяльності лише особами – я підкреслюю це – які є їх власниками або місце проживання яких зареєстровано в даній квартирі.</p>
<p>Прийняття зазначеного&nbsp; проекту Закону сприятиме забезпеченню прав мешканців житлових будинків, їх безпеки, дотриманню встановлених правил та норм використання приміщень.</p>
<p>При підготовці до другого читання, хочу зауважити, ми врахуємо всі зауваження, які будуть пропонуватися депутатами. І я прошу народних депутатів долучатися до підготовки цього закону до другого читання. Також можу одразу сказати, що при підготовці до другого читання ми врахуємо всі зауваження Комітету по боротьбі з корупцією, які наразі ми отримали і готові в якості поправок додавати до цього закону.</p>
<p>З огляду на зазначене прошу проект Закону про внесення змін до Закону України про внесення змін до деяких законодавчих актів України щодо використання квартир в багатоквартирних житлових будинках (реєстраційний номер 5473) прийняти за основу.&nbsp; Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Ви лишаєтесь на трибуні. Зараз 3 хвилини – запитання до доповідача. Прошу провести запис.</p>
<p>Будь ласка, Єднак. Включіть мікрофон. Єднак.</p>
<p>&nbsp;</p>
<p>12:45:28</p>
<p>ЄДНАК О.В.</p>
<p>Шановний доповідаючий, скажіть, будь ласка, чи передбачено в проекті закону якийсь перехідний період, коли дане питання буде врегульоване. Оскільки ми знаємо, що зараз багато є офісів, знаходяться в житлових будинках, там працюють люди. І якщо ми приймемо закон, який буде вже завтра працювати, то це може пошкодити, особливо на малий&nbsp; середній бізнес, де маленькі підприємства, фірми працюють і заробляють гроші, і платять податки. Тому, будь ласка, чи передбачений якийсь перехідний період в даному законі? Дякую.</p>
<p>&nbsp;</p>
<p>12:46:08</p>
<p>ГЕРАСИМОВ А.В.</p>
<p>Дякую за запитання. По-перше, в законі чітко прописано, що цей закон&nbsp; вступає в дію тільки через рік після того, як він буде підписаний як закон, після його прийняття парламентом України.</p>
<p>Крім цього, одразу можу сказати, що для захисту саме малого і середнього бізнесу в цьому законі чітко прописано, що ті люди, які є власниками цих приміщень чи які прописані, чи зареєстровані в цих приміщеннях і ведуть особисту господарську діяльність, вони мають право це робити. І єдиний запобіжник – це коли вони вже здають цю квартиру в оренду і там відкривається офіс, в який заходить там 30, 40, 50 людей, як правило, що на сьогодні є.</p>
<p>Окрім цього, одразу хочу сказати, що ключове завдання – захистити мешканців житлових будинків. Бо ви знаєте, дуже багато проблем на сьогодні існує в цьому, в цій сфері, в цьому питанні і люди дуже багато звертаються. Але одночасно ми маємо захищати і наш малий, середній бізнес, і для цього всі запобіжники тут є. Дякую.</p>
<p>&nbsp;</p>
<p>ГОЛОВУЮЧИЙ. Дякую вам, Артур Володимирович.</p>
<p>Запитання завершені. І я запрошую до співдоповіді заступника голови Комітету з питань будівництва, містобудування і житлово-комунального господарства Шиньковича Андрія Васильовича. Будь ласка.</p>
<p>&nbsp;</p>
<p>12:47:30</p>
<p>ШИНЬКОВИЧ А.В.</p>
<p>Шановні колеги, Комітет з питань будівництва, містобудування і житлово-комунального господарства на своєму засіданні 8 грудня 2016 року розглянуто проект Закону України про внесення змін до деяких законодавчих актів щодо використання квартир багатоквартирних житлових будинків (реєстраційний номер 5473), поданого народними депутатами Герасимовим, Андрієвським, Кодолою та іншими.</p>
<p>Слід зазначити, що сьогодні в цьому питанні панує хаос. Зверну вашу, шановні колеги, увагу лише на таку річ. Згідно статті 383 Цивільного кодексу України власник житлового будинку, квартири має право використовувати помешкання для власного проживання, проживання членів своєї сім'ї, інших осіб і не має права використовувати його для промислового виробництва, відзначено в статті 383 Цивільного кодексу.</p>
<p>Слід звернути увагу на те, що вказане обмеження поширюється лише на промислове виробництво, яке за своєю суттю є процесом перероблення, яке використовується для виготовлення нової продукції, оброблення товарів, які були у використанні, надання промислових послуг. Водночас ми сьогодні в комітеті отримуємо безліч, сотні звернень і скарг від мешканців будинків, в яких розливають лак з використанням ацетону, в яких використовуються в тому хімічне виробництво, але воно настільки дрібне, що воно не підпадає. І водночас, якщо воно і підпадає під статтю обмеження, то відповідальність за порушення правил користування житловими будинками і жилими приміщеннями передбачено статтею 150 Кодексу України про адміністративні порушення, зокрема відповідно до положень зазначеної статті порушення правил експлуатації жилих будинків та жилих приміщень тягне за собою попередження або накладання штрафу на громадянина від одного до трьох неоподаткованих мінімумів доходів громадян і попередженням або накладанням штрафу на посадових осіб від трьох до семи неоподаткованих мінімумів доходів громадян. Людей труять, а штраф сплачують три неоподаткованих мінімумів.</p>
<p>Таким чином, дійсно, Головне науково-експертне управління у своєму висновку висловило низку зауважень та пропозицій. Втім комітет уважно вивчив даний законопроект і рекомендує Верховній Раді України за результатами розгляду проект Закону України номер 5473 включити до порядку денного, що ми зробили, та прийняти в першому читанні за основу. Дякую за увагу.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>ГЕРАЩЕНКО І.В.</p>
<p>&nbsp;</p>
<p>12:50:10</p>
<p>ГОЛОВУЮЧИЙ. Дякуємо вам, шановний колего.</p>
<p>Запишіться, будь ласка, на запитання до співдоповідача. Прошу записатися на запитання.</p>
<p>Будь ласка,&nbsp;&nbsp; народний депутат Рибак від БПП, ваше запитання.</p>
<p>&nbsp;</p>
<p>12:50:27</p>
<p>РИБАК І.П.</p>
<p>Шановний доповідачу, скажіть, будь ласка,&nbsp; от чи питання взагалі враховувалося сплати за комунальні послуги по квартирах окремо, так. і питання по комунальних послугах по нежитлових приміщеннях, офісних приміщеннях і тому подібне. Адже є несправедливість, що на сьогоднішній день у звичайних квартирах офіси які розміщені&nbsp; платять… і отримують субсидії у тому числі, і платять як звичайні громадяни. А в нежитлових приміщеннях підприємці суб'єкти господарювання змушені платити по повній програмі. Дякую.</p>
<p>&nbsp;</p>
<p>12:51:07</p>
<p>ШИНЬКОВИЧ А.В.</p>
<p>Насправді, особливістю цього законопроекту є фактично заборона займатися будь-якою господарською діяльністю, крім осіб, які є власниками або місце проживання яких зареєстроване в даній квартирі без використання найманої праці.</p>
<p>Втім, що стосується… ми знаємо, що&nbsp; законодавством передбачено, що такі помешкання потрібно&nbsp; переводити з житлових в нежитлові. І відповідно як підприємці як&nbsp;&nbsp; нежитлові приміщення вони і сплачують і не користуються субсидіями, і не сплачують так само, як&nbsp; мешканці сусідніх квартир, які використовують приміщення лише для проживання.</p>
<p>&nbsp;</p>
<p>ГОЛОВУЮЧИЙ. Вибачте, будь ласка. Наступне запитання від нашого шановного колеги пана Яценка.</p>
<p>&nbsp;</p>
<p>12:51:59</p>
<p>ЯЦЕНКО А.В.</p>
<p>Дійсно, важливий законопроект. Єдине, що у мене запитання. Чи не варто перенести&nbsp; голосування, бо зараз нема людей в залі, і я думаю, що&nbsp; він може бути провалений з чисто&nbsp; технічних причин. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, відповідь.</p>
<p>&nbsp;</p>
<p>12:52:17</p>
<p>ШИНЬКОВИЧ А.В.</p>
<p>Ну, це був виступ. Я абсолютно підтримую. Тому що це важливий законопроект. Спасибі.</p>
<p>Да, можливо, будемо просити спікера поставити його після того, як з'являться наші колеги і, відповідно, проголосувати.&nbsp;</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Будь ласка, наступне запитання від народного депутата Кодоли.</p>
<p>&nbsp;</p>
<p>12:52:44</p>
<p>КОДОЛА О.М.</p>
<p>Олександр Кодола, Чернігівщина, 209 виборчий округ.</p>
<p>Ну в мене не питання, я як співавтор цієї законодавчої ініціативи хочу підтримати свого колегу, весь авторський колеги. На жаль, у нас сьогодні центр Києва, весь центр Києва, всі багатоповерхові будинки, на жаль, використовуються не за призначанням. В квартирах вже давно працюють офіси, хостели, вибачте, борделі навіть є і так далі.</p>
<p>Тому однозначно, що наша фракція підтримає ухвалення цього законопроекту за основу і ми повинні дійсно врегулювати це на законодавчому рівні. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Відповідь дайте.</p>
<p>&nbsp;</p>
<p>12:53:28</p>
<p>ШИНЬКОВИЧ А.В.</p>
<p>Ну я можу відповісти тільки так, що в переліку видів підприємницької діяльності окремі види, шановний колега, не згадуються. Тому ми навіть штраф не можемо там накласти, я так розумію.</p>
<p>&nbsp;</p>
<p>ГОЛОВУЮЧИЙ. Час на запитання вичерпався, шановні колеги. Дякуємо вам.</p>
<p>І зараз у нас виступи від фракцій, згідно нашого Регламенту. Я прошу всі фракції і групи записатися для того, щоб ви дали вашу позицію щодо обговорюваного законопроекту. Прошу.</p>
<p>Будь ласка, шановний пан Кодола, вас до слова. Ви з трибуни будите. З місця. Будь ласка, мікрофон увімкніть.</p>
<p>&nbsp;</p>
<p>12:54:20</p>
<p>КОДОЛА О.М.</p>
<p>Шановні колеги, власне, я нашу позицію політичної сили заявив однозначно, що треба підтримати цей законопроект. Якщо є у колег якісь зауваження, то ми зараз пропонуємо ухвалити цей законопроект за основу і потім вже доопрацювати до другого читання з усіма зауваженнями і поправками.</p>
<p>Тому голосуємо "за" і далі будемо разом доопрацьовувати. Дякую.</p>
<p>&nbsp;</p>
<p>ГОЛОВУЮЧИЙ. Народний депутат Кириленко передає від фракції "Батьківщина" слово народному депутату Кужель.</p>
<p>Будь ласка, з місця пані Олександра буде виступати.</p>
<p>&nbsp;</p>
<p>12:54:51</p>
<p>КУЖЕЛЬ О.В.</p>
<p>Фракція "Батьківщина", Кужель. У нас дуже серйозне було обговорення на фракції цього законопроекту і, знаєте, таке відчуття, як з підняттям мінімальної зарплати на 3200.&nbsp;</p>
<p>З одного боку, це є покращення для людей, які живуть разом в одному будинку високоповерховому, в якому, наприклад, в моєму на Лесі 21а півдому це є офіси. І ми не можемо створити ні ОСББ, а наші громадяни, які проживають там, здають їх без договорів, і ці квартири використовуються як офіси. Розумію, що це є порушення. Але це до пана Насірова, вон фоточка його. Це його робота, треба пройтись і сказати, що ці люди повинні сплачувати податки і мати договори.</p>
<p>З другого боку, нашим законом сьогодні урегульовано, що господарська діяльність не може вестись в житловому фонді. Тобто це є питання урегульоване. І тому в такому вигляді, як він виписаний, він дуже боляче вдарить по малому бізнесу. І є застерега, що це погіршить економічну ситуацію. Тому на наш погляд, треба все ж таки робити повторне перше читання. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановна колего.</p>
<p>Зараз від групи "Відродження" народний депутат Кіссе. Мікрофон увімкніть, будь ласка.</p>
<p>&nbsp;</p>
<p>12:56:15</p>
<p>КІССЕ А.І.</p>
<p>Прошу передать слово коллеге Пилипенко.&nbsp;</p>
<p>&nbsp;</p>
<p>ГОЛОВУЮЧИЙ. Будь ласка. Будь ласка, Валерію Писаренку ввімкніть мікрофон.</p>
<p>&nbsp;</p>
<p>12:56:32</p>
<p>ПИСАРЕНКО В.В.</p>
<p>Шановні колеги, можна підтримати нашого колегу, який став автором, ініціатором цього законопроекту. Але нам потрібно розуміти, що якщо ми з вами до другого читання не доопрацюємо цей законопроект з урахуванням механізму, який буде використовуватися для реалізації його положень, то це залишиться лише ще однією нормою, яка буде встановлювати якусь заборону.</p>
<p>Про що йде мова. Ви розумієте, що сьогодні всі власники квартир, які, як правило, більш інвестували в ці квартири, не проживають там, вони користуються своїм майном на власний розсуд. І ці квартири здають в оренду як підприємствам, як підприємцям, так і невідомим особам для їх власної діяльності. Це, як правило, темна сторона нашої економіки. І звичайно, що якщо ми з вами не пропишемо механізм, як нам реалізовувати положення цього законопроекту, то ми цим нічого не змінимо.</p>
<p>Тому наша позиція буде&nbsp; підтримувати автора законопроекту для того, щоб в першому читанні ухвалити цей законопроект. Ми пропонуємо, щоб серйозно і автор, і його колеги віднеслись до підготовки цього питання до другого читання. Адже тут буде завжди дискусія між захистом права власності людей на своє майно. І тим, яким чином це майно використовується орендарями.</p>
<p>І якщо ми тут не знайдемо з вами нормальний життєвий баланс, то ця норма буде мертвою. Тому в першому читанні можемо підтримати. Але до другого читання дуже уважно і ретельно підходити до цього законопроекту, адже в цьому законі є велика людська проблема. Дякую.</p>
<p>&nbsp;</p>
<p>ГОЛОВУЮЧИЙ. Дякуємо вам, шановний колего.</p>
<p>І зараз від "Блоку Петра Порошенка" позицію фракції представить народний депутат Кривенко. Будь ласка.</p>
<p>&nbsp;</p>
<p>12:58:41</p>
<p>КРИВЕНКО В.М.</p>
<p>Віктор Кривенко, "Народний Рух". Я не представлю позицію фракції. Я скажу, що в першому читанні цей законопроект треба приймати. І хочу закликати всіх колег. Є такий законопроект 2915, яким ми разом з колегам Кишкарем, Лубінцем, Крульком, Сюмар, Рибаком, Вадатурським, Мушаком подали ще 20 травня 2015 року. Який виключає перерву з 12 до 12.30. Ми ганьбимося перед всім українським народом, що ми не можемо чотири години з 10 до 14 попрацювати.</p>
<p>Людина за робочим місцем на заводі може працювати. Водій автобуса може працювати. А ми не можемо чотири години посидіти і потім ми йдемо по повній процедурі по законам, по яким і так все ясно.</p>
<p>Тому закликаю всіх цей законопроект підтримати. І поставити 2915, щоб ми його проголосували, внесли правки до Регламенту і далі не ганьбились. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, чотири фракції і групи скористались правом на обговорення законопроекту. Чи є ще бажаючі від інших фракцій, які не виступили? Не бачимо. Від БПП було слово вже. Тому зараз, будь ласка, від "Самопомочі" Підлісецький, вибачте, будь ласка. Шановні колеги, тут погано видно саме вашу фракцію за ялинками. Ввімкніть мікрофон, Підлісецький, "Самопоміч".</p>
<p>&nbsp;</p>
<p>13:00:05</p>
<p>ПІДЛІСЕЦЬКИЙ Л.Т.</p>
<p>Дуже важливе питання поставили піднятим даним законопроектом. Дійсно, ми бачимо велику проблему в багатьох житлових будинках, коли поряд з мешканням громадян, є і хостели, є офіси, є інші приміщення, які використовуються абсолютно не як житлові. І це є, дійсно, велика проблема.</p>
<p>На жаль, в нас час, коли бізнесу досить тяжко розвиватися, бізнес знаходить всі можливі механізми як максимально зменшити свої витрати. Власне, через зменшення витрат бізнес йде в форми господарювання, як ФОП (фізична особа/підприємець), яка використовує свої мешкання або використовує мешкання орендовані, і там розміщує свої комерційні об'єкти, як це хостел, як це офіс, як це інші якісь певні комерційні організації.</p>
<p>Тому, на перший погляд, насправді, важливо підтримати даний законопроект. Але, разом з тим, ми маємо не забувати, що за тими всіма об'єктами стоять тисячі робочих місць, тисячі людей, а може і мільйони, які на тому заробляють. Тому, і це в тому числі і сплачують податки, податки до місцевих бюджетів, оскільки суб'єкти малого підприємництва сплачують місцеві бюджети, це і місцеві податки, це малий бізнес.</p>
<p>Тому нам необхідно паралельно, якщо ми будемо, підтримаємо в першому читанні, вже до другого читання опрацювати механізми спрощення переведення з житла в нежитлові приміщення і надати можливість малим суб'єктам використовувати свої приміщення в своїх цілях, які вони вимагають, зокрема, нам надати… передбачити можливість, що суб'єкти малого підприємництва, які зареєстровані за місцем проживання можуть, зокрема, наймати робочу силу для… на себе для свого виконання, оскільки здебільшого ФОПи просто зареєстровуються за місцем проживання, а ми даним законопроектом зупинимо їм цю можливість.</p>
<p>Нам треба доопрацювати до другого читання і також пропрацювати по різних законопроектах і різних моментах в спрощення процедури переведення з житлового в нежитловий фонд. Дякую.</p>
<p>&nbsp;</p>
<p>ГОЛОВУЮЧИЙ. Вам дякую, шановний колега.</p>
<p>Будь ласка, від "Опозиційного блоку"&nbsp; народний депутат&nbsp; Матвієнков. Вибачте,&nbsp; будь ласка.</p>
<p>&nbsp;</p>
<p>13:02:47</p>
<p>МАТВІЄНКОВ С.А.</p>
<p>Спасибо. Матвиенков, 57-й округ, "Оппозиционный блок".</p>
<p>Уважаемые коллеги, о том, что Жилищный кодекс у нас&nbsp; намного отстал от реалий жизни, я думаю, в этом уже никто не сомневается. И о том, что сегодня, вот когда идет&nbsp; процесс создания объединений жильцов, когда&nbsp; плату за потребление коммунальных услуг со всего дома&nbsp; пытаются переложить, будем говорить так, на&nbsp; весь дом, когда возникают&nbsp; вот такие вот сложности и трудности с коммунальными вопросами, то, естественно, конечно, жителей дома нужно защищать&nbsp; это&nbsp; понятно. Жители дома&nbsp; платят за то, что они должны пользоваться услугами, и они&nbsp; должны быть защищены, они&nbsp; понимают, что это их жилье, и оно должно удовлетворять тем требованиям и тем средствам, которые они платят за это жилье. Это с одной стороны.</p>
<p>Но мы прекрасно понимаем и вторую вещь. Сегодня малый бизнес, он в какой-то степени и создает&nbsp; рабочие места, он пополняет доходную часть бюджета. И если вот так необдуманно, так, как расписано сейчас&nbsp;&nbsp; в первом чтении, в том законе, подойти&nbsp; к его принятию, мы нанесем колоссальный удар по&nbsp; малому и среднему бизнесу. Мы потеряем&nbsp; колоссальную доходную часть,&nbsp; особенно в местных бюджетах. Мы потеряем&nbsp; рабочие места&nbsp;&nbsp; для нашего населения, для тех же жителей&nbsp; того же дома, может быть.</p>
<p>Поэтому,&nbsp;&nbsp; мы категорически за то, чтобы очень внимательно подойти к принятию данного законопроекта только в первом чтении с тем, чтобы ко второму чтению, мы доработали&nbsp; и приняли предложения с тем,&nbsp; чтобы&nbsp; поправить все эти вещи, о которых мы говорим&nbsp; здесь сегодня. Спасибо.</p>
<p>&nbsp;</p>
<p>ГОЛОВУЮЧИЙ.&nbsp; Дякуємо&nbsp; "Опозиційному блоку"&nbsp; за позицію.</p>
<p>І, шановні колеги, вичерпався список представників фракцій, які бажали висловити&nbsp; позицію саме від фракцій. А зараз я оголошую згідно Регламенту запис на&nbsp; позицію від народних депутатів&nbsp; України, можливість виступити народним&nbsp; депутатам&nbsp; України.&nbsp; Будь ласка.</p>
<p>Будь ласка, Віктор Чумак, позафракційний передає слово Віктору Михайловичу Пинзенику з трибуни.</p>
<p>&nbsp;</p>
<p>13:05:06</p>
<p>ПИНЗЕНИК В.М.</p>
<p>Шановні народні депутати, чи є проблема, яка ставиться в законопроекті? Є. І якби вона стосувалася господарської діяльності, то всі заклики є абсолютно правильними. Але тут мова йде не про господарську діяльність, я хочу вам зачитати. "Використання не за призначенням квартир в багатоквартирних житлових будинках, в тому числі як офісів, готелів та інших закладів тимчасове проживання забороняється." Я розумію, якщо б автори прагнули заборонити деякі види діяльності, і воно має право на таку заборону. Але чому не можна зареєструвати офіс у житловому приміщенні, як це зробили сотні тисяч громадян України? Якщо виникають податкові проблеми, їх треба врегульовувати, якщо виникають проблеми оплати з різними тарифами, на них треба давати відповідь в цьому законопроекті. Але задумайтеся над проблемою, якщо не можна офіс розміщати в житловому приміщенні, то ми позбавляємо права сотень тисяч людей реєструвати власний бізнес.</p>
<p>З другого боку, закон суперечливий, з одного боку забороняється відкриття офісів, а з другого боку дозволяється прямо господарська діяльність, але в тому випадку, якщо господарську діяльність здійснює власник квартири, але при цьому йому забороняється наймати&nbsp; працівників. Я розумію, якби встановили обмеження по найму.</p>
<p>Тому, на мій погляд, законопроект є дуже суперечливий, в першому читанні його неможливо поправити в режимі другого читання. І я підтримую пропозицію, яку висловила Олександра Кужель, направити законопроект на повторне перше читання. Я чому хочу наголосити на повторне перше читання? Його не можна виправити правками, тут треба вводити нові норми, а діючий Регламент не дозволяє вносити на друге читання норми, які не були предметом законопроекту в першому читанні. Тому я закликаю колег не голосувати за законопроект в першому читанні, а відправити його на повторне перше читання.</p>
<p>&nbsp;</p>
<p>ГОЛОВУЮЧИЙ. Дякуємо, колего.</p>
<p>Зараз, будь ласка, Ігор Мельничук від "Блоку Петра Порошенка" передає слово народному депутату Андрієвському. Будь ласка, народний депутат Андрієвський з місця буде виступати з приводу цього законопроекту. Просимо.</p>
<p>&nbsp;</p>
<p>13:07:23</p>
<p>АНДРІЄВСЬКИЙ Д.Й.</p>
<p>Шановні колеги, простий і зрозумілий проект. І я, до речі, хотів би попередньому виступаючому відповісти. Саме так, в квартирах не можна розміщувати&nbsp; офіси. Але ніхто&nbsp; не відміняє порядок переведення житла в нежитло, коли сплачуються відповідні податки, які, до речі, йдуть до місцевих бюджетів. І коли ви перевели і отримали законне право використовувати житло як нежитлове приміщення, будь ласка, тоді за призначенням його можна використовувати. В іншому випадку це, дійсно, заборонено, і цей закон встановлює дуже&nbsp; чіткі й прозорі механізми такого переведення.</p>
<p>Ще&nbsp; одне важливе питання. Автори&nbsp; закону виходили в першу чергу&nbsp; з міркувань безпеки. Уявляєте собі, що відбувається, коли, наприклад, у багатоповерховому&nbsp; будинку знаходиться офіс. І якщо відбувається ситуація,&nbsp; при якій&nbsp; пожежа, будь-яке інше лихо, то уявляєте собі, що&nbsp; відбувається на верхній поверхах. Тому саме з міркувань безпеки, а не тільки економічної &nbsp;доцільності виходили автори цього законопроекту.</p>
<p>Більше того, для малого і середнього бізнесу ми передбачили можливості працювати в цих офісах. Але не перевантажуючи інженерні мережі, ліфтове господарство, а працювати особисто без залучення додаткової робочої сили.</p>
<p>І знову ж&nbsp; таки я хочу&nbsp; повторити до тих, хто&nbsp; може не розібрався, не дочитав&nbsp; цей закон, ні в якому випадку ми не забороняємо використання житлового фонду поза непризначенням. Будь ласка,&nbsp; можна переводити, і є загальний порядок такого переведення, житла в нежитло і тоді використовувати&nbsp; його за призначенням.</p>
<p>Тому я просив би цей законопроект у першому читанні&nbsp;&nbsp;&nbsp;&nbsp;&nbsp; підтримати. До другого читання ми можемо&nbsp; внести додаткові обмеження, наприклад, щодо&nbsp; поверховості. Поставити, наприклад, 16 поверхів для будинків, там, де не можна&nbsp; використовувати під офіси. І таким чином врегулювати законне право кожного громадянина України&nbsp; користуватися своєю власністю, своїм майном. З&nbsp; іншого боку, дати можливості для&nbsp; додаткового розвитку бізнесу, додаткового залучення грошей до місцевих бюджетів. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>І зараз народний депутат Єгор Соболєв. Будь ласка.</p>
<p>&nbsp;</p>
<p>13:09:57</p>
<p>СОБОЛЄВ Є.В.</p>
<p>Є норма в цьому законопроекті, яка двома різними статтями&nbsp; врегульована по-різному. І це така традиційна "годівничка для корупціонерів", коли закон в одному випадку каже одне, а в іншому випадку про те саме каже інше. Ми домовилися з Артуром Герасимовим, що дуже важливо врегулювати цю проблему до другого читання, підготувати&nbsp; правку, і тоді закон є добрим кроком вперед.</p>
<p>З іншого боку, є законопроект 3136, який врегульовує для підприємців можливість мати реєстрацію там, де вони живуть, там, де є їхні квартири. Не виробництво, не безсовісні і нечесні послуги, а реєстрацію, щоби вони могли вести свій бізнес.</p>
<p>Я думаю, що дуже важливо обидва ці законопроекти розглядати і приймати разом.</p>
<p>&nbsp;</p>
<p>ГОЛОВУЮЧИЙ.&nbsp; Дякуємо, Єгоре.</p>
<p>Будь ласка, Олексій Кодола від "Народного фронту". Передає слово…</p>
<p>&nbsp;</p>
<p>13:11:05</p>
<p>КОДОЛА О.М.</p>
<p>Олександр Кодола. Да, я…</p>
<p>&nbsp;</p>
<p>ГОЛОВУЮЧИЙ. Кривошеї. Передає слово народному депутату Кривошеї.</p>
<p>&nbsp;</p>
<p>13:11:14</p>
<p>КРИВОШЕЯ Г.Г.</p>
<p>Дякую. Доброго дня, шановні колеги! Геннадій Кривошея, фракція "Народний фронт". Ну, по-перше. я хотів би тут закцентувати як голова підкомітету з питань підприємництва, що дійсно даний законопроект не ущімлює права саме фізичних осіб підприємців. Це може бути, мабуть, однією з основних причин, чому, можливо, хтось не хоче за нього голосувати чи може виступати проти. Тому це питання якраз врегульовано.</p>
<p>Тепер, зрозуміло, я хотів би ще подякувати комітету, тому що, в принципі, пророблена досить серйозна плідна робота, і автори є членами комітету, і Олександр Кодола, і Дмитро Андрієвський, зокрема, першому автору, пану Герасимову.</p>
<p>Але я хотів би, щоб звернули увагу на наступне: шановні друзі, на сьогоднішній день мій колега Олександр Кодола говорив про те, що відбувається в Києві. То, можливо, хтось не знає, то я вам хочу сказати, що, наприклад, до мене особисто як до народного депутата, до моїх колег, зокрема, до мажоритарних депутатів по місту Києву надходять не просто численні звернення, а ряд звернень від мешканців будинків, не важливо, яка там форма власності, де просто незаконні готелі просто знищують фактично ці будівлі, тобто люди не можуть в ночі ні спати, знищується фактично все майно в цих під'їздах, комунікації використовуються не за призначенням. Ну, просто, чесно кажучи, велика, велика ганьба. Тому даний законопроект, я надіюся, він надасть більше можливостей і права громадянам фактично реагувати на це і фактично боротися з цим таким злісним явищем.</p>
<p>Разом з тим, я хотів би ще звернути увагу авторів і, можливо, до другого читання звернуте на наступне увагу, досить серйозною проблемо на сьогоднішній день є приміщення, які є нежитловими, які використовуються під офіс на перших поверхах. Всі ми з розумінням ставимося до того і, в принципі, в цьому є плюс, вони можуть в деякому розрізі на багато більш зручнішими, чим якимось бізнес-центром. Але стається так, що в цих підвальних, напівпідвальних приміщеннях першого поверху просто проводиться і відбувається безпосереднє виробництво якихось приладів, інструментів, працюють з хімічними якимись елементами. І тому на сьогоднішній день це просто досить негативно впливає і шкодить здоров'ю мешканців, які проживають в цих будинках. Тому оце явище, на цей факт потрібно також звернути і, якщо є, по можливості внести відповідні правки до другого читання, закцентувати на цьому увагу. Це також є досить серйозною проблемою.</p>
<p>Наразі даний законопроект, ну, я більш, ніж переконаний, що&nbsp; має бути підтриманий в залі і хотів би ще раз керівництво Верховної Ради попросити запросити під час голосування, щоб за декілька хвилин, щоб всі депутати прибули до залу і щоб ми його проголосували в першому читанні. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, наступним виступає Артур Герасимов від "Блоку Петра Порошенка".</p>
<p>&nbsp;</p>
<p>13:14:11</p>
<p>ГЕРАСИМОВ А.В.</p>
<p>Шановний пане головуючий, шановні колеги, по-перше, я б хотів відповісти на запитання, які я тільки почув від дуже багатьох виступаючих. Я дякую за підтримку цього законопроекту. Перше питання, відносно реєстрації підприємств у житлових приміщеннях. Це не забороняється і ми не маємо це&nbsp; забороняти. Якщо у когось є, скажімо так, певні&nbsp; побоювання, я можу вам гарантувати, що при підготовці до другого читання, ми однозначно ще раз звернемо увагу і дуже чітко пропишемо норми, що реєстрація підприємств дозволяється в житлових приміщеннях, це по-перше.</p>
<p>По-друге, відносно того, що казав Віктор Михайлович Пинзеник, це збігається з тим, що ми отримали від Комітету протидії корупції, від Єгора Соболєва, і цю правку ми також будемо враховувати.</p>
<p>Крім цього, я б хотів сказати, що ми повністю підтримуємо ті правки, які ще більш жорсткою зроблять реакцію на розміщення шкідливої виробничої діяльності саме в житлових приміщеннях.</p>
<p>І, крім цього, хотів би звернути вашу увагу, що під час підготовки цього законопроекту ми аналізували міжнародний досвід інших країн. І я хочу вам сказати, що там досить серйозно обмежено, чи забороняється взагалі, використання житлових приміщень для ведення виробничої діяльності. А якщо вже і дозволяється, то обмежується кількість найманих працівників, більшістю правил дозволяється найм лише одного співробітника або забороняється взагалі найм працівників. І саме такі норми і ми намагалися прописати в нашому законі до першого читання, для того щоб дозволити людям, які проживають в цій квартирі, які прописані чи є власниками цієї квартири чи житлового приміщення, дозволялося вести діяльністю, яку вони для себе планують.</p>
<p>І ключове. Цей законопроект перш за все про безпеку наших громадян. Тому що, якщо, боронь Боже, хтось переживав пожежу у висотних будинках, які розраховані під певну кількість проживаючих, а там через розміщення хостелів, офісів ця кількість тих, хто знаходиться в будинку, перевищує дозволену в десятки разів, я підкреслюю, в десятки, то ті зрозуміють, наскільки небезпечною є таке не звертання уваги на правила, перш за все, пожежної безпеки і правила безпеки взагалі.</p>
<p>Тому, шановні колеги, я прошу вас підтримати цей законопроект за основу сьогодні. І також ще раз повторюю свій заклик: всіх народних депутатів, які хочуть долучитися до розробки цього закону, приносити свої поправки. Я гарантую, що ми обов'язково будемо враховувати їх під час підготовки законопроекту до другого читання. Дякую вам за увагу.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Єднак Остап Володимирович.</p>
<p>&nbsp;</p>
<p>13:17:12</p>
<p>ЄДНАК О.В.</p>
<p>Шановні колеги народні депутати!</p>
<p>Шановні автори даної законодавчої ініціативи! Я думаю, що під час поточного обговорення ми всі погоджуємося, що це питання і актуальне, що в житлових будинках, в житловому фонді знаходяться, крім звичайних офісів, де тихо-спокійно працюють люди, останнім часом і хостели так звані, але хостели не просто нормальні, належним чином&nbsp; облаштовані, а в спальних районах, де десятки&nbsp; людей тісняться, шумлять, галдять і тому подібне, і це, можливо, теж потребує врегулювання. Постійно ми бачимо в новинах, що, вибачте, і "будинки&nbsp;&nbsp; розпусти" знаходяться в багатьох багатоквартирних будинках, постійно&nbsp; виявляють правоохоронні органи, і це, однозначно, неприпустима практика. Таке потрібно врегульовувати, а власне забороняти. І цей закон, однозначно, піднімає актуальну проблему: десятки… тисячі орендарів, орендодавців&nbsp;&nbsp; отримують дохід, і цей дохід потрібно обліковувати і потрібно сплачувати відповідні податки, зокрема й на нерухомість. І тут, між іншим, я би хотів сказати, що, можливо, місцеві органи влади найкраще знають і найкраще могли би врегульовувати дане питання.</p>
<p>Чи пропонує даний проект закону якісні, прості, зрозумілі і некорупційні рішення, в мене тут є питання. І ми теж бачили і чули багато застережень від народних депутатів. Також і сумніви чи&nbsp;&nbsp; інструменти, які пропонуються в даному проекті закону,&nbsp; вони достатні і чи можна їх доопрацювати до другого читання.</p>
<p>Тому я би рекомендував кожному визначатися по-своєму, але я впевнений, що потрібно працювати над вдосконаленням цих механізмів і потрібно дану проблему врегулювати. Дякую.</p>
<p>&nbsp;</p>
<p>13:19:08</p>
<p>ГОЛОВУЮЧИЙ. Дякую.</p>
<p>Шановні колеги, зараз я надам наступному виступаючому слово, але хочу зробити повідомлення. За 5 хвилин ми будемо переходити до прийняття рішення. Зараз одночасно відбуваються&nbsp; і один з комітетів наших, і засідання однієї з фракцій. Я тому дуже попросив би усіх народних депутатів зайти в зал і приготуватися до прийняття рішення.&nbsp;</p>
<p>Отже, за 5 хвилин ми будемо переходити до прийняття рішення. Я дуже прошу голів фракцій запросити депутатів в зал, а також секретаріат Верховної Ради повідомити депутатам, що ми будемо переходити до прийняття рішення. Закон підтриманий більшістю фракцій. Питання полягає тільки в тому, щоб ми змогли змобілізуватись і змогли вийти на позитивне рішення.</p>
<p>Тому я прошу протягом 5 хвилин мобілізувати депутатський корпус, щоб ми змогли вийти на позитивне рішення.</p>
<p>Зараз я надаю слово Матківському Богдану Мироновичу, будь ласка.</p>
<p>&nbsp;</p>
<p>13:20:03</p>
<p>МАТКІВСЬКИЙ Б.М.</p>
<p>Дякую, але слово не замовляв.</p>
<p>&nbsp;</p>
<p>ГОЛОВУЮЧИЙ. Наступний Бондар Михайло. Наступний Юринець Оксана, Юринець Оксана.</p>
<p>Добре, колеги, ми завершили обговорення. Зараз у нас є заключне слово.</p>
<p>Левченко, одна хвилина. Будь ласка, Левченко, одна хвилина.</p>
<p>&nbsp;</p>
<p>13:20:49</p>
<p>ЛЕВЧЕНКО Ю.В.</p>
<p>Левченко, "Свобода", 223 округ, місто Київ.</p>
<p>Я хотів би зараз виступити як мажоритарник обраний по одномандатному округу в місті Києві, центральний район Шевченківський по 223 окрузі.</p>
<p>На кожній другій чи третій моїй зустрічі з виборцями до мене підходили і підходять виборці, і говорять про те, що в їхньому будинку є незаконний хостел, який по суті знищує їхню якість життя, який знущається над ними і який не дозволяє їм нормально використовувати свої власні помешкання. Я без перебільшення кажу, це справді на кожній другій-третій зустрічі. Ця пошесть в тому вигляді, як вона зараз є, шириться по Києву і шириться по всіх великих містах. Тому, безперечно, з цим треба щось робити.</p>
<p>Так, можливо, в цьому законопроекті є певні недосконалості, які треба виправити до другого читання, але лишати це питання взагалі не чіпаючи його неможливо, це неправильно і це по суті продовження цього знущання над нашими громадянами. Так що давайте хоча би почнемо цей процес нарешті.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Виступи від народних депутатів завершені.</p>
<p>Я нагадую, що депутати мають зайти в зал.</p>
<p>До заключного слова Шинькович Андрій Васильович. Є необхідність в заключному слові? Немає.</p>
<p>Тоді, будь ласка, Артур Герасимов, заключне слово. Артур Володимирович, будь ласка. І прошу заходити депутатів в зал.</p>
<p>&nbsp;</p>
<p>13:22:23</p>
<p>ГЕРАСИМОВ А.В.</p>
<p>Шановний пане головуючий, шановні колеги! Сьогодні ми почули дуже багато думок на підтримку цього закону, бо дійсно що б ми не казали в цьому залі, реальна проблема існує, і ми маємо її вирішувати. І саме на це і спрямований цей законопроект, – для того, щоб наші громадяни, які проживають у багатоквартирних будинках не постраждали під час виникнення небезпечних ситуацій. Оце ключова річ, ключовий принцип цього законопроекту.</p>
<p>Але я також дуже уважно слухав всі виступи народних депутатів, які висловлювали зауваження до цього законопроекту. І як я вже сказав, ми готові, ми вже занотували багато зауважень, ми спілкувалися з представниками всіх фракцій, які давали ці зауваження, і ми готові дуже чітко в рамках робочої групи підготувати узгоджений текст законопроекту. За узгоджений текст я маю на увазі правок до другого читання, з якими і буде прийнятий цей законопроект на комітеті під час підготовки до другого читання.</p>
<p>Це стосується, перш за все ще раз повної гарантії того, що ми дозволяємо реєстрацію будь-яких підприємств в житлових приміщеннях, ми не маємо торкати це право, це захист наших підприємців. Це стосується і питань, коли ми кажемо про те, що ті, хто є власниками цих приміщень, ті, хто проживає чи зареєстрований в цих приміщеннях, можуть вести свій бізнес, я маю на увазі. Це стосується всіх зауважень Комітету з протидії корупції, які сьогодні ми почули від Єгора Соболєва, які ми обов'язково врахуємо при підготовці до другого читання. Бо ключове питання&nbsp;– нам треба вирішувати реальну суспільну проблему, яка на сьогодні існує в державі.</p>
<p>Тому, шановні колеги, підсумовуючи, я хочу звернути вашу увагу: проблема існує, ключовий принцип цього законопроекту, ключова річ, яку він дозволяє вирішити, це підвищити безпеку наших громадян. І тому я прошу вас підтримати цей законопроект за основу сьогодні. Дякую вам за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, обговорення завершене. Прошу займати робочі місця і приготуватись до прийняття рішення, колеги. Я хочу з вами зараз порадитись.</p>
<p>Зараз немає однієї цілої фракції, йде засідання комітету. Давайте, щоб ми перевірили мобілізаційну спроможність, я поставлю рейтингове голосування, колеги. Ми маємо об'єктивний стан зараз в залі. Тому я дуже прошу усіх зайняти робочі місця.&nbsp;</p>
<p>Ми не можемо втратити цей законопроект. І тому важлива мобілізація кожного. І тому важливо, щоб кожен взяв участь в голосуванні, колеги. Я дуже вас прошу зайняти робочі місця. І я ставлю рейтингове голосування проекту Закону про внесення змін до деяких законодавчих актів України щодо використання квартир в багатоквартирних житлових будинках (5473).</p>
<p>Всі фракції висловлювали підтримку. Прошу проголосувати, прошу підтримати рейтингове голосування. Прошу взяти участь в голосуванні і прошу підтримати, колеги. Будь ласка, голосуймо, колеги.</p>
<p>&nbsp;</p>
<p>13:25:51</p>
<p>За-169</p>
<p>Колеги, давайте порадимось, як нам бути з цим питанням. Якщо я поставлю на повторне? Колеги, увага! Давайте порадимось. Ми в об'єктивній ситуації, коли зараз йде комітет, йде фракція. Фракція Радикальної партії обіцяла за 10 хвилин бути в залі. Колеги, я хочу, щоб ми разом, гуртом з того приводу змогли порадитись.</p>
<p>Чи не буде заперечувати зал, щоб я на голосування поставив, коли повернеться Радикальна партія і повернеться комітет? Не буде заперечень, колеги? Це є об'єктивна річ, в якій ми є. Тобто, колеги, я поставлю до обіду, тоді, коли буде в залі мобілізація.</p>
<p>Колеги, будь ласка, заходимо в зал. Колеги, є пропозиція на повторне перше, зараз її поставлю, давайте змобілізуємося, теж буде рейтингове, рейтингове. Чи є в залі пропозиція проголосувати за повторне перше?</p>
<p>І, шановні колеги, я звертаюсь до всіх, хто є в залі, це соціальна тема, це не є тема політична. І ми зараз можемо втратити законопроект тільки із-за того, що ми маємо під час засідання Верховної Ради України засідання комітету.</p>
<p>Тому я звертаюсь до усіх фракцій, які брали участь в голосуванні, прошу підтримати пропозицію на повторне перше читання, колеги.</p>
<p>Колеги, можемо підтримати таку пропозицію, колеги? Якщо змобілізуємося всі, можемо підтримати, колеги. Я прошу зайти в зал, запрошую депутатів в зал. Це буде теж рейтингове, пропозиція на повторне перше читання.</p>
<p>Я прошу усіх зайти в зал і я ставлю на голосування рейтингову пропозицію проект закону 5473 на повторне перше читання.</p>
<p>Колеги, прошу підтримати рейтингове голосування 5473 на повторне перше. І прошу усіх підтримати, колеги. Прошу усіх підтримати. Голосуємо. Будь ласка, голосуємо, колеги.</p>
<p>&nbsp;</p>
<p>13:29:21</p>
<p>За-213</p>
<p>Колеги, дякую за розуміння. Я думаю, зможемо вийти на рішення.</p>
<p>Колеги, будь ласка, я прошу запросіть депутатів зараз в зал… Всі підтримують, я зараз…</p>
<p>"Блок Петра Порошенка" – 92,&nbsp; "Народний фронт" – 57,&nbsp; "Опозиційний блок" – 9,&nbsp; "Самопоміч" – 14,&nbsp; Радикальна партія – 2,&nbsp; "Батьківщина" – 9, Партія "Відродження" – 9 і&nbsp; "Воля народу" – 3.&nbsp; Нам бракувало&nbsp; кілька голосів.</p>
<p>Я звертаюсь до усіх фракцій. Будь ласка, проголосуйте повним складом, хто є, на повторне перше читання, воно буде загальною&nbsp;&nbsp;&nbsp;&nbsp;&nbsp; позицією, яка збереже закон. Я дуже прошу, колеги, давайте сконцентруємося. Я ще раз поставлю рейтингове, пропозицію на повторне&nbsp; перше читання в комітет. Я дуже прошу всіх зайти&nbsp; в зал. Будь ласка, 30 секунд, запрошуємо депутатів в зал. Заходять, почекаємо хвилинку. Нічого страшного, почекаємо 30 секунд. Це вартує того, щоб втримати законопроект.&nbsp; Будь ласка, займаємо робочі місця.</p>
<p>Колеги, заходять. Все, голосуємо, колеги. Дивіться, я вам ще раз пояснюю. Ситуація є об'єктивна. В залі відсутній Комітет податкової і митної політики, це 25 чоловік, і в залі відсутня одна з фракцій,&nbsp; це ще 20 чоловік. Ми маємо об'єктивно складну ситуацію. Тому я прошу всіх з розумінням віднестись до цієї ситуації і усіх підтримати пропозицію на повторне перше читання, колеги. Я дуже прошу,&nbsp; до всіх з таким зверненням звертаюсь, підтримати&nbsp; повторне&nbsp; перше читання.</p>
<p>І я ще раз ставлю рейтингове голосування на повторне перше читання, колеги, і я прошу усіх підтримати. Будь ласка, колеги, прошу проголосувати, прошу підтримати. Будь ласка, голосуємо, прошу підтримати.</p>
<p>&nbsp;</p>
<p>13:32:06</p>
<p>За-219</p>
<p>Шість голосів. Колеги, я дзвоню, Радикальна партія ще на засіданні. Колеги, Радикальна партія цей законопроект підтримує.</p>
<p>Колеги, я ще раз тоді попорошу у всього залу розуміння, щоб ми змогли проголосувати, коли повернеться комітет і фракція, колеги. Колеги, я прошу такої підтримки. Є в залі така підтримка? Я поставлю сьогодні цей законопроект, але тоді, коли в залі буде мобілізація повна депутатів. Отже, даний законопроект ми не завершили і я поставлю пропозицію на голосування тоді, коли в зал повернеться Радикальна партія і комітет Ніни Петрівни Южаніної.</p>
<p>Колеги, зараз ми переходимо до наступного питання порядку денного, це є питання, на якому вчора наполягав і Юрій Шухевич, це питання постанови на відхилення, постанова на відхилення, я думаю, ми їх зараз можемо розглянути. Це є постанова перша 3153-П. Це є проект постанови про скасування рішення Верховної Ради України від 03.11.2016 року про прийняття в цілому, як закону законопроекту номре 3153. Це постанови на відхилення, які не потребують включення в порядок денний сесії, колеги, не потребують включення. І вчора на Погоджувальній раді було піднято питання, щоб вони були розглянуті, щоб закони могли вступити в дію, це є проекти постанови на скасування.</p>
<p>Я сказав, що я поставлю інші постанови, які є, колеги. Зараз є в залі народний депутат Левченко, є голова комітету Пинзеник.</p>
<p>Зараз, колеги, ми&nbsp; визначимо, яку з постанов поставити.</p>
<p>Колеги, немає автора постанови Мушака Олексія Петровича на&nbsp; відхилення. І, колеги,&nbsp; зараз нам треба… Повідомляю загальну логіку.</p>
<p>Колеги, увага! Зараз є у нас ситуація, коли ми… по наступному&nbsp; законопроекту ще засідає комітет, так. Ми,&nbsp; автора постанови на відхилення немає зараз у Верховній Раді&nbsp; України наступної постанови.</p>
<p>І в мене є єдина пропозиція. Андрій Володимирович, у мене є єдина пропозиція – колеги, увага! – перенести проект Закону 4666, який стоїть наступним після бюджетних питань, зараз на розгляд. Якщо&nbsp; буде така підтримка залу, ми його перенесемо, якщо&nbsp; не буде, мені доведеться оголосити перерву, колеги.</p>
<p>Колеги, отже… Колеги, я прошу вас сконцентруватися. Зараз в нас є пропозиція, щоб 4666, проект Закону про товариства з обмеженою та додатковою відповідальністю, яка стоїть після… до обіду, ми перенесли на розгляд зараз і зараз розглянули. Мене переконують автори законопроектів, що є повна підтримка всього залу і що ми зможемо його зараз розглянути. Якщо справді така підтримка є, ми перейдемо до його розгляду, якщо такої підтримки не буде, мені доведеться оголосити перерву. <i>(Шум у залі)</i> Отже, колеги, я попрошу тільки поставити пропозицію розглядати його зараз.</p>
<p>Нагадую ще раз: зараз я поставлю на голосування пропозицію: проект Закону про товариства з обмеженою та додатковою відповідальністю, 4666, яка стоїть після обіду, перенести на зараз на розгляд. Воно&nbsp; повністю готове до розгляду. Воно повністю готове до розгляду, є комітет. Якщо буде воля залу, ми перейдемо до його розгляду. <i>(Шум у залі)</i> Отже… Якщо нема голосів, не будемо переходити. Готові, так? <i>(Шум у залі)</i></p>
<p>Колеги, я ставлю на голосування пропозицію проект Закону 4666 перенести&nbsp; на розгляд зараз. Хто підтримує дану пропозицію, прошу&nbsp; проголосувати. 4666, прошу проголосувати, прошу підтримати. Будь ласка.</p>
<p>&nbsp;</p>
<p>13:39:32</p>
<p>За-193</p>
<p>Колеги, немає голосів для прийняття рішень.</p>
<p>І, шановні колеги, в зв'язку із тим, що в нас зараз в залі немає автора наступної постанови, яку мали розглядати, я оголошую перерву згідно Регламенту&nbsp; до 16 години. О 16 годині ми перейдемо до розгляду бюджетних питань, і я прошу усіх народних депутаті о 16 годині дисципліновано прибути в зал для продовження нашої роботи, колеги.</p>
<p>Ранкове пленарне засідання Верховної Ради України я оголошую закритим. І о 16 годині ми перейдемо до розгляду питань бюджету.</p>
