Стенограма пленарного засідання
10 лютого 2012
<div>
<p>ЗАСІДАННЯ ШОСТЕ&nbsp;&nbsp;&nbsp;</p>
<p>Сесійна зала Верховної Ради України</p>
<p>10 лютого&nbsp; 2012 року, 10 година</p>
<p>Веде засідання Голова Верховної Ради України В.М.ЛИТВИН&nbsp;</p>
<p><b>&nbsp;</b></p>
<p>ГОЛОВУЮЧИЙ.&nbsp; Доброго ранку, шановні народні депутати, запрошені та гості&nbsp; Верховної Ради України! Прошу, шановні колеги, підготуватися до реєстрації.</p>
<p>Увімкніть систему "Рада".</p>
<p>10:00:55</p>
<p>Зареєструвалися картками в сесійній залі 412 народних депутатів. Ранкове засідання Верховної Ради України оголошую відкритим.</p>
<p>Шановні народні депутати! Сьогодні день народження нашого колеги&nbsp;&nbsp; Костенка Павла Івановича. Прошу привітати іменинника і побажати йому успіхів і здоров'я.<i>(Оплески)</i></p>
<p>Шановні народні депутати, надаю вам інформацію про результати роботи Верховної Ради України на пленарних засіданнях 9 лютого 2012 року. Розглянуто 28 питань порядку денного. За результатами їх розгляду прийнято 5 законів та 21 постанову, 4 законопроекти прийнято за основу, один законопроект&nbsp;&nbsp; повернуто до&nbsp; комітету на&nbsp; доопрацювання з наступним поданням на повторне друге читання, один законопроект та один проект&nbsp; постанови відхилено. За результатами розгляду пропозицій Президента України 2 закони прийнято в цілому з урахування пропозицій Президента України, 2 закони направлено на доопрацювання до комітету, 5 законів відхилено.</p>
<p>Шановні народні депутати, відповідно до статті&nbsp; 229 Регламенту Верховної Ради України у п’ятницю з 10-ї до 11-ї години проводиться "година запитань до Уряду".</p>
<p>Шановні народні депутати! Представники депутатських фракцій та&nbsp; груп внесли пропозицію: під час "години запитань до Уряду" заслухати у вигляді відповідей на питання інформацію Кабінету Міністрів України&nbsp; щодо ситуації у зв'язку з холодною погодою в Україні, які заходи вживає Кабінет Міністрів України і яка реальна ситуація в Україні, в тому числі що стосується особливо людських життів, а також з питань виконання Україною останньої&nbsp; Резолюції Парламентської асамблеї Ради Європи від 26 січня 2012 року.</p>
<p>Депутатські фракції: Партія регіонів, "Блок Юлії Тимошенко – "Батьківщина", Народна Партія та депутатська група "Реформи заради майбутнього" відповідно до частини шостої статті 229 Регламенту Верховної Ради України заздалегідь письмово повідомили Кабінет Міністрів України про запитання, які вони ставлять членам уряду під час "години запитань до Уряду".</p>
<p>Шановні народні депутати, відповідати на запитання від депутатських фракцій, груп та народних депутатів сьогодні будуть міністр надзвичайних ситуацій України Віктор Іванович Балога та міністр юстиції Олександр Володимирович Лавринович.</p>
<p>Шановні колеги, ми погодили з вами процедуру розгляду цього питання. 15 хвилин на письмові запитання, 15 хвилин від народних депутатів. І міністр Балога, і міністр Лавринович. І зрозуміло що можливість поставити питання присутнім членам уряду. Прем'єр-міністр України відсутній у зв'язку із закордонним відрядженням.</p>
<p>Я запрошую на трибуну міністра надзвичайних ситуацій України Віктор Івановича Балогу. Давайте домовимося таким чином, шановні колеги, Віктор Іванович, почергово запитання письмові від фракцій. А потім 15 хвилин – усні, спочатку ж письмові – 15 хвилин.</p>
<p>&nbsp;</p>
<p>БАЛОГА В.І.</p>
<p>Шановний пане Голово, шановні народні депутати, шановні члени уряду! Вже два тижні Україна як і багато держав Європи живе в умовах суворої зими: із міцними морозами, рясними снігопадами і сильним вітром. Порівняльний аналіз погодних характеристик і температурних показників за останні десятиріччя дає підстави визначити нижні холоди як аномалію.</p>
<p>Стрілки термометрів опустилися до позначок, нижчих&nbsp;за середньодобові цієї пори року. Прихід міцних морозів в Україну не був раптовим. МНС за 2 тижні офіційно поінформувало уряд, центральні і місцеві органи влади про наближення періоду низьких температур. Інформацію про різке похолодання всіма можливими каналами було доведено до громадськості. Надано практичні рекомендації щодо дій і безпечної поведінки людей в екстремальних умовах. Увесь цей час МНС веде цілодобовий моніторинг ситуації, моделюється розвиток погодних процесів, їхній вплив на здоров'я людей і стан життєзабезпечення країни. Дефіциту докладної фахової інформації немає.</p>
<p>Таким чином завчасно розіслані чіткі попередження дали можливість всім зацікавленим структурам вжити запобіжних заходів у відповідності з їхньою компетенцією та обов'язками, які визначені чинним законодавством. Урядом було прийнято низку рішень на випередження. Для координації роботи органів влади створено оперативний штаб. До нього увійшли керівники Мінрегіонбуду, Мінінфраструктури, МОЗ, Міненерго, МНС, Міноборони, МВС. Аналогічні штаби почали працювати в регіонах.</p>
<p>Головним завданням було і залишається запобігання людським втратам і недопущення надзвичайних ситуацій на об'єктах життєзабезпечення. Міністерством було прийнято рішення про негайне розгортання по всій країні пунктів обігріву людей. Там кожен охочий міг зігрітися і поїсти, дістати теплі речі.</p>
<p>Зверну увагу на динаміку цієї роботи. Спочатку було встановлено 100 пунктів в обласних центрах, Києві та Севастополі, однак по мірі падіння температури їх число стрімко зростало. Пункти обігріву було створено в усіх районних центрах і великих містах. Ми виходили з того, що кожна встановлена нами тепла палатка з гарячою їжею і напоями для когось може стати єдиним шансом на порятунок. Органи влади, установи громадського харчування незалежно від форми власності, благочинні організації, приватні компанії, звичайні люди допомогли забезпечити палатки МНС їжею,&nbsp;ковдрами і одягом.</p>
<p>На цей час в країні 24 години на добу працює 3 тисячі 386 пунктів обігріву. Їхнім теплом вже зігрілося понад 130 тисяч людей. Уряд попросив українців підтримати всіх, кому в холод вкрай потрібна допомога. Цей заклик почули. Від імені уряду висловлюю щиру вдячність усім небайдужим за надану підтримку, виявлену турботу і милосердя.</p>
<p>Для гарантованого реагування на можливі надзвичайні ситуації щодня цілодобово в повній готовності перебуває 15 тисяч співробітників рятувальних підрозділів і 3 тисячі одиниць техніки. На випадок масштабних аварій рішенням Кабінету Міністрів було сформовано 550 аварійно-відновлювальних бригад і 5 спецпотягів з усім необхідним обладнанням і матеріалами. Вони мають за 5-8 годин прибути на допомогу у разі виходу з ладу об’єктів життєзабезпечення.</p>
<p>Додатково передбачено 35 мільйонів гривень на ліквідацію можливих аварій. Бронювання цих коштів дозволяє швидко покрити першочергові витрати в критичній ситуації.</p>
<p>Наголошую, на сьогодні в Україні внаслідок низьких температур і негоди не сталося жодної надзвичайної ситуації державного рівня. Дякуючи Богу, можу також стверджувати, що в цьому є частина своєчасних дій уряду і місцевих органів влади.</p>
<p>На превеликий жаль, холоди забрали 112 людських життів. В кожному випадку загибель людини, це непоправна втрата. Водночас, категорично проти того, щоб на цій темі спекулювали політики і політикани. Зараз МНС спільно з Міністерством охорони здоров’я ретельно перевіряє причини кожного летального випадку. Це потрібно для того, щоб об’єктивно з’ясувати масштаб людських втрат від холодів і розробити додаткові заходи щодо їх відвернення.</p>
<p>У переважній більшості випадків холод став лише наслідком. Причини мають здебільшого побутовий чи соціальний характер.</p>
<p>Компетентно заявляю, що Міністерством надзвичайних ситуацій, відповідно до його обов’язків, було зроблено все можливе, аби не допустити людських втрат від холодів. Жодна людина не померла від переохолодження в автомобільних заторах,&nbsp;на гірських перевалах чи туристичних&nbsp; маршрутах, ніхто не загинув під час аварії суден в&nbsp; Азовському морі&nbsp; чи в інших інцидентах, де залучалися рятувальні підрозділи&nbsp; МНС.</p>
<p>Додатково інформую поважну аудиторію, незважаючи на ектремальні погодні умови, станом на 10 лютого кількість надзвичайних ситуацій порівняно з аналогічним періодом минулого року скоротилася більше ніж на половину, розмір збитків зменшився на&nbsp; 73&nbsp; відсотки. При&nbsp; цьому важливо розуміти запобігання і ліквідація будь-якої надзвичайної ситуації, у тому числі в наслідок сильних морозів, це справа комплексна&nbsp; і залежить від взаємодій&nbsp; центральних&nbsp; і місцевих органів влади. Це взаємопов'язані питання, які випливають із стану доріг, житлового фонду, комунального господарства, електромереж, усієї сфери життєзабезпечення. Кількість жертв холодної зими повинна змусити всіх нас: виконавчу владу, парламент і особливо&nbsp; тих, хто на передовій, це органи місцевого самоврядування по-іншому поглянути на потреби тих, хто залишається&nbsp; найбільш вразливим перед стихією, маю на увазі наших бездомних співвітчизників.</p>
<p>Ще&nbsp; у 2005 році, коли був прийнятий відповідний закон, держава визнала бездомність соціальною проблемою. Однак ставлення&nbsp; до цієї&nbsp; проблеми залишається переважно і по цей день радянським. Воно походить з часів, коли у суспільстві культивувалося&nbsp; неприйняття&nbsp; і відторгнення безхатченків, їх&nbsp; судили за кримінальні статтями і відправляли до Сибіру валити ліс. Цей стереотип, привитий соціальним працівникам,&nbsp; потрібно наполегливо і постійно ламати. Не зробивши цього, проблему бездомних&nbsp; ми не вирішимо. Будемо і далі рахувати їх смерті чи то від холоду, чи то від хвороб. У цивілізованому&nbsp;&nbsp; світі діє дворівнева&nbsp; система роботи з цією категорією громадян, ними&nbsp; опікується держава і суспільство. Треба визнати, що у нас добре не спрацьовує ні влада, ні громадська ініціатива. Причина криється у нашому&nbsp; світогляді, ми не сприймаємо цю проблему серцем, не залежно&nbsp; від того, хто у владі, а хто в опозицію. Хоча хороший закон ми з вами сьогодні&nbsp; маємо. Але по факту маємо&nbsp; інше. У нас діє&nbsp; 157 стаціонарних центрів&nbsp; роботи з бездомними, як державні, так і громадські. Парадокс в тому, що навіть самі безхатченки не знають де ті центри є і як до звертатися. Прикро, але соціальні служби фактично не ведуть цю інформаційну роботу.</p>
<p>У держави також є невикористані ресурси для влаштування бездомних. По всій країні маємо достатньо вільних приміщень, де можна обладнати притулки, забезпечити їх усім необхідним, тобто створити знедоленим гідні умови життя. Тут не потрібно захмарних видатків. Для початку достатньо підтримати зацікавлені організації та створити стимулюючі умови для розвитку такого роду діяльності.</p>
<p>Також потрібно законодавчо встановити мінімальний рівень соціального захисту безхатченків, чітко визначити права, обов'язки і відповідальність суб'єктів, до компетенції яких належить проблема бездомності.</p>
<p>Упевнений, що розробивши додаткові соціальні гарантії для цієї категорії людей, більшість разом з опозицією у найкоротші терміни дадуть 450 голосів за їх закріплення в законі. Як бачите, порушені мною питання виходять далеко за рамки завдань і прерогатив МНС. Це спільна справа влади і суспільства. Ми здатні зрушити її вперед хоча б для того, щоб не вести статистику людських втрат у випадках, яким можна і потрібно запобігти. Дякую.</p>
<p>&nbsp;</p>
<p>ГОЛОВУЮЧИЙ. Це всі письмові запитання у вас, да, Вікторе Івановичу?</p>
<p>&nbsp;</p>
<p>БАЛОГА В.І.&nbsp; Так.</p>
<p>&nbsp;</p>
<p>ГОЛОВУЮЧИЙ. Шановні колеги, тоді запишіться, будь ласка, на запитання безпосередньо до міністра. Так, проводиться запис. Прізвища, будь ласка.</p>
<p>Уколов Віктор, фракція "БЮТ – "Батьківщина", будь ласка, ваше питання.</p>
<p>&nbsp;</p>
<p>10:14:36</p>
<p>УКОЛОВ В.О.</p>
<p>Прошу передати слово Володимиру Бондаренку.</p>
<p>&nbsp;</p>
<p>ГОЛОВУЮЧИЙ. Володимир Бондаренко, мікрофон.</p>
<p>&nbsp;</p>
<p>10:14:45</p>
<p>БОНДАРЕНКО В.Д.</p>
<p>Шановний Вікторе Івановичу! Безумовно, ситуація важка по всій країні. Але статистика і інформаційні повідомлення, які надходять, свідчать про те, що є жахливий стан в територіях Донецької і Луганської областей, він набагато гостріший. Ну, очевидно, це результат діяльності, багаторічної діяльності нинішньої української влади,&nbsp; починаючи від&nbsp; першої особи і кінчаючи керівництвом парламентської фракції Партії регіонів. Вони там керували всі ці роки, там їхній бізнес, там їхня&nbsp; влада місцева, там їхня центральна влада, там все. Сьогодні це явище розповсюджується по всій Україні, бо формування влади іде тільки з цього&nbsp; регіону.</p>
<p>Як ви вважаєте, чи&nbsp; не пора би узагальнити негативний&nbsp; досвід, негативну практику діяльності&nbsp; місцевої влади у тому регіоні,&nbsp; який привів до таких і людських втрат, техногенних катастроф і таке інше?</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>БАЛОГА В.І. Шановний пане народний депутате, я розумію, що&nbsp; у вашому запитанні є і політичний підтекст. Я би хотів&nbsp; сказати географію тих проблем у зв'язку зі смертями,&nbsp; які ми маємо з вами внаслідок холодів. Географія&nbsp; не у тому, що хто, звідки і хто на керівних посадах, ситуація у тому полягає, що, де більше&nbsp; ще залишилося пам'ятників Леніну, там більше смертей. <i>(Оплески) </i></p>
<p><i>&nbsp;</i>І питання в тому, от переді мною є оперативна інформація:&nbsp; в Житомирській області у нас проблеми, у Донецькій області у нас проблеми, тобто найбільший показник, у Криму іу нас проблеми, у Кіровограді у нас проблеми. В той же час, я хочу сказати, у Чернівецькій області не помер ні один чоловік, у Дніпропетровській – ні&nbsp; один,&nbsp; у Закарпатті – один, тобто, я вибачаюсь, але тут питання більш ширше, ніж те, яке ви задаєте.</p>
<p>Я думаю, що потрібно міняти&nbsp; свої світогляди і бачення на&nbsp; процеси, які проходять у державі.</p>
<p>&nbsp;</p>
<p>ГОЛОВУЮЧИЙ. Ганущак, фракція "БЮТ – "Батьківщина".</p>
<p>&nbsp;</p>
<p>10:17:09</p>
<p>ГАНУЩАК Ю.І.</p>
<p>Вікторе Івановичу,&nbsp; безхатченки Інтернет не дивляться, телевізор теж не дивляться, тобто де ваші пункти&nbsp; обігріву, вони, в принципі, не повинні були би і знати.&nbsp; Але тим не менше, ви би мали,&nbsp; принаймні, знати, де вони&nbsp; чують, тобто оті точки, тобто можна було&nbsp; на випередження працювати, тому що переважна більшість&nbsp; людей вмерли на вуличці через те, що не могли зайти в під'їзди, вони закриті і це нормально, тому що вони замерзли саме в тих підвалах, які промерзли. Ну, не можна ж говорити: "Я поставив оце пункти обігріву, хай всі йдуть, тому що вони мають знати, де вони є". Так же ж не буває. Дякую.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>БАЛОГА В.І. Коли я перед вами звітував, ви, мабуть, не чули, що я говорив, не чули. Якщо чули, хочу доповнити на прикладі Вінницької області, наприклад. Ми маємо 5 летальних випадків. Місце смерті: біля власного будинку, в лікарні, у власному будинку. Ви знаєте, в кожному випадку причина смерті різна. Так, на жаль, багато людей і поза власними помешканнями померло. Але ви хочете сказати, що нема інформації. Інформація є, де знаходяться ці палатки. Я говорю про те, що соціальні служби, органи місцевої влади повинні по-другому повернутись обличчям до тих людей, які сьогодні не мають власних будинків, і тоді в нас ситуація зміниться. А те, що зробило міністерство, я вважаю, що високий рівень, і я вдячний всім своїм підлеглим, які працюють у круглодобовому режимі і роблять все, щоб не було летальних випадків.</p>
<p>&nbsp;</p>
<p>ГОЛОВУЮЧИЙ. Андрій Шкіль, фракція "БЮТ – "Батьківщина".</p>
<p>&nbsp;</p>
<p>10:19:15</p>
<p>ШКІЛЬ А.В.</p>
<p>Дякую. Шановний пане доповідачу, я думаю, що ж ви помітили, що відсутній Прем’єр-міністр зараз тут.</p>
<p>&nbsp;</p>
<p>ГОЛОВУЮЧИЙ. Прем’єр-міністр у відрядженні, я про це повідомив.</p>
<p>&nbsp;</p>
<p>ШКІЛЬ А.В. А, у відрядженні, я ж кажу, він же відсутній в залі, яка різниця. Мене не цікавить причина його відсутності. Просто, я думаю, просто ви неуважно його слухали. Він порадив, для того щоб не замерзнути, лопатою відкидати сніг. То ви скажіть, ви радили безхатченкам, тим людям, які загинули? 130 людей загинули. То вони загинули через те, що вони не відкидали лопатою сніг на вимогу Прем’єр-міністра чи були якісь інші причини? Бо в країні, яка не веде бойових дій, яка, в принципі, не попала під серйознішу техногенну катастрофу, ніж мороз серед зими, ну, це, звичайно, для Києва це, з'ясувалось, катастрофа, коли випав сніг. Але, тим не менше, от просто мене цікавить, яка ще буде реакція уряду:&nbsp;відкидати лопатами сніг, змінювати час український на московський –&nbsp;&nbsp; які ще? – міняти мову? Які будуть кроки надзвичайні уряду, для того щоб це більше ніколи не повторилося? Дякую.</p>
<p>&nbsp;</p>
<p>БАЛОГА В.І. Дякую за запитання. Люди гинуть не тільки в Україні – люди гинуть в усій Європі, в тому числі в Японії. МНС і органи місцевої влади роблять все, для того щоб мінімізувати критичні ситуації. В той же час потрібно зрозуміти: якщо для нас питання безбатченків буде на першому місці, а не політиканство, а не питання про те, що ми маємо робити: кидати лопатою чи все-таки визначити кожного бездомного і допомагати, – ми будемо разом мати набагато кращий результат. В цьому питанні у нас не повинно бути влади і опозиції – ми повинні разом прийняти рішення, які дадуть можливість нам мати кращі показники. Є, над чим працювати.</p>
<p>&nbsp;</p>
<p>ГОЛОВУЮЧИЙ. Олійник, фракція "БЮТ – "Батьківщина", будь ласка.</p>
<p>&nbsp;</p>
<p>10:21:10</p>
<p>ОЛІЙНИК В.С.</p>
<p>Шановний Вікторе Івановичу, ви знаєте, коли сьогодні ми слухаємо новини, то ми бачимо, що це фактично йдуть зведення з фронтів бойових дій. Кожного дня ми чуємо, скільки людей загинуло, скільки людей померло. Ви знаєте, ви сьогодні говорили про те, що ви встановлюєте намети, де люди могли би обігрітися. Це, мабуть, правильно, але ми знаємо, як було встановлено намети 27 листопада в Донецьку, коли під цими наметами гинули люди завдяки діям влади. І я переконаний, що те, що і сьогодні робить влада, це означає лише одне: вона справді не готова до того, щоб захистити життя і здоров’я.</p>
<p>Попереду у нас повінь, попереду так само складний період. Скажіть, будь ласка, як міністерство сьогодні готується для того, щоб не загинули люди через декілька тижнів, коли буде повінь?</p>
<p>&nbsp;</p>
<p>БАЛОГА В.І. По-перше, хочу всю громадськість повідомити про те, що не передбачається ніяких надзвичайних ситуацій. І до тих викликів, які можуть бути і природного, і техногенного характеру, Україна готова.</p>
<p>І хочу до вас звернутись. Ви знаєте, якщо б у нас була критична ситуація, то уж точно не в межах України, не за межами України ви б не відпочивали, а зібрали 150 підписів і оголосили про позачергове засідання Верховної Ради в зв'язку з надзвичайною ситуацією в Україні. Ніхто цього не робив, ми працюємо в звичайному штатному режимі. Я не бачу абсолютно ніяких проблем.</p>
<p>І питання весни. Ми до нього готуємося, прийняті міри урядом, затверджені відповідні розрахунки. Будьте впевнені, уряд працює компетентно і не передбачається ніяких надзвичайних подій, пов'язаних із природними явищами.</p>
<p>&nbsp;</p>
<p>ГОЛОВУЮЧИЙ. Чуднов, фракція Партії регіонів.</p>
<p>&nbsp;</p>
<p>10:23:14</p>
<p>ЧУДНОВ В.М.</p>
<p>Дякую, Володимире Михайловичу. Василь Чуднов, фракція Партії регіонів. Шановний Вікторе Івановичу, на Івано-Франківщині обласна організація Партії регіонів організувала 23 стаціонарні пункти обігріву, де годували гарячою їжею, напоями. І окрім того, 18 мобільних пунктів, які їздили по селах, заходили до хати, до стареньких людей, навіть розвозили теплий одяг. У зв'язку з цим в мене до вас питання: чи є у вас відомості щодо участі в цій акції інших політичних партій. Адже біля мікрофонів ми всі так печемося про наш народ. Дякую.</p>
<p>&nbsp;</p>
<p>БАЛОГА В.І. По-перше, я хочу вам подякувати за ту постійну допомогу, яку робить підчас аномальних низьких температур Партія регіонів. Так, це дійсно, вони по всій країні розгорнули палатки, але я в той же час хочу подякувати і всім тим громадським організаціям, великим компаніям і простим людям, які допомагають в цей скрутний час, коли такі низькі температури.</p>
<p>&nbsp;</p>
<p>ГОЛОВУЮЧИЙ. Гудима Олександр, фракція "БЮТ – "Батьківщина".</p>
<p>&nbsp;</p>
<p>10:24:32</p>
<p>ГУДИМА О.М.</p>
<p>Шановний пане міністре! Гудима, "Блок… "Батьківщина", "Блок Юлії Тимошенко". Відомо сьогодні, коли тридцятиградусні морози, що хто раніше встає, той більше мерзне. Енергетичний максимум України, якби ми не перейшли на наш український час, спалив би додатково сотні мільйонів тонн і спалив би&nbsp;газу. Ви вже в уряді визначилися, за яким часом буде жити Україна? Лобісти російського часу, які казали "живемо за Москвою", нібито заспокоїлися. Ми вже думали, що ми будемо жити за своїм часом, що ми і мерзнути будемо по-українськи, не по-російськи, а виявляється, тепер ви нам пропонуєте ще два цикли через олімпіаду. І українці думають: знову підемо в один раз у одну сторону, а потім у другу сторону. Ви дасте спокій бідним українцям з часом чи ні?</p>
<p>&nbsp;</p>
<p>БАЛОГА В.І. Я хочу точно такого спокою, як мають країни Євросоюзу. Ідеально, якщо ми і весною, і осінню переходимо і переводимо годинники синхронно з країнами Євросоюзу. Адже наше основне з вами завдання – це входження України до Європейської унії.</p>
<p>По факту що ми з вами маємо? Ми пропонуємо: знову переходьте на&nbsp; літній облік часу. Це ж саме буде робити і Європа.</p>
<p>Але у зв'язку з&nbsp; тим, що ми повинні у цьому залі знайти консенсус і визначитись, за яким часовим поясом ми будемо жити, я вважаю, що рішення компромісне і науковців, і у цьому залі, надіюсь, що&nbsp; буде також більше двох третіх голосів за те, щоб ми проголосували за другий часовий пояс і в цьому другому часовому&nbsp; поясі жити. Я вважаю, що це зважене рішення уряду, яке внесеться найближчим часом на розгляд Верховної&nbsp; Ради.</p>
<p>&nbsp;</p>
<p>ГОЛОВУЮЧИЙ. Гайсюк Петро, група "Реформи заради майбутнього".</p>
<p>&nbsp;</p>
<p>10:26:45</p>
<p>ГАСЮК П.П.</p>
<p>Дякую, Володимире Михайловичу. Передаю слово депутату Круку.</p>
<p>&nbsp;</p>
<p>ГОЛОВУЮЧИЙ. Народний депутат Крук, будь ласка.</p>
<p>&nbsp;</p>
<p>10:26:54</p>
<p>КРУК Ю.Б.</p>
<p>Уважаемый Виктор Иванович! Ну, зима эта оказалась непростой не только для Украины, и, действительно, неожиданной. Я хотел бы задать вопрос, готовность все-таки МЧС к тем тревожным сигналам, которые сегодня в прессе есть, которые мы&nbsp; знаем по отношению Киевской ГРЕС, по отношению к Закарпатью, и особо вызывает тревогу – это Келейский район Одесской области. Вы знаете, это наша Венеция, и таммогут быть&nbsp; не предсказуемые последствия.</p>
<p>И второй вопрос. Идет целый ряд сокращений пожарных частей. В том числе в городе Измаиле сокращена пожарная часть номер 14 в поселке Южном. Я понимаю, сокращение надо делать, но в это регионе находится целлюлозно-картонный комбинат. В этом…</p>
<p>&nbsp;</p>
<p>ГОЛОВУЮЧИЙ. Будь ласка, завершіть формулювання свого питання. Мікрофон.</p>
<p>&nbsp;</p>
<p>10:27:58</p>
<p>КРУК Ю.Б.</p>
<p>Находится целый ряд тех объектов пожароопасных. И я думаю, что ликвидация, люди обращаются, обращались в областную структуру, к сожалению, получили отрицательный…</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>БАЛОГА В.І.&nbsp;Дякую за запитання. Я розумію вас, що вам сьогодні ваші групі тяжко. Давайте ви розберіться зі своїми проблемами, а я як міністр компетентно заявляю про те, що у нас не проведено ні одного скорочення низової ланки. Ні одну людину, ні одну частину. Всі скорочення, які проходили, вони були за рахунок управлінського&nbsp; персоналу.</p>
<p>Більше того, тих людей, яких ми скоротили, ми направили всіх до низової ланки. Тобто бухгалтери, юристи, економісти, правознавці – ми всіх направили в низову ланку. Ми посилили низову ланку. І я вважаю, що&nbsp; сьогодні ми оптимально провели реформування і усилили всі низові ланки.</p>
<p>Друге питання – це питання, пов’язане з матеріально-технічним станом. Я скажу, що ми далеко від того, щоб мали ті&nbsp; стандарти, які сьогодні&nbsp; мають країни Європи. Але це вже питання не сьогоднішнього дня, це питання перспективи, від того, як ми будемо з вами працювати і скільки будемо грошей заробляти.</p>
<p>&nbsp;</p>
<p>ГОЛОВУЮЧИЙ. Григорій Смітюх, фракція Партії регіонів.&nbsp; &nbsp;</p>
<p>&nbsp;</p>
<p>10:29:24</p>
<p>СМІТЮХ Г.Є.</p>
<p>Шановний Вікторе Івановичу! Ви, напевно, знаєте як фахівець і як міністр, що за останні роки у світі відбуваються дуже суттєві природні катаклізми, пов’язані зі зміною клімату на нашій планеті. В тому числі&nbsp; ми відчуваємо і по цьому року і по іншому року, що відбувається у природному&nbsp; плані по Україні. І це пов’язано з природними катаклізмами, які відбуваються на Західній Україні, – це повені, буревії і тощо.</p>
<p>Чи розробляє ваше міністерство загальнонаціональну державну програму&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp; по попередженню таких природних катаклізм, пов'язаних з цими питаннями, на довгостроковій основі? І чи робите ви програму також по катаклізмам, які можемо чекати в разі того питання, що у нас дуже багато індустріальних об'єктів знаходиться, так сказать, на вичерпному вже використанні своїх технічних і інших можливостей, пов'язаних із інженерними спорудами на території України, які ще були побудовані при Радянському Союзі?&nbsp; Що в цьому плані є? І що треба нам як законодавчому органу зробити, щоб це була не разова програма…</p>
<p>&nbsp;</p>
<p>БАЛОГА В.І. Дякую. Дуже системне і серйозне питання. По першому блоку скажу, що одне міністерство не може розробляти прогнозування і робити моделювання на перспективу, це робиться із взаємодією із другими органами центральної влади, а також Академією наук України.</p>
<p>По другому питанню. Дозвольте я оголошу, щоб ви розуміли, який стан у нас життєзабезпечення галузей економіки. Більше 60 відсотків підземних комунікацій у містах критично зношені, але і далі експлуатуються. Понад третину водопровідних мереж аварійні і ветхі у Луганській, Донецькій, Львівській областях, Криму і Севастополі – половина. Чверть водопровідних очисних споруд треба міняти. Кожна п'ята насосна станція своє відпрацювала. Треба замінити майже половину насосів. Третина каналізаційних мереж стара і аварійна. Про що це говорить? Питання національної безпеки – це питання модернізації житлово-комунальної сфери. Нам з цього потрібно з вами починати.</p>
<p>Нам потрібно прийти до розуміння, що у Верховній Раді перше питання, яке стоїть на порядку денному у державі – це питання житлово-комунального господарства. Нам потрібно змінювати бачення на цю проблему.</p>
<p>&nbsp;</p>
<p>ГОЛОВУЮЧИЙ. Так, народний депутат Тищенко, фракція "БЮТ –&nbsp; "Батьківщина".</p>
<p>&nbsp;</p>
<p>10:32:04</p>
<p>ТИЩЕНКО О.І.</p>
<p>Спасибі. Олег Тищенко, фракція "Блок Юлії Тимошенко - "Батьківщина".</p>
<p>Скажіть, будь ласка, Віктор Іванович, які системі заходи разом з органами місцевого самоврядування вами застосовуються для того, щоб обліковувати безхатченків, серед них є і діти, і наводити з ними комунікації такі, щоб вони не дозволяли нам поперед усієї Європи&nbsp; іти по числу жертв. Це перше питання.</p>
<p>І друге питання. Ви сказали, що повені не буде, тобто не буде загрозливого становища з повінню. Але, якщо все ж таки буде, яка готовність нашої держави до таких подій? Спасибі.</p>
<p>&nbsp;</p>
<p>БАЛОГА В.І. Дякую. Якщо відповідати на другий блок запитання, сказати, що може бути у березні місяці, я думаю, що ніхто сьогодні не може сказати. Але відповідні служби міністерства, а також Мінекології займаються моделюванням ситуації, і однозначно, що ми з упередженням бачимо ситуацію, яка може розвиватися, з точки зору природних явищ.</p>
<p>Питання, пов'язане із обліком безхатченків – це питання соціальних служб, це питання міністерства соціальної політики. Це не компетенція Міністерства надзвичайних ситуацій.</p>
<p>&nbsp;</p>
<p>ГОЛОВУЮЧИЙ. Так. І Кирило Куликов, фракція "Наша Україна – Народна самооборона".</p>
<p>&nbsp;</p>
<p>10:33:42</p>
<p>КУЛИКОВ К.Б.</p>
<p>Дякую. Кирило Куликов, "Наша Україна – Народна самооборона". Шановний Віктор Іванович, візитівкою&nbsp; міста Київ сьогодні є не Софія Київська, не Лавра, яку вдало руйнують забудовники, не стадіон під Євро, а є сморід від Бортницької станції аерації, від головних воріт міста, столиці України.</p>
<p>ТСК, яка працювала в парламенті, неодноразово робила висновки, що це є бомба і декілька тижнів тому сталася масштабна аварія. Ми попереджували, що всі кошти, які виділяються на Бортницьку станцію аерації, розкрадаються. І повинна приймати якесь рішення, державницьке рішення, що буде відбуватися з цим явищем, яке не існує в жодній країні світу. Тому, будь ласка, ваша позиція і чи передаєте ви матеріали про те, що відбувається, до компетентних органів. Дуже дякую.</p>
<p>&nbsp;</p>
<p>БАЛОГА В.І. Дякую за запитання. Питання розкрадання – це питання&nbsp;не до міністерства, на це є відповідні компетентні органи. Зі свого боку хочу сказати, що до бортницької проблеми потрібно віднестись комплексно.</p>
<p>Тому, коли будуть у цій залі прийматись зміни до Закону про бюджет, я вважаю, що відповідний комітет Верховної Ради повинен попрацювати з профільним міністром. Разом з міською адміністрацією зробити програму і це питання зняти протягом максимум двох років. А не тягнути, щоб цим питанням ми займались роками, а комплексно не вирішували.</p>
<p>Локально або секторально займаючись цією проблемою ми в комплексі не вирішимо її. Тому вважаю, що добре було б поставити крапку, але зробити програму, виділити на це гроші. І єдиним траншем провести тендер і завершити роботу, яка б не збурювала жителів Києва.</p>
<p>&nbsp;</p>
<p>ГОЛОВУЮЧИЙ. Вікторе Івановичу, дякую вам.</p>
<p>&nbsp;</p>
<p>БАЛОГА В.І. Дякую вам.</p>
<p>&nbsp;</p>
<p>ГОЛОВУЮЧИЙ. Час вичерпаний, сідайте.</p>
<p>Шановні колеги, перед тим, як запросити міністра юстиції, я скажу вам таке. Що я звернувся до Головного бюро судово-медичної експертизи Міністерства охорони здоров’я. І Міністерство охорони здоров’я надіслало статистику, скільки людей загинуло від дії низьких температур з 2006&nbsp; по цей момент.</p>
<p>Я не буду називати статистику цю, щоб не шокувати людей. Я передам керівникам фракцій, щоб ви ознайомилися. Зловтіху демонструвати, радість – те, що відбувається, – не потрібно. Бо, якщо брати статистику з 2006 року по 2011 рік, то у нас хоч за останні два роки вдвічі зменшилась кількість цих людей, але вона жахлива, ця статистика. І ми, очевидно, тут повинні думати разом з вами, порівнюючи цю статистику, що там треба робити. А не розказувати, що ці погані, а ми були добрі.&nbsp; І погано тоді працювали. І зараз все не справляємося. Хоча те, що зробили, ми повинні сказати: зробили багато. Да, підтиснула ситуація. Але зробили певну роботу. Що треба зробити, щоб у нас не було цих безбатченків і безхатченків, це вже наша з вами відповідальність.</p>
<p>І я запрошую міністра юстиції Олександра Лавриновича. Спочатку традиційно – письмові, а потім…</p>
<p>&nbsp;</p>
<p>ЛАВРИНОВИЧ О.В.</p>
<p>Шановний пане Голово,&nbsp; шановні народні депутати! Я маю цілу низку письмових запитань. І оскільки&nbsp; від різних фракцій є подібні питання, я з вашого дозволу їх згрупую, просто щоб дві не повторювати відповіді на подібні питання.</p>
<p>Перше питання. "Як ви вважаєте, чи достатньо забезпечується незалежність судової влади в Україні?" Питання від фракції Партії регіонів.</p>
<p>Друге питання подібне від фракції "Блоку&nbsp; Юлії Тимошенко". "Парламентська асамблея Ради&nbsp; Європи у Резолюції від&nbsp; 26 січня&nbsp; 2012 року прямо вказує на недоліки судових&nbsp; процесів, на системні проблеми судової&nbsp; системи України, констатує відсутність незалежності суддів, вказує на&nbsp; ігнорування висновків Венеціанської комісії. Всі ці зауваження мають місце після проведення так званої судової реформи. Наслідки&nbsp; такої реформи: залежні суди,&nbsp;&nbsp;&nbsp;&nbsp; незаконні арешти&nbsp; та незаконне ув'язнення Юлії Тимошенко. Як ви як міністр юстиції оцінюєте судову реформу, що відбулася в Україні, а насправді&nbsp; це&nbsp; схоже на переворот у судовій системі, що веде&nbsp; до катастрофічних наслідків&nbsp;&nbsp; у питаннях захисту прав&nbsp; громадян України? Як Міністерство юстиції&nbsp; збирається покращувати ситуацію? Чи планується справжнє реформування судової системи? Чи будуть вноситися відповідні законопроекти, які саме і в які строки?".</p>
<p>Я хочу сказати, що&nbsp; питання&nbsp; друге має&nbsp; багато констатацій, які&nbsp;&nbsp; не відповідають&nbsp; реаліям, але кожен має право на своє суб'єктивне судження. Що стосується судової реформи&nbsp; і&nbsp; незалежності судової влади, я думаю, що всі ми знаємо, що&nbsp; 126 стаття Конституції забороняє будь-який вплив на суддів, так само як&nbsp;&nbsp; незалежний кожен народний депутат, але очевидно&nbsp; впливи на живих&nbsp;&nbsp; людей не залежно, де вони працюють, бувають&nbsp; залежно від бажання людини мати вплив або чути того, кого він хоче почути.&nbsp; І те, що Законом "Про судоустрій і статус суддів"&nbsp; після&nbsp; того, як він був ухвалений у новій редакції,&nbsp; забезпечено гарантії незалежності суддів, до яких&nbsp; належить &nbsp;особливий порядок призначення, обрання, притягнення до відповідальності та звільнення суддів. Обумовлюється недоторканність, імунітет та незмінюваність судді. Визначений процесуальним законом порядок здійснення судочинства та таємниці ухвалення судового рішення. Заборона втручання у здійснення правосуддя. Крім того, ви знаєте, що запроваджена автоматизована система документообігу та розподілу справ. Хоч вона вже також зазнавала критики, тому що, коли виникає питання дуже складних справ, а автоматизована система вибирає малодосвідченого ще суддю.</p>
<p>Ви знаєте, що обмежено повноваження голів судів. Створено нову, достатньо прозору, процедуру добору кандидатів на посади суддів. Вдосконалено саму систему судів. В нас немає тепер спеціалізованих судів, які мають чотири інстанції, ті, які мали три інстанції, все уніфіковано у відповідності до основного закону. Змінена процедура притягнення суддів до дисциплінарної відповідальності.</p>
<p>І якщо посилатись на висновок Венеціанської комісії, я хочу сказати, що в цей висновок, який був схвалений 15-16 жовтня минулого, не минулого, я перепрошую, 2010 року, більшість норм цього закону, який проходить в цей сесійний зал, оцінено як такий, що відповідає визнаним європейський стандартам. Нічого не буває однозначним. Звичайно, що є ті норми, які потребують вдосконалення і над цим питанням якраз Міністерство юстиції працює, і вже підготувало відповідний проект, який зараз знаходиться на розгляді в уряді і в Адміністрації Президента України.</p>
<p>Питання. "Чи відповідає, на вашу думку, існуючий на сьогодні склад Вищої ради юстиції та порядок її формування європейським стандартам щодо незалежності судової системи? Чи не розглядається на сьогодні питання щодо зміни законодавства в цій частині?" Питання фракції Партії регіонів.</p>
<p>І подібне питання від фракції "Блоку Юлії Тимошенко": "Парламентська асамблея Ради Європи в Резолюції 26 січня 2012 року висловлює занепокоєння численними достовірними повідомленнями про ініціювання дисциплінарних заходів та звільнення суддів Вищою радою юстиції на&nbsp; підставі скарг, що&nbsp; надходять від прокуратури, тому що окремі судді прийняли рішення, які&nbsp; суперечили&nbsp; позиції&nbsp; прокуратури у конкретній судовій справі. Що ви як міністр юстиції, член Вищої ради&nbsp; юстиції можете сказати з цього приводу? Чи є у планах Міністерства юстиції&nbsp; реальні плани реформування Вищої ради юстиції,&nbsp; її функцій, складу? Що буде зроблено?"</p>
<p>Можу відповісти зразу однозначно. Так, є у планах Міністерства юстиції реформування&nbsp; Вищої ради юстиції. І з моєї суб'єктивної точки зору, сьогоднішній спосіб формування Вищої ради юстиції, її повноваження, її&nbsp; структура не можуть відповідати визначеним Конституцією для неї місцю. Зміните це можливо комплексно тільки&nbsp; разом зі змінами до Основного закону України.&nbsp;</p>
<p>Але поруч з цим я хочу сказати, що&nbsp; там, де можливо було поправити&nbsp; без змін Основного закону, деякі норми, це зроблено. Зокрема, що стосується способу формування&nbsp; Вищої ради юстиції, як конференції, які&nbsp; обирають науковців, прокурорів, адвокатів,&nbsp; так і обрання у&nbsp;&nbsp; сесійному залі парламенту членів Вищої ради юстиції, призначення Президентом України обумовлено, що&nbsp; два з трьох номінантів мають належати&nbsp; до судової влади. Це прийнято у законах, які приймалися нещодавно в цьому залі вже. Тобто цей крок&nbsp; вже зроблено.</p>
<p>Окрім того, хочу сказати, що Вища рада юстиції сама нікого не звільняє, вона приймає тільки рекомендаційні рішення, які&nbsp; потім стають предметом розгляду&nbsp; тут, у сесійній залі, і розглядаються&nbsp;&nbsp; вони&nbsp; всебічно, оскільки&nbsp; процедура передбачає серйозні співставлення аргументів різних сторін і право кожного із судді, щодо якого розглядається&nbsp; дисциплінарна&nbsp; справа, оскаржувати у судовому порядку рішення Вищої ради юстиції щодо відповідної рекомендації.&nbsp;</p>
<p>Я думаю, що це питання&nbsp; буде далі предметом&nbsp; вдосконалення, оскільки під час роботи над змінами до Конституції, очевидно, що потрібно буде змінити &nbsp;цілу низку підходів, які стосуються функціонування цього органу.</p>
<p>Наступне питання. "Чи допускають формулювання статей 364 і 365 Кримінального кодексу України притягнення до кримінальної відповідальності за політичні рішення?", питання від фракції Партії регіонів. І подібне питання від фракції Народної Партії.</p>
<p>"У Резолюції Парламентської асамблеї Ради Європи від 26 січня 2012 року "Функціонування демократичних інституцій в Україні" зазначається, що статті 364 та 365 Кримінального кодексу України є занадто широкими у застосуванні та по суті дозволяють постфактум криміналізацію звичайних політичних рішень. Це суперечить принципу верховенства права та є неприйнятним. Тому асамблея закликає владу невідкладно внести зміни в ці дві статті Кримінального кодексу у відповідальності до стандартів Ради Європи та зняти обвинувачення проти колишніх членів уряду, висунуті за цими статтями. Які заходи вживаються урядом для виконання цього пункту, вказаного резолюцією? В які строки буде виконана вимога Парламентської асамблеї Ради Європи?". Це питання від Блоку Юлії Тимошенко.</p>
<p>І від Народної Партії: "Дайте, будь ласка, вашу оцінку рекомендації Парламентської асамблеї Ради Європи невідкладно внести зміни до статей 364 та 365 Кримінального кодексу України з метою приведення їх у відповідність із стандартами Ради Європи".</p>
<p>Це питання занадто складне, якщо говорити про стандарти. Я вам хочу зараз назвати, перелічу тільки країни, не буду перелічувати диспозицію статей, які є в країнах, які належать до європейського континенту і є членами Ради Європи. В Литві, в Угорщині, в Австрії, в Болгарії, в Фінляндії, у Франції, в Італії є подібні статті, які є у нас в нашому Кримінальному кодексі. Більш того, я думаю, ви знаєте, що за цими статтями винесені вироки колишньому Президенту Франції Жаку Шираку.</p>
<p>Нещодавно винесений вирок колишньому Прем'єр-міністру Угорщини, колишньому Прем'єр-міністру Румунії. Я думаю, що якщо говорити про стандарти, то, ну, потрібно якось дивитись довкола, що стандарт має бути тоді для всіх, але не для тільки однієї країни.</p>
<p>Поруч з цим, хочу сказати, що от в Німеччині, зокрема, такої статті немає взагалі. Там все, що стосується розгляду цих питань, воно має окремо виписані спеціалізовані норми в їхньому Кримінальному кодексі.</p>
<p>Що стосується, як у нас застосовується ця стаття, фахівці міністерства зробили аналіз застосування цих статей в кримінальному судочинстві в Україні. І судова практика, яка видно з них випливає, що дії, які підпадають під класифікацію як кримінальні дії, виписані такі, що "вчинення дій, які є компетенцією вищестоящою службовою особою цього відомства чи службовою особою іншого відомства, підпадає під ці статті; вчинення дій, виконання яких дозволяється тільки в особливих випадках, або з особливого дозволу, або з додержанням особливого порядку за відсутності цих умов; вчинення одноособово дій, які могли бути вчинені лише колегіально; вчинення дій, які ніхто не мав права виконувати або дозволяти".</p>
<p>Хочу сказати також, що, ну, ми повинні об’єктивно розуміти історію цих статей і те, що у нас протягом 2008-го, 2011-го, 2010 року ці статті зазначались в плані дій "Україна – Європейський Союз" як такі, що є дуже потрібними для антикорупційної боротьби. Те, що в нас минулого року схвально було поставлено питання щодо цих статей, які необхідні, групою держав проти корупції ГРЕКО, також структурою Ради Європи МАНІВЕЛ, яка дослівно сказала, що ці статті в Україні є дуже потрібні, для того щоб вести боротьбу з корупцією. Це відповідає і Конвенції Організації Об’єднаних Націй про боротьбу з корупцією.</p>
<p>Тому, очевидно, однозначно говорити, що це є статті, які не потрібні в державі, не можна. Але те, що їх можна змінювати: чи змінювати окремі формулювання, чи замість цих двох статей зробити вісім чи десять інших, де прописати те, що вже склалося в досудовій практиці. Це питання, яке може бути вирішено тільки в цьому сесійному залі.</p>
<p>"Всім відомо, що на сьогоднішній день суди задовольняють близько 90 відсотків подань про обрання запобіжного заходу у вигляді тримання під вартою. При цьому такі рішення части не аргументовані і не розглядаються альтернативні запобіжні заходи, а саме тримання під вартою є необґрунтовано довгим. З огляду на це, які ви бачите шляхи вирішення даної проблеми? Зокрема, чи вирішить механізм, закладений в проекті Кримінального процесуального кодексу дані проблеми?" Питання від фракції Партії регіонів.</p>
<p>І подібне питання від фракції "Блоку Юлії Тимошенко": "Як відомо, Міністерство юстиції є куратором пенітенціарної системи країни. В Лук'янівському СІЗО утримується чоловік вже вісім років без рішення суду. Коли конституційні права цієї людини та інших громадян України будуть забезпечені в повному обсязі?"</p>
<p>Спочатку я відповідно щодо цієї людини дам відповідь. Я не буду давати ніяких оцінок, просто скажу, насправді, такий факт мав місце. Мова йде про члена бандитського угрупування міліцейських перевертнів, на рахунку яких величезна кількість людських життів, пограбувань, розбоїв, тортур і таке інше. Ця людина два місяці тому засуджена до довічного ув'язнення. Я думаю, що правильно передбачати в особливих випадках, я думаю, таких як цей, право утримувати&nbsp; до моменту винесення вироку, а не звільняти з-під варти людину, яка десятки людей відправила в інший світ, тому що які можуть бути наслідки після цього для суспільства.</p>
<p>Що стосується взагалі підходу, то&nbsp; вчора ухвалений в першому читанні проект Кримінально-процесуального кодексу, який великою мірою вирішує ці питання, про які йдеться. Я думаю, що більшість познайомилась, принаймні з основними позиціями цього кодексу.</p>
<p>Ну, очевидно я не маю можливості зараз розповісти зміст, що там вирішено. Але я вам хочу сказати, що можете відкрити відповідні статті, там ці питання вирішені.</p>
<p>Є ще ціла низка інших питань. Я…</p>
<p>&nbsp;</p>
<p>ГОЛОВУЮЧИЙ. Шановні колеги, якщо ви не заперечуєте, може, письмові питання тезово протягом там однієї-двох хвилин? Немає заперечень? А потім від вас безпосередньо.</p>
<p>Олександре Володимировичу, тоді, якщо можна, протягом коротко каліграфним…</p>
<p>&nbsp;</p>
<p>ЛАВРИНОВИЧ О.В.&nbsp; Да, я лаконічно.</p>
<p>"З огляду на пункт&nbsp; 8.3 Резолюції (1862) чи є можливим обмеження часу, що надається підозрюваним та його захисникам на ознайомлення з матеріалами справи? Зокрема чи забезпечено, на вашу думку, достатні строки для ознайомлення з матеріалами справи у проекті нового Кримінально-процесуального кодексу?" З моєї точки зору, в новому проекті це все забезпечено.</p>
<p>"Парламентська асамблея Ради Європи чітко окреслила вимоги щодо необхідності звільнення незаконно ув'язнених Юлії Тимошенко, Юрія Луценко, Валерія Іващенка. Резолюція так само чітко визначила вимоги стосовно медичного обстеження і надання медичної допомоги Юлії Тимошенко. Щодо Юрія Луценко та Валерія Іващенка Парламентська асамблея Ради Європи просить негайно звільнити обох осіб до завершення судових процесів проти них".</p>
<p>Ну, я думаю, що ви розумієте, що там трошки інакше все написано, в резолюції Парламентської асамблеї, і звільнення людини, щодо якої вирок набув законної сили, можливо лише за рішенням суду, якщо таке відбудеться, щодо скасування цього рішення. І у випадку помилування, у випадку амністії.</p>
<p>Що стосується осіб, щодо яких немає судового вироку і вони ще не визнані винними, то їх звільнення є можливим, коли буде переглянуто запобіжний захід. Є ціла низка підстав, коли це може клопотання розглядатися у суді.</p>
<p>Що стосується інших питань. "Які заходи вжито на виконання Резолюції (1755) 2010 року?"&nbsp;</p>
<p>Мова йде, що в цій резолюції наголошувалося на необхідності прийняття парламентом України і Україною в цілому низки рішень по запобіганню корупції. 7 квітня 2011 року прийнято відповідний закон, прийнято національну стратегію запобігання і протидії корупції на 2011-2015 роки. 13 січня було&nbsp; подано сюди Кримінально-процесуальний кодекс, який також був обов’язком по цій резолюції, і вчора&nbsp; ухвалений в першому читанні.&nbsp;</p>
<p>Питання, яке стосується знову виконання резолюції Парламентської асамблеї Ради Європи. "Міністерство юстиції України відповідає в державі за всі питання приведення національного законодавства до європейських стандартів. Яким буде план виконання цієї резолюції?"</p>
<p>Ми повинні сказати, що є низка питань&nbsp; порушених в цій резолюції. Найбільш важливим є системно питання зміни законодавства, яке містить&nbsp; собою необхідність реалізації конституційних положень. Те, що зараз вже започатковується робота конституційної асамблеї, це якраз є той механізм, який дозволить по тих напрямках, де час невблаганно вимагає змін українського законодавства, щоб ми зробили це комплексно, починаючи з Основного закону.</p>
<p>"Чи відповідає існування 5-відсоткового прохідного бар'єру європейським стандартам? Яке ваше ставлення до того факту, що в резолюції Парламентської асамблеї Ради Європи висловлюється занепокоєння підняттям прохідного бар'єру для пропорційних виборів до 5 відсотків у поєднанні заборона партіям формувати виборчі блоки для участі&nbsp; у виборах?"</p>
<p>Я хочу сказати, що… Перше питання – фракції&nbsp; Партії регіонів. Друге питання – фракції Народної Партії.</p>
<p>Хочу сказати, що відповідає 5-відсотковий&nbsp; бар'єр європейським стандартам. В 11 країнах Ради Європи, якраз там, де використовується пропорційна частина,&nbsp; відсоток є 5 і більше. Тому тут не можна говорити, що Україна щось феноменальне вигадала. Окрім того, країни, так&nbsp; скажімо, нової демократії, нової хвилі, які починали з 2 відсотків, такі, як Польща, сьогодні мають 5, і є зрозуміло. Чому? Тому що&nbsp; парламент має бути не тільки репрезентативним, він має бути ще й працездатним. Тому, очевидно, що такі&nbsp; підходи реалізуються абсолютно нормально.</p>
<p>Що стосується&nbsp;&nbsp;&nbsp; об'єднання політичних сил до виборів, то в тій формі, в якій у нас було в Україні, воно ніде не існує. Є способи об'єднання зовсім інші, коли утворюються коаліції до виборів, які потім зобов'язані працювати в парламенті. Там є інші абсолютно цифри і підходи до долання бар'єрів. І для об'єднаних політичних сил цей бар'єр є від 7 до 15 відсотків в країнах Ради Європи.</p>
<p>Тому, будь ласка, можете подивитися відповідні матеріали з тим, щоб розуміти, що в даному випадку рішення, які приймала Верховна Рада України є обґрунтованими.</p>
<p>&nbsp;</p>
<p>ГОЛОВУЮЧИЙ. Дякую. Давайте перейдемо, мабуть, до письмових запитань, депутати наполягають. Прошу, шановні колеги, записатися на запитання. Будь ласка, прізвища народних депутатів.</p>
<p>Фракція "БЮТ –&nbsp; "Батьківщина", Тищенко, будь ласка.</p>
<p>&nbsp;</p>
<p>10:58:07</p>
<p>ТИЩЕНКО О.І.</p>
<p>Спасибі. Соболєву слово передаю.</p>
<p>&nbsp;</p>
<p>ГОЛОВУЮЧИЙ. Сергій Соболєв, мікрофон.</p>
<p>&nbsp;</p>
<p>10:58:14</p>
<p>СОБОЛЄВ С.В.</p>
<p>Олександре Володимировичу, у мене питання буде таки стосуватися резолюції ПАРЄ в тій частині, яка безпосередньо пов'язана. Перше – з прямим зверненням парламентарії в Парламентську асамблею Ради Європи щодо необхідності припинення вибіркового застосування судової практики щодо опозиціонерів і пов'язані з цим питання.</p>
<p>Ви знаєте, що на цьому тижні розглядалися зміни до статті 364 і 365 не в частині їх скасування, а в частині внесення змін, саме так як і порадила Рада Європи. Де є перелік осіб, стосовно яких не може застосовуватися безпосередньо ці статті. А крім того, обставини ключові, які складають склад злочину, а саме, особиста вигода.</p>
<p>Скажіть, будь ласка, коли все-таки буде виконано резолюція ПАРЄ, бо в цій частині звернення йде саме до уряду…</p>
<p>&nbsp;</p>
<p>ЛАВРИНОВИЧ О.В. Шановні народні депутати, хочу сказати, що це питання не є в компетенції уряду змінювати норми статей будь-якого закону, в тому числі і кодексу. Це є компетенція парламенту. Що стосується такої ознаки, як особиста вигода, то якраз я можу вам надати зараз довідку. В тих країнах, де подібні статті є, є можливість засудження, навіть якщо немає особистої вигоди, але дії, зроблені посадовою особою, принесли шкоду країні і були зроблені на тих підставах, які я казав, коли перебрано повноваження іншої посадової особи чи колегіального органу, чи інше. Тому це не є питання, якщо говорити з професійної точки зору, отаке однолінійне. Очевидно, що потрібен просто діалог і пошук того, яким чином мають бути змінені ці статті з тим, щоб не було навіть натяків, підозр, що там може бути політична складова. Це ж не питання тільки цього року чи тих видатних українських політиків, які сьогодні відповідають відповідно до диспозиції цих статей, вони застосовувались і в попередні роки. І, очевидно, що не зверталася увага на те, що саме так вони виписані.</p>
<p>Я думаю, що при вдумливій роботі і при бажанні спільно і опозиції, і більшості вирішувати це питання, тому що це питання стосується сьогодні одних, завтра інших, воно всіх стосується, воно може бути вирішено. А конфронтація в цьому питанні абсолютно точно не може дати жодних позитивних результатів.</p>
<p>&nbsp;</p>
<p>Веде засідання Перший заступник Голови Верховної Ради України А.І.МАРТИНЮК&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, Пачесюк.</p>
<p>&nbsp;</p>
<p>11:01:16</p>
<p>ПАЧЕСЮК С.Н.</p>
<p>Шановний Володимире Михайловичу, прошу передати слово Попеску.</p>
<p>&nbsp;</p>
<p>ГОЛОВУЮЧИЙ.&nbsp; Попеску мікрофон.</p>
<p>&nbsp;</p>
<p>11:01:23</p>
<p>ПОПЕСКУ І.В.</p>
<p>Дякую. Вельмишановний Олександре Володимировичу, в пункті 14.3 загаданої резолюції асамблея висловлює жалість з приводу включення до закону про вибори положень, що обмежують право балотуватись на виборах осіб, які мають непогашену судимість.</p>
<p>В той же час асамблея визнає, що 76 стаття Конституції якраз повторює ті ж тамі диспозиції. Отже питання, чи можливо зняти законом про вибори ці положення без внесення змін до Конституції. І другий момент. Чи можливо внести зміни до Конституції до початку виборчого процесу. Дякую.</p>
<p>&nbsp;</p>
<p>ЛАВРИНОВИЧ О.В. Дякую за питання. Ну, очевидне питання,&nbsp;що зміни до закону, звичайно, можна внести. Але норма закону, яка не відповідає Конституції України, дуже швидко може бути зупинена Конституційним Судом.</p>
<p>Що стосується по часу. Ви розумієте, що процедура внесення змін до Конституції передбачає час, який перевищує той, який залишається до старту виборчої кампанії.</p>
<p>Що стосується взагалі підходу. Зрозуміло, що те, що декларується, щоб особи, які засуджені за нетяжкі злочини, мали право брати участь у виборах, я не бачу тут якоїсь проблеми. Можливо, це і треба буде зробити, якщо під час роботи над змінами до Конституції буде така суспільна потреба, буде такий консенсус. Я думаю, що це абсолютно нормально, якщо такий крок буде зроблений.</p>
<p>&nbsp;</p>
<p>Веде засідання Голова Верховної Ради України В.М.ЛИТВИН&nbsp;</p>
<p>&nbsp;</p>
<p>ГОЛОВУЮЧИЙ. Народний депутат Даниленко, фракція комуністів.</p>
<p>&nbsp;</p>
<p>11:02:58</p>
<p>ДАНИЛЕНКО В.А.</p>
<p>Шановний Олександре Володимировичу! Володимир Даниленко, Сумщина. Останнім часом до мене як до народного депутата поступає досить багато звернень, що суди відмовляють у прийнятті справ для розгляду по дітям війни, чорнобильським справам і тому подібне. Це перше.</p>
<p>Друге. Із Кабінету Міністрів окремими чиновниками ідуть розпорядження про призупинення виконання рішень судів раніше прийнятих Пенсійним фондом по виплаті уже прийнятих рішень.</p>
<p>Як я як народний депутат, можу захистити права цих людей, які сьогодні до мене звертаються по цим питанням і ми не можемо їх вирішити позитивно для людей?</p>
<p>&nbsp;</p>
<p>ЛАВРИНОВИЧ О.В. Дякую за дуже важливе питання. Оскільки воно стосується величезної кількості українських громадян. І однією з найбільших проблем, яка була створена за роки існування української держави органами державної влади. Якраз невиконання великої кількості рішень щодо соціальних виплат різних пільговим категоріям стало причиною прийняття пілотного рішення Європейського Суду прав людини проти України в частині цих несплат. І ви ж, очевидно, розумієте, що ви в цьому залі прийняли рішення, яким визначено, що виплати ці можуть здійснюватись виключно в межах державного бюджету України.</p>
<p>Це прийнято як норма.&nbsp;</p>
<p>Конституційний Суд раніше прийняв рішення, яким сказав, що ці виплати можуть бути&nbsp; у межах наявного державного ресурсу. Потім у&nbsp;&nbsp; Законі&nbsp; про Державний бюджет 2012 року ця норма&nbsp; записана також, прийнята у цьому сесійному залі.&nbsp; Тому, очевидно,&nbsp; що проблема ця існує і вирішення її&nbsp; можливе тільки шляхом того, щоб справедливим чином розподіляти те, що є в країні, те чого&nbsp;&nbsp; немає, розподілити неможливо. І якщо&nbsp; те, що є, розподіляється таким чином: що одному –&nbsp; дуже багато, іншому – дуже мало з однієї пільгової категорії, очевидно, що це теж несправедливо.</p>
<p>Я думаю, що&nbsp; для цього і існують суди, які мають розбиратися у тому,&nbsp; у якому&nbsp; випадку, яке рішення ухвалювати.</p>
<p>&nbsp;</p>
<p>ГОЛОВУЮЧИЙ. Іван Стойко, фракція&nbsp; "Наша Україна – Народна самооборона".&nbsp;</p>
<p>&nbsp;</p>
<p>11:05:25</p>
<p>СТОЙКО І.М.</p>
<p>Олександре Володимировичу, скажіть, будь ласка,&nbsp; вчора представник Європейського&nbsp; Союзу в України Тейшера заявив про те, що&nbsp; зона вільної торгівлі&nbsp;&nbsp; з СНД і&nbsp; з Європою одночасно неможлива. Ми знаємо, що&nbsp; Прем'єр-міністра України&nbsp; підписав у Петербурзі&nbsp; саме цей документ. Ми, правда, його не бачили,&nbsp; я надіюсь, що ви його бачили. Але він зараз поступить до нас у Верховну Раду. І нам прийдеться приймати або не приймати&nbsp;&nbsp; його. Тому питання: чи можливо, скажімо,&nbsp; одночасно бути &nbsp;у зоні&nbsp; вільної торгівлі&nbsp;&nbsp; з Європою, з Європейським Союзом&nbsp; і з СНД? Чи це взаємовиключні документи? Дякую.</p>
<p>&nbsp;</p>
<p>ЛАВРИНОВИЧ О.В.&nbsp; Можу сказати, що це не є предметом моєї компетенції, щоб я мав давати категоричну відповідь так чи ні.&nbsp; Я можу сказати, що чим більше є можливостей вільного пересування товарів, послуг,&nbsp; робочої сили, тим краще для країни. Якщо ми будемо мати&nbsp; можливість вільно торгувати із всіма країнами Європейського Союзу, із всіма країнами СНД, це буде&nbsp; великий позитив для України. Головне, щоб&nbsp; норми, які будуть застосовуватися,&nbsp; не були конфліктними між собою і не створювали&nbsp; преференцій якійсь стороні.</p>
<p>&nbsp;</p>
<p>ГОЛОВУЮЧИЙ. Станіслав Аржевітін, фракція&nbsp; "Наша Україна – Народна самооборона". Останнє питання.&nbsp;&nbsp;&nbsp;</p>
<p>&nbsp;</p>
<p>11:06:53</p>
<p>АРЖЕВІТІН С.М.</p>
<p>Пане міністре, я справа від вас, я хотів задати запитання, що стосується міжнародних судових позовів, виграних позовів. На сайті Мін’юста на дві сторінки можна побачити тих міжнародних організацій, які судяться з Україною, які виграли вже суди в Україні. Ось приведу деякі приклади.</p>
<p>Наприклад, Росія – 2,4 мільярди доларів судовий позов. Американські компанії – на 150 мільйонів доларів, в тому числі багато виграних позовів. Британські компанії – більше 100 мільйонів доларів, втому числі вигарні позови. Австрія – 12 мільярдів, 8 виграних. Германія – 8 і більше. Тобто майже до 5 мільярдів доларів сьогодні в судових позовах наша Україна, з яких левова частка вже є виграних.</p>
<p>Тому моє запитання. Яка доля цих позовів? Як збирається Мінюст гасити? Чи закладати в бюджет, щоб гасити принаймні по виграних. Адже авторитет нашої країни, це імідж нашої країни і таке інше.</p>
<p>&nbsp;</p>
<p>ЛАВРИНОВИЧ О.В. Насамперед хочу сказати, що ви дещо помились в цифрах, тому що переважна більшість цих судових спорів на щастя виграється державою Україна, завдяки наполегливій роботі адвокатській відповідного підрозділу Міністерства юстиції.</p>
<p>Частина, яка програється, програється тому, що, на превеликий жаль, в різні часи посадові особи на своїх місцях ухвалювали рішення, які завідома були скеровані на нанесення збитків державі Україна. І для мене сьогодні є найбільша проблема, яку б я хотів знайти можливість вирішити – регресних позовів до цих посадових осіб. Тому ще є такі рішення, які, ну, просто однозначно, стовідсотково скеровані на те, щоб нанести збиток і там уже захищатися є неможливим. Але там, де збитки є і завдані, там, де рішення є і набули законної сили, до сьогоднішнього дня у жодної країни не було претензій до нашої держави щодо невиконання цих судових рішень.</p>
<p>&nbsp;</p>
<p>ГОЛОВУЮЧИЙ. Дякую, Олександре Володимировичу. Час вичерпаний.</p>
<p>Шановні народні депутати, я дякую членам уряду за участь в "годині запитань до Уряду".</p>
<p>З приводу запитань, щодо яких потрібне додаткове реагування і надання необхідних письмових додаткових матеріалів, роз'яснень та рішень, я просив би Секретаріат&nbsp; підготувати відповідні доручення.</p>
<p>Шановні народні депутати, відповідно до Регламенту&nbsp; у п'ятницю відводиться 30 хвилин для виголошення депутатських запитів – це стаття 25&nbsp; Регламенту. Дозвольте виголосити депутатські запити, які надійшли до Верховної Ради України від депутатів.</p>
<p>Володимира Яворівського<a name=s1></a> до Президента України про виконання резолюції Парламентської асамблеї Ради Європи щодо функціонування демократичних інституцій в Україні, а саме: засудження Юлії Тимошенко та судового процесу над Юрієм Луценком, що в разі невиконання може загнати Україну в "резервацію", а представників влади – в ізоляцію від світового співтовариства і підпорядкування Росії.</p>
<p>Ставлю на голосування про підтримку депутатського запиту.</p>
<p>&nbsp;</p>
<p>11:10:37</p>
<p>За-55</p>
<p>Запит… По фракціях, будь ласка. Партія регіонів – 0, "БЮТ – "Батьківщина" – 39, "Наша Україна – Народна самооборона" – 14, комуністів – 0,&nbsp;&nbsp; "Реформи заради майбутнього" – 0,&nbsp;&nbsp;&nbsp; Народна Партія – 0,&nbsp; позафракційні – 2</p>
<p>Олександра Чорноволенка до Голови Верховної Ради, Генерального прокурора, міністра внутрішніх справ, міністра юстиції, голови Служби безпеки України щодо торгівлі людьми у стінах Верховної Ради України.</p>
<p>Володимира Даниленка до Прем'єр-міністра України, Комітету Верховної Ради України з питань свободи слова та інформації стосовно вжиття заходів для належного виконання вимог статті 18 Закону України "Про державну підтримку засобів масової інформації та соціальний захист журналістів" щодо надання журналістам, які живуть і працюють у сільській місцевості права безоплатного користування житлом, опаленням і освітленням.</p>
<p>Юлії Ковальової до Прем'єр-міністра України, голови Комітету Верховної Ради України з питань боротьби з організованою злочинністю і корупцією, Генерального прокурора України, міністра внутрішніх справ України, голови Служби безпеки України стосовно неналежного реагування правоохоронних органів та органів прокуратури на протиправну діяльність громадянина України Тіграна Мартиросяна та невідкладне&nbsp;вирішення питання щодо притягнення вказаної особи до кримінальної відповідальності.</p>
<p>Алли Александровської до Прем'єр-міністра України щодо необхідності надання державної підтримки підприємству "Державний науковий центр лікарських засобів і медичної продукції" (місто Харків) з метою реалізації політики імпортозаміщення у фармацевтичній галузі.</p>
<p>Валерія Кальченка до Прем'єр-міністра України щодо проблем забезпечення теплопостачанням населення міста Світловодськ Кіровоградської області.</p>
<p>Віктора Олійника до Прем'єр-міністра України, Генерального прокурора України щодо вжиття заходів з метою недопущення ліквідації та розпродажу майна публічного акціонерного товариства "Дослідно-конструкторське бюро геофізичного приладобудування".</p>
<p>Вікторії Дем'янчук до Прем'єр-міністра України, Генерального прокурора України, Голови Служби безпеки України, міністра внутрішніх справ України, голови Державної податкової служби України, голови Кіровоградської обласної державної адміністрації, голови Кіровоградської обласної ради про вжиття дієвих заходів, спрямованих на негайне погашення заборгованості із виплати заробітної платні працівникам Державного підприємства "Кіровоградський ремонтний завод", які внаслідок цього залишилися без засобів для існування.</p>
<p>Володимира Лещенка до Прем'єр-міністра України щодо вжиття урядом практичних заходів з відновлення курсування на дільниці Чернігів-Горностаївка простого приміського дизель-поїзда.</p>
<p>Вікторії Дем'янчук до Прем'єр-міністра України, Генерального прокурора України, Голови Служби безпеки України, міністра внутрішніх справ України, Голови Державної податкової служби України, голови Кіровоградської обласної державної адміністрації, голови Кіровоградської обласної ради про вжиття термінових заходів, спрямованих на негайне погашення заборгованості по виплаті заробітної платні майже 600 працівникам Державного підприємства "Трест "Олександріярозрізобуд". Перепрошую.</p>
<p>Володимира Яворівського до Прем'єр-міністра України щодо звільнення міністром культури України керівників основних національних музеїв та заповідників України, що означає брутальний випад проти культури та непотрібності людей, які дбають про збереження культурного та духовного надбання України.</p>
<p>В'ячеслава Коваля до Прем'єр-міністра України щодо необхідності якнайшвидшого затвердження Порядку встановлення розміру плати за навчання в початкових спеціалізованих мистецьких навчальних закладах (школах естетичного виховання) з метою запобігання руйнації мережі зазначених навчальних закладів.</p>
<p>Володимира Даниленка до Прем'єр-міністра України стосовно розроблення та подання до Верховної Ради України Державної цільової програми для збереження державних і комунальних закладів культури у сільській місцевості.</p>
<p>Вячеслава Коваля до Прем'єр-міністра України щодо необхідності пришвидшення розробки і запровадження фінансового механізму бюджетного забезпечення шкіл естетичного виховання з метою запобігання руйнації мережі зазначених навчальних закладів.</p>
<p>Євгена Царькова до Прем'єр-міністра України, Генерального прокурора України, міністра внутрішніх справ України щодо захисту конституційних та трудових прав членів екіпажу теплоходу "ЛАКІ ТРЕЙДЕР" та гарантування виплати їм заробітної плати.</p>
<p>Катерини Ващук до Прем'єр-міністра України про нагальну потребу ліквідувати аварійно-небезпечний стан та провести капітальний ремонт навчально-лабораторного корпусу №2 Волинського Національного університету імені Лесі Українки.</p>
<p>Катерини Самойлик до Прем'єр-міністра України щодо необхідності виділення коштів для придбання мікроавтобусу Каховському Центру соціальної реабілітації дітей-інвалідів.</p>
<p>Леоніда Грача до Прем'єр-міністра України щодо необхідності та невідкладності справедливого і обґрунтованого перерахунку житлових тарифів.</p>
<p>Леоніда Грача до Прем'єр-міністра України щодо незаконних дій голови Миколаївської селищної ради Андрія Сергєєва та директора підприємства "Кримгазбуд" Петра Зайцева стосовно газифікації в селах Роздолля та Вінницьке Сімферопольського району Автономної Республіки Крим.</p>
<p>Марини Перестенко до Прем'єр-міністра України щодо необхідності вирішення питання правового статусу земель Державного підприємства "Радгосп -завод "Плодове" Бахчисарайського району Автономної Республіки Крим.</p>
<p>Катерини Самойлик до Прем'єр-міністра України щодо вибірковості надання дозволів робітниками лісництва на проїзд до берегів Каховського водосховища.</p>
<p>Миколи Шершуна до Прем'єр-міністра України щодо забезпечення виконання соціальних гарантій працівників освіти і культури.</p>
<p>Олега Зарубінського до Прем'єр-міністра України щодо захисту прав авторів наукових дисертацій.</p>
<p>Олега Тищенка до&nbsp;Прем'єр-міністра України про проведення перевірки за скаргою представників Публічного акціонерного товариства "Дослідно-конструкторське бюро геофізичного приладобудування" стосовно штучного доведення до банкрутства згаданого підприємства, проведення необ'єктивної, на думку скаржників, планової перевірки щодо додержання та виконання вимог пожежної безпеки Головним управлінням державної техногенної безпеки у місті Києві, що може призвести до прийняття рішення Наглядової ради товариства про його ліквідацію.</p>
<p>Олександра Кеменяша до Прем'єр-міністра України щодо роз'яснення позицій Уряду стосовно заохочення використання в Україні гібридних автомобілів та автомобілів, що застосовують альтернативні види пального з метою збереження довкілля.</p>
<p>Олександра Шепелева до Прем'єр-міністра України щодо вжиття заходів для забезпечення належного фінансування діяльності заповідних територій.</p>
<p>Павла Мовчана до Прем'єр-міністра України щодо ситуації, яка склалась навколо провідних музеїв та Національних заповідників України у зв'язку зі зміною їх керівництва.</p>
<p>Сергія Гордієнка до Прем'єр-міністра України, міністра екології та природних ресурсів України, голови Полтавської обласної державної адміністрації про клопотання територіальних громад Оржицького району Полтавської області щодо необхідності будівництва шлюза - регулятора на річці Сула в районі села Тарасівка для забезпечення регулювання рівня поверхневих і підґрунтових вод в заплавах річок Сула та Оржиця з метою уникнення екологічно-техногенних ситуацій.</p>
<p>Сергія Гриневецького до Прем'єр-міністра України щодо оцінки потенційних вуглеводневих ресурсів в Одеському регіоні.</p>
<p>Анатолія Матвієнка та Павла Жебрівського до Прем'єр-міністра України щодо обов'язковості виконання рішень судів у справах по виплаті коштів пільговим категоріям населення.</p>
<p>Руслана Князевича до Прем'єр-міністра України щодо забезпечення збалансованості та ефективності фінансування здійснення делегованих повноважень Калуською міською радою.</p>
<p>Юрія Кармазіна до Прем'єр-міністра України, Генерального прокурора України, голови Одеської обласної державної адміністрації про вжиття невідкладних заходів щодо недопущення рейдерського захоплення Державного підприємства "Клінічний санаторій "Лермонтовський" в місті Одеса, проведення негайної перевірки фактів вчинення посадовими особами Приватного акціонерного товариcтва "Укрпрофоздоровниця" та іншими зацікавленими особами злочинів, передбачених відповідними статтями Кримінального кодексу України, притягнення винних осіб до відповідальності.</p>
<p>Юрія Прокопчука до Прем'єр-міністра України, Генерального прокурора України щодо припинення корупційних діянь, недопущення рейдерського захоплення та банкрутства з метою приватизації Державного науково-дослідного і проектного Інституту титану.</p>
<p>Анатолія Матвієнка та Павла Жебрівського до Прем'єр-міністра України щодо перегляду Державного бюджету України на 2012 рік в частині субвенції місцевим бюджетам.</p>
<p>Групи народних депутатів (Кандзьора, Стройка, Мойсика) до Прем'єр-міністра України про звільнення з посади Генерального директора Національного заповідника "Софія Київська" Нелі Куковальської за наклепом Петра Толочка.</p>
<p>Валерія Баранова до Першого віце-прем'єр-міністра України –&nbsp; міністра економічного розвитку і торгівлі України щодо невдоволення відповіддю на депутатське звернення від 26 грудня 2011 року з питань підтримки вітчизняного виробника кабельної продукції.</p>
<p>Миколи Рудченка до віце-прем'єр-міністра України – міністра соціальної політики України щодо затримки рішення Комісії з питань гуманітарної допомоги при Кабінеті Міністрів України про визнання гуманітарною допомогою вантажів, що знаходяться на складах благодійної місії "Салєм" у Малинському районі Житомирської області.</p>
<p>Миколи Томенка та Степана Курпіля до Віце-прем'єр-міністра України – міністра інфраструктури України щодо забезпечення своєчасної доставки періодичної преси передплатникам Українським державним підприємством поштового зв'язку.</p>
<p>Анатолія Ягоферова та Валерія Кальченка до Віце-прем'єр-міністра України – міністра соціальної політики України щодо обчислення пенсій особам, які постраждали внаслідок Чорнобильської катастрофи.</p>
<p>Володимира Герасимчука до Кабінету Міністрів України, Київської міської державної адміністрації щодо порушення порядку утримання та вигулу власниками собак потенційно небезпечних порід.</p>
<p>Валерія Кальченка до виконуючого обов’язки голови Рахункової палати щодо проведення перевірки використання коштів, виділених на реконструкцію Кіровоградського академічного обласного українського музично-драматичного театру імені Кропивницького.</p>
<p>В'ячеслава Кириленко до радника Президента України – керівника Головного управління з гуманітарних та суспільно-політичних питань Адміністрації Президента України про незадоволення відповіддю Київської міської державної адміністрації&nbsp;та Державної інспекції з питань захисту прав споживачів на депутатський запит щодо порушення прав споживачів, діючого законодавства та дискримінації громадян України за мовною ознакою з боку туристичної фірми "OУПЕН KІЕВ", яка надає екскурсійні послуги в місті Києві.</p>
<p>Віктора Матчука до міністра внутрішніх справ України про вжиття заходів з виявлення та заборони експлуатації транспортних засобів, в яких тонування скла не відповідає визначеним стандартам.</p>
<p>Володимира Карпука до міністра охорони здоров'я України, голови Волинської обласної державної адміністрації, голови Волинської обласної ради щодо недопущення ліквідації Волинського обласного патологоанатомічного бюро.</p>
<p>Василя Чуднова до міністра екології та природних ресурсів України стосовно проведення берегоукріплювальних та протизсувних заходів, направлених на запобігання розвитку небезпечних геологічних процесів на території села Космач, присілок Медвежий, Косівського району, Івано-Франківської області.</p>
<p>Ігора Алексєєва до міністра охорони здоров'я України щодо розгляду питання про взяття під особистий контроль резонансної справи з приводу вкрай негативного для населення впливу випромінювання від діяльності підстанцій стільникового зв'язку у місті Хмельницький, проведення відповідних лабораторних досліджень та безпосередню участь у недопущені подальшої експлуатації шкідливого обладнання стільникового зв'язку.</p>
<p>Ірини Бережної до міністра охорони здоров'я України щодо перевірки фактів здійснення медичної практики Андрієм Слюсарчуком.</p>
<p>Миколи Шершуна до міністра екології та природних ресурсів України щодо створення робочої групи з питання відновлення та збереження регіонального ландшафтного парку "Бакальська коса".</p>
<p>Олександра Кеменяша до міністра внутрішніх справ України щодо надання інформації стосовно віку водіїв транспортних засобів, які стали винуватцями ДТП.</p>
<p>Олександра Чорноволенка до міністра фінансів України, голови Київської міської державної адміністрації, секретаря Київської міської ради щодо необхідності ініціювання змін у Бюджетному кодексі та у бюджеті України на 2012 рік стосовно повернення зарахування 100 процентів податку на доходи фізичних осіб до бюджету міста Києва.</p>
<p>Олексія Федуна до міністра регіонального розвитку, будівництва та житлово-комунального господарства України, голови Київської&nbsp;міської державної адміністрації щодо термінового завершення ремонту тепломереж на вулицях Тополевій та Стадіонній у місті Києві.</p>
<p>Петра Цибенка до міністра оборони України щодо правомірності прийняття Комісією Луганського обласного військового комісаріата рішення стосовно встановлення громадянину Леоніду Волкову статусу учасника бойових дій.</p>
<p>Групи народних депутатів (Бондик, Прутнік та інші) до Міністерства охорони здоров'я, Міністерства соціальної політики, Уповноваженого Президента України з прав дитини, Житомирської обласної державної адміністрації, Івано-Франківській обласної держадміністрації про необхідність всебічного сприяння у лікуванні дітей Марії Костюк і Олега Бороденка для забезпечення їх невід'ємного природного та непорушного права на охорону здоров'я і своєчасну медичну допомогу з боку уповноважених органів державної влади.</p>
<p>Групи народних депутатів (Карпук, Кендзьор та інші) до міністра культури України, голови Кіровоградської обласної державної адміністрації щодо незаконного звільнення Заслуженого діяча мистецтв України Михайла Ілляшенка з посади директора Кіровоградського академічного обласного українського музично-драматичного театру імені Марка Кропивницького.</p>
<p>Групи народних депутатів (Давимука, Курпіль та інш) до Генерального прокурора України, Голови Служби безпеки України з приводу порушення законодавства України колишнім генеральним директором Державного підприємства "Златодар".</p>
<p>Анатолія Гриценка до Генерального прокурора України щодо неправомірних рішень і дій посадових осіб Івано-Франківської міської ради, незаконного будівництва в охоронній зоні пам`ятки культурної спадщини та неналежного ставлення прокуратури до проведення прокурорської перевірки.</p>
<p>Володимира Лещенка до Генерального прокурора України, міністра юстиції України щодо законності дій прокуратури Чернігівської області з позбавлення Федерації профспілкових організацій області права власності на адміністративне та учбове приміщення.</p>
<p>Євгена Царькова до Генерального прокурора України, глави Адміністрації Президента України, Міністра внутрішніх справ України, голови Державного агентства з питань науки, інновацій та інформації України щодо ситуації, яка склалася навколо інтернет-ресурсу "EX.UA".</p>
<p>Євгена Добряка до Генерального прокурора України,&nbsp;&nbsp;міністра внутрішніх справ України стосовно неприпинення протиправних дій громадянина Валерія Пруднікова по відношенню до громадянина Олександра Редеуце та відмову з боку Печерського районного управління Головного управління МВС України в місті Києві порушувати кримінальну справу відносно Валерія Пруднікова за завідомо неправдиве повідомлення про злочин.</p>
<p>Івана Стойка до Генерального прокурора України про притягнення до кримінальної відповідальності Голови Верховної Ради Автономної Республіки Крим Володимира Константинова за порушення Конституції України та шовінізм.</p>
<p>В'ячеслава Кириленка до Генерального прокурора України, Голови Служби безпеки України про вимогу забезпечити належне виконання норм українського законодавства щодо функціонування державної мови на території Автономної Республіки Крим та вжиття заходів реагування на зневажливі висловлювання Голови Верховної Ради Автономної Республіки Крим Володимира Константинова на адресу української мови і публічний заклик до ігнорування норм мовного законодавства України.</p>
<p>Олега Тищенка до Генерального прокурора України, міністра охорони здоров'я України, міністра юстиції України про неналежний розгляд депутатського запиту та надання недостовірної інформації щодо стану здоров'я Юлії Тимошенко та Юрія Луценка.</p>
<p>Ірини Бережної до Генерального прокурора України, міністра внутрішніх справ України щодо вжиття заходів реагування відносно порушених кримінальних справ проти Андрія Слюсарчука.</p>
<p>Лілії Григорович до Генерального прокурора України щодо українофобських висловлювань Голови Верховної Ради Криму Володимира Константинова.</p>
<p>Ігоря Алексєєва до Генерального прокурора України щодо розгляду питання про організацію перевірки законності дій керівництва приватного акціонерного товариства "Шепетівський деревообробний комбінат", які призвели до фактичного банкрутства підприємства та невиплати зарплати працівникам.</p>
<p>Лілії Григорович до Генерального прокурора України щодо порушення вимог законодавства України Херсонською обласною радою при відчуженні об'єктів комунальної власності територіальних громад сіл, селищ, міст, які перебувають в управлінні обласної ради.</p>
<p>Миколи Томенка до Генерального прокурора України щодо незаконного захоплення приміщення редакцій часопису "Наука і культура" та журналу "Трибуна" за адресою: місто Київ, вулиця Прорізна, 10.</p>
<p>Олександра Голуба до Генерального прокурора України щодо ігнорування Комунальним підприємством "Васильківтепломережа" постанови Національної комісії, що здійснює державне регулювання у сфері комунальних послуг, стосовно перерахунку для населення міста Василькова Київської області незаконно встановлених тарифів на теплову енергію.</p>
<p>Руслана Князевича до Генерального прокурора України щодо неправомірних дій представників правоохоронних органів відносно Приватного акціонерного товариства "Виробниче об'єднання "Стальканат-Сілур".</p>
<p>Сергія Гриневецького до Генерального прокурора України щодо неповернення депозитних вкладів власникам кредитної спілки "Морське кредитне товариство".</p>
<p>Сергія Ківалова до Генерального прокурора України, голови Київської міської державної адміністрації щодо недопущення приватизації та незаконного захоплення приміщень магазину "Сяйво книги", розташованого за адресою: місто Київ, вулиця Велика Васильківська, 6.</p>
<p>Юрія Кармазіна до Генерального прокурора України щодо неналежного реагування на звернення народного депутата України посадовими особами Генеральної прокуратури України стосовно невжиття заходів на факти вчинення протиправних дій та прийняття рішень головною, Головою Державної служби інтелектуальної власності, які містять ознаки злочину, вжиття відповідних заходів реагування.</p>
<p>Юрія Крука до Генерального прокурора України щодо вжиття відповідних заходів прокурорського реагування для захисту інтересів громадян України.</p>
<p>Юрія Трегубова до Генерального прокурора України щодо проведення ретельної перевірки заяви про злочин.</p>
<p>Ярослава Кендзьора до Генерального прокурора України про незалежне розслідування журналістів Львівського телеканалу ЗІК щодо діяльності заступника Голови Львівської обласної державної адміністрації Володимира Губицького.</p>
<p>Тут треба уточнення провести. Це про нереагування на розслідування журналістів, – таким&nbsp; чином. Я просив би тут Секретаріат внести уточнення разом з автором.</p>
<p>Групи народних депутатів (Бондик, Прутнік, Плотніков) до Генеральної прокуратури України, Уповноваженого Верховної Ради України з прав людини, Уповноваженого Президента України з прав дитини, Міністерства юстиції України, Державної виконавчої служби України стосовно необхідності проведення всебічної перевірки щодо довготривалого невиконання судового рішення про стягнення аліментів на утримання малолітньої дитини Ірини Середи, 2003 року народження, що істотно впливає на забезпечення її потреб.</p>
<p>Сергія Власенка до Голови Служби безпеки України щодо чисельних порушень законодавства з боку посадових осіб Служби безпеки України при проведенні досудового слідства у справі Юлії Тимошенко.</p>
<p>Андрія Парубія до Голови Служби безпеки України щодо перевірки інформації про співпрацю новопризначеного Міністра оборони України Дмитра Саламатіна з головним розвідувальним управлінням Генерального штабу Збройних Сил Російської Федерації.</p>
<p>Катерини Ващук до голови Державного агентства земельних ресурсів України про врегулювання розмірів кошторисів, наданих жителю міста Кролевець Сумської області Михайлу Ромашку за розробку проекту землеустрою щодо відведення земельної ділянки.</p>
<p>Юрія Крука до голови Державного агентства водних ресурсів України щодо вжиття відповідних заходів для реконструкції насосної станції та робіт, пов'язаних з відновленням каналу і реконструкцією шлюзу біля села Стара Некрасівка Ізмаїльського району Одеської області.</p>
<p>Валерія Сушкевича до голови правління Пенсійного фонду України щодо виконання судових рішень, прийнятих у 2011 році, стосовно здійснення виплат, передбачених Законом України "Про статус і соціальний захист громадян, які постраждали внаслідок Чорнобильської катастрофи".</p>
<p>Сергія Терещука до голови правління Національної акціонерної компанії "Нафтогаз України" щодо проведення розрахунків за виконані роботи з газифікації села Вікнине Катеринопільського району Черкаської області.</p>
<p>Сергія Гордієнка до голови Полтавської обласної державної адміністрації, Прокурора Полтавської області щодо захисту прав власників земельних паїв Лубенського району Полтавської області, яким, в результаті грубого порушення договірних умов оренди земельних паїв Дочірнім підприємством "Нафком – Агро", не виплачена орендна плата.</p>
<p>Олександра Шепелева до голови Київської міської державної адміністрації щодо термінового вжиття заходів для мінімізації наслідків паводку у місті Києві.</p>
<p>Володимира Герасимчука до голови Київської міської державної адміністрації, начальника Південно-Західної залізниці щодо відкриття нової станції міської електрички "Русанівська" у місті Києві.</p>
<p>Юлії Ковальової до Харківського міського голови про надання інформації стосовно догорів об'єктів приватизації, які укладено з 1 січня 2005 року у місті Харкові, щодо яких передбачено обмеження (заборона) зміни цільового призначення об'єкту.</p>
<p>Олега Зарубінського до прокурора Закарпатської області щодо усунення джерел та наслідків неправомірної діяльності, що вчиняються по відношенню до головного лікаря Міжгірської районної лікарні Закарпатської області Василя Царя.</p>
<p>Таким чином, шановні народні депутати, виголошено 144 депутатських запити.</p>
<p>Шановні народні депутати, відповідно до Регламенту народні депутати Володимир Яворівський і Євген Мармазов звернулись із оформленою належними документами з вимогою надати їм виступ, у зв'язку з незадоволення відповіддю на депутатські запити.&nbsp; Тому слово має Володимир Яворівський, а потім Євген Мармазов.</p>
<p>&nbsp;</p>
<p>11:35:03</p>
<p>ЯВОРІВСЬКИЙ В.О.</p>
<p>Шановні колеги! Шановні наші виборці! Я думаю, що фактично кожен із народних депутатів, який працює в системі депутатського запиту, як одна із форм депутатської роботи, може стояти отут замість мене, отримавши відповіді. Тому що сьогодні вже, по-моєму, мало хто заперечить про те, що наші депутатські запити – це стрільба горохом по Берлінській стіні.*** Ми отримуємо відповіді некваліфіковані. Як правило нам відповідають те, як має бути, але майже ніколи не відповідають на те, чому відбувається навпаки.</p>
<p>Через те, я ось маю саме такий приклад. Сьогодні, я думаю, що дуже багато наших співвітчизників, громадян проінформовані про будівництво оцього вертолітного майданчика у заповітній зоні Києва. Через те, як народний депутат, мене люди питають, я хотів довідатися як, за якими дозволами, чому сталося так, що в історичному заповіднику київських гір та долин річки Дніпро, а я називаю, що це заповідник, державний заповідник, у якому без дозволу Верховної Ради, я наголошую, без нашого з вами колегіального дозволу не можна і дерева зрубати навіть. На яких підставах, чому почали будувати цей майданчик, у найсвятішому київському місці,&nbsp; поставивши там оцей бетонований куб?</p>
<p>Я звернувся до міської ради, щоб мені пояснили, чи є такий дозвіл, чи немає, і до Міністерства культури. Мені&nbsp; відповіли, що такого дозволу Міністерство культури&nbsp; не давало. І з Київської міської адміністрації&nbsp; мені пояснили&nbsp; про те, що вони пізніше розглянуть. Це було вже&nbsp; у той час, коли будівництво йшло повним ходом. Це одна ситуація. Я переконаний, що якби у нас була&nbsp; незалежна прокуратура, сьогодні&nbsp; можна було б елементарно заводити кримінальні справи і судити людей за те, що вони&nbsp; порушили кілька законів відразу.</p>
<p>Але річ навіть не у тому. Як з'ясувалося, будувала&nbsp; і будує досі цей об'єкт для Президента&nbsp; фірма "Амадеус і Ко". Ну, "Ко", ви знаєте, що маскується дуже часто&nbsp; під оцим самим "Ко". З'ясувалося, що вони почали будувати ще навіть до того, як&nbsp; їм була відведена земля, документів ніяких на те, що це має бути, немає, а потім з'ясувалося найголовніше про те, що&nbsp; цей об'єкт, який будується,&nbsp; він є приватним. І уявіть собі, із бюджету національного гроші виділяються, а передано буде цей об'єкт&nbsp; у при ватні руки. Ось що&nbsp; відбувається. А натомість я маю тільки відписки про те. що&nbsp; все нормально там і тому подібне.&nbsp; От така у нас ситуація, і за цим стоїть, на превеликий жаль,&nbsp; Президент, для нього це будують.</p>
<p>&nbsp;</p>
<p>ГОЛОВУЮЧИЙ. Євген Мармазов, будь ласка.</p>
<p>&nbsp;</p>
<p>11:38:12</p>
<p>МАРМАЗОВ Є.В.</p>
<p>Уважаемые коллеги,&nbsp; с этой&nbsp; трибуны не раз говорилось о ситуации, которая сложилась везде с разграблением и фактическим уничтожением Александрийского буроугольного комплекса.&nbsp; Я неоднократно обращался по этому поводу&nbsp; к правительству, отраслевому министру, в Генеральную прокуратуру.</p>
<p>По итогам рабочей поездки в Кировоградскую область в октябре 2010 года Президент Янукович письменно поручил Кабинету Министров&nbsp; до 20 января 2011 года, цитирую: "Проработать вопросы&nbsp; дальнейшего развития буроугольного комплекса Украины с целью комплексного использования&nbsp; бурого угля, как&nbsp; энергетического и химического сырья. Прошло более года, но поручение Президента остается невыполненным.</p>
<p>Острейшие вопросы жизни города не решаются. Десятки тысяч потеряли работу, но их трудоустройством никто не занимается. Задолженность по зарплате почти 50 миллионов гривен не погашается. Уволенным с ликвидированных предприятий до сих пор не возвращены трудовые книжки. Семьи бывших горняков не обеспечены положенным бытовым углем. Многие вообще не имеют средств к существованию. Можете себе представить настроение, доведенное до отчаяния, потерявших всякую веру в справедливость жителей города, подавляющее большинство которых, к слову, голосовали за кандидатуру Януковича на пост Президента Украины, а на прошлых парламентских выборах за Партию регионов.</p>
<p>Об этом шла речь в моем депутатском запросе, провозглашенном с этой трибуны. Я настоятельно просил Президента лично вмешаться для решения проблем Александрии. Прошло полтора месяца, ответа от Президента не последовало. Похоже, Президенту не докладывают о таких вопросах. А во время недавнего посещения Януковичем Кировограда до него вообще не допустили мера и депутатов Александрийского горсовета, которые хотели доложить главе государства о ситуации, сложившийся в городе.</p>
<p>Я также просил правительство срочно определиться с дальнейшими перспективами Александрийского буроугольного комплекса, безотлагательно решить жизненные проблемы жителей города и привлечь к ответственности должностных лиц, чьи действия привели к уничтожению целой отрасли отечественной экономики и нарушению законных прав тысячи людей.</p>
<p>Несколько дней назад я получил письмо за подписью замминистра энергетики, угольной промышленности Макухи, к которому, кстати, я не обращался. По сути, это формальная отписка, из которой следует, что Минэнергоуголь еще только прорабатывает программу развития буроугольной отрасли, хотя по поручению Президента эту работу следовало выполнить еще год тому назад.</p>
<p>Что касается погашения горнякам задолженностей по зарплате, других вопросов, то правительство по существу расписалось в неспособности их решать. Это вынуждает меня вновь обратиться к Президенту с просьбой поставить наконец точку в этом деле. А поскольку, судя по всему, до Президента наши обращения не доходят…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>МАРМАЗОВ Є.В. Прошу вас, Владимир Михайлович, проинформировать по данному вопросу лично Виктора Федоровича, с которым вы, надеюсь, имеете регулярные контакты. Может, хотя бы после этого удастся сдвинуть с мертвой точки проблему, имеющую важное государственное значение и касающуюся жизненных интересов десятков тысяч граждан нашей страны! Спасибо.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, з приводу двох виступів, які прозвучали, я прошу підготувати відповідні документи, відповідну реакцію. Ну, я просто скажу: час на депутатські запити вичерпано. Шановні колеги, я прошу вас! Я направлю до Комітету з питань Регламенту, депутатської етики – і хай вони вивчать правочинність вашої пропозиції. Я ще раз сказав: інакше в середу виступайте, виголошуйте – це буде оформлено як запити.</p>
<p>Шановні народні депутати, оголошується до розгляду проект Закону про внесення змін до деяких законодавчих актів України (щодо системи програмних документів). Я ставлю пропозицію комітету про розгляд питання за скороченою процедурою. Шановні колеги, голова комітету скаже, що всі положення, які стосуються положень Конституції, в процесі першого читання вилучаються.</p>
<p>&nbsp;</p>
<p>11:42:52</p>
<p>За-194</p>
<p>Шановні колеги, відповідно до Регламенту, якщо більше 100 статей, не можна розглядати. Ви подивіться, скільки там статей. Я прошу вас!</p>
<p>"За" – 194. Рішення прийнято. Ми не допустимо державного перевороту. Я сказав, що комітет буде пропонувати при прийнятті в першому читанні вилучити всі позиції, які стосуються порушень Конституції. Це буде зафіксовано в рішенні. Я прошу вас, не збурюйте!</p>
<p>Будь ласка, доповідач – Юрій Мірошниченко. Співдоповідач – Валерій Баранов.</p>
<p>&nbsp;</p>
<p>МІРОШНИЧЕНКО Ю.Р.</p>
<p>Шановні виборці, шановні колеги, Президентом України внесено на розгляд Верховної Ради проект Закону про внесення змін до деяких законодавчих актів України (щодо системи програмних документів) (реєстраційний номер 9665). Даний проект розроблено з метою створення більш сприятливих&nbsp;умов для реалізації Президентом України конституційних повноважень, зокрема посилення ролі щорічних послань глави держави до Верховної Ради про внутрішнє і зовнішнє становище України.</p>
<p>Пропонується на основі щорічного послання Президента України складати прогноз державного бюджету на наступні за плановим два бюджетні періоди, розробляти проект основних напрямів бюджетної політики на наступний бюджетний період, складати проект відповідного бюджету.</p>
<p>Також передбачається, що органи виконавчої влади видаватимуть свої акти не лише на виконання актів Президента, а й на виконання його щорічного послання. Кабінет Міністрів, центральні органи виконавчої влади, Рада міністрів Автономної Республіки Крим, місцеві адміністрації у своїй діяльності керуватимуться і щорічним посланням глави держави. З метою забезпечення виконання заходів, визначених Програмою економічних реформ на 2010 – 2014 роки та посилення координації роботи державних органів з її реалізації, щороку Указом Президента України затверджується Національний план дій щодо впровадження цієї програми.</p>
<p>За цих обставин проектом Закону пропонується виключити із законів України положення про необхідність розробки, схвалення та реалізації Державної програми економічного та соціального розвитку України. Таким чином, прийняття закону дозволить підвищити результати…</p>
<p>&nbsp;</p>
<p>Веде засідання Перший заступник Голови Верховної Ради України А.І.МАРТИНЮК</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>МІРОШНИЧЕНКО Ю.Р. Таким чином, прийняття закону дозволить підвищити результативність управління державними фінансами, посилити стратегічну складову у процесі бюджетного планування.</p>
<p>Шановні колеги, прошу підтримати законодавчу ініціативу Президента України. Дякую за увагу.</p>
<p>&nbsp;</p>
<p>&nbsp;ГОЛОВУЮЧИЙ. Співдоповідає голова Комітету з питань бюджету Баранов Валерій Олексійович.</p>
<p>&nbsp;</p>
<p>11:46:18</p>
<p>БАРАНОВ В.О.</p>
<p>Шановні народні депутати, Комітет з питань бюджету розглянув законопроект щодо внесення змін до деяких законодавчих актів за номером 9665. Законопроектом пропонується внести зміни до окремих законодавчих актів щодо реалізації щорічних послань Президента у діяльності органів виконавчої влади з урахуванням відповідних положень у програмних документах, основних напрямках бюджетної політики тощо.</p>
<p>Головне науково-експертне управління Апарату Верховної&nbsp; Ради України висловило зауваження до положень законопроекту, зокрема, щодо правового статусу щорічних послань та інших програмних документів Президента. Міністерство фінансів підтримує цей законопроект.</p>
<p>Перед тим слід звернути увагу, що окремі положення законопроекту дуже бурхливо обговорювалися на засіданні Бюджетного комітету, і Бюджетний комітет висловив думку і відмітив про недопущення звуження повноважень Верховної&nbsp; Ради та органів місцевого самоврядування у цьому процесі.</p>
<p>Потребує доповнення і перелік&nbsp; законодавчих актів, до яких вносяться зміни щодо вилучення положень, де згадується про державну програму соціального та економічного розвитку та передбачення у законопроекті відповідно доручення уряду, окремих змін до законів, які потребують внесення техніко-юридичних правок та інші.</p>
<p>Беручи до уваги, що на данний час вже почали розробляти програмні документи на наступний рік, насамперед, проект Основних напрямків бюджетної політики на 2013 рік, даний законопроект потребує розгляду на цій сесії.</p>
<p>За підсумками розгляду законопроекту Комітет з питань бюджету ухвалив рішення рекомендувати Верховній&nbsp; Раді прийняти за основу, тільки за основу законопроект 9665 та доручити Комітету з питань бюджету у скорочені строки підготувати його до другого читання з урахуванням висказаних чисельних зауважень. Прошу підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ. Прошу записатися на виступи.</p>
<p>Олександр Чорноволенко. Підготуватися Шкілю.</p>
<p>&nbsp;</p>
<p>11:48:34</p>
<p>ЧОРНОВОЛЕНКО О.В.</p>
<p>Шановні друзі! От доповідачі, які зараз виступали, вони, на жаль, зовсім не сказали нам суті цього закону. Дозвольте я вам у двох словах опишу, про що йде мова. Мова йде про те, що&nbsp;в Адміністрації Президента якісь чиновники явно з корупційними цілями будуть записувати Президенту України в щорічну доповідь різноманітні побажання. Наприклад, побудувати міст там, дорогу там і ще десь. І це буде&nbsp; записано, і за це будуть братися гроші. А далі уряд має&nbsp; при складанні бюджетної резолюції, місцеві адміністрації при виконанні бюджетів, при&nbsp; зміні до бюджетів усе це виконувати. Це надзвичайно корумпований закон.</p>
<p>Я думаю, що необхідно цей закон розглянути, перш за все, з точки зору можливої корупції. І я вважаю, що&nbsp; випускати, голосувати за нього це надзвичайно ганебно було би, якби воно знайшло підтримку в нашій Верховній Раді. Недаремно Литвин пішов з зали,&nbsp; не хочачи бруднити свої об цей закон.</p>
<p>Шановні друзі! Цей закон – це типовий приклад, як здійснюється державний… От&nbsp; Кармазін мені підказує, я думаю, що він має вимагати тепер слово і сам це сказати, як, до речі…&nbsp; І Яценюк, який теж має багато, що про це&nbsp; сказати.</p>
<p>Так от я хочу вам сказати ще раз. Це спроба державного перевороту, це спроба записати невластиві функції Президента. Це спроба покінчити з розподілом влад на виконавчу, законодавчу і судову. Це спроба порушити Конституцію в частині, яка стосується повноважень Верховної Ради і Кабінету Міністрів. Це спроба перетворити Адміністрацію Президента в щось на зразок ЦКПС, яка б давала вказівки, необхідні для виконання всіх інших органів влади, а сама ні за що не відповідала.</p>
<p>Отже, я ще раз вас прошу, шановні друзі, не голосувати за цей закон.</p>
<p><i>&nbsp;</i></p>
<p>ГОЛОВУЮЧИЙ. Андрій Шкіль.</p>
<p>&nbsp;</p>
<p>11:50:42</p>
<p>ШКІЛЬ А.В.</p>
<p>Дякую. Я думаю, що найкраще про ганебність цього законопроекту розповість пан Микола Томенко, наш віце-спікер. Прошу передати слово.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>11:50:53</p>
<p>ТОМЕНКО М.В.</p>
<p>Шановні колеги! Йдеться не про законопроект. Хто читав цей документ –&nbsp; вносяться зміни до шести законів, серед яких чотири – конституційні закони: Закон про Кабінет Міністрів, місцеві державні адміністрації. І мені здається, хто прочитав цей законопроект, той зрозуміє, чому опозиція відмовилась брати участь в конституційній асамблеї. Там ви знаєте, там місць, аж чотири дають місця. Тому що конституційні зміни відбуваються без конституційної асамблеї, без суспільства. Цей законопроект – це остаточне перетворення України на одну &nbsp;із найсильніших, я б сказав, авторитарних моделей президентської республіки.</p>
<p>Якщо ви подивитеся, то на бюджетний процес парламент в принципі не може впливати, тому що Бюджетний кодекс, який ухвалила більшість, забрав у нас можливість впливати на бюджет від першого читання. Тепер Верховна Рада не буде затверджувати навіть принципи бюджетної політики. Тобто повністю бюджетний процес переходить частково в уряд, а значною мірою в Адміністрацію Президента.</p>
<p>Друга теза, яка характеризує модель президентської республіки, це те, що уряд практично виводиться з системи керування місцевими адміністраціями. По значних позиціях Президент, а точніше Адміністрація Президента прямо здійснює управління місцевими обласними, районними адміністраціями для реалізації тих чи інших цілей. Я думаю, що, ну, тут нема смислу обговорювати даний законопроект, оскільки навіть наше науково-експертне управління чітко говорить про те, що це неконституційний законопроект.</p>
<p>Я думаю, що, наприклад, ми б як опозиція могли би підтримати цей законопроект за умови, якщо буде два додано пункти. Перший пункт – об'єднати Адміністрацію Президента і уряд в один орган. І другий пункт – звільнити Прем'єр-міністра України і призначити Президента України Прем'єр-міністром України. Тоді логічно. Ми розпустимо кілька тисяч людей, і Адміністрація Президента, і Президент безпосередньо будуть здійснювати керівництво і відповідати за соціально-економічну ситуацію. Я не розумію місця парламенту і не розумію місця Прем'єр-міністра і уряду. І найважливіше, треба, щоб була якась, друзі, персональна відповідальність.</p>
<p>От наше науково-експертне управління, яке написало, що це неконституційний законопроект, от чітко підписано – керівник управління, виконавці: Гудзинський, Гребенюк, Чечетова. А з Адміністрації Президента нам прийшов документ підписаний однією людиною. Ну, несерйозно. Змінюється Конституція, державний і політичний устрій і одна Акімова нам підписала законопроект. Тому ще раз кажу, це конституційний переворот, я з цим погоджуюся, і мені здається, ганьба, якщо парламент підтримає такий законопроект.</p>
<p>&nbsp;</p>
<p>ГОЛОВУЮЧИЙ. Гривковський. Не наполягає.</p>
<p>Будь ласка, Сергій Гордієнко, фракція комуністів.</p>
<p>&nbsp;</p>
<p>11:53:41</p>
<p>ГОРДІЄНКО С.В.</p>
<p>Сергій Гордієнко, фракція Компартії України, Полтавщина. Я хотів би привернути увагу і своїх колег, і всіх громадян України до того, що такий важливий законопроект розглядається за скороченою процедурою. І тут ті, хто виступали, пропонували навіть за скорочений термін, по спрощеному і скороченому терміну внести його на друге читання.</p>
<p>Законопроект суперважливий і супернебезпечний для нашої держави. Він суперечить основоположним принципам розподілу влад. І те, що вибудовувалися баланси і, саме баланси і противаги. Я привертаю увагу до того, що він суперечить Конституції України і позбавляє фактично прав Верховну Раду втручатися у бюджетний процес.</p>
<p>Я хотів би нагадати всім, хто нас чує, хто знає або не знає те, що поява першого в світі парламенту в Англії, вона була викликана тим, що люди хотіли контролювати доходи і видатки держави. І головною функцією парламентів і системи рад, народовладдя є якраз бюджетна функція. То тут ми повністю цього позбавляємося, шановні.</p>
<p>Давайте навіть подивимося на те, що таке послання Президента України. Який це акт чи який це документ? Де він офіційно у нас саме закріплений? Дуже небезпечний законопроект. Фракція Компартії України за нього голосувати не буде.</p>
<p>&nbsp;</p>
<p>ГОЛОВУЮЧИЙ. Будь ласка, Каплієнко, одна хвилина.</p>
<p>&nbsp;</p>
<p>11:55:37</p>
<p>КАПЛІЄНКО В.В.</p>
<p>Дякую, Адаме Івановичу. Шановні колеги! Шановні народні депутати! Депутатська група "Реформи заради майбутнього" буде підтримувати цей законопроект в першому читанні і ми скажемо, чому.</p>
<p>Я не бачу особисто як представник групи, прошу не хвилюватися, шановні колеги. Я як представник групи не бачу жодних перепон для того, щоб цей законопроект був розглянутий в першому читанні. Да, на сьогоднішній день Україна потерпає. Якщо немає програми розвитку вийти з цієї ями, якщо ми будемо з вами захищати лише статус-кво діючої моделі, як роблять ті, хто зараз отут кричить, то хочу вам сказати, тоді нічого не буде. Треба рухатись вперед. Для цього є програма.</p>
<p>І якщо послання Президента&nbsp; входить&nbsp; до кількості&nbsp; чи&nbsp; тих&nbsp; актів чи, наприклад, звернень, чи програмних засад, які трактуються на сьогоднішній день у&nbsp; державі як&nbsp; перспективні, то давайте їх брати до уваги. Мало того, тут&nbsp; є&nbsp; перекривлення фактів. Нічого він не забороняє і Конституція&nbsp; на сьогоднішній день&nbsp; також не є перепоною, не&nbsp; 113, не 116, не 119 стаття. Навіщо&nbsp;&nbsp; робити такі спекуляції, треба підтримувати&nbsp; такі ініціативи. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Михайло Чечетов від фракції, одна хвилина.&nbsp;&nbsp;</p>
<p>&nbsp;</p>
<p>11:56:54</p>
<p>ЧЕЧЕТОВ М.В.</p>
<p>Уважаемые коллеги, если&nbsp; отбросить&nbsp; эмоции в&nbsp; сторону, то ми наверное должны дать себе ответ на один вопрос. Страна будет в том случае динамично развиваться, если будет реализовываться&nbsp; в стране одна стратегическая программа. Если парламент примет&nbsp; свою программу, мы&nbsp; в одну сторону потянем страну,&nbsp; правительство –&nbsp; в свою, другую сторону, президент – в третью. Это как в известной басне Крылова "Лебедь, рак и щука": "а воз и ныне там". А воз и ныне там.&nbsp;</p>
<p>А Президент – это легитимная фигура, это национальный лидер, которые&nbsp; получил высшую степень легитимности, будучи избранный народом.&nbsp; Есть программа Президента – это ключевое стратегическое направление. И наверное все должно выстраиваться под реализацию этой программы. И поэтому&nbsp; этот&nbsp; закон как раз&nbsp; и дает&nbsp; возможность формировать&nbsp; наиболее благоприятное условие для выполнение&nbsp; Президентом своих конституционных полномочий и обеспечение национальной безопасности страны.&nbsp; Поэтому &nbsp;мы идем в правильном направлении…</p>
<p>&nbsp;</p>
<p>ГОЛОВУЮЧИЙ. Шановні колеги,&nbsp; обговорення&nbsp; питання завершено.</p>
<p>&nbsp;</p>
<p>КАРМАЗІН Ю.А. Я вимагаю репліку, Адаме Івановичу…</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги,&nbsp; вимагати можна репліку, але я знаю, як репліки просяться, що ти назви моє прізвище. Вас ніхто не ображав.</p>
<p>&nbsp;</p>
<p>КАРМАЗІН Ю.А. Образили, неправильно виклали&nbsp; мою точку зору…</p>
<p><i>(Шум у залі)&nbsp;</i></p>
<p><i>&nbsp;</i></p>
<p>ГОЛОВУЮЧИЙ.&nbsp; Обговорення питання завершено.</p>
<p>Я ставлю на голосування&nbsp; пропозицію про прийняття проекту Закону&nbsp; про внесення змін&nbsp; до деяких законодавчих актів України (щодо системи програмних документів) (9665). За основу. <i>(Шум у залі)</i></p>
<p>&nbsp;Після голосування.</p>
<p>&nbsp;</p>
<p>11:58:56</p>
<p>За-241</p>
<p>Закон прийнято за основу.</p>
<p>&nbsp;</p>
<p>КАРМАЗІН Ю.А. Дайте з мотивів тоді! Адаме Івановичу! Дайте з мотивів тоді!</p>
<p>&nbsp;</p>
<p>ГОЛОВУЮЧИЙ. Немає&nbsp; з мотивів. Репліка, одна хвилина, Кармазін.</p>
<p>&nbsp;</p>
<p>КАРМАЗІН Ю.А. Адаме Івановичу! Це антиконституційний переворот! Адаме Івановичу!</p>
<p>&nbsp;</p>
<p>ГОЛОВУЮЧИЙ. По фракціях.</p>
<p>&nbsp;(<i>Шум у залі</i>)</p>
<p>&nbsp;</p>
<p>11:59:08</p>
<p>КАРМАЗІН Ю.А.</p>
<p>Кармазін. Шановні народні депутати!</p>
<p>&nbsp;</p>
<p>ГОЛОВУЮЧИЙ. По фракціях, будь ласка, покажіть.</p>
<p>&nbsp;</p>
<p>КАРМАЗІН Ю.А. Зараз відбулося фактично…</p>
<p>&nbsp;</p>
<p>ГОЛОВУЮЧИЙ. Партія регіонів – 188, "БЮТ – "Батьківщина" – не голосували, "Наша Україна" – 1, комуністів – не голосували, Народної Партії – 20, "Реформи заради майбутнього" – 19, позафракційні – 13.</p>
<p>Будь ласка, мікрофон Кармазіну, одна хвилина.</p>
<p>&nbsp;</p>
<p>11:59:37</p>
<p>КАРМАЗІН Ю.А.</p>
<p>Шановні народні депутати! Шановний Адаме Івановичу! Під вашим керівництвом зараз зроблений перший епізод антиконституційного перевороту.</p>
<p>Аргументую. Такого джерела права, як щорічне послання Президента, теоретики права не знають. Студентам соромно, Адаме Івановичу, що ви витворяєте!</p>
<p>Пане Мірошниченко, ви досвідчений юрист! Ви сьогодні доповідали звідси серйозні речі, які порівнюються тільки з керівними вказівками Мао Цзедуна, чучхе чи незабвенного Леоніда Ілліча Брежнєва.</p>
<p>Ось переді мною цей документ судьбоносний, на який тепер всі мають виконувати і посилатися. І кожен може тут прочитати своє. Тут 415 сторінок.&nbsp;&nbsp; Але відкриваю 116-у. Президент пише: "Перегляд системи надання пенсій пільговим категоріям пенсіонерів". І Конституційний Суд, який сьогодні є, який треба звільняти, ліквідовувати як клас просто, який 67 мільйонів гривень на себе отримав сьогодні в якості політичної корупції, приймає рішення Президента! Ганьба такому рішенню! Воно має бути скасовано…</p>
<p>&nbsp;</p>
<p>ГОЛОВУЮЧИЙ. Значить так, шановні колеги, я&nbsp; востаннє надаю слова для репліки тим, хто вважає, що його назвали. Назва прізвища – це не означає права на репліку. На репліку дається тоді слово, коли ображають або перекручують думку того чи іншого депутата</p>
<p>Яценюк, одна хвилина. Але більше такого не буде. Чорноволенко, більше подібного не буде.</p>
<p>&nbsp;</p>
<p>12:01:20</p>
<p>ЯЦЕНЮК А.П.</p>
<p>Шановні народні депутати,&nbsp; цей закон – це ще одне&nbsp; свідчення того,&nbsp; що сьогоднішній Президент і сьогоднішня влада&nbsp; нічого не можуть зробити, і цей закон є проявом їхньої слабкості. Вони натягнули на себе стільки повноважень, що жоден Президент у жодній країні не має&nbsp; таких повноважень, ні російський, ні американський президент не мають. Інші Президенти, проте, мали – це, наприклад,&nbsp; був полковник Каддафі, це був&nbsp; Бен Алі, це був президент Єгипту, вони мали такі повноваження.</p>
<p>Я зараз звертаюся до Адміністрації Президента,&nbsp; персонально&nbsp; до Президента і до всієї цієї, так званої, більшості.&nbsp; Ви маєте такий обсяг повноважень, який&nbsp; дає можливість змінити життя країни. Поки що&nbsp; ви змінюєте тільки своє власне життя. Я вимагаю, щоби парламент залишився парламентом. Я вимагаю, щоби цей парламент не помножив на нуль&nbsp; народне волевиявлення, тому що, якщо&nbsp;&nbsp; ви віддали всі важелі управління в Адміністрацію Президента, давайте закриємо&nbsp; цю установу, ми зекономимо мільярд гривень, тому що тоді це означає,&nbsp; що тільки&nbsp; один Янукович керує у цій країні, а ви всі&nbsp; навіть не найняті у нього, а ви всі є його рабами.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги. давайте порадимося.</p>
<p>По-перше, до жовтня все тек, що ви говорите, забудеться. Так&nbsp; що не поспішайте.</p>
<p>Є пропозиція працювати без перерви, але… Не махайте руками. Скасувати&nbsp; без перерви таким чином, щоб&nbsp; на 30 хвилин раніше перейти до "Різного". Немає заперечень? Сас&nbsp; наполягає не тому, щоб ми проголосували&nbsp; цю пропозицію.</p>
<p>Я ставлю пропозицію про те, щоб ми працювали без перерви, але раніше перейшли до "Різного" сьогодні.</p>
<p>&nbsp;</p>
<p>12:03:28</p>
<p>За-266</p>
<p>Шановні колеги,&nbsp; зекономимо півгодини, тобто не о другій годині закінчимо, а&nbsp; закінчимо о першій&nbsp; 30. "Різне" буде сьогодні.</p>
<p>Розглядаємо проект Закону про внесення змін до статті 40 Закону України "Про регулювання містобудівної діяльності" (щодо переліку замовників, які не залучаються до пайової участі) (реєстраційний номер законопроекту 9778).</p>
<p>Є пропозиція розглянути за скороченою процедурою. Прошу проголосувати.</p>
<p>&nbsp;</p>
<p>12:04:16</p>
<p>За-223</p>
<p>Підтримана ініціатива.</p>
<p>Доповідає Козуб Олександр Андрійович. Підготуватись Майбороді.</p>
<p>&nbsp;</p>
<p>12:04:24</p>
<p>КОЗУБ О.А.</p>
<p>Шановні колеги, шановні народні депутати! Чинним Законом України "Про регулювання містобудівної діяльності" передбачено, що замовник, який має намір щодо забудови земельної ділянки у відповідному населеному пункті, зобов’язаний взяти участь у створенні і розвитку інженерно-транспортної та соціальної інфраструктури населеного пункту. При цьому пайова участь у розвитку інфраструктури населеного пункту полягає у перерахуванні замовником до прийняття об’єкту будівництва в експлуатацію до відповідного місцевого бюджету коштів для створення і розвитку зазначеної інфраструктури у розмірі, встановленому органом місцевого самоврядування, але не більше 10 відсотків загальної кошторисної вартості будівництва об’єктів будівництва.</p>
<p>Частиною четвертою статті 40 зазначеного закону передбачено: "Звільнені від пайової участі замовники, які споруджують об’єкти за рахунок бюджетних коштів, навчальні заклади, заклади культури, фізичної культури і спорту, медичного і оздоровчого призначення, окремі види житлових будинків, об’єктів, передбачених Державною цільовою програмою підготовки та проведення в Україні фінальної частини Чемпіонату Європи 2012 року з футболу за рахунок коштів інвесторів, об’єктів соціальної інфраструктури тощо".</p>
<p>В той же час, в цьому переліку відсутні об’єкти інженерної, транспортної інфраструктури, об’єкти енергетики, зв’язку та дорожнього господарства, хоча такі споруди самі по собі є інфраструктурними об’єктами, впливають на розвиток регіону в цілому та сприяють і розвитку промисловості, і покращенню енергопостачання соціальних об’єктів, поліпшенню екологічної ситуації тощо. Прийняття зазначено проекту сприятиме залученню інвестицій у спорудження об’єктів інженерної транспортної інфраструктури тощо, зростання промислового потенціалу, так і щодо розвитку соціальної інфраструктури території. Прошу прийняти за основу. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Майборода Сергій.</p>
<p>&nbsp;</p>
<p>12:06:31</p>
<p>МАЙБОРОДА С.Ф.</p>
<p>Уважаемый Адам Иванович, уважаемые коллеги! Комитет на своем заседании 8 февраля 2012 года рассмотрел проект Закона о внесении изменений в статью 40 Закона Украины "О регулировании градостроительной деятельности" относительно перечня заказчиков, которые не привлекаются к долевому участию (регистрационный номер 9778), внесенный народным депутатом Украины Козубом.</p>
<p>Проектом закона предполагается внести изменения в четвертую часть статьи 40 Закона Украины "О регулировании градостроительной деятельности", а именно: дополнить перечень заказчиков, которые не привлекаются к долевому участию при строительстве объектов инженерной, транспортной инфраструктуры, объектов энергетики, связи, дорожного хозяйства, кроме объектов дорожного сервиса.</p>
<p>Комитет согласен, что предложенное изменение будет способствовать созданию условий для увеличения объемов строительства объектов инженерной, транспортной инфраструктуры, объектов энергетики, связи и дорожного хозяйства, что положительно повлияет на экономическое и социальное развитие населенных пунктов.</p>
<p>Главное научно-экспертное управление считает, что законопроект может быть принят за основу. По результатам рассмотрения комитет предлагает принять данный законопроект в первом чтении за основу. Прошу поддержать решение комитета. Спасибо за внимание.</p>
<p>&nbsp;</p>
<p>ГОЛОВУЮЧИЙ. Шановні колеги, голосуємо? Запишіться.</p>
<p>Гривковський. Не наполягає. Павловський.</p>
<p>&nbsp;</p>
<p>12:08:16</p>
<p>ПАВЛОВСЬКИЙ А.М.</p>
<p>Андрій Павловський. Прошу передати слово народному депутату Юрію Ганущаку з партії "Батьківщина".</p>
<p>&nbsp;</p>
<p>ГОЛОВУЮЧИЙ. Будь ласка, мікрофон Ганущака.</p>
<p>&nbsp;</p>
<p>12:08:26</p>
<p>ГАНУЩАК Ю.І.</p>
<p>Юрій Ганущак. Панове, ми тільки що розглядали звіт уряду, і виступав Балога. Він сказав: "Інфраструктура комунальна повністю розрушена".</p>
<p>Що ми робимо? Все одно нам потрібні гроші на цю інфраструктуру. Пайове будівництво, пайова участь – це фактично участь для того, щоб будувати інфраструктуру, комунальну інфраструктуру. Якщо ви когось звільняєте, це означає, що ці гроші заплатить хтось інший. Тепер подивіться, ви звільняєте не конкретні об'єкти, ви звільняєте підприємства. Вони, крім цього, ще займаються іншою діяльністю, тобто вони мають прибуток.</p>
<p>Тому не можна приймати цей проект, тому що це є, це є фактично удар в спину місцевому самоврядуванню. Ви всі йшли на вибори, навіть називається у вас Партія регіонів. Яка ви Партія регіонів? Ви – партія лобістів. Ви зараз лобіюєте декілька своїх фірм і збираєтесь повністю знищити місцеве самоврядування. Хочете помогти? То в цьому випадку займіться нормально бюджетною політикою для того, щоб дали додатково гроші місцевому самоврядуванню, а не оце отак.</p>
<p>Немає кому заступитися за місцеве самоврядування. Найбільш централістська партія – це є Партія регіонів. І я про це всім буду розказувати, якщо ви приймете зараз оцей проект! Подивіться, що там робиться в кінці кінців! Хто буде компенсувати ці гроші? Звідки візьмуться ці гроші? Ви хочете, щоб повністю розвалилася інфраструктура, щоб після цього Балозі додали додатково грошей для того, щоби надзвичайні ситуації подолати? Для того, щоб нормально будувати, це в п'ять раз дешевше, ніж після того надзвичайні ситуації долати. Дякую.&nbsp;</p>
<p>&nbsp;</p>
<p>ГОЛОВУЮЧИЙ. Мойсик передає Чорноволенку слово, будь ласка. За ним – Федун.</p>
<p>&nbsp;</p>
<p>12:10:25</p>
<p>ЧОРНОВОЛЕНКО О.В.</p>
<p>Ну, очевидно, що ситуація з будівництвом в Україні дуже складна і, очевидно, що це той, та ниточка, за яку, якщо посмикати, то можна буде витягнути всю економіку. Тому я з попереднім виступаючим не згоден.</p>
<p>Все, що стосується розвитку інфраструктури, і інженерної, і транспортної, і інженерної підготовки території, я би розширив ще в цю сторону пропозиції, має бути не просто звільнено від будь-яких платежів, а навіть отримувати допомогу від держави. Бо інакше ми не зможемо нічого збудувати і не зможемо нічого зробити.</p>
<p>Я хочу сказати, що будівництво в місті Києві, в&nbsp; інших містах України останні 20 років робилося, в основному, за рахунок підготовленої інфраструктури, яка була у попередні періоди розвитку України.</p>
<p>А якщо ми хочемо і далі розвивати, щось в цій країна будувати, то ми маємо заохочувати всіх, хто вкладає у розвиток інженерної інфраструктури, і має, у широкому сенсі, інженерної і транспортної структури, енергетики, зв'язку, і маємо всіляко їх заохочувати аж до звільнення від оподаткування. Тому це як перший несміливий крок варто вітати з урахуванням не тільки інженерної інфраструктури, а й інженерної підготовки території.</p>
<p>Більше того, я хочу сказати, що сама ідея пойової*** участі – це ідея стара, "совєцька" ідея, яка використовувалася на зовсім інших принципах паювання. Зараз місцеві органи влади мають перш за все фінансувати розвиток міста за рахунок податків, які поступають до цього міста. І тому я ще раз вимагаю від всіх: поверніть місту Києву 100 відсотків прибуткового податку з громадян. Це буде головний вклад у розвиток інфраструктури міста Києва і приклад для всієї України. Дякую.</p>
<p>&nbsp;</p>
<p>ГОЛОВУЮЧИЙ. Дякую. Обговорення питання завершено.</p>
<p>Я ставлю на голосування пропозицію про прийняття за основу Закону про внесення змін до статті 40 Закону України "Про регулювання містобудівної діяльності" (щодо переліку замовників, які не залучаються до пайової участі). Реєстраційний номер законопроекту 9778. Прошу голосувати.</p>
<p>&nbsp;</p>
<p>12:13:08</p>
<p>За-268</p>
<p>Рішення прийнято.&nbsp;</p>
<p>По фракціях: Партія регіонів – 184, БЮТ – не голосували, "Наша Україна – 6, комуністів – 25, "Народна партія"&nbsp;- 20, "Реформи" – 19,&nbsp;&nbsp; позафракційні – 14.</p>
<p>Розглядаємо проект Закону про державні лотереї в Україні (реєстраційний номер 8652).&nbsp;Зараз я подивлюсь немає тут сто статей. Немає.</p>
<p>Я ставлю пропозицію про&nbsp; розгляд питання за скороченою процедурою. Прошу&nbsp; підтримати.</p>
<p>&nbsp;</p>
<p>12:13:56</p>
<p>За-218</p>
<p>Підтримана пропозиція.</p>
<p>Доповідає один із співавторів Віктор Петрович Корж, підготуватись від комітету Полунєєву.</p>
<p>&nbsp;</p>
<p>12:14:10</p>
<p>КОРЖ В.П.</p>
<p>Шановний Адаме Івановичу! Шановні виборці! Шановні народні депутати! З метою врегулювання прогалин вітчизняного законодавства вашій увазі пропонується проект Закону про&nbsp; державні лотереї в&nbsp; Україні. Оскільки азартні ігри та лотереї сьогодні базуються на різних принципах, є різними по суті, хоча як і ті та інші мають ознаки азартної ігри.</p>
<p>Порівнюючи основні економічні показники розвитку європейських держав у співставленні з&nbsp; показниками розвитку лотерейних ринків, можу навести деякі приклади. ВВП на душу населення в Австрії перевищує аналогічний показник&nbsp; в Україні в 3,5 рази, а обсяг лотерейного ринку цієї країни перевищує український у 177 разів. Сума ВВП у&nbsp; сусідній Польщі на душу населення в 1,4 рази вища, чим в Україні, а показник розвитку лотерейного ринку в&nbsp; 13 разів вищий. Наведені приклади є свідченням&nbsp; того, що основним фактором, який&nbsp; зумовлює розвиток лотерейного ринку, є саме спосіб, у який він організований, та наявність ефективної і нормативно-правової бази.</p>
<p>Саме тому в законопроекті запропоновані сучасні принципи організації проведення лотереї. Головне – це державна монополія на організацію, яка полягає в проведенні виключно державних лотерей, конкурсному відборі операторів та обмеження їх кількості.</p>
<p>Наступне. Це підвищений контроль за проведення лотереї, обмеження обсягів їх проведення, а також заборона участі в лотереї осіб, молодше 18 років.</p>
<p>І третє. Це соціальна спрямованість. Коли гроші від проведення лотерей використовуються&nbsp; на соціальні цілі, фінансування культури, спорту, здоров'я нації в цілому, що відповідає широко поширеній світовій практиці.</p>
<p>Таким чином запропоновані принципи державної монополії на проведення лотерей у найбільш повній мірі сьогодні відображають потребу в правильній організації лотерейного ринку. А кожен гравець, який витрачає гривню на придбання лотерейного білету, усвідомлює, що його гривня йде на зрозумілі соціальні цілі, а цей ринок є прозорим і знаходиться під контролем та гарантіями держави.</p>
<p>Шановні колеги, оскільки поточний 2012 рік…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>КОРЖ В.П.. …оголошений Президентом та розпорядженням уряду як рік спорту та здорового способу життя, у нас є добра нагода найближчим часом схвалити цей законопроект, що стане першим кроком спрямування коштів від проведення лотерей на соціальні потреби наших громадян. Дякую за увагу.</p>
<p>&nbsp;</p>
<p>ГОЛОВУЮЧИЙ. Від комітету співдоповідає голова підкомітету Комітету з питань фінансів, банківської діяльності, податкової та митної політики Юрій Володимирович Полунєєв.</p>
<p>&nbsp;</p>
<p>12:16:50</p>
<p>ПОЛУНЄЄВ Ю.В.</p>
<p>Шановні колеги, Комітет Верховної Ради України з питань фінансів, банківської діяльності, податкової та митної політики на своєму засіданні 15.06.2011 року розглянув проект Закону України про державні лотереї в Україні. Комітет вирішив рекомендувати Верховній Раді України підтримати цей законопроект, прийняти його за основу. Головне науково-експертне управління Апарату Верховної Ради України у своєму висновку від 14.06 зазначає, що поданий законопроект може бути прийнятий за основу з наступним врахуванням висловлених зауважень та пропозицій.</p>
<p>Хочу зауважити про те, що законопроект розроблено з використанням сучасного зарубіжного досвіду нормативно-правового регулювання сфери лотерейного бізнесу. Законопроект був обговорений, ухвалений з Європейською асоціацією лотерейного бізнесу, яка сьогодні є законодавцем мод в цій сфері, і в цілому відповідає самим сучасним методам проведення лотерейної діяльності в країні.</p>
<p>Під час обговорення комітетом було визначено необхідність подальшого доопрацювання законопроекту за такими напрямками. Передбачити у тексті законопроекту вимоги до нормативів достатності капіталу операторів лотерей, уточнити та деталізувати порядок набуття статусу оператора державної лотереї, в тому числі наявність достатньої мережі розповсюдження лотерейних шансів, передбачити, що будь-які лотерейні термінали не повинні містити в собі пристроїв і програм, які самостійно визначають результат розіграшу лотереї та розмір виграшу гравця або з'єднання шляхом Інтернету, телефонним чи іншим зв’язком з такими пристроями або програмами. Забезпечити захист прав діючих операторів державних лотерей на можливість отримання ліцензій після прийняття законопроекту. Прошу підтримати цей важливий для країни у рік проведення Євро-2012, а також для розвитку спорту, здоров’я нації цей важливий законопроект. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Я не думаю, що державні лотереї тільки спортивні будуть. Будемо обговорювати? Запишіться. Терьохін, будь ласка. За ним Чорноволенко.</p>
<p>&nbsp;</p>
<p>12:19:17</p>
<p>ТЕРЬОХІН С.А.</p>
<p>Доброго дня, шановні колеги! Головне, базове питання, чи треба врегульовувати цей ринок лотерейний окремим законом, відповідь – так, безумовно. Я вам нагадую, що сьогодні такого законодавства не існує. Є деякі норми в податковому законодавстві і підзаконні акти. Більш нічого немає.</p>
<p>І ще один абсолютно корупційний закон, який забороняє зараз створювати нові лотереї, обмежуючи ринок чотирма сьогодні існуючими компаніями. Між іншим, всі ці компанії належать виключно іноземному капіталу. Національного капіталу там немає.</p>
<p>Що з цим законом. Скажу коротко. Багато цікавих ідей, стандартних ідей є, які, правил, які використовуються в Європейському Союзі, припустимо, і не тільки. Але є і лобізм. Припустимо, по правилам управління лотерейним ринком. Знову створюється якийсь спеціалізований орган. Туди делегуються, хто завгодно, включаючи народних депутатів. Ну, зрозуміло, ми це все проходили.</p>
<p>Більш за те. На жаль, виводиться лотерейний бізнес з прямого управління міністерства фінансів, що неприпустимо. Оскільки він спрямований в першу чергу на фінансування дефіциту бюджету.</p>
<p>Більш за те, правильно було сказано, що треба прямо в законі виписати нормативи достатності капіталу цих лотерей. І максимально ліцензійні умови, яких знову в цьому законі не існує. Тому я би радів, і від імені фракції ми притримуємося такої позиції: треба приймати, брати за основу цей закон, викидати звідтіля всі "хотєлки", які знову з'явилися в цьому законі, по-іншому не може бути, бо їх більшість підтримує, і дуже ретельно готувати цей закон до другого читання. Якщо там залишиться оцей лобізм, який сьогодні існує, ну, тоді це просто буде чергова приватизація частини державних фінансів. От, як зараз виглядає. Дякую.</p>
<p>&nbsp;</p>
<p>ГОЛОВУЮЧИЙ. Чорноволенко передає Аржевітіну. Підготуватись Бондаренку, але Партія регіонів.</p>
<p>&nbsp;</p>
<p>12:21:49</p>
<p>АРЖЕВІТІН С.М.</p>
<p>Я теж маю позицію про те, що цей законопроект можна підтримувати в першому читанні, тобто взяти за основу. Тому що головні критерії, державна монополія і соціальне спрямування коштів, які будуть надходити від розповсюдження лотерей, це правильні два базові принципи. Законопроектом ми хочемо як би переконати українців, що ті українці, які приймають участь у розіграші цих лотерей, вони стають як би учасниками спонсорами розвитку соціальних програм в Україні, це правильно.</p>
<p>Чи насправді цим законопроектом все досягнуто вже в такій редакції? Я думаю, що недостатньо. Ось, на мій погляд, які є недоліки. В законопроекті як би задекларовано, що всі надходження будуть спрямовуватись на соціальні програми, тобто до спеціального фонду відповідно до бюджету. Ми знаємо, що у нас бюджет, там велика копілка. Тому, я думаю, в законі ми повинні чітко в наступній редакції прописати: або виключно на такі то (на культуру, спорт) або, можливо, зафіксувати у процентному співвідношенні, як це є в країнах СНД в аналогічних законопроектах.</p>
<p>Я думаю, слабким місцем також залишається не чіткий перелік критеріїв, по яким Кабінет Міністрів буде обирати цих операторів. Я думаю, що це хороше джерело для класичної корупції. Потрібно визначитись оця цифра: 100 мільйонів коштів для оператора постійно тримати на банківському рахунку на момент отримання цього статусу і на протязі наступних 5 років. Уявляємо собі, якщо цим оператором буде єдине державне підприємство, і де йому 100 мільйонів брати, тримати постійно обігові кошти на рахунку. Я&nbsp; думаю, над цим потрібно подумати.</p>
<p>На мій погляд,&nbsp; дуже сильно &nbsp;законопроект у такій редакції&nbsp; перевантажений глосарієм, різними тлумаченнями, які, можливо, треба максимально скоротити.</p>
<p>Я думаю,&nbsp; недостатньо відображений механізм&nbsp; захисту боротьби із відмиванням брудних коштів і так далі.</p>
<p>Тобто на перше читання він годиться, але, звичайно, над ним потрібно ще серйозно працювати. Дякую.</p>
<p>&nbsp;</p>
<p>ГОЛОВУЮЧИЙ. Дякую. Бондаренко, Партія регіонів.</p>
<p>&nbsp;</p>
<p>12:23:57</p>
<p>БОНДАРЕНКО В.В.</p>
<p>Прошу&nbsp; передать слово Бондику.</p>
<p>&nbsp;</p>
<p>ГОЛОВУЮЧИЙ. Будь ласка, Бондик Валерій.</p>
<p>&nbsp;</p>
<p>12:24:03</p>
<p>БОНДИК В.А.</p>
<p>Шановна президія, шановні колеги! Державна&nbsp;&nbsp; політика у такій галузі, як ігровий бізнес, у тому числі лотерея, вона повинна бути. Справа ще у тому, що тільки&nbsp; комплексно ми повинні вирішувати цю проблему. Чому? Навіть&nbsp; лунає призив до того, що повинні ми приймати закони про букмекерську діяльність, а ми повинні. Якщо&nbsp;&nbsp; держава повинна регулювати ринок&nbsp; фінансових послуг, то ми повинні приймати і закон про букмекерську діяльність і таке інше.&nbsp;</p>
<p>Ті чинники, про які вже казали колеги,&nbsp; наприклад велика ціна на ліцензію, вони якраз не дадуть&nbsp; змогу ділкам різним, тіньовим&nbsp; ділкам, займатися&nbsp; цією діяльністю, як лотерея. І, я думаю, що Міністерство фінансів, яке&nbsp; видає ці ліцензії, воно розробить порядок, і все це буде&nbsp; підготовлено нами у законі до другого читанні.&nbsp; Тому я прошу колег голосувати за цей закон. Дякую.</p>
<p>&nbsp;</p>
<p>ГОЛОВУЮЧИЙ. Обговорення питання завершено.</p>
<p>Я ставлю на голосування пропозицію прийняти за основу у першому читанні проект&nbsp; Закону про державні лотереї в Україні (реєстраційний номер 8652). Прошу голосувати.</p>
<p>&nbsp;</p>
<p>12:25:29</p>
<p>За-265</p>
<p>Рішення прийнято.</p>
<p>Розглядаємо проект Закону про внесення змін до підрозділу 4 розділу XХ "Перехідні положення" Податкового кодексу України (щодо особливостей справляння податку на прибуток) (реєстраційний номер&nbsp; 9760). Автори пропонують розглянути за скороченою процедурою. Прошу підтримати.</p>
<p>&nbsp;</p>
<p>12:26:02</p>
<p>За-218</p>
<p>Підтримано.</p>
<p>Будь ласка, Каракай Юрій Васильович. Підготуватись Віталію Хомутинніку.</p>
<p>&nbsp;</p>
<p>12:26:13</p>
<p>КАРАКАЙ Ю.В.</p>
<p>Шановний Адаме Івановичу, шановні колеги! Зазначений законопроект розроблено з метою забезпечення сприятливих умов для залучення інвестицій у створення нових високотехнологічних підприємств у галузях, які нами з вами на законодавчому рівні визначені, як пріоритетні для розвитку нашої держави на даному етапі. Приймаючи більше року тому Податковий кодекс, ми передбачили для цих підприємств цих галузей відповідні певні стимули для їхнього розвитку. На жаль, при застосуванні цих норм на практиці виявилось, що деякі з них дозволяють різночитання або виписані не чітко. На усунення цих технічних, підкреслюю, виключно технічних недоліків і спрямовано цей законопроект.</p>
<p>Одночасно, враховуючи, що його запровадження дозволить виконати чи забезпечити виконання тих напрямків, які ми передбачали з вами, приймаючи Податковий кодекс і запроваджуючи певні стимули для цих галузей, дозволить збільшити надходження інвестицій в створення цих підприємств, відповідно будуть нові робочі місця, будуть платитись податки та збори, збільшаться надходження до бюджету.</p>
<p>Враховуючи це, просив би Верховну Раду розглянути можливість прийняття зазначеного законопроекту в першому читанні і в цілому. Дякую за увагу.</p>
<p>&nbsp;</p>
<p>ГОЛОВУЮЧИЙ. Так, будь ласка, Віталій Хомутиннік.</p>
<p>&nbsp;</p>
<p>12:27:55</p>
<p>ХОМУТИННІК В.Ю.</p>
<p>Шановний Адаме Івановичу, шановні колеги! Комітет Верховної Ради України на своєму засіданні розглянув проект Закону про внесення змін до підрозділу 4 розділу ХХ "Перехідних положень" Податкового кодексу, законопроект поданий народним депутатом Каракаєм.</p>
<p>Пропонується в цьому законопроекті розширити право платника податку, використовувати вивільнені від оподаткування кошти&nbsp;на розвиток виробничих потужностей, які направлені на виробництво електроенергії з відновлюваних джерел енергії, та розширити граничний термін використання таких коштів, надавши можливість накопичувати ресурси як капітальні інвестиції для реалізації середньо- та довгострокових проектів у сфері використання відновлюваних джерел енергії. Така пільга існує в Податковому кодексі, і розширюються певні права платника податку.</p>
<p>Комітет підтримав на своєму засіданні даний проект закону і рекомендує його прийняти за основу та в цілому. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будемо голосувати? Так, запишіться, будь ласка. Павловський.</p>
<p>&nbsp;</p>
<p>12:29:22</p>
<p>ПАВЛОВСЬКИЙ А.М.</p>
<p>„Блок Юлії Тимошенко”, "Батьківщина", Андрій Павловський. Ну, як лобістський закон, так і в цілому. Прошу передати слово Терьохіну.</p>
<p>&nbsp;</p>
<p>ГОЛОВУЮЧИЙ. Сергій Терьохін. Підготуватись Пачесюку.</p>
<p>&nbsp;</p>
<p>12:29:32</p>
<p>ТЕРЬОХІН С.А.</p>
<p>Шановний пане Хомутиннік, ми не приймали в цілому рішення на комітеті – приймали тільки за основу, і то, проголосували тільки представники Партії регіонів.</p>
<p>Давайте подивимося, про що тут мова йде. От сьогодні є пільги по підприємствах по прибутку, який від відновлюваних джерел енергії. Тепер що пропонується, зробити таким чином, щоб звільняти не доходи від енергії, а звільняти доходи суб’єктів. Тобто, грубо кажучи, давайте промоделюємо, що станеться. Отакий приклад.</p>
<p>Припустимо, у металургійного заводу є своя свиноферма. Свиноферма продукує свиняче лайно. Це свиняче лайно береться – і з нього газ видобувається і крутиться турбіна. Так от, зараз буде звільнятися від оподаткування металургійний завод, а не, я перепрошую, той, хто користується свинячим лайном.</p>
<p>Тому це лобістський законопроект, абсолютно чітко, і я б хотів, щоб його більшість прийняла, тим самим ще раз щелкнувши по носу Міжнародний валютний фонд. Дякую за увагу.</p>
<p>&nbsp;</p>
<p>ГОЛОВУЮЧИЙ. Пачесюк, будь ласка. Підготуватися Кармазіну.</p>
<p>&nbsp;</p>
<p>12:30:57</p>
<p>ПАЧЕСЮК С.Н.</p>
<p>Шановні народні депутати! Ми можемо тут обливати брудом більшість, що хотіти говорити, але закони нам треба з вами приймати, які потрібні сьогодні в державі. І я пропоную перестати робити заяви тут, а проголосувати за прийняття цього закону.</p>
<p>&nbsp;</p>
<p>ГОЛОВУЮЧИЙ. Юрій Кармазін.</p>
<p>&nbsp;</p>
<p>12:31:35</p>
<p>КАРМАЗІН Ю.А.</p>
<p>Юрій Кармазін, Партія захисників Вітчизни. Шановні народні депутати, у мене прохання, шановний Адаме Івановичу, чи і запитання до вас і до регламентного комітету. Я хочу запитати у вас, чи обов'язкові для вас є вимоги чинного Закону про проведення антикорупційної експертизи під час підготовки проектів законодавчих актів? Очевидно, вони для нас обов'язкові, очевидно. Нагадаю вам, це стаття 15 антикорупційного закону, така експертиза проведена не була. Та я хочу сказати, що абсолютно правий колега Терьохін, коли він наводив вам приклад про те свиняче лайно. До речі, в Донецькій області колосально потерпають від саме того лайна, яке кажуть, що належить одному з віце-прем'єр-міністрів, найбільший комплекс. Люди скаржаться, тому що це не дає їм нормально жити, так, так. Ви знаєте, що його треба тільки знищувати, а на це треба кошти, а кошти економляться.</p>
<p>Так от у нас було в законі записано: прибуток підприємств галузі електроенергетики від продажу електричної енергії, виробленої з відновлювальних джерел. А тепер буде написано, що це прибуток, отриманий від основної діяльності підприємств в галузі електроенергетики, які виробляють електричну енергію з відновлювальних джерел енергії. Тому це абсолютно різні речі.</p>
<p>І абсолютно правильно, законопроект охарактеризовано&nbsp; як лобістський.</p>
<p>Я дивуюся, чому наше науково-експертне управління не написало про ці експертизи, але між строчками там видно, що вважають спірними позиції про те, що минулим часом не можна звільняти і так далі.</p>
<p>Я проти прийняття цього законопроекту і думаю, що якщо…</p>
<p>&nbsp;</p>
<p>ГОЛОВУЮЧИЙ. Так, дякую. Анатолій Мярковський, перший заступник міністра фінансів, будь ласка.</p>
<p>&nbsp;</p>
<p>МЯРКОВСЬКИЙ А.І.</p>
<p>Шановний Адаме Івановичу, шановні народні депутати! Міністерство фінансів не підтримує прийняття цього закону в цілому, але ще в першому читанні.</p>
<p>Два аргументи. Перше, розширюються види діяльності, які пільгуються по податку на прибуток втрати бюджету у цьому році можуть складати 670 мільйонів гривень. І друге, розширяється перелік, куди може спрямовуватися цей&nbsp; пільговий… частина податку на прибуток на діяльність, яка не пов'язана з енергозбереженням. А це суперечить вимогам Президента щодо виключно використання пільг в оподаткуванні для енергозбереження. Дякую.</p>
<p>&nbsp;</p>
<p>ГОЛОВУЮЧИЙ. Дякую, обговорення питання завершено.</p>
<p>Я ставлю на голосування пропозицію про прийняття за основу проекту Закону&nbsp; про внесення змін до підрозділу чотири розділу 20 Перехідні положення Податкового кодексу &nbsp;України (реєстраційний номер 9760). Прошу голосувати.</p>
<p>&nbsp;</p>
<p>12:35:01</p>
<p>За-247</p>
<p><i>(Шум у залі)</i> Я чую Кармазна, значить депутати є. По фракціях: 174 – Партія регіонів, БЮТ – не голосували, "Наша Україна" – 1, комуністів – 23, "Народна партія"&nbsp; – 20, "Реформи" – 17, позафракційні – 12.</p>
<p>Розглядаємо проект Закону про внесення змін до деяких законодавчих актів України (щодо сплати судового збору) (реєстраційний номер 9674).</p>
<p>Є пропозиція розглянути за скороченою процедурою.&nbsp;<i>(Шум у залі)</i>&nbsp; Буде "Різне", не переживайте.</p>
<p>&nbsp;</p>
<p>12:35:45</p>
<p>За-191</p>
<p>Підтримано.</p>
<p>Будь ласка, Забарський і Льовочкіна – від комітету. Будь ласка, оперативніше, Владиславе Валерійовичу.</p>
<p>&nbsp;</p>
<p>12:35:55</p>
<p>ЗАБАРСЬКИЙ В.В.</p>
<p>Шановний Адаме Івановичу, шановні колеги! До вашого розгляду пропонується проект Закону про внесення змін до деяких законодавчих актів України щодо сплати судового збору.</p>
<p>Прийняття цього закону&nbsp; покликано удосконалити положення чинного законодавства України&nbsp; шляхом запровадження судового збору у кримінальному процесі та впровадження у справах про адміністративні правопорушення, визначення розміру ставок такого судового збору, а також корегування окремих ставок судового збору, які справляються за&nbsp; поданням до суду позивних заяв, передбачених процесуальним законодавством.</p>
<p>Основна мета цього закону полягає в створенні правового механізму, який дозволить&nbsp; компенсувати витрати, пов’язані&nbsp; із розглядом окремих категорій справ.</p>
<p>Проектом передбачається, зокрема, що у випадку винесення судом постанови про накладання адміністративного стягнення особою, на яку накладено&nbsp; таке стягнення, сплачується судовий&nbsp; збір, ставка якого&nbsp; законопроектом встановлюється в розмірі 0,03 розміру мінімальної заробітної плати.</p>
<p>Аналогічним чином пропонується встановити судовий збір і в кримінальному процесі, і він буде сплачуватися у випадку ухваленням судом обвинувального&nbsp; вироку. Ставку пропонується в розмірі одного розміру мінімальної заробітної плати.</p>
<p>Крім того, пропонується встановити диференційовану шкалу розміру ставки судового збору, яка справляється за подання до суду позовної заяви про відшкодування моральної шкоди. І розмір ставки судового&nbsp; збору ставиться в пряму залежність від розміру ціни позову.</p>
<p>Крім того, запроваджується судовий збір за поданням&nbsp; до господарського суду заяв кредиторів про порушення справ&nbsp; про банкрутство, а також&nbsp; заяв кредиторів, які звертаються з майновими вимогами до боржника після оголошення про порушення&nbsp; справи про банкрутство.</p>
<p>Крім того, пропонується змінити розподіл судових витрат в адміністративному судочинстві&nbsp; та змінити розмір інших ставок судового збору, які справляються за поданням до суду окремих позитивних заяв та інших, передбачених процесуальним законодавством. Наслідком прийняття цього закону стане вдосконалення положення чинного законодавства, пов’язаного зі сплатою судового збору.</p>
<p>Прошу підтримати зазначений законопроект і прийняти його за основу.</p>
<p>&nbsp;</p>
<p>ГОЛОВУЮЧИЙ. Дякую. Будемо обговорювати?</p>
<p>&nbsp;</p>
<p>КАРМАЗІН Ю.А. Так.</p>
<p>&nbsp;</p>
<p>ГОЛОВУЮЧИЙ. Крім Кармазіна хто ще наполягає?&nbsp; І Сенченко.</p>
<p>Будь ласка, Кармазін. Потім – Сенченко.</p>
<p>&nbsp;</p>
<p>12:38:13</p>
<p>КАРМАЗІН Ю.А.</p>
<p>Юрій Кармазін. Шановні народні депутати, на превеликий жаль попередній законопроект, незважаючи на те, що вам заступник міністра фінансів сказав, до чого він веде і наскільки він небезпечний, ви все-таки проголосували.</p>
<p>Щодо цього законопроекту. Вдумайтесь, будь ласка, якщо проти вас порушили кримінальну справу і ви проходите по кримінальній справі чи по справі про адміністративне правопорушення, ви ще за це маєте заплатити судовий збір. Це так, двома словами все, що написано в цьому законі. Двома словами і не заумними фразами. Це чітко протирічить статті 130 Конституції, якою обов'язок щодо забезпечення фінансування і створення належних умов для функціонування судів і діяльності суддів покладено на державу, а не на тих людей, які несуть відповідальність за шкоду, заподіяну злочином чи адмінправопорушенням, вони й так його будуть нести.</p>
<p>Через те хочу звернути вашу увагу на те, що Головне науково-експертне управління в своєму висновку написало, що запропоновані зміни до Кодексу України про адмінправопорушення, до пункту першого частини першої статті 44 Закону України&nbsp; "Про виконавче провадження", статей 1, 3 і 4 "Про судовий збір" є неприйнятними. Саме таке слово знайшли в науково-експертному управлінні.</p>
<p>А я хочу щоб ви собі уявили. Не дай Боже, не опинилися на місці тих людей, а я хочу, щоб ви собі уявили, що це знову черговий, черговий податок на людей. І получається як в тому казковому зверненні, про яке пані Ксенія Ляпіна чудово пам'ятає, на новий рік Президента, коли він казав, що, від імені Президента, вірніше, коли він казав, що для цього, щоб нам потрібно взяти з вас гроші, у нас є податкова, все інше, і є ще Верховна Рада. Прошу відхилити цей проект. Дякую.</p>
<p>&nbsp;</p>
<p>ГОЛОВУЮЧИЙ. Сенченко Андрій, будь ласка.</p>
<p>&nbsp;</p>
<p>12:40:24</p>
<p>СЕНЧЕНКО А.В.</p>
<p>Сенченко, фракция "БЮТ", партия "Батьківщина". Ну, не повторяя своего коллегу, хочу сказать, что я поддерживаю все аргументы им изложенные, и то, что изложено в замечаниях или&nbsp;выводах научно-экспертного управления, где чёрным по белому написано, что закон нарушает 130 статью Конституции. Приведу только одну цифру. В 10 раз увеличивается судебный сбор при расторжении брака. Сумма для многих простых людей в этом случае может быть просто неподъёмной.</p>
<p>Ну, вы знаете, я хотел бы сказать о том, о тех тенденциях, которые сегодня есть в стране. И вот, например, к чему привели благие намерения по увеличению судебного сбора в хозяйственном процессе? Сегодня в стране сформировалась конкурентная среда. Есть ставки взяток в судебной системе. Плюс судебный сбор. То есть это затраты инициирующей структуры при каких-то хозяйственных спорах. Конкурентом сегодня выступают бывшие правоохранительные, а ныне структуры, которые специализируются на политических репрессиях и подрабатывают в рейдерских атаках.</p>
<p>И третьей конкурирующей ветвью в этом случае стал криминалитет, который опять поднимает в стране голову и который предлагает на конкурентных условиях свои услуги по внесудебному решению различного рода хозяйственных споров. Это привело сегодня и к стрельбам, и к маски-шоу, и так далее, и так далее. Вот к чему привели подобные решения, но в отношении хозяйственных споров.</p>
<p>То, что сейчас предлагается, это по сути дела,&nbsp; лишить людей возможности вообще добиться какой бы то ни было правды и доступа к правосудию, когда речь идёт о том, что инициирует нечто гражданин.</p>
<p>А когда речь идёт о том, что инициирует государство, будь-то уголовное преследование, будь-то по Кодексу об административных правонарушениях, то на самом деле, вместо того, чтобы совершенствовать систему штрафов, в которой есть много перекосов, вместо этого…</p>
<p>&nbsp;</p>
<p>ГОЛОВУЮЧИЙ. Дякую. Обговорення питання завершено.</p>
<p>Я ставлю на голосування пропозицію про прийняття за основу проекту Закону про внесення змін до деяких законодавчих актів України (щодо сплати судового збору)&nbsp; (реєстраційний номер 9674). Прошу голосувати.</p>
<p>&nbsp;</p>
<p>12:43:11</p>
<p>За-194</p>
<p>Не підтримано.</p>
<p>Є пропозиція направити на повторне перше читання. Прошу проголосувати.</p>
<p>&nbsp;</p>
<p>12:43:35</p>
<p>За-216</p>
<p>По фракціях, будь ласка. Партія регіонів – 167, БЮТ – не голосували, "Наша&nbsp; Україна" – 1, комуністи – не голосували,&nbsp; Народна&nbsp; Партія – 20,&nbsp; "Реформи" – 18, "Позафракційні" – 10.</p>
<p>Шановні колеги,&nbsp; ще одне питання, але у нас&nbsp; є питання, яке дуже пече. Послухайте, будь ласка. Ми з вами&nbsp; прийняли закон на вимогу органів місцевого самоврядування про те,&nbsp; що термін&nbsp; про видачу&nbsp; ліцензій протягом&nbsp; 10 днів&nbsp; не можна здійснити, тому що&nbsp; у них що десять днів не&nbsp; відбуваються&nbsp; сесії. Ми&nbsp; з вами записали: протягом місяця. Але під цей&nbsp; місяць почалися зловживання.&nbsp; Має він відношення до сесії чи не має&nbsp; відношення до сесії, але кожен із місцевих органів каже: а у мене&nbsp; не&nbsp; 10 днів, а є місяць. Тому&nbsp; я пропоную&nbsp; давайте ми оперативно розглянемо законопроект&nbsp; (9781) Чечетова, щоб змінити цю ситуацію, а потім&nbsp;&nbsp; перейдемо до&nbsp; "Різного".</p>
<p>Я ставлю пропозицію&nbsp; про розгляд&nbsp; за скороченою процедурою. Це не серйозне… Ну питання серйозне, але воно коротке.</p>
<p>&nbsp;</p>
<p>12:45:10</p>
<p>За-216</p>
<p>Програма це ж…</p>
<p>&nbsp;</p>
<p>12:45:24</p>
<p>ЧЕЧЕТОВ М.В.</p>
<p>Адам Иванович абсолютно правильно сказал суть вопроса. Мы из благих побуждений, пойдя на встречу&nbsp; областным советам, городским советам, приняли норму тогда, что в течении 30 дней, поскольку сессия не собирается еженедельно, можно принимать решение разрешительного характера на сессиях. Но под этот зонтик попали и не те, кто службы администраций, и они, имея возможность, прикрываясь этим тридцатидневным люфтом, для того, чтобы сократить время, естественно, провоцируют, как говорится, дачу взяток и так далее.</p>
<p>Поэтому для того, чтоб исключить коррупционную составляющую, мы в этой поправке выписали очень четко и жестко, что под тридцатидневную норму принятия разрешений попадают только те решения, которые требуют рассмотрения на сессиях. И таким образом мы убираем из-под этого коррупционного зонтика остальные звенья административной власти.</p>
<p>Просьба проголосовать, спасибо.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, голосуємо?</p>
<p>&nbsp;</p>
<p>ГОЛОСИ ІЗ ЗАЛИ. Да!</p>
<p>&nbsp;</p>
<p>ГОЛОВУЮЧИЙ. Зрозуміло. Щоб не було зловживань.</p>
<p>Я ставлю на голосування пропозицію про прийняття Закону про внесення змін до статті 4-1 Закону України&nbsp; "Про дозвільну систему у сфері господарської діяльності" (щодо рішень представницьких органів місцевого самоврядування) (реєстраційний номер 9781). Прошу голосувати.</p>
<p>&nbsp;</p>
<p>12:47:03</p>
<p>За-251</p>
<p>Дякую, закон прийнято.</p>
<p>Ще раз пояснюю, в тому числі для підприємців, що ті, хто вас водитимуть за ніс місяць, якщо це не має відношення до рішення сесії, повинні протягом 10 днів вирішити це питання.</p>
<p>Так, прошу записуватись на "Різне".</p>
<p>Так, відводиться година – до 13.47.</p>
<p>Будь ласка, Василь Кисельов. Підготуватись… Попеску передає, Попеску. Підготуватись Міщенку.</p>
<p>&nbsp;</p>
<p>12:47:59</p>
<p>ПОПЕСКУ І.В.</p>
<p>Вельмишановні колеги! Під час сесії Парламентської асамблеї Ради Європи, що відбулась 26 січня, була&nbsp;прийнята резолюція (1862) "Функціонування демократичних інституцій в Україні", в якій викладено рекомендації для України.</p>
<p>Так, зокрема, у пункті 15&nbsp; резолюції Центральній виборчій комісії рекомендується&nbsp; наступне. Тоді, коли вона визначатиме&nbsp; межі виборчих округів для парламентських виборів&nbsp; 2012 року, включити в один і той же виборчий округ&nbsp; групу національних меншин, які формують компактне проживання&nbsp; у певних зонах.</p>
<p>Хочу звернути увагу, що при переході на змішану систему&nbsp; парламентських виборів у 1998 році, враховуючи стандарти Ради Європи&nbsp; та&nbsp; необхідність представництва&nbsp; у парламенті&nbsp; інтересів національних меншин, які компактно проживають в різних регіонах України,&nbsp;&nbsp; така&nbsp; норма вже діяла. Так&nbsp; у пункті 2 статті 7 Закону&nbsp; від 24.09.1997 року&nbsp; номер 541/97-ВР було передбачено, що місцевості, в яких компактно проживають окремі національні меншини, не&nbsp; повинні виходити за межі&nbsp; одного виборчого округу.</p>
<p>Хочу також зазначити, що&nbsp; відповідно до пункту 3 статті 22 Конституції України&nbsp; при прийнятті нових законі або внесення змін до чинних&nbsp; законі не допускається звуження змісту та&nbsp; обсягу&nbsp; існуючих прав і свобод.</p>
<p>У зв'язку з вищевикладеним звертаюсь до Центральної виборчої комісії взяти до уваги рекомендації&nbsp; Парламентської асамблеї Ради Європи&nbsp; і по утворенню одномандатних виборчих округів&nbsp; обов'язково врахувати компактність проживання&nbsp; національних ме6ншин та включити&nbsp; територіально-адміністративну одиницю компактного проживання національних меншин до складу одного і того ж виборчого округу.</p>
<p>Привертаю увагу&nbsp; на&nbsp; необхідність застосування&nbsp;&nbsp; цього підходу при формуванні виборчих&nbsp; округів у місцях компактного проживання&nbsp; угорців та румун Закарпаття, румуномовного&nbsp; населення&nbsp; Чернівецької області,&nbsp; болгар Одещини&nbsp; тощо.</p>
<p>А реагуючи, зокрема, на&nbsp; звернення колективних членів Міжрегіонального об'єднання&nbsp; "Румунська спільнота України"&nbsp; та враховуючи нерозривну компактність&nbsp; проживання румуномовного населення у Чернівецькій області, звертаю увагу ЦВК також на необхідність включення до складу&nbsp; одного і того ж виборчого округу Чернівецької&nbsp; області&nbsp; всю територію традиційного проживання румуномовного населення, а саме: Герцаївський, Глибоцький та Новоселицький райони, а також всі румуномовні населені пункти Сторожинецького району, які, зокрема, входять до Красноїльської селищної ради та Буденецької, Верхньопетровецької, Нижньопетровецької,&nbsp; Їжівської, Ропчанської, Череської та Чудейської сільських рад, які&nbsp; безпосередньо межують з Глибоцьким районом, як це було забезпечено&nbsp; при&nbsp; змішаній системі під час виборів у 1998 та 2002 роках.</p>
<p>Прошу мій виступ вважати&nbsp; депутатським запитом до Центральної виборчої комісії, до Чернівецької обласної ради, Чернівецької обласної державної адміністрації та до Адміністрації Президента України. Дякую за увагу.</p>
<p>&nbsp;</p>
<p>Веде засідання заступник Голови Верховної Ради України</p>
<p>М.В.ТОМЕНКО</p>
<p>&nbsp;</p>
<p>ГОЛОВУЮЧИЙ. Прошу оформити відповідні звернення народного депутата Попеску як депутатські запити.</p>
<p>Народний депутат Сергій Міщенко передає слово народному депутату Василю Деревляному, "БЮТ – "Батьківщина". За ним буде виступати Дмитро Шлемко.</p>
<p>&nbsp;</p>
<p>12:50:59</p>
<p>ДЕРЕВЛЯНИЙ В.Т.</p>
<p>Василь Деревляний, фракція "БЮТ – "Батьківщина". Шановні жителі України, шановні народні депутати! Громадськість Тернопільщини вкрай стурбована поданим до Верховної Ради України законопроектом (реєстраційний номер 9690) (від 12 січня 2012 року) про внесення змін до деяких законів України щодо передачі об’єктів культурної спадщини релігійним організаціям.</p>
<p>Згідно Прикінцевих положень цього законопроекту пропонується Кабінету Міністрів України в 3-місячний строк вирішити відповідно до закону питання стосовно передачі об’єктів, розташованих у Кременецькому районі Свято-Богоявленського жіночого монастиря Тернопільської єпархії, Почаївської Свято-Успенської Лаври, Свято-Успенської Києво-Печерської Лаври Українській Православній Церкві Московського патріархату без права відчуження та зміни призначення переданих об’єктів. Такі жести більшості у Верховній Раді добре показують релігійні уподобання владної верхівки та нівелюють ідею створення єдиної помісної Української Церкви, яка б об'єднала державу.</p>
<p>Ще раз наголошую, наша позиція однозначна, українські святині повинні належати українському народу. Вважаємо, що законопроект є прямим зазіханням на духовні святині української нації, продовженням тотального наступу на українське православ’я та намаганням русифікації українського народу з допомогою Московської Церкви.</p>
<p>Хочу нагадати, що 29 травня 2001 року Кабінет Міністрів України вніс комплекс пам'яток культурних спадщин у містах Кременці та Почаєві до відання Кременецького, Почаєвського державного історико-архітектурного заповідника.</p>
<p>Слід особливо нагадати, що Комітет Верховної Ради України з питань культури і духовності та фракція "БЮТ – "Батьківщина" у Верховній Раді виступають активними захисниками принципу рівності всіх церков&nbsp;у країні. На нашу думку, держава повинна реалізувати вкрай виважену політику в такій чутливій сфері, як сфера міжконфесійних відносин, аби не порушити хитку міжконфесійну злагоду.</p>
<p>Ще раз хочу наголосити з цієї трибуни, що Почаївська лавра з часу заснування була духовним осередком української нації. І закликаю до вжиття невідкладних заходів по недопущенню приватизації українських святинь: Києво-Печерської Лаври та Почаївської Лаври.</p>
<p>З огляду на зазначене вимагаємо скасувати Розпорядження Кабінету Міністрів України від 17 липня 2003 року про вилучення лаври зі складу Кременецько-Почаївського державного історико-архітектурного заповідника та передати Почаївську Лавру до складу цього заповідника.</p>
<p>Друге. Терміново вжити рішучих заходів щодо недопущення запропонованого проекту Закону України номер 9690. Дякую за увагу.</p>
<p>&nbsp;</p>
<p>ГОЛОВУЮЧИЙ. До слова запрошую Дмитра Шлемка, фракція "БЮТ – "Батьківщина". За ним буде виступати Володимир Каплієнко.</p>
<p>&nbsp;</p>
<p>12:54:14</p>
<p>ШЛЕМКО Д.В.</p>
<p>Шановні співвітчизники! Групою народних депутатів фракції "БЮТ – "Батьківщина", зокрема Деревляним, Шлемком, Прокопчуком, Томенком, Кожем’якіним та іншими, ще 11 січня цього року внесено проект Постанови щодо надання невідкладної медичної допомоги Юлії Тимошенко із залученням іноземних фахівців. Необхідність прийняття такої постанови обумовлена тим, що стан здоров’я Юлії Володимирівни з кожним днем погіршується, а 6 січня вона навіть втратила свідомість після прийому невідомих ліків, які їй надали працівники Качанівської колонії.</p>
<p>Однак дану постанову навіть не внесли на розгляд парламенту, формуючи порядок дня. Чи правильно поступила Партія регіонів та її сателіти? У відповідь наведу цитату: "Україна буде вдячна за допомогу закордонним лікарям у лікуванні Юлії Тимошенко". Думаєте, кому належить ця цитата? Називаю: Президенту Януковичу. Сказана 4 лютого на прес-конференції у Мюнхені після його розмови з державним секретарем США Гіларі Клінтон. "Ми не заперечуємо, будь ласка, ми будемо вдячні," – твердить Президент.</p>
<p>В тон йому заявляє і Генеральна прокуратура України. В її заяві наголошено: "У відповідь на звернення послів країн Євросоюзу, США та міжнародних медичних організацій Генеральна прокуратура України у межах своєї компетенції готова сприяти організації роботи спільної медичної групи для проведення незалежного обстеження Тимошенко".</p>
<p>І ще одна цитата. "На виконання доручення Генеральної прокуратури України Державна пенітенціарна служба України&nbsp; в межах своєї компетенції готова сприяти роботі спільної медичної групи за участі українських та міжнародних фахівців для проведення як обстежень, так і лікування Тимошенко Юлії Володимирівни, якщо воно буде потрібно".</p>
<p>Які ще потрібні аргументи, щоб розглянути і проголосувати в Верховній Раді внесену постанову? Тим більше, знаючи про реальний важкий стан здоров'я Юлії Тимошенко, а не брехливе публічне інформування&nbsp; суспільства державними службами, в тому числі і Міністерством охорони здоров'я, уряди Канади, Німеччини та представники Товариства Червоного Хреста виявили бажання створити комісію для того, щоб провести медичне обстеження Юлії Володимирівни. Тим більше, як твердить Генеральний прокурор України Віктор Пшонка, екс-прем'єра Юлію Тимошенко лікарі, вдумайтеся в цифри, оглядали 203 рази, в тому числі 46 разів – незалежна комісія. Хочеться запитати його і всіх народних депутатів: так чому здоров'я Тимошенко все погіршується аж до критичного стану, коли вона вже не може вставати, втрачає свідомість? Чи це такий рівень тих лікарів, яких направляли в тюрму? Чи це спеціальна методика Президента Януковича для знищення лідера опозиції Юлії Тимошенко? То ж чи готова парламентська більшість надати справедливу відповідь на поставлене питання? Поживемо – побачимо.</p>
<p>&nbsp;</p>
<p>ГОЛОВУЮЧИЙ. До слова запрошую Володимира Каплієнка. За ним буде виступати Орест Муц.</p>
<p>&nbsp;</p>
<p>12:57:19</p>
<p>КАПЛІЄНКО В.В.</p>
<p>Володимир Каплієнко, депутатська група "Реформи заради майбутнього".</p>
<p>Шановні колеги, шановні громадяни, сьогодні я хотів би привернути вашу увагу до кричущої проблеми в Миколаївській області, яка склалася навколо Миколаївського глиноземного заводу, де зі шламових сховищ на початку лютого стався черговий викид в атмосферу отруйного вбивчого&nbsp; червоного пилу.</p>
<p>В 2011 році аналогічна ситуація вже була. Ми цю проблему з народним депутатом Задирком підняли і надали їй розголосу. Тоді нас, народних депутатів і також постраждалих на всю України громадян, завірили в тому, що ситуація взята під контроль і проблема усунута. Для показовості було&nbsp; навіть порушено кримінальну справу та стягнуто з заводу штраф у такому розмірі, що навіть смішно сказати, це на сьогоднішній день дві гривні 80 копійок на людину.</p>
<p>Бог із нею, з цією компенсацією. Обурює лише те, що сьогодні ми змушені констатувати факт, що нічого не змінилося і завод успішно працює і без змін продовжує&nbsp; вбивати все живе у радіусі п'яти кілометрів, і у тому числі, не тільки рослинність, але й людей.</p>
<p>Підтвердженням того є нова шламово-пилова буря, в результаті якої постраждало село Лупарево та Дніпро-Бузький лиман, ширина якого в місті катастрофи складає три кілометри, причому, два з них засипано шламовим пилом.</p>
<p>До відому, Миколаївський глиноземний завод – структурний підрозділ російської компанії "Русал" – світового лідера в галузі виробництва алюмінію. Виробнича потужність Миколаївського глиноземного заводу 1,6 мільйонів тонн глинозему на рік, а вартість однієї тонни глинозему близько 300 доларів США. Тому з переконливістю можна сказати, що гроші, які треба направити на&nbsp; екологічну безпеку, є, гроші, які треба направити на те, щоб позбавити цієї ганебної практики громадян України, є, але чомусь реакції&nbsp; нема та бажання це робити.</p>
<p>Ще одним фактором, який перешкоджає вирішенню озвученої проблеми є корупція. Да, саме корупція в контролюючих і карних органах області та небажання притягнути винних до відповідальності, тому що простіше і дешевше дати, мабуть, хабара, а іноді іншим отримати, аніж витрачати кошти на усунення проекту конструкторських недоліків та нести соціальну відповідальність перед постраждалим регіоном.</p>
<p>Чому я так кажу? Та тому що мене особисто обурює позиція чиновників будь-якого рангу, якщо вона не направлена на захист інтересів громадян нашої держави. Тому у мене виникає цілком закономірне питання: хто нестиме за це відповідальність?</p>
<p>Ми вважаємо, що треба негайно відреагувати на цю ситуацію і вжити всіх засобів впливу та засобів&nbsp; реагування або примусити керівництво компанії "Русал" надати чи погасити відповідні збитки та відвести цю ситуацію як екологічно небезпечну.</p>
<p>Прошу цей виступ вважати моїм депутатським запитом разом з народним депутатом Задирко до Президента України та Прем'єр-міністра України. Дякую за увагу.</p>
<p>&nbsp;</p>
<p>ГОЛОВУЮЧИЙ. Прошу оформити відповідне звернення як депутатський запит.</p>
<p>До слова запрошую Ореста Маца, фракція Партії регіонів. За ним буде виступати&nbsp; Юрій Ганущак від "Батьківщини".</p>
<p>&nbsp;</p>
<p>13:00:35</p>
<p>МУЦ О.П.</p>
<p>Орест Муц, Тернопільщина. Шановні колеги! Земляки!&nbsp; Тернопільський край,&nbsp; який я представляю в парламенті, завжди був барометром демократії не лише для України, а й для західних країн.</p>
<p>Моя рідна Тернопільщина зробила вагомий вклад у відновлення&nbsp; сучасної української держави. Досить згадати, що в&nbsp; Тернопільській області відсоток тих, хто проголосував за незалежність на референдумі першого грудня, був найвищий серед усіх регіонів України.</p>
<p>Тернопільщина – сільськогосподарський край. Його жителі – щирі та працьовиті люди. Вони важкою працею, порепаними від землі руками, у поті чола заробляють на кусок хліба. Але довірливість моїх земляків до красивих гасел&nbsp; привела до того, що у нас&nbsp; при владі всіх рівнів з'являється все більше зайд, яким байдужа доля області. Їхній принцип – скористатися довірою, нажитися і забути обіцяне. Кого ми тільки не мали з числа цієї когорти депутатів: бізнесменів, поетів і навіть першого Президента, який постійно торочив, що він наш.</p>
<p>Сьогодні до початку&nbsp; парламентської виборчої кампанії ще&nbsp; півроку, а в області вже розпочалася шалена боротьба за округи серед потенційних парашутистів. Тепер моїх краян намагатимуться вчити, як правильно жити, навіть колишні генерали СБУ.</p>
<p>Допомогти людям не&nbsp; повторювати помилок&nbsp; минулого – таку місію бере на себе представництво Тернопільщини, яке я маю честь очолювати. Його мета – згуртувати усіх патріотів нашого краю, що &nbsp;розкидані по різних політичних структурах та поза ними, залучити жителів та вихідців з Тернопільщини до її відродження та розбудови.</p>
<p>Для цього ми використовуємо багатий історичний досвід. Наші земляки в минулому успішно впровадили економічне гасло:&nbsp;&nbsp;&nbsp; &nbsp;"Свій до свого – по своє". Сьогодні настав час застосувати це гасло в політиці. Серед вихідців з Тернопільщини є багато видатних осіб. Найкраще дбатиме про розвиток краю, підвищення добробуту його мешканців той, хто тут народився, виховує своїх дітей дбає про батьків, доглядає за могилами рідних, а також знає проблеми краю і розуміє як їх вирішити.</p>
<p>Шановні земляки, пам'ятайте, політичні зайди нічого не зробили і не зроблять для нашого рідного краю. Дякую.</p>
<p>&nbsp;</p>
<p>ГОЛОВУЮЧИЙ. До слова запрошую Юрія Ганущака, фракція "БЮТ - "Батьківщина". За ним буде виступати Володимир Бондаренко.</p>
<p>&nbsp;</p>
<p>13:03:47</p>
<p>ГАНУЩАК Ю.І.</p>
<p>Юрій Ганущак, фракція "БЮТ – "Батьківщина". Пані та панове, одним з глобальних викликів, що загострились сьогодні в світі є фінансові кризи держав. Найбільш яскраво це проявляється в Греції, хоча і інші країни Європи потерпають від занадто популістської політики своїх урядів в попередні роки.</p>
<p>Джерелом цих криз є постійний дефіцит бюджету та зростаючий публічний борг. Країни запозичали як марнотратці, що живуть одним днем, не думаючи про майбутні покоління. В той же час ЗМІ здебільшого згадують про розмір боргу та розмір дефіциту, хоча основною причиною фінансових криз є неспроможність обслуговувати борг. Саме відсотки за запозиченнями непосильною ношею обтяжують бюджет держави, практично підточуючи його як ракова пухлина.</p>
<p>Так-от, видатки на обслуговування державного боргу Греції перевалили через чверть бюджету. Для того, щоб тільки зупинити їх збільшення, уряд прийняв безпрецедентні заходи економії, прийнявши бюджет 2012 року з профіцитом 3 з половиною відсотки, що однак не допомогло стабілізувати ситуацію. Обслуговування боргу по відношенню до тіла бюджету та ВВП продовжує зростати.</p>
<p>Україна швидкими темпами наближається до дефолтної межі. Видатки на обслуговування боргу заростають в арифметичній прогресії. Якщо в 2007 році вони становили 3,3 мільярди, в 2008 – 3,8, в 2009 – 9,1, в 2010 – 15,5, в 2011 – 23, а в 2012 році – понад 30 мільярдів. Це більше ніж видатки з державного бюджету на освіту і медицину разом взяті.</p>
<p>Загрозливою є тенденція росту обслуговування боргу по відношенню до ВВП. Так, якщо в 2008 році вони складали 0,6 відсотків, то в 2012-му – 2 відсотки. Ми беремо занадто дорогі позики. Це є ознакою недовіри до країн з боку кредиторів.</p>
<p>В економічній частині у нас не гарантовано право власності. Тому інвестиції в Україну не ідуть. Великі інфраструктурні проекти, на зразок модернізації газотранспортної мережі, європейські банки теж не беруться фінансувати, оскільки ЄС їх не гарантує з огляду на порушення прав людини та геополітичну невизначеність України.</p>
<p>Внутрішні позики теж дуже дорогі через інфляційні очікування, оскільки Нацбанк не гарантує стабільності гривні через глибокий прихований дефіцит бюджету.</p>
<p>Що робити? Країни Європи розробили досить жорсткі заходи по стриноженню зростання боргу, зменшення дефіциту та обсягу обслуговування боргу. Подібні заходи необхідно застосувати і в Україні. Насамперед встановити, що борги беруться виключно під інвестиційні проекти, які або самоокупні, або збільшують ВВП країни, що дозволяє отримувати додаткові кошти на погашення боргу. Це проста логіка підприємця, який ніколи не візьме в борг для проїдання.</p>
<p>Наступний крок, стабілізація рівня обслуговування боргу на рівні 10 відсотків видатків загального фонду бюджету. Ці правила не нові. Вони вже понад 10 років застосовуються для місцевих бюджетів і досить ефективно. Пора, нарешті, і державі повчитись у місцевого самоврядування, як жити скромно, без марнотратства. Адже тільки місцеве самоврядування…</p>
<p>&nbsp;</p>
<p>ГОЛОВУЮЧИЙ. Дякую. До слова запрошую Володимира Бондаренка, фракція "БЮТ –&nbsp; "Батьківщина". За ним буде виступати Микола Романюк, фракція Партії регіонів.</p>
<p>&nbsp;</p>
<p>13:07:11</p>
<p>БОНДАРЕНКО В.Д.</p>
<p>Володимир Бондаренко, фракція "Батьківщина". Шановні друзі! Перебуваючи в цьому залі, ми іноді не задумуємося над тим, в що ми перетворились за останні роки? Я пам’ятаю перші скликання, коли в цій залі кипіла дискусія, іноді доходило навіть до потасовок в районі трибуни, але там приймались рішення, які більш-менш відповідали інтересам держави.</p>
<p>Сьогодні такі, як Соломатін, який став міністром оборони, та деякі інші урядовці, які приходять сюди тільки для того, щоб побити народних депутатів, ну, використовуючи свій минулий досвід биточників ринкових. Вони сьогодні керують державою, і в залі будь-що не вирішується або нічого не вирішується. Тому я вніс би декілька пропозицій до змін до Регламенту.</p>
<p>Перше. Виходячи з того, як іде&nbsp; тенденція, як сьогодні керівництво Верховної Ради в особі&nbsp; і&nbsp; Голови Верховної Ради&nbsp; і першого заступника ведуть цю лінію, закони не обговорювати, приймати навіть без обговорення у комітетах&nbsp; для того, щоб не виникли якісь проблеми. Ну таким&nbsp; же чином "Лівела" пройшла,&nbsp; 4 мільярди було&nbsp; вкрадено з державного бюджету можливих&nbsp; надходжень. Таким чином сьогодні відновлювальні джерела електроенергії дали можливість кожному завести&nbsp; одне маленьке джерело на 3 кіловати і не платити податків з усієї своєї діяльності&nbsp; і так далі. Для чого тут розбирати деталі деякі і так далі.&nbsp;</p>
<p>Можна було б&nbsp; скоротити наші видатки, якби замінити одного чоловіка, який виконує&nbsp; функції семафора&nbsp; у цій залі, замінити механічним&nbsp; пристроєм, схожим на цього&nbsp; члена Партії регіонів, який махає руками. От замінити його і буде дешевше. Яскравіші знаки дати, щоб було видно тим, хто&nbsp; сидить по кутках&nbsp; і перераховує&nbsp; у сумках там готівку.</p>
<p>Тепер стосовно готівки. Також&nbsp; сьогодні ситуація кримінальна в країні жахлива. Але ж ті, хто дають гроші, вони самі вихідці з тих середовищ, які колись&nbsp; забирали ці гроші. Тому&nbsp; я вніс би пропозицію замінити оці картки, які вони мають у руках, на кредитки, тоді&nbsp; кожне б голосування знімало б певну суму на їх користь. Голосування "за", наприклад, – повна&nbsp; сума, "проти" – списується&nbsp; одне голосування з минулих, сума одна, якщо "утримався", там спеціальні&nbsp; розроби треба. Тому дуже важливо&nbsp; було, щоб і наші "тушки", які сьогодні працюють&nbsp;&nbsp; по цій схемі, не ризикували своїм&nbsp; життям, не носили&nbsp; готівку по&nbsp; 200, по 300&nbsp; тисяч доларів, а отримували одразу перерахування. Ну за окремі заслуги можливо готівку&nbsp; і треба, бо вони ж голі і босі, як заявив один учора, зібрали зі своїх&nbsp; зарплат 450 тисяч доларів, очевидно, зарплату вони отримують&nbsp; у доларах і подарували, як кажуть, одному нашому колезі.&nbsp;</p>
<p>Тому це&nbsp; є&nbsp;&nbsp;&nbsp; ті пропозиції, які варто було&nbsp; б розглянути. Дякую.</p>
<p>&nbsp;</p>
<p>ГОЛОВУЮЧИЙ.&nbsp; До слова запрошую&nbsp; Миколу Романюка, фракція&nbsp; Партії регіонів. За ним буде виступати Андрій Павловський.</p>
<p>&nbsp;</p>
<p>13:10:14</p>
<p>РОМАНЮК М.П.</p>
<p>Шановний&nbsp; Миколо Володимировичу, шановні колеги! Холодна зима стала черговим випробуванням для комунальників України. В черговий раз ми пересвідчились, що житлово-комунальне господарство вимагає термінового реформування, яке не можливе без серйозних інвестицій в цю галузь. Для політиків, не залежно від табору, до якого вони належать, ця проблема має бути пріоритетною, оскільки саме від роботи комунальних служб залежить чи комфортно почуваються наші громадяни у своїх домівках, на вулицях, в громадському транспорті, а інколи, під час аварійних ситуацій, також залежить їх життя.</p>
<p>Однак, я зараз не буду говорити про нагальну потребу прийняття низки законодавчо-нормативних актів, які б сприяли залученню інвестицій та підвищення ефективності роботи житлово-комунального господарства. Хочу звернути вашу вагу на маленький нюанс, який, чи то через зайнятість, а може не випадково не помічають наші урядовці, усунення його не потребує вкладення державних коштів, але дає можливість українським сім'ям зекономити не малі кошти.</p>
<p>Ще 20 років тому нормативом для опалення житлових приміщень була температура 22 градуси тепла, яка є найбільш сприятливою для людського організму. Така норма діє в багатьох країнах Європи. Але в нас, в Україні, чомусь, відповідно до державних будівельних норм, прийнятих в 2005 році, під час опалювального сезону температура повітря у житлових приміщеннях має бути не нижчою 20 градусів тепла. Менша температура допустима лише в підсобних приміщеннях.</p>
<p>Зокрема,&nbsp; в рідних мені Чернівцях міське комунальне підприємство "Чернівцітеплокомуненерго" в угодах із споживачами лишень зобов'язались надавати свої послуги відповідно до нормативних кількісних і якісних показників, не уточнивши про що власне йдеться. Мінімально допустимою температурою, нижче якої мають починатись перерахунки плати за недодане тепло, комунальники Чернівців взагалі чомусь вважають температуру плюс 18 градусів. Це дає простір для маніпуляцій, адже пониження температури лише на один градус економить не малу кількість газу і передбачає зменшення оплати на 5 відсотків.</p>
<p>Переконаний, що лише одиниці українців оскаржують дії тепловиків, вимагають від них перерахунку за недодані градуси тепла. В межах країни це виливається в мільйони гривень, які, шляхом таких недобросовісних маніпуляцій, від споживачів потрапляють в кишені тепловиків. Тому вважаю, що ситуацію має відкоригувати Міністерство регіонального розвитку. В порядку формування тарифів на теплову енергію, її виробництво, транспортування та постачання, послуги централізованого опалення, постачання&nbsp; гарячої вони. Мабуть, варто переглянути цю позицію у держаних будівельних нормах України і хоча&nbsp; б за температури у житлових приміщення наблизити життя&nbsp; українських родин до європейських стандартів.</p>
<p>Закликаю своїх колег народних&nbsp;&nbsp; депутатів&nbsp; взяти&nbsp; активну участь в обговоренні&nbsp;&nbsp; проекту Постанови …. України про внесення змін&nbsp; до порядку формування тарифів на теплову енергію, її виробництво, транспортування та постачання послуг&nbsp; централізованого опалення і постачання гарячої води.&nbsp;&nbsp;&nbsp; Дякую за увагу.</p>
<p>&nbsp;</p>
<p>ГОЛОВУЮЧИЙ. До слова запрошую Андрія Павловського, фракція "БЮТ – "Батьківщина". За ним буде виступати Євген Шаго.</p>
<p>&nbsp;</p>
<p>13:13:26</p>
<p>ПАВЛОВСЬКИЙ А.М.</p>
<p>Андрій Павловський, "Блок&nbsp; Юлії Тимошенко – Батьківщина". Шановні співвітчизники! У лютому виповнюється вже два роки кримінальної диктатури&nbsp; Януковича. За цей час бідність людей тільки збільшилась. І хочу нагадати,&nbsp; пам'ятаєте, а перший Указ Януковича був про подолання бідності. В результаті бідних у нашій країні&nbsp;&nbsp;&nbsp; стало на 2 відсотка. А за даними&nbsp; Організації Об'єднаних Націй в Україні&nbsp; на межі бідності майже 80 відсотків. Розрив між доходами найбагатших і найбідніших сягає 40 разів – це критична межа, але їм цього мало. Вони планують прийняти законопроекти, щоб прихватизувати&nbsp; землю, залишки стратегічного державного майна, "Укрзалізницю", газотранспортну систему.</p>
<p>Зрозуміло,&nbsp; що все це викликає обурення серед людей. І рано чи пізно це приведе до масових протестів.&nbsp; Тому Янукович, вже не сподіваючись навіть на своє плем'я з Єнакієве і з Макіївки призначає сюди зайдів, які&nbsp; не були ще декілька років тому&nbsp; громадянами України, я маю на увазі, що на ключові посади голови СБУ призначає господіна Калініна, который до этого работал&nbsp; в ФСБ соседнего государства, а на Министерство обороны господина&nbsp; Соломатина,&nbsp;&nbsp; который был гражданином Казахстана, в Москве жил и, наверное, тоже является&nbsp; агентом иностранных спецслужб.</p>
<p>То после этого про какую независимость в Украине можно говорить? Навіть росіянам, які народились в Україні, ця окупаційна влада не довіряє.</p>
<p>Разом з тим, хотів би звернути увагу, що саме тому вони кинули за ґрати лідерів опозиції: Юлію Тимошенко, Юрія Луценка, Іващенка і намагаються повільно їх знищити, закатувати у в’язниці. Все це із-за того, що це особисті фобії Януковича, який просто боїться цю маленьку, тендітну жінку, яка може постояти за Україну. І ми хочемо сказати, не дай Бог щось станеться з Юліє Тимошенко, з її здоров'ям, за це буде нести відповідальність особисто Янукович, тому що він є особисто замовником цих фальшивих справ катування і повільного вбивства лідерів опозиції. Хай він чує, Янукович, він буде відповідати перед народом України і не сховається у себе в Межигір'ї. Хай пам’ятає про долю диктаторів: Мубарака і Кадафі.</p>
<p><i>&nbsp;</i></p>
<p>ГОЛОВУЮЧИЙ. До слова запрошую Євгена Шаго, фракція "БЮТ – "Батьківщина". За ним буде виступати Володимир Даниленко, фракція комуністів.</p>
<p>&nbsp;</p>
<p>13:16:36</p>
<p>ШАГО Є.П.</p>
<p>Євген Шаго, фракція "БЮТ – "Батьківщина". Шановний Голово, шановні народні депутати, шановні виборці! До мене, як до народного депутата, останнім часом надходить багато звернень від моїх виборців з Дніпродзержинська щодо якості газу, який надходить у квартири та будинки. Серед них колективні з десятками підписів і скарги окремих громадян, де, зокрема, наголошено, що ціни на газ ростуть, а його якість нижче ніж та, яка була кілька років тому.</p>
<p>Мої земляки, які проживають в мікрорайоні будівельників,&nbsp; стверджують, що цьогорічний газ дає полум'я взагалі незрозумілого кольору, і за кілька місяців від початку опалювального сезону котли і газові колонки вкрилися товстим шаром сажі. Погіршилась якість і зрідженого газу. Виборці пишуть, що нині газ із балонів за однакових умов використання вигорає набагато швидше, ніж це було в минулі роки. Цитую одне із звернень: "Вогонь палахкотить, лічильник мотає, як скажений, вимітає гроші з кишені, а замість бажаного тепла – кіптява на каструлях і сажа на котлі".</p>
<p>Я проаналізував ситуацію. Виявляється, що це проблема не лише моїх рідної Дніпропетровщини. Подібні скарги на якість газу вже з’являлися в пресі в різних регіонах України. Як свідчать незалежні дослідження, нині якість побутового газу досить часто не відповідає заявленим стандартам. Експерти фіксують в ньому завищену кількість різноманітних домішок, а вміст метану виявляється значно зниженим, часом до 10 відсотків. Уявіть собі, шановні панове, скільки мільйонів доларів можуть покласти у кишені керівники газорозподільних структур за рахунок погіршення якості.</p>
<p>Виникає запитання: куди дивляться фахівці, які мали б здійснювати контроль в цій сфері? Відповідь проста: вони ж самі залежні від тих, хто сидить і кормиться на газовій трубі, тому і стверджують, що якість газу відповідає вимогам ГОСТу. А я ще раз запитую: це що ж, сотні моїх виборців стали дальтоніками і не розуміють кольори на газових котлах і так далі?</p>
<p>На мою думку, така ситуація триматиме доти, доки постачанням газу і контролем на якість займається один і той же суб’єкт. Тому я прошу вважати мій виступ депутатським запитом до Прем'єр-міністра України, Генеральної прокуратури України та Служби безпеки.</p>
<p>І наостаннє. Нині влада знову почала мусувати думку про необхідність підняти ціну на газ для населення. Панове, про яке підвищення може йти мова…</p>
<p>&nbsp;</p>
<p>ГОЛОВУЮЧИЙ. Прошу, дайте можливість завершити.</p>
<p>&nbsp;</p>
<p>ШАГО Є.П. Панове, про яке підвищення може йти мова, якщо ви не здатні контролювати якість? Дякую.</p>
<p>&nbsp;</p>
<p>ГОЛОВУЮЧИЙ. Прошу підготувати відповідне депутатське звернення, про яке говорив Євген Шаго.</p>
<p>До слова запрошую Володимира Даниленка, фракція комуністів. За ним буде виступати Володимир Лещенко.</p>
<p>&nbsp;</p>
<p>13:20:04</p>
<p>ДАНИЛЕНКО В.А.</p>
<p>Володимир Даниленко, Компартія, Сумщина. Шановний головуючий, шановні виборці! 26 січня цього року я відвідав Шосткинський казенний завод "Зірка" та провів зустріч з трудовим колективом.</p>
<p>"Зірка" – це найстаріше підприємство оборонно-промислового комплексу України, створене 21 травня 1739 року, яке поклало початок утворення міста Шостки, розвитку його промисловості і соціальної інфраструктури. Снарядами із шостинського пороху громив турків Суворов, наполеонівську армію – Кутузов. Порох, капсули та освітлювальні ракети із Шостки постачалися російській армії в Першій світовій війні. В добротності цих припасів переконалися і гітлерівські війська.</p>
<p>При Радянському Союзі на підприємстві працювало близько восьми тисяч чоловік. На даному ж етапі на підприємстві зайнято трохи більше однієї тисячі чоловік, що в рази менше, чим було раніше. Зараз підприємство знаходиться в кризовому становищі і без додаткової допомоги держави просто збанкрутує. Воно має велику заборгованість перед державними фондами, загальна сума якої складає майже 150 мільйонів гривень, з них 80 мільйонів – Пенсійному фонду України. У зв'язку із зазначеною заборгованістю та відсутністю надходжених внесків на підприємство його працівники не мають можливості отримати пенсійне забезпечення. Вдумайтесь, працівники підприємства у минулому році отримали заробітну плату усього два рази і, ви лише уявіть, по сто гривень. Скажіть, як можна прожити на двісті гривень в рік?</p>
<p>Оскільки держава не звертає уваги на зазначене підприємство, воно втрачає свої ресурси. Так Шостинською міжрайонною прокуратурою порушено кримінальну справу щодо незаконного відчуження майна підприємства. Його загальна площа складає майже 754 гектари. Ми повинні зрозуміти, що коли і далі не будемо звертати увагу на такі стратегічні підприємства, то через десять років Україна буде жити лише за рахунок кредитів МВФ та податків з громадян. А це призведе до втрати всіх конституційних прав&nbsp; громадян.</p>
<p>Отже, беручи до&nbsp; уваги вищесказане, я просто звертаюсь ще раз до Кабінету Міністрів України, до Державного&nbsp; концерну "Укроборонпром", Комітету Верховної&nbsp; Ради України з питань промисловості, регуляторної політики та підприємства з вимогою розробити відповідні нормативні акти для відновлення належної роботи Шосткинського казенного заводу "Зірка" та списання заборгованості перед Пенсійним фондом для надання права громадянам отримувати заслужену пенсію. Від протоколів необхідно переходити до&nbsp; дій.</p>
<p>Тому, Миколо Володимировичу, я прошу вас вважати мій виступ як депутатський запит ще до цих відомств.</p>
<p>&nbsp;</p>
<p>ГОЛОВУЮЧИЙ. Прошу оформити відповідні депутатські запити, про які проголосив народний депутат Даниленко.</p>
<p>До слова запрошую Володимира Лещенко, фракція комуністів, за ним буде виступати Ярослав Кендзьор. Будь ласка.</p>
<p>&nbsp;</p>
<p>13:23:23</p>
<p>ЛЕЩЕНКО В.О.</p>
<p>Володимир Лещенко, фракція Комуністичної партії України, Чернігівщина. Шановний Миколо Володимировичу, шановні народні депутати, шановні виборці! Минулого тижня в рамках депутатської діяльності я зустрічався з профспілковим активом Чернігівської області. Хочу сказати, що керівництво обласної федерації та голови галузевих профспілок налаштовані ефективно виконувати свої функції по захисту інтересів найманих працівників. Вони докладають певних зусиль у цьому напрямку.</p>
<p>Але на заваді ціла низка перепон. Як відомо, працівники підприємств і галузей об'єднуються у професійні спілки з однією метою: відстоювати свої законні права і інтереси в стосунках, як тепер модно говориться, із роботодавцями. За часів радянської влади цю функцію вони виконували на досить високому рівні. В нинішніх умовах,, коли в Україні господарює крупний капітал, профспілки цікавлять його лише в частині так званого "соціального партнерства", в лапках, тобто якщо сприяють посиленню експлуатації трудящих та примноженню прибутків.</p>
<p>Тому сучасні профспілкові організації у більшості випадків принижені, знаходяться під п'ятою адміністрацій, підприємств, установ, організацій. Якщо профком або вся організація мовчазно сприймає знущання над працівниками, то така профспілка адміністрації подобається і підтримується. Якщо раптом розпочне свою незначну діяльність по захисту членів профспілки, то надходження коштів до профспілкового комітету блокується, активістам погрожують звільненням з роботи, а то і звільняють.</p>
<p>Конституція України, а також Закон України "Про професійні спілки, їх права та гарантії діяльності" капіталістам не указ, бо вони чинне законодавство ігнорують. Ось тут би і проявилась роль державних адміністрації всієї президентської вертикалі та урядових структур, правоохоронних органів, однією з функцій яких є контроль над виконанням Конституції та законів України. Та де там, вони спокійно спостерігають за порушенням чинного законодавства&nbsp; і ніяких заходів не вживають.</p>
<p>Не дивно, що прокуратура Чернігівської області в жовтні минулого року розпочала процедуру з відбирання у Федерації профспілкових організацій області адміністративного приміщення&nbsp; та будівлі навчально-методичного центру. Вона звернулася до господарського суду області з позовними заяви про&nbsp; витребування&nbsp; цього профспілкового майна на користь&nbsp; Фонду державного майна з&nbsp; так званого "чужого, незаконного володіння" (в лапках). Що цікаво. Обидва приміщення&nbsp; збудовані виключно за&nbsp; профспілкові внески, ніколи не відносилися до загальносоюзного профспілкового майна, ніким, федерацією не передавались і вже понад 50 років знаходяться в її власності.</p>
<p>Комуністи вважають, що наш обов’язок,&nbsp; народних депутатів України, захистити профспілки від таких&nbsp; зазіхань, а членів профспілок – від свавілля роботодавців. Дякую.</p>
<p>&nbsp;</p>
<p>ГОЛОВУЮЧИЙ. До слова запрошую Ярослава Кендзьора. За ним буде виступати Володимир Яворівський.</p>
<p>&nbsp;</p>
<p>13:26:27</p>
<p>КЕНДЗЬОР Я.М.</p>
<p>Ярослав Кендзьор, депутатська група "За Україну!". 30 секунд свого&nbsp; часу я виділяю для колеги Омельченка.</p>
<p>Шановні колеги! Коли аналізуєш два роки діяльності сьогоднішньої влади команди Януковича, враження таке, що&nbsp; на нашу землю увірвалася зграя новітніх конкістадорів. Два роки невтомного нищення всього, що означає Україну: мови, історії, культури, духовності української. Таке враження, що ці новітні конкістадори задалися метою виключно за час свого перебування при владі максимально знищити все, що пахне, що нагадує Україну.</p>
<p>Проаналізуємо тільки останні призначення, що також дуже гарно засвідчують те,&nbsp; про що я кажу. Уже&nbsp; говорили сьогодні про&nbsp; керівника СБУ Калініна, міністра оборони –&nbsp; це особливо яскравий приклад. Оцього костолома, людину напівграмотну, а я мушу сказати, що вся команда чи більшість цієї команди – це люди малограмотні, не інтелектуальні, люди далекі від будь-якої духовності, головне там – зруйнувати, вкрасти, зробити якусь пакість Україні. Так ось, оцей костолом, сьогоднішній міністр оборони, що ж він буде, як він буде обороняти українську державу? Тут уже в залі, знаєте, жартують колеги-депутати, що якщо танків не вистачатиме, він як новий вид зброї візьме табуретки або стільці, які він використовував тут у президії.</p>
<p>Отже марно звертатися до Президента і нагадувати йому, якої держави він Президент. Це все є абсолютно неефективно. Я думаю, що суспільство, і навіть ці регіони в першу чергу, які були колись базовими для сьогоднішньої команди, вони вже, покусавши лікті, вони готові до активних дій. і я думаю, що ці активні дії, щоби змести цю команду, будуть уже найближчим часом. Дякую. Прошу Омельченку передати.</p>
<p>&nbsp;</p>
<p>ГОЛОВУЮЧИЙ. 30 секунд, будь ласка, Григорій Омельченко.</p>
<p>&nbsp;</p>
<p>13:29:05</p>
<p>ОМЕЛЬЧЕНКО Г.О.</p>
<p>Дякую, шановний друже Ярославе. Дякую, пане головуючий. Шановні колеги, сьогодні, в п'ятницю, день оголошення запитів. Мною був зареєстрований у встановленому законом порядку запит на Генерального прокурора і Голови Служби безпеки України. Проте, Голова Верховної Ради України Литвин, прочитавши його назву, злякався його оголошувати, і на мої вимоги неодноразові це зробити, сказав: "Ти мене підставляєш, я краще його відправлю в регламентний комітет". Я зачитаю лише саму назву цього запиту і прошу головуючого, передам йому, відправити його відповідним адресатам.</p>
<p>Генеральному прокурору України, Голові Служби безпеки України. Депутатський запит про порушення кримінальної справи, арешт і притягнення до відповідальності Прем'єр-міністра Російської Федерації Володимира Путіна за нанесення значної шкоди економічній та національній безпеці України, що створила реальну загрозу державному суверенітету України, та як співучасника злочину, за вчинення якого засуджена Юлія Тимошенко.</p>
<p>Ще вам скажу. Аналогічного змісту депутатське звернення направлено для відповідного реагування Президенту України як гаранту дотримання Конституції.</p>
<p>Дякую, що надали можливість виголосити цей запит. І прошу вас, шановний головуючий, ось два екземпляри цього запиту…</p>
<p>&nbsp;</p>
<p>ГОЛОВУЮЧИЙ. До слова запрошую Володимира Яворівського, фракція "БЮТ – "Батьківщина". За ним буде виступати Анатолій Горбатюк, фракція Партії регіонів.</p>
<p>&nbsp;</p>
<p>13:30:24</p>
<p>ЯВОРІВСЬКИЙ В.О.</p>
<p>Шановні наші виборці! Я звертаюся до вас, бо майже порожня зала у Верховній Раді. До того, що сказав мій колеги по комітету Ярослав Кендзьор я хочу тільки додати, що в Інтернеті появилась резолюція Соломатіна, де абсолютно в одному слові він зробив кілька, кілька помилок. І написав: "Сгодєн". А я хочу просто вам нагадати про те, що він був в минулому скликанні першим заступником, між нами тільки, щоб це нікуди не вийшло, першим заступником Голови Комітету з питань науки і освіти! Ви собі можете уявити рівень цієї команди, яка тут.</p>
<p>Але я вийшов на трибуну заради іншого. Як народний депутат я маю право запропонувати нашим виборцям своє бачення тієї ситуації, коли уже просто в найвищих політичних сферах вибухнула не просто театральна петарда, а кумулятивний снаряд такої могутньої сили, що я думаю, що він розкотиться на пів-Європи. Я маю на увазі скандал із корупцією і страшними хабарами серед тушок.</p>
<p>Я подумав ось що і доношу це до наших виборців. Якщо найшлася одна-єдина людина серед цих зрадників, перевертнів, манкуртів, як хочете, їх називайте, вже людство придумало їх дуже багато цих лейб. Якщо серед них найшовся один Чорновіл, який блискавично зреагував і вийшов, то я думаю, що він єдиний, хто не брав грошей. Або, можливо, якщо щось навіть дали, то дуже мало, а він довідався про справжню ціну. Ви розумієте? Це справді страшно. Товариство! Та, здається, на цей скандал мусили б сьогодні кинутися всі правоохоронні органи, - негайно це все розчистити. Можете собі уявити, що робиться в парламенті?!</p>
<p>То, що з нас вже сміються, що у нас одна людина нажимає десять кнопок, ще куди не йшло. А виявляється, що тут просто ярмарок, звичайний ярмарок, де купуються, де купуються душі.</p>
<p>Кілька слів хочу сказати про Романа Забзалюка, про якого тут говорять. Я взагалі уявляю собі цих людей, які скинулися Забзалюку: 100 тисяч доларів скинулись. От так, знаєте, взяли собі і скинулися. Через те, якщо доведеться повертати, то треба&nbsp; віддати тільки&nbsp; 100 тисяч, а&nbsp; 350&nbsp; на виборчу кампанію&nbsp;&nbsp; або на дитячий садок обов'язково віддати ці кошти. Я ось хочу, щоб виборці знали,&nbsp; ми&nbsp;&nbsp; не знали нічого, що сталося з Романом,&nbsp; але уявіть собі ніде, знаючи що він перейшов, бо це&nbsp; ж була закрита операція, ніхто ніде про&nbsp; Романа не сказав лихого слова. Мене буквально&nbsp; терзала преса і казали: ну що? Я казав: я не знаю, я сам не&nbsp; можу зрозуміти що.&nbsp; Це теж ознака моральної якості "Блоку Юлії Тимошенко".</p>
<p>І я завершую. Остання моя&nbsp; теза. Люди, згадайте об'єднаних соціал-демократів, яка могуть була, чим закінчилася. Їм недавно відключили телефони за несплату.&nbsp; Ви закінчите&nbsp; цим самим регіонали. І я чекаю&nbsp; того часу, коли Чечетов підніме не одну руку, а підніме догори дві. І так буде!</p>
<p>&nbsp;</p>
<p>ГОЛОВУЮЧИЙ.&nbsp; До слова запрошую Анатолія Горбатюка, фракція Партії регіонів. За ним буде виступати Володимир&nbsp; Мойсик,&nbsp; "Наша Україна".</p>
<p>&nbsp;</p>
<p>13:33:36</p>
<p>ГОРБАТЮК А.О.</p>
<p>Шановні колеги, шановні волиняни!&nbsp; До мене як народного депутата України&nbsp; 6.02.12 з проханням звернулися директори загальноосвітніх шкіл Луцького району щодо участі&nbsp; у нараді освітян&nbsp; району&nbsp;&nbsp; з питань організації&nbsp; харчування дітей.&nbsp; В районі склалася напружена ситуація у зв'язку&nbsp; з тим, що проти депутата Луцької районної ради&nbsp; від Партії регіонів начальника освіти&nbsp; Миколи Тарасенка&nbsp; порушили карну справу. Справу порушив новий прокурор Волинської області Андрій Парака.&nbsp; Освітяни&nbsp; району&nbsp; вважають Тарасенка Миколу Миколайовича чесною і порядною&nbsp; людиною, яка за довгі роки&nbsp; роботи зарекомендувала&nbsp; себе з найкращого боку.</p>
<p>Організацію&nbsp; харчування&nbsp; у 2008-2010 роках&nbsp; відділ освіти здійснював згідно листа обласного казначейства, розданого на одній з обласних нарад через делегування освітнім закладам району права закуповувати&nbsp; самостійно&nbsp; продукти харчування. Це давало змогу якісно, швидко і головне дешевше проводити харчування дітей. Ні в 2008 році, 2009,&nbsp; 2010 роках перевірками КРУ&nbsp;&nbsp; не було встановлено ніяких порушень. Не вказували на порушення і керівники Луцького району, які бачили і знали, як&nbsp; організовується відділом освіти&nbsp; харчування дітей.&nbsp;</p>
<p>Така ж сама ситуація виникла у багатьох районах області, де несуть&nbsp;&nbsp; відповідальність за порушення організації&nbsp; харчування керівники відділів освіти та директори шкіл. Керівники&nbsp; освітніх закладів гарантують, що кошти, &nbsp;які виділялись на організацію харчування стовідсотково доходили до дітей за призначенням. Коштів, ні начальник відділу освіти, ні директори шкіл, не привласнювали та не використовували їх не за призначенням.</p>
<p>Прошу розібратися в даній ситуації. По суті вжити заходів по припиненню щоденних перевірок навчальних закладів, викликів директорів шкіл до прокуратури, їх залякувань, які тривають протягом більше половини року, чим дискредитують органи влади і створюють нервозність та напруженість в освітній галузі району, що може призвести до певних соціальних потрясінь або протестних акцій.</p>
<p>Мій виступ вважати депутатським запитом до Генерального прокурора України, міністра освіти і науки Табачника, керівництва Волинської області. Його підписали 12 депутатів Верховної Ради від Партії регіонів. Я вимагаю і вважаю, що нам необхідно, народним депутатам, якнайшвидше прийняти Кримінально-процесуальний кодекс. Бо я бачу, як молоді завзяті прокурори при сьогоднішньому законодавстві можуть зробити корупціонерами і хабарниками багатьох заслужених людей в галузі освіти в районі.</p>
<p>Я звертаюся до чиновників обласного рівня, не вести себе так нахабно на обласних нарадах по відношенню до галузі освіти, безпідставно їх не звинувачувати, а краще, галузі освіти допомагати в організації харчування. А ті люди, які сьогодні ніби діють від Партії регіонів і працюють у владі, я вам скажу, що ви дієте, як ті кіногерої в ряді фільмів: міняючи кашкет, тому що міняється позиція, міняється влада. Я думаю, що від таких людей в швидкому часі…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>ГОРБАТЮК А.О. Я думаю, що ми в скорому часі від таких людей у владі позбудемося. А таких людей, як Тарасенко, ми підтримували і будемо підтримувати.</p>
<p>&nbsp;</p>
<p>ГОЛОВУЮЧИЙ. Прошу відповідне депутатське звернення підготувати по виступу народного депутата Горбатюка.</p>
<p>До слова запрошую Володимира Мойсика, "Наша Україна – Народна самооборона". За ним буде виступати Петро Цибенко, фракція комуністів.</p>
<p>&nbsp;</p>
<p>13:37:14</p>
<p>МОЙСИК В.Р.</p>
<p>Володимир Мойсик Партія "За Україну!". Шановний Миколо Володимировичу! Шановні колеги народні депутати! Вчора Верховна Рада України голосами Партії регіонів і парламентських "тушок" ухвалила у першому читанні проект нового Кримінально-процесуального кодексу України. Опозиція за цей&nbsp;&nbsp; кодекс не голосувала.</p>
<p>Але яка&nbsp;&nbsp; думка опозиції з приводу оновлення&nbsp; і кардинального оновлення кримінально-процесуального законодавства? Звичайно,&nbsp; ми виступали і виступаємо за те, щоб&nbsp; кодекс, якому більше, як 50 років, має бути пристосований&nbsp; до сьогодення,&nbsp; до реалій сьогодення. І на підтвердження&nbsp; цьому&nbsp; з десяток проектів Кримінально-процесуального кодексу України&nbsp; подано саме представниками опозиційних фракції.</p>
<p>Чому&nbsp; опозиція&nbsp; не голосувала за&nbsp; проект Кримінально-процесуального кодексу України від Президента Януковича?&nbsp; Кодекс створює законодавчу базу для&nbsp; диктатури. І наголошую, незалежно хто над ким буде диктувати, чи&nbsp; сьогодні Янукович над опозицією, чи завтра нова влада над тими, хто&nbsp; сьогодні при владі. Такого у державі не повинно бути, кодекс&nbsp; має створюватися на&nbsp; довгі роки і для всього українського суспільства.</p>
<p>Де ми бачимо загрозу диктатурі, шановні&nbsp; українці, шановні виборці? Неймовірне&nbsp; посилення ролі прокурора у кримінальному судочинстві. Додам лише перед цим, що&nbsp; Конституція вже 16 літ зобов'язує українську державу&nbsp;&nbsp; вилучити із прокуратури слідчі&nbsp; апарати. Натомість,&nbsp; вони ще на 5 літ зберігаються у системі прокуратури, слідчі апарати,&nbsp; а, крім того,&nbsp;&nbsp; самі прокурори, які наглядають за слідством в інших інстанціях і в інших установах&nbsp; отримують фактично права&nbsp; слідчих. На це звертає увагу і Рада Європи, що нагляд за дотриманням законів про слідство&nbsp; і участь у слідстві є несумісними&nbsp; для прокурора і виключають його участь у підтриманні&nbsp; державного обвинувачення.</p>
<p>Посилення ролі Служби безпеки України&nbsp; невластиві для таких органів. Їй передається 76 складів злочину плюс до того всі злочини державних службовців першої і&nbsp; третьої категорії, всі злочини правоохоронців, всі злочини суддів. Тобто це буде таке спецприсутствіє НКВД біля владних структур. Задекларована змагальність кримінального процесу, проте реально у кодексі вона не забезпечується. Є і інші концептуальні недоліки цього проекту. А насамперед з десяток чи два десятки положень суперечать Конституції і рішенням Конституційного Суду України.</p>
<p>Проте, хотів би більше уваги зосередити на тому, що проектом …</p>
<p>&nbsp;</p>
<p>ГОЛОВУЮЧИЙ. Завершуйте, будь ласка. Завершуйте.</p>
<p>&nbsp;</p>
<p>МОЙСИК В.Р. Передбачається передати всі справи до підсудності судів районних і міських. Це є неприпустимо і суспільство не хотіло би, щоби з сумнівного досвіду суддя Кірєєв судив Прем’єр-міністра Тимошенко, з сумнівної репутації суддя Вовк судив патріота, міністра Луценка і таке інше.</p>
<p>І наостанок хотів би заявити про цілковите знищення проектом Верховного Суду України. Жодних повноважень найвища судова інстанція за цим проектом не отримує. Більше того, вона позбавляється і тих незначних повноважень, які вона мала на сьогодні. Дякую.</p>
<p>&nbsp;</p>
<p>ГОЛОВУЮЧИЙ. Дякую. До слова запрошую Петра Цибенка, фракція комуністів. За ним буде виступати Сергій Храпов.</p>
<p>&nbsp;</p>
<p>13:41:16</p>
<p>ЦИБЕНКО П.С.</p>
<p>Фракція комуністів, Петро Цибенко, голова Ради ветеранів України. Шановні громадяни України, шановне ветеранство! Я хочу познайомити вас із зверненням низки ветеранських організацій, а таких організацій 12, які мають всеукраїнський статус, зверненням їх до перших осіб держави, а саме: Президента України, Прем’єр-міністра України, Голови Верховної Ради і Голови Конституційного Суду України.</p>
<p>Ітак: "Шановні керівники держави, від імені багатомільйонної та найбільш знедоленої частини громадян України, а саме, ветеранів різних категорій, працею, потом і кров'ю яких створено, відвойовано та відбудовано все суще на цій землі, висловлюємо наш гнів та обурення тим огидним і вкрай цинічним фактом, що Конституційний Суд України під тиском керівництва держави прийняв два сумнозвісних, ганебних, антиветеранських рішення від 26 грудня 2011 року і 25 січня&nbsp;2012 року, чим суттєво звузив законодавчі рамки соціального захисту ветеранів. У такий цинічний спосіб фактично знищена одна з найбільш досконалих законодавчих баз в частині соціального захисту ветеранства на пострадянському просторі. Ветеранам, і перш за все його найбільш шанованій частині – ветеранам-фронтовикам, інвалідам війни, нанесено глибоку незаживаючу рану, причому зроблено це не ворогами, а владою власної країни.</p>
<p>Цим рішенням Конституційний Суд України фактично зруйнував один із основоположних принципів Конституції – розподіл влади на законодавчу, виконавчу та судову. Розтоптана стаття 22 Конституції України, яка забороняє звуження існуючих прав та свобод в Україні.</p>
<p>Особлива пікантність прийнятих рішень полягає в тому, що цей же самий Конституційний Суд двічі, підкреслюю, двічі приймав з цього ж питання абсолютно протилежні рішення. Зазначеним рішенням Конституційний Суд України остаточно зганьбив себе в очах пересічних громадян України. Мільйони ветеранів України позбавлені історичної перспективи та примарної надії на те, що у найближчі роки вони матимуть реальний шанс на достойне життя, яке вони заслужили своєю багаторічною звитяжною працею. Подібні речі не можуть відбуватися у демократичній, соціальній, правовій державі, якою проголосила себе Україна статтею 1 Конституції України.</p>
<p>З огляду на наведене, ми звертаємося до вас, шановні керівники держави, і найперше – Президент України, гарант Конституції Вікторе Федоровичу Янукович, з закликом виступити ініціатором відміни цього ганебного антиветеранського рішення, яке тяжким каменем лягло на серця людей старшого віку".</p>
<p>Я прошу півхвилинки.</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>ЦИБЕНКО П.С. "Зупиніть це безпам’ятство, поверніть надію ветеранству! Для цього ще є час і можливість! З надією бути почутими керівники ветеранських організацій". Тут підписи 12 керівників ветеранських організацій, сумарна чисельність цих ветеранських організацій – 11 мільйонів чоловік. Дякую.</p>
<p>&nbsp;</p>
<p>ГОЛОВУЮЧИЙ. До слова запрошую Сергія Храпова, фракція комуністів. І завершуватиме годину "Різного" Іван Стойко.</p>
<p>&nbsp;</p>
<p>13:44:48</p>
<p>ХРАПОВ С.А.</p>
<p>Уважаемые избиратели, уважаемые коллеги! С наступлением мирового&nbsp; экономического кризиса на территории нашей станы стало появляться все больше жуликов, наживающихся на несчастных украинцах, получающих последние&nbsp; 20 лет все прелести капиталистического строя. Особенно злодействуют в обмане простых граждан коммерческие банки. Сотни тысяч украинцев попали в кабалу, взяв потребительские кредиты, многие лишились своего имущества в результате деятельности банкиров. Но это частные банки.</p>
<p>В Днепропетровске же произошел вопиющий случай мошенничества в государственном Сбербанке, а точнее 199-м его отделении. Жители АНД-района в одночасье лишились и пенсий, и вкладов. В начале января пришедших в Сбербанк за своей пенсией людей постиг шок. Очередь в отделение начиналась от дороги, люди толкались, кричали и плакали. Новые кассиры объясняли: денег нет, а все вопросы – в центральное отделение. Почему? Как? Очевидцы утверждают, что якобы собственными глазами видели отряд милиции, который выводил из отделения заведующую и двух кассирш в наручниках. В центральном Левобережном отделении Сбербанка, которое находится в Приднепровске, объяснили: руководство 199-го отделения долгое время воровало со счетов вклады. А последнее время перестали брезговать даже месячной пенсией, сами расписывались и сами ее получали. Бессовестные работники Сбербанка воровали те крохи, которые наши, доведенные до нищеты пенсионеры, откладывали себе на черный день. Есть ли совесть у этих негодяев? Вопрос риторический.</p>
<p>В данную ситуацию вмешались мы – коммунисты. Не смотря на оптимистические ответы с центрального офиса Сбербанка на обращения вкладчиков, люди банкирам не верят. Они понимают, какое государство, такие и банки. Понимание – это хорошо, вот только в банковском ответе ни слова не говориться о том, кто будет, что будет с украденными депозитами. А это вопрос больше всего волнует вкладчиков. Почему руководство банка замалчивает эту проблему? Почему не идет на прямой диалог со своими пострадавшими клиентами? Разве трудно повесить отделение и собрать всех пострадавших на собрание? Например, в актовом зале ближайшей школы, чтобы внятно объяснить и дать ответы на все вопросы. Тем более, что люди почти ежедневно толпятся на улице возле банковского отделения и задают вопросы, на которые не могут получить ответы.</p>
<p>Я как народный депутат обратился к прокурору области с требованием привлечь к уголовной ответственности всех виновных в данной ситуации. Для нас главной задачей является то, чтобы люди получили назад свои пенсии и вклады. Но жулики из Сбербанка должны помнить, что просто так им их преступление с рук не сойдет. Воры должны будут сидеть в тюрьме. Этот случай – еще один урок, указывающий на то…</p>
<p>&nbsp;</p>
<p>ГОЛОВУЮЧИЙ.&nbsp; Завершуйте, будь ласка.</p>
<p>&nbsp;</p>
<p>ХРАПОВ С.А. …что только коммунисты сегодня защищают простых людей, и только наш приход к власти способен искоренить подобное зло, порожденное капитализмом.</p>
<p>&nbsp;</p>
<p>ГОЛОВУЮЧИЙ.&nbsp; До слова запрошую Івана Стойка, фракція "Наша Україна" – Народна самооборона".</p>
<p>&nbsp;</p>
<p>13:48:15</p>
<p>СТОЙКО І.М.</p>
<p>Дякую. Шановний Миколо Володимировичу, шановні слухачі! Іван стойко, партія "За Україну".</p>
<p>Ви знаєте, справді, з кожним днем думаєш, а що ж завтра втне ця так звана неукраїнська або окупаційна влада? Бо за цих два роки, які керує в Україні Янукович, нічого, окрім приниження пенсіонерів, окрім того, що вони поставили на коліна український бізнес, наших підприємців, окрім провалу соціально-економічної політики, вони нічого абсолютно не зробили. Сьогодні і далі йде напад на гуманітарну політику, і яскравий приклад цьому те, що недавно внесений саме провладною більшістю законопроект, яким повинна бути відібрана в української нації і Почаївська і Київо-Печерська лавра. Ми цього&nbsp; не допустимо.</p>
<p>Я впевнений, що завтра буде знову ж таки оця їхня платівка про українську мову або про надання другої державної російській мові, я впевнений, що вони будуть грати на цих почуттях, але українці і Донбасу, і східних, і південних регіонів уже, я впевнений, зрозуміли цю владу, яка працює не для людей, а для себе.</p>
<p>Сьогодні я обурений тим, що так званий спікер кримського парламенту звернувся до своїх підлеглих, що начебто останнім часом органи центральної влади України почали направляти йому кореспонденцію на адресу саме його і його влади в Криму українською мовою. Вдумайтесь, це чиновник найвищого рангу, який працює в Україні. Не в якійсь там <a name=Temp></a>Рязанській чи в Тамбовській області. І він сміє ображати українську мову – нашу націю, ту мову, яка єднає всіх українців. Ось такий цинізм нинішньої влади.</p>
<p>Але більше того, хочу сказати. Вже не дивує навіть призначення Табачник – два роки тому на посаду міністра освіти, який зневажив взагалі західних українців і сказав, що Галичини це не українці, це Бог знає хто.</p>
<p>Сьогодні останніми тижнями було призначено двох силових міністрів. Останній – Саламатін, який нещодавно став громадянином України. Але я маю підозру, що&nbsp; він є являється працівником іншої держави спецслужб.&nbsp; Також – Калінін, який очолив Службу безпеки України, який однозначно є і КГБешником, і ФСБешником в сучасному вимірі.</p>
<p>І тому, як на мене, Янукович уже завчасно, ще до кінця своєї каденції, підняв дві руки і здався на милість Путіну, який завтра призначить себе Президентом Росії.</p>
<p>Тому ми, українські патріоти, всі партії національно-демократичного спрямування сьогодні, як ніколи, повинні єднатися. Тільки єдиною командою, тільки будучи разом, ми зможемо повалити цю…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>СТОЙКО І.М. …цю бандитську владу і змінити її на справді українську. Дякую і Слава Україні!</p>
<p>&nbsp;</p>
<p>ГОЛОВУЮЧИЙ. Шановні колеги, дозвольте вам нагадати,&nbsp; що наступного тижня народні депутати працюють у комітетах, комісіях, фракціях та групах. Погоджувальна рада Верховної Ради України відбудеться 20 лютого об 11-й годині, а чергове пленарне засідання відбудеться у вівторок 21 лютого о 10-й годині.</p>
<p>Оголошую ранкове засідання Верховної Ради України закритим.&nbsp; На все добре.&nbsp; &nbsp;&nbsp;&nbsp;&nbsp;&nbsp;</p>
<p>&nbsp;</p>
</div>
