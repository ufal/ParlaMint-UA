Стенограма пленарного засідання
15 травня 2014
&nbsp;
<p>ЗАСІДАННЯ ТРИДЦЯТЬ ДЕВ'ЯТЕ</p>
<p>Сесійний зал Верховної Ради України</p>
<p>15 травня 2014 року, 10 година</p>
<p>Веде засідання Голова Верховної Ради України О.В.ТУРЧИНОВ<b></b></p>
<p><b>&nbsp;</b></p>
<p>ГОЛОВУЮЧИЙ. Доброго ранку, шановні народні депутати! Прошу сісти на свої робочі місця, підготуватися до реєстрації. За традицією я інформую, шановні колеги, поки ви готуєтесь, щоб зареєструвати свої картки для голосування, за традицією я інформую, що сьогодні день народження народних депутатів: Геращенко Ірини Володимирівни, Джиги Миколи Васильовича, Струка Володимира Олексійовича.</p>
<p>Прошу включити систему "Рада" і провести реєстрацію народних депутатів.</p>
<p>&nbsp;</p>
<p>10:05:26</p>
<p>В залі зареєструвалося&nbsp;295 народних депутатів. Верховна Рада розпочинає свою роботу.</p>
<p>Шановні народні депутати! Я вас хочу проінформувати, що вчора відбувся перший етап Всеукраїнського круглого столу. Наше завдання – знайти порозуміння, розпочати діалог з тими, в тому числі і представниками місцевого самоврядування, діячами культури, науки, мешканцями Донецької і Луганської області. Саме з тими, хто хоче знайти вихід із кризової ситуації в межах чинного закону та Конституції.</p>
<p>Саме в правовому полі лежить вихід із ситуації. Але з тими, хто підняв зброю проти власної країни, з тими, хто виконує завдання іншої держави по дестабілізації ситуації і в регіоні, і в країні, силові структури будуть проводити антитерористичні заходи.</p>
<p>І я інформую вас, що сьогодні вночі під Краматорськом в межах антитерористичної операції повністю знищена замаскована військова база терористів. Знову ж таки сьогодні вночі атакований та знищений укріпрайон в межах міста Слов'янська І повністю зачищена від терористів п'ятикілометрова зона навколо телевізійної вежі, яка транслює українське телебачення на місто Слов'янськ, Краматорськ та інші районі Донецької області.</p>
<p>Шановні колеги, давайте з вами порадимося, тому що як тільки ми розпочали роботу, відразу фракція Партії регіонів і фракція комуністів надали заяву щодо оголошення перерви. Я ще раз звертаюся до керівників фракції Партії регіонів і фракції комуністів. Може ми дамо можливість вам зробити заяву?</p>
<p>Шановні колеги, у той же час… Давайте так, раз уже є пропозиція щодо проведення перерви для консультацій, до мене також надійшла заява від фракції "Батьківщина" і "Свобода" щодо надання можливості для оголошення заяви. Я звертаюся до керівництва фракцій "Батьківщина"&nbsp; і "Свобода", можемо відразу оголосити заяву? Можемо.</p>
<p>Будь ласка, я надаю слово керівнику фракції "Батьківщина" Соболєву Сергію Владиславовичу.</p>
<p>&nbsp;</p>
<p>10:09:17</p>
<p>СОБОЛЄВ С.В.</p>
<p>Шановний пане Голово, шановні колеги! 14 травня 2014 року о 17 годині 20 хвилин працівниками обласного та міського управлінь Міністерства внутрішніх справ України під явно надуманим та фальшивим приводом зробили спробу&nbsp; вдертися&nbsp; до партійного офісу Вінницької обласної організації партії "Батьківщина", який одночасно зараз є штабом кандидата в Президенти Юлії Тимошенко, для того щоб вилучити офіційно надруковану газету. Ця газета надає інформацію згідно з Законом про вибори, має вихідні дані, тираж, є дані про те, хто відповідальний за випуск, і є фактично всі можливості для того, щоб ця газета розповсюджувалась в рамках виборчої кампанії.</p>
<p>На жаль, обласне керівництво і міське керівництво "Батьківщини" заявляє про те, що Міністерство внутрішніх справ використовується для того, щоб проводити брудну кампанію проти кандидата в Президенти Юлії Тимошенко з використанням Міністерства внутрішніх справ.</p>
<p>Це є безпрецедентний випадок, коли Міністерство внутрішніх справ використовується в політичних цілях для зведення рахунків. І, я думаю, що ця заява повинна бути зверненням до міністра внутрішніх справ: негайно розібратися з тим, яким чином використовується міське і обласне управління Вінниці для зведення політичних рахунків.</p>
<p>Крім того, нам хотілося б почути звіт Генерального прокурора, на підставі чого на сьогоднішній день можна використовувати в політичних цілях одним з кандидатів проти іншого кандидата безпосередньо органи внутрішніх справ.</p>
<p>Я думаю, що старі часи Януковича не можуть повертатися, бо якщо в даний час ми будемо використовувати силові структури для зведення рахунків, для вилучення документації, а саме зараз цим займаються в офісі партії "Батьківщина", це дуже нагадує старі часи Януковича і панування Партії регіонів. <a name=Temp></a></p>
<p>Прошу вважати цю заяву як офіційним зверненням до Міністерства внутрішніх справ та органів прокуратури. Дякую.</p>
<p>&nbsp;</p>
<p>ГОЛОВУЮЧИЙ. Дякую. &nbsp;Завершився час. Я прошу ще від "Свободи", будь ласка, народний депутат Михальчишин.</p>
<p>&nbsp;</p>
<p>10:12:23</p>
<p>МИХАЛЬЧИШИН Ю.А.</p>
<p>Шановні народні депутати,&nbsp; шановні виборці! Чи собі уявити Німеччину після 9 травня, в якій після самогубства Гітлера в німецькому Рейхстазі засідає Гейдріх, Гімлер, Кальтенбруннер і інші такі персонажі.</p>
<p>Фракція Всеукраїнського об'єднання "Свобода"&nbsp;&nbsp; категорично вимагає сьогодні поставити на порядок денний питання про зняття недоторканності із одіозного українофоба господина Царьова, з кремлівської прокладки, з путінського тампакса, сьогодні зняти недоторканність у цій залі і продемонструвати, що наші хлопці борються з терором на Сході, а ми боремося з терористами у Верховній Раді. Слава Україні!&nbsp; <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги,&nbsp; я зразу хочу відповідно до заяви керівника фракції "Батьківщина" дати доручення Генеральному прокурору, виконуючому обов'язки Генерального прокурора, міністру внутрішніх справ провести дуже швидко і доповісти щодо подій, які відбувалися у Вінниці. Провести перевірку і у випадку зловживання владою службовими особами внести відповідні кадрові пропозиції.</p>
<p>Що стосується Партії регіонів, комуністів, ви наполягаєте на перерві? Наполягають на перерві. Відповідно до Регламенту я оголошую перерву на півгодини: до 10 години 45 хвилин. Прошу керівників фракції зібратися у Голови Верховної Ради.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Шановні народні депутати, Верховна Рада продовжує свою роботу. Прошу сідати всіх народних обранців на свої робочі місця. Прошу…</p>
<p>Шановні колеги, я прошу, давайте продовжимо роботу Верховної Ради. І так надто довго затягнулась перерва, яка ініційована була двома фракціями. У нас з вами дуже серйозні питання ратифікації міжнародних угод. Зараз, зараз. Будь ласка, я прошу секретаріат Верховної Ради зробити оголошення, щоб всі народні депутати зібрались в залі, тому що дуже відповідальні будуть голосування. І звертаюсь до керівників депутатських груп і фракцій забезпечити роботу депутатів ваших фракцій і груп. Будь ласка, від ініціаторів перерви буде заява чи ні?&nbsp; Ще раз, хто буде виступати від Партії регіонів? <i>(Шум у залі)</i></p>
<p>&nbsp;Півтори хвилини, будь ласка…&nbsp; <i>(Шум у залі)</i> 3 хвилини всього. 2 хвилини, 1 хвилина… <i>(Шум у залі)</i></p>
<p>&nbsp;Будь ласка, давайте, більше часу втратимо. Будь ласка, робіть заяву.</p>
<p>&nbsp;</p>
<p>ЛЕВЧЕНКО М.О.</p>
<p>Уважаемы коллеги депутаты! И в первую очередь я обращаюсь к гражданам Украины. Вчера круглый стол, который был проведен в Киеве, который призван был решить проблемы в обществе, остановить кровопролитие, провалился. После этого круглого стола, где был обмен мнениями, где было предложено второй этап круглого стола провести в Донецке или в Луганске, власть нанесла очередной удар: была совершена вылазка против собственного народа, и ночью опять гибли люди. Это недопустимо!&nbsp; Во время&nbsp; мирных переговоров не должна проливаться кровь. Это первое.</p>
<p>Фракция Партии регионов потребовала перерыв для того, чтобы провести&nbsp;&nbsp; консультации с властью, и&nbsp; требовала остановки антитеррористической&nbsp; операции, которая, мы повторяем, превратилась в террористическую.</p>
<p>Я сейчас хочу обратиться к жителям&nbsp;&nbsp; других регионов Украины, в Донецке и в Луганске меня поймут и так.&nbsp; Почему мы требуем прекращения огня? Антитеррористическая операция по сути своей зашла в тупик, она неадекватно реагирует&nbsp; на те проблемы, которые накопились на Востоке. Да, мы признаем, что на Востоке&nbsp; есть ситуации, которые связаны с мародерством и с бандитизмом.&nbsp; Но с этим власть должна бороться целевым методом, уничтожая&nbsp; именно бандитов и отделяя их от тех людей, которые заняли активную позицию, и проливают кровь, и борются за свои права. Это главное преступление власти, которая объединила и бандитов, и&nbsp; мирных протестантов, и тех, кто занял активную позицию и воюет за свой регион&nbsp; с оружием в руках.</p>
<p>Мы требуем остановления антитеррористической операции&nbsp; и пролития крови, потому что&nbsp; это война&nbsp; против собственного народа. Мы требуем расформирования Национальной&nbsp; гвардии, частного батальона&nbsp;&nbsp; "Днепр" и на время мирных переговоров&nbsp; приостановления операции. На этих мирных переговорах мы должны выработать позицию, новый&nbsp; вариант Конституции и предложить обществу.&nbsp;</p>
<p>На Востоке миллионы людей пришли на референдум, они&nbsp; голосовали, они не сепаратисты, они …</p>
<p>&nbsp;</p>
<p>&nbsp;ГОЛОВУЮЧИЙ.&nbsp; За рахунок комуністів,&nbsp; будь ласка.</p>
<p>&nbsp;</p>
<p>ЛЕВЧЕНКО М.О.&nbsp;&nbsp;&nbsp; … на Востоке&nbsp; люди пришли, они не сепаратисты. Уважаемые граждане Украины, не называйте их сепаратистами, они голосуют против этой власти, они голосуют за свои права. И сегодня мы должны предложить им те условия, при которых им будет комфортно жить в этой стране. Мы все вместе должны сохранить Украину как наш&nbsp;&nbsp; один-единый дом! Мы должны бороться за Украину!</p>
<p>Мы требуем&nbsp; остановления антитеррористической операции, приостановки ее на то время, пока идут мирные переговоры. И в этих условиях&nbsp; мы считаем невозможным продолжения работы&nbsp; парламента. Это лицемерие! Пока льется кровь, парламент должен вырабатывать меры по приостановке этой войны, а не работать и голосовать здесь. Спасибо.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>11:45:15</p>
<p>СИМОНЕНКО П.М.</p>
<p>Уважаемые граждане Украины, уважаемые коллеги! Высказывая позицию фракции Компартии, хочу привлечь ваше внимание к тому, что мы в равной мере расцениваем, что она территории западных областей Украины и на территории восточных областей Украины проживают, прежде всего, граждане Украины. И все то, что болит сегодня народу Украины, мы здесь, парламентарии, должны услышать собственный народ. Мы должны им предложить адекватные меры по удовлетворению их требований, их жизненных запросов, не допускать, чтобы их требования и жизненные вопросы были отдалены в решении во времени кровью и смертью наших людей.</p>
<p>Я хочу задать вопрос всем здесь присутствующим. Скажите, пожалуйста, неужели сто человек, которые погибли на Майдане, они сложили голову за то, чтобы была война в стране Украина? Я убежден, что они не складывали головы за то, чтобы в стране была война, они складывали головы, и вы заявляли об этом, за то, чтобы законность…</p>
<p>&nbsp;</p>
<p>ГОЛОВУЮЧИЙ. Дайте одну хвилину завершити виступ.</p>
<p>&nbsp;</p>
<p>СИМОНЕНКО П.М. Они сложили головы, я так считаю, за то, чтобы в стране была законность и порядок, чтобы в стране Украина слышали граждан Украины и на Востоке, и на Западе. Они не складывали голову за то, чтобы очередные пришедшие к власти олигархи, развязывая войну, убивали собственный народ.</p>
<p>Поэтому я еще раз хочу заявить принципиальную позицию фракции Компартии. Первое: немедленно остановить кровопролитие. И власть покажет свою силу только тогда, и это народ поймет и услышит, когда она первой остановит и сделает шаг назад. Поэтому остановить немедленно эту террористическую операцию, отвести войска и сесть за стол переговоров с народом Украины, с теми, кто сегодня хочет жить в стране Украина, те, кто хотят жить в мире, согласии и по принципам справедливости. Вот поэтому я требую от имени нашей фракции немедленно…</p>
<p>&nbsp;</p>
<p>ГОЛОВУЮЧИЙ. Дякую. &nbsp;Шановні народні депутати!&nbsp; Я ще раз нагадую всім, хто нас чує, що антитерористична операція якраз і проводиться для того, щоб захистити громадян України. Вона проводиться проти тих, хто вбиває, хто грабує, хто викрадає людей, хто зі зброєю в руках воює проти України. І саме проти них проводяться ці антитерористичні заходи, мета яких - захистити громадян України, захистити Україну.</p>
<p>Ми обговорювали під час Погоджувальної ради, що не виключається прийняття Декларації Верховної Ради,&nbsp; і навколо цієї декларації, будь ласка, може бути створена група з представників кожної з фракцій, яка б внесла пропозиції, що антитерористична операція може бути зупинена, коли буде складена зброя, коли будуть звільнені заручники. Ми за те, щоб розв'язувати питання мирним шляхом. Із тими, хто готовий до співпраці, до розмови, до діалогу, ми ведемо цей діалог, ми працюємо і над змінами Конституції, і над розширенням місцевого самоврядування, і над іншими важливими питаннями. В той же час, ті, хто веде війну проти України, будуть отримувати адекватну відповідь, відповідь яку ми зобов'язані робити, захищаючи нашу країну, захищаючи наших громадян.</p>
<p>Шановні колеги! У нас, я нагадаю, сьогодні четвер: ми не виступаємо від фракцій. Ми і так дуже багато втратили часу.</p>
<p>Саме тому я і прошу, щоб ми перейшли до важливих питань, зокрема&nbsp; це блок ратифікацій міжнародних угод. І перша з них - це проект Закону про ратифікацію Гарантійної угоди (Україна: Комплексна (Зведена) програма підвищення рівня безпеки енергоблоків атомних електростанцій між Україною та Європейським банком реконструкції та розвитку).</p>
<p>Шановні колеги! Ми можемо за скороченою процедурою розглядати питання ратифікації? Можемо. Я прошу підтримати пропозицію, щоб ми всі питання ратифікації розглянули за скороченою процедурою. Прошу голосувати за скорочену процедуру.</p>
<p>&nbsp;</p>
<p>11:49:51</p>
<p>За-178</p>
<p>Рішення прийнято.</p>
<p>Будь ласка, я прошу на парламентську трибуну міністра енергетики та вугільної промисловості Продана Юрія Васильовича.</p>
<p>&nbsp;</p>
<p>ПРОДАН Ю.В.&nbsp;</p>
<p>Шановний Олександре Валентиновичу! Шановні народні депутати! На ваш розгляд внесено&nbsp; проект Закону України про&nbsp; ратифікацію Гарантійної угоди (Україна: Комплексна (Зведена) програма підвищення рівня безпеки енергоблоків атомних електростанцій між Україною та Європейським банком реконструкції та розвитку).</p>
<p>Метою прийняття закону є виконання внутрішньодержавних процедур для надання згоди на&nbsp; обов'язковість міжнародного договору&nbsp; за проектом "Комплексна (Зведена) програма підвищення рівня безпеки енергоблоків атомних електростанцій".</p>
<p>Прийняття закону в Україні надасть можливість залучити кредит в розмірі 300 мільйонів євро від&nbsp; Європейського банку реконструкції і розвитку для фінансування заходів&nbsp; з підвищення безпеки на всіх 15 атомних&nbsp; енергоблоків українських атомних електростанцій.</p>
<p>Загальна вартість проекту складає 1,2 мільярда євро, реалізація проекту передбачається за рахунок коштів&nbsp; Європейського банку реконструкції і розвитку - це 300 мільйонів євро, а також за кошти Європейського співтовариства&nbsp; з атомної енергії - це теж 300 мільйонів євро. І це той законопроект, який ми будемо ратифікувати наступним. А також за рахунок коштів&nbsp; компанії "Енергоатом", які&nbsp; відпускаються від продажу електричної теплової енергії, на суму близько 600 мільйонів євро.</p>
<p>Відповідно положень Кредитної угоди з Європейським банком&nbsp; позика надається на 15 років, завершення реалізації проекту планується до кінця 2017 року. Реалізація проекту дозволить підвищити рівень безпеки енергоблоків атомних електростанцій, зменшити ризики виникнення аварійних ситуацій на електростанціях під час стихійного лиха або інших екстремальних ситуацій. Вона також підвищить рівень безпеки енергоблоків українських атомних електростанцій до рівня, що відповідає сьогодні міжнародним вимогам безпеки, зокрема Міжнародного агентства з атомної енергії та Європейського Союзу.</p>
<p>Просив би вас підтримати &nbsp;наданий законопроект. Дякую за увагу.&nbsp;</p>
<p>&nbsp;</p>
<p>ГОЛОВУЮЧИЙ. Шановні колеги! Регламент не передбачає питань. Я думаю, що у виступах ви зможете наголосити&nbsp; акценти, які вас цікавлять, а міністр дасть в заключному слові відповідь на всі питання. Давайте так поступимо.</p>
<p>Сідайте, будь ласка, шановний Юрій Васильович.</p>
<p>Шановні колеги, запишіться, будь ласка,&nbsp; на&nbsp; виступи з цього питання. Що стосується комітету, будь ласка,&nbsp; поки йде запис, я прошу, Григорій Михайлович, від комітету.</p>
<p>&nbsp;</p>
<p>11:53:20</p>
<p>НЕМИРЯ Г.М.</p>
<p>Шановний Голово! Шановні колеги!&nbsp; Вчора Комітет з питань європейської інтеграції розглянув питання ратифікації й одноголосно вирішив підтримати.</p>
<p>Перше питання, яке ми розглядаємо, і друге вони пов'язані, тому що йдеться про&nbsp; надходження позики з двох джерел. Перше – 300 мільйонів євро від Європейського банку реконструкції і розвитку і друге – від&nbsp; "Євратому" Європейського&nbsp; співтовариства з атомної енергетики, також&nbsp; 300 мільйонів євро.</p>
<p>Параметри, я хочу для тих, хто не почув, озвучити. Йдеться про термін завершення робіт за цими позиками до 31 грудня 2017 року. Термін погашення, повернення позики – 15 років. Відсотки, які застосовані, вони є&nbsp; пільгові в залежності від&nbsp; коливання ставки лібор вони складуть від&nbsp; 1 до 2 відсотків річних.&nbsp; Йдеться про всі&nbsp; блоки, які є в Україні і доведення стандартів експлуатації до міжнародних, у тому числі до стандартів МАГАТЕ.</p>
<p>Я закликаю вас всіх підтримати цю ратифікацію сьогодні. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, давайте обговоримо за скороченою процедурою це питання. Будь ласка,&nbsp; народний депутат Мирний, фракція Всеукраїнського об'єднання "Свобода".</p>
<p>&nbsp;</p>
<p>11:54:35</p>
<p>МИРНИЙ О.Б.</p>
<p>Олександр Мирний, Всеукраїнського об'єднання "Свобода".</p>
<p>Звичайно, питання підвищення безпеки експлуатації атомних електростанцій в країні, яка пережила Чорнобильську катастрофу, &nbsp;повинна стояти&nbsp; в країні, повинна стояти завжди на першому місці. І ми повинні подякувати нашим міжнародним партнерам, які готові надати необхідні кошти для підвищення безпеки, підкреслюю, наших атомних електричних станцій.</p>
<p>Хочу звернути увагу, що практично за попередні роки не було зроблено майже нічого для того, щоб ми врешті-решт дійшли до того мінімального рівня безпеки, який дозволяє нам хоча би спокійно експлуатувати ті реактори, які в нас існують в Україні. І хочу нагадати, що нашим реакторам уже не менше від 15 до 20 років, а то і більше. І зрозуміло, що це питання, воно буде з кожним днем, підкреслюю, з кожним днем все більш актуальніше і все більш нагальніше.</p>
<p>Одне побажання і вимога Всеукраїнського об'єднання "Свобода": щоб був найжорсткіший контроль за використанням цих коштів, щоб була абсолютно прозора звітність, щоб був доступ, відкритий доступ до публічної інформації з приводу використання цих коштів, і ті заходи, які необхідно вжити. Їх там, якщо не помиляюся, більше 220. Здається, 225. Тому, будь ласка. "Енергоатом" має звітувати, а ми маємо контролювати.</p>
<p>Всеукраїнське об'єднання "Свобода" буде підтримувати цю ратифікацію і закликає всі інші фракції, незалежно від політичних поглядів, теж підтримати цю угоду. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Ващук Катерина Тимофіївна, "Суверенна європейська Україна".</p>
<p>&nbsp;</p>
<p>11:56:43</p>
<p>ВАЩУК К.Т.</p>
<p>Дійсно, напевно, жодна держава світу так, як Україна, не відчула на собі, що таке безпека або небезпека атомної енергії. Тому те, що ми сьогодні маємо можливість залучити такі кредити під такі відсотки і зробити все на атомних електростанціях, щоб не мінімальну безпеку забезпечити, а забезпечити &nbsp;належну, бо це життя не тільки українців, а радіація має властивість поширюватися на інші країни, вона не має кордонів. Я думаю, що тут і обговорювати, можна час не тратити, і за другий закон, ратифікацію другої угоди і голосувати.</p>
<p>Наша депутатська група одноголосно буде підтримувати, так як це необхідно, вигідно і на користь безпеці атомної енергетики України, значить, на користь людям. Дякую.</p>
<p>&nbsp;</p>
<p>ГОЛОВУЮЧИЙ. До слова запрошується народний депутат Яворівський, фракція "Батьківщина".</p>
<p>&nbsp;</p>
<p>11:58:12</p>
<p>ЯВОРІВСЬКИЙ В.О.</p>
<p>Володимир Яворівський, Троєщина, "Батьківщина". Шановні колеги, з плином часу, на превеликий жаль, на дуже великий жаль, фактично наслідки найстрашнішої техногенної катастрофи, яка сталася у світі, – це Чорнобильської, зводиться тільки до того, що фактично заморожені закони про захист, про допомогу жертвам Чорнобильської катастрофи.</p>
<p>Справді, це найбільша катастрофа - Чорнобильська, - яка була, бо навіть на Три-Майл-Айленд в Америці катастрофа обійшлася американцям в тисячі разів легше через те, що була друга обшивка реактора і фактично в повітря не було викинуто радіоактивних відходів. У нас це все вилетіло буквально - і вже через кілька днів уже було навіть на Скандинавії.</p>
<p>Через те, звичайно що ми повинні пам'ятати і знати: у нас ще досі працюють не дуже досконалі, я м'яко скажу, не дуже досконалі реактори. Тому що ті, які були на Чорнобильській станції, - це "ВВР-1000", добре, що ми зараз маємо більш модернізовані реактори, але все одно ми повинні пам'ятати і про Чорнобиль, і про Фукусіму. Здавалося б, хто-хто, а японці вже на такому технічному рівні працюють, а теж сталася у них катастрофа непередбачена.</p>
<p>Через те, безперечно, цей кредит для нас дуже і дуже вигідний. Він розтягується в часі на 15 років. Я переконаний, що за 15 років Україна стане могутньою і сильною, і фінансово, і політично країною, і віддати нам цей борг буде дуже легко. Тут уже мої колеги-попередники говорили. Я ще раз наголошую нашому шановному міністру, пану Продану, треба зробити все для того, щоб ці гроші були використані ефективно. Я підкреслюю, ефективно.</p>
<p>Ми знаємо про те, що якісь кошти йдуть на Чорнобильську 30-кілометрову зону. І ми знаємо, що це просто чорна дірка, і зроблено неймовірно мало…</p>
<p>&nbsp;</p>
<p>ГОЛОВУЮЧИЙ. Дайте завершити півхвилини.</p>
<p>&nbsp;</p>
<p>ЯВОРІВСЬКИЙ В.О. …. маємо 800 тимчасових так званих поховань, які стільки років залишаються не закритими і вони не знешкоджені. Через те потрібно цей кредит брати. І я думаю, що всі, хто є в цій залі, підтримають цю ратифікацію.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Дорохов. Фракція Компартії України.</p>
<p>&nbsp;</p>
<p>12:00:45</p>
<p>ДОРОХОВ А.М.</p>
<p>Прошу передать слово Петру Николаевичу Симоненко.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>12:00:53</p>
<p>СИМОНЕНКО П.М.</p>
<p>Уважаемые коллеги! Фракция Компартии за&nbsp; все эти годы постоянно поддерживала предложения, вносимые в бюджет государственный Украины по финансированию ликвидации последствий Чернобыльской катастрофы. И мы способствовали тому, чтобы законодательство, принимаемое в Украине, защищало тех, кто пострадал от этой чернобыльской беды.</p>
<p>К сожалению, принимая те или иные законы, при условии изменившейся власти, реально то, что произошло, и власть перешла в руки тех же самых олигархов, ясно, что эти программы не выполнялись и с каждым годом все меньше и меньше чернобыльцы получали поддержку со стороны государства. Так же, как и менее всего финансировались программы, связанные с самой электростанцией, с самим объектом.</p>
<p>Я уже не говорю о том же хранилище для сухих ядерных отходов, которые, я не знаю, сколько лет надо было тратить усилий и разговоров, и денег выделяли, но так толком ничего и не сделали.</p>
<p>Я хочу обратить ваше внимание, уважаемые коллеги, кто сейчас будет голосовать, и я скажу, что фракция временно воздержится от поддержки по одной простой причине. Мы хотели бы, чтобы нам, народным депутатам, положили смету расходов под этот кредит. Чтобы было четко выписано, куда, в какие сроки, на какие программы пойдут эти деньги.</p>
<p>А для тех, кто сомневается, я прочитаю, что здесь записано в этом соглашении. В этом соглашении записано, что государство, подписывая эту угоду, дает право повышать тарифы на электроэнергию, чтобы позычальнык мог вернуть этот кредит. То есть в условиях очень сложной экономической ситуации, колоссальных социальных проблем весь тягар этого кредита перекладывается на плечи простых граждан Украины. И с этого кредита получится в банках коммерческих он будет, и олигархи будут обогащаться, финансироваться будут различные организации непонятно под какие программы, а простые…</p>
<p>&nbsp;</p>
<p>ГОЛОВУЮЧИЙ.&nbsp; Півхвилини.</p>
<p>&nbsp;</p>
<p>СИМОНЕНКО П.М. Одну фразу. А простые люди будут возвращать этот кредит.</p>
<p>Поэтому фракция требует практически простым языком: смету расходов под этот кредит, чтобы мы понимали, кто за что будет нести ответственность. Благодарю.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, ми завершили обговорення цього питання. Я так розумію, міністр енергетики має щось прокоментувати, що там тарифи збільшуються тощо. Включіть мікрофон міністра енергетики, будь ласка.</p>
<p>&nbsp;</p>
<p>ПРОДАН Ю.В. Шановні народні депутати, я хочу прокоментувати, тут виникало питання щодо контролю за використанням цих коштів. Хочу сказати, що вже те, що ці кредити надаються міжнародними фінансовими організаціями, це вже є перша ступінь контролю. Тому що міжнародні фінансові організації дають свої кошти під чітко визначені проекти, з чітко визначеними цілями і наслідками. Це перша ступінь контролю. Якщо необхідно відповісти на будь-які питання, пов'язаних з використанням коштів, ми готові оприлюднювати будь-які дані, куди ці кошти будуть направлятися і куди вони будуть направлені вже по факту. Дякую.</p>
<p>Було питання щодо сховища ядерного палива. То ми цей процес уже розпочали. Сьогодні вже почався процес відведення відповідної ділянки. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, ми завершили за скороченою процедурою обговорення. І я хочу нагадати, що йдеться про енергетичну безпеку, про безпеку атомних реакторів. І тут, я переконаний, &nbsp;всі політичні сили зацікавлені підтримати цей проект, ратифікувати це рішення, тому що це життя нашої країни, це безпека наших людей. Тому, шановні колеги, я прошу зараз, щоб ми з вами підтримали проект Закону про ратифікацію Гарантійної угоди (реєстраційний номер 0081). Я прошу, щоб ми його підтримали за основу і в цілому. Єдине, шановні колеги, дуже багато людей гуляє по залу. Я прошу, пане Доній!</p>
<p>&nbsp;</p>
<p>ГОЛОС ІЗ ЗАЛУ Голосуємо!</p>
<p>&nbsp;</p>
<p>ГОЛОВУЮЧИЙ. Пане Доній, я прошу! Олесь Сергійович, сядьте, будь ласка, зараз дуже важливе питання будемо голосувати.</p>
<p>Я прошу, шановні колеги, запросити народних депутатів до залу, для того щоб ми могли підтримати це питання нашим голосуванням. Шановні колеги, прошу, прошу сісти на свої робочі місця і проголосувати, Андрій Володимирович, проголосувати за основу і в цілому проект (реєстраційний номер 0081). Прошу включити систему "Рада". Прошу голосувати.</p>
<p>&nbsp;</p>
<p>12:06:16</p>
<p>За-239</p>
<p>Рішення прийнято.</p>
<p>По фракціям, будь ласка. 23 - Партія регіонів, "Батьківщина" – 70, "УДАР" – 29, 28 – "Економічний розвиток", "Суверенна європейська Україна" – 26, 31 – "Свобода", Компартія – 0, позафракційні – 32.</p>
<p>Шановні колеги, наступне питання також пов'язане з ратифікацією Гарантійної угоди між Україною як Гарантом та Європейським співтовариством з атомної енергії як Кредитором стосовно Угоди про механізм надання позики, розмір якої дорівнює 300 000 000 (триста мільйонам) євро, від 7 серпня 2013 року між Національною атомною енергогенеруючою компанією "Енергоатом" та Європейським співтовариством з атомної енергії на реалізацію проекту Комплексна (зведена) програма підвищення рівня безпеки енергоблоків атомних електростанцій.</p>
<p>Тобто це фактично продовження цієї ж теми. Будь ласка, пане міністр, на трибуну. Я нагадаю, що ми прийняли рішення всі питання ратифікації голосувати за скороченою &nbsp;процедурою.</p>
<p>&nbsp;</p>
<p>ПРОДАН Ю.В. Шановні народні депутати,&nbsp; я вам дуже дякую за підтримку попереднього законопроекту. Хочу сказати ще, що це друга частина цього ж проекту, про який я доповідав з цієї трибуни.</p>
<p>Тому, шановні депутати, щоб не втрачати час, я прошу підтримати цей законопроект. Меті його така ж сама. І, користуючись нагодою, просив би вас, шановні народні депутати, підтримати також законопроект 4566, який буде розглядатися сьогодні: щодо недопущення банкрутства державних підприємств, в тому числі і "Енергоатом".</p>
<p>Просив би вас підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, можемо без обговорення голосувати? Можемо. Я прошу, шановні колеги, сісти на свої робочі місця і підтримати за основу і в цілому проект ратифікації Гарантійної угоди (реєстраційний номер 0082).</p>
<p>Прошу, шановні колеги, підтримати цей проект. Прошу голосувати за основу і в цілому.</p>
<p>&nbsp;</p>
<p>12:08:43</p>
<p>За-227</p>
<p>Рішення прийнято.</p>
<p>Шановні колеги, я прошу по фракціям, дайте, будь ласка,&nbsp; голосування. 15 – "Регіони", "Батьківщина" – 69, 24 – "УДАР", "Економічний розвиток" – 28, 31 – "Суверенна європейська Україна", 30 – "Свобода", Компартія – 0, позафракційні – 30.</p>
<p>Шановні колеги, зараз наступне питання, яке нам треба обговорити і підтримати – це проект Закону про ратифікацію Угоди (у формі обміну листами) між Україною та Європейським банком реконструкції та розвитку про внесення змін до Рамкової угоди між Україною та Європейським банком реконструкції та розвитку стосовно діяльності Чорнобильського фонду "Укриття" в Україні від 20 листопада 1997 року.</p>
<p>Будь ласка, слово надається міністру екології та природних ресурсів Мохнику Андрію Володимировичу. Я прошу керівників фракцій все ж таки працювати з людьми. Я бачу багато людей відсутні. Я дам можливість обговорити це питання. Будь ласка.</p>
<p>&nbsp;</p>
<p>МОХНИК А.В.</p>
<p>Шановний Олександре Валентиновичу, шановні народні депутати! Вашій увазі пропонується проект Закону про ратифікацію Угоди (у формі обміну листами) між Україною та Європейським банком реконструкції та розвитку про внесення змін до Рамкової угоди між Україною та Європейським банком реконструкції та розвитку стосовно діяльності Чорнобильського фонду "Укриття" в Україні (від 20 листопада 1997 року) (розробленого Міністерством екології та природних ресурсів України).</p>
<p>Основною метою законопроекту є встановлення належних правових умов для внесення змін до Рамкової угоди між Україною та Європейським банком стосовно діяльності Чорнобильського фонду "Укриття" в Україні для забезпечення здійснення додаткового внеску України в сумі 63,4 мільйони доларів США до ресурсів Чорнобильського фонду "Укриття", з якого фінансується реалізація плану здійснення заходів на об'єкті "Укриття" відповідно до домовленості між країнами великої сімки і Україною. Загальний обсяг внеску України Чорнобильському фонду "Укриття" таким чином складатиме 167, 563 мільйони доларів США. Ратифікація угоди створить належні умови для продовження плідного співробітництва між Україною і Європейським банком реконструкції та розвитку у сфері фінансування, підготовки та реалізації проектів придбання, встановлення і введення в експлуатацію обладнання з метою надання допомоги Україні в завершенні будівництва нового безпечного конфайнменту та перетворення об'єкту "Укриття" Чорнобильської АЕС на екологічно безпечну систему. Прошу підтримати. Дякую за увагу.</p>
<p>Хочу ще, до речі, наголосити, що т на даний час Україна залишається однією&nbsp; з країн, яка ще не легітимізувала зазначені внески, що були проголошені 19 квітня 2011 року в місті Києві на Міжнародній конференції зі збору коштів на виконання Чорнобильських проектів. Дякую за увагу.</p>
<p>&nbsp;</p>
<p>ГОЛОС ІЗ ЗАЛУ. Голосуємо зразу!</p>
<p>&nbsp;</p>
<p>ГОЛОВУЮЧИЙ. Шановні колеги, є необхідність обговорити, я бачу руки. <i>(Шум у залі)</i> Давайте так, я дам двом народним депутатам можливість обговорити. Будь ласка, народний депутат Опанащенко і Рудьковський наполягають на виступі, і Журавський. Будь ласка, з місця по дві хвилини. Від комітету на завершення, після виступів, я прошу…</p>
<p>&nbsp;</p>
<p>12:12:05</p>
<p>ОПАНАЩЕНКО М.В.</p>
<p>Шановні колеги, дійсно дуже важливе питання, тому що &nbsp;та трагедія, яка&nbsp; відбулася на Чорнобилі, – це, я вважаю, загальнодержавна трагедія і дуже великі наслідки. Тому це дуже важливий законопроект, який необхідно підтримати.</p>
<p>Але я водночас наполягаю&nbsp; на тому, щоб у Верховній Раді створити спеціальну депутатську комісію за використанням цих коштів.&nbsp; Тому що ці кошти&nbsp; потрібно використовувати якомога раціональніше&nbsp; і усунути ті викиди радіації, які і зараз відбуваються на Чорнобилі. І&nbsp; дуже багато є зловживань, і хотілося б,&nbsp; щоб ці кошти&nbsp; були підконтрольні.</p>
<p>Тому буду наполягати на створенні&nbsp;&nbsp; такої спеціальної депутатської комісії&nbsp; за контролем використання і реалізації цієї програми та використання коштів. А законопроект&nbsp; дійсно дуже важливий, і прошу усіх також підтримати цей законопроект. Дякую.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Будь ласка, народний депутат Рудьковський.</p>
<p>По завершенню виступів ми дамо можливість голові профільного комітету.</p>
<p>&nbsp;</p>
<p>12:13:18</p>
<p>РУДЬКОВСЬКИЙ М.М.</p>
<p>Шановні колеги, я звертаюся підтримати цей законопроект, він дуже важливий для безпеки, безпеки Чорнобильського ядерного реактора, на якому сталася трагедія.&nbsp;</p>
<p>Але я зараз звертаюся також до вас щодо іншої трагедії, яку ми маємо сьогодні в Україні. Від імені матерів, діти яких мобілізовані в армію, від імені людей,&nbsp;&nbsp; які проживають на Донбасі і під вікнами яких стреляють&nbsp; з автоматів, від імені всіх, хто не хоче, щоб в Україні гинули&nbsp; люди.</p>
<p>Мною внесений&nbsp; законопроект (4874) щодо проведення виборів&nbsp; Президента&nbsp; в один тур. Саме цей закон не допустить гибелі людей між першим і другим туром. Я звертаюся до Верховної Ради, щоб вона зупинила&nbsp; загибель людей в Україні. Можливо, в пакеті потрібно&nbsp; піти на не відмінення, а призупинення&nbsp; і антитерористичної операції до виборів Президента. Провести в один тур, матимемо посадову особу, яка разом з місцевою елітою розв'яже цей клубок. Ми збережемо життя людей, ми повинні &nbsp;находити компроміс, шукати компроміс, а не займатися спокійно економічними питаннями, коли гинуть люди на Сході!</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги! Народний депутат Кальченко, будь ласка. Будь ласка, Валерій Михайлович. Зараз, зараз, я бачу, ще одна можливість буде виступити, і голова комітету.</p>
<p>&nbsp;</p>
<p>12:15:10</p>
<p>КАЛЬЧЕНКО В.М.</p>
<p>Шановні колеги, я хотів би вам дуже професійно сказати про будівництво нового безпечного конфайнменту. Нарешті його почали будувати енергійно, більша половина, одна арка вже змонтована, половина, і інші будуються. Це грандіозний проект, там 34 тисячі тон металу - це дві Ейфелеві башти. Щомісячно зараз освоюється біля 10 мільйонів євро, зібрані дуже великі кошти, але їх і сьогодні не хватає.</p>
<p>Дещо до того, що треба перевіряти ці фонди. Гроші всі лежать в Англії, в Лондоні, і вони використовуються французькою фірмою "Наварка". Тому, як окремі депутати будуть перевіряти ці гроші, дуже важко сказати. Головне в тому, що попередня влада за три роки не ратифікувала цю угоду. І коли приїжджаєш в Лондон просити ще гроші, вони кажуть: "Так Україна не те що не дала гроші - вона навіть не ратифікувала цю угоду!" І тільки ратифікація цієї угоди дасть нам можливість збирати ще гроші, яких досить багато ще треба зробити.</p>
<p>Тому я просто закликаю захистити імідж України - і проголосувати про ратифікацію цього закону. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Журавський, шановні колеги, останній виступає. І потім голова комітету.</p>
<p>&nbsp;</p>
<p>12:16:32</p>
<p>ЖУРАВСЬКИЙ В.С.</p>
<p>Шановні колеги, мова йде про загальну позику 1 мільярд 200 мільйонів євро. Потрібна ця позика чи ні? Безумовно, потрібна. Нам треба підвищувати рівень безпеки енергоблоків. Але тут не можна не погодитися з нашими колегами, які говорять, що треба проконтролювати, як будуть витрачатися ці кошти. Парламенту, відповідно до відновлення Конституції 2004 року, надається особливе право контролю за виконавчою владою. Тому було б доречно, щоб бюджетний комітет проконтролював, бюджетний комітет Верховної Ради України проконтролював,&nbsp; як будуть витрачатися ці дуже важливі кошти для реалізації програми "Укриття". Дякую.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги! Слово надається голові комітету Григорію Михайловичу Немирі.</p>
<p>&nbsp;</p>
<p>12:17:36</p>
<p>НЕМИРЯ Г.М.</p>
<p>Шановні колеги! Я звертаюся до всіх, тому що всі тут присутні, без виключення, коли підходять дні Чорнобильської трагедії, кожного року говорять, яка це трагедія, яка це катастрофа для України, яка торкнулася всіх. І зараз, коли я бачу, що деякі колеги не голосують або не збираються голосувати, то постає питання: за що вони не голосують або за що вони не збираються голосувати? За те, щоб продовжити роботи, які забезпечать те, що не повториться така трагедія. Для того, що те "Укриття"&nbsp; об'єкт, "Shelter", буде безпечний. А для того, щоб він був безпечний, його треба підтримувати в такому стані.</p>
<p>І коли Україна - зараз хочу сказати, що загальний обсяг цього фонду "Укриття" складає 1 мільярд 573 мільйони євро,&nbsp; - сьогодні ми говоримо, що Україна, внесок України, трошки більше 100 мільйонів євро. Це всі інші держави, країни "Великої сімки", Європейський банк реконструкції і розвитку надають ці гроші. Якщо ми не ратифікуємо сьогодні цю Угоду, Україна не зможе використовувати ці гроші&nbsp; - і, безумовно, безпека погіршиться, за це треба буде нести відповідальність.</p>
<p>Тому я звертаюсь до всіх, без виключення, колег, незалежно до якої фракції вони належать, проголосувати і підтримати ратифікацією цієї угоди. Учора комітет одноголосно підтримав. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Шановні колеги! Будь ласка, одна хвилина з процедури голосування. Народний депутат Яворівський. Я прошу народних депутатів сідати на свої робочі місця.</p>
<p>&nbsp;</p>
<p>12:19:31</p>
<p>ЯВОРІВСЬКИЙ В.О.</p>
<p>Шановні колеги! Безперечно, ми повинні проголосувати&nbsp; і ратифікувати цей документ, він конче потрібен. Я просто хочу нагадати вам про те, що наші слухання чорнобильські зводяться, як правило, до соціального захисту. Це справедливо. Але я думаю, що виникла потреба вже і обговорити технічні моменти. Адже ви пригадуєте епізод, коли серед зими обвалився шматок цього "Укриття" був, ви знаєте про те.</p>
<p>Чорнобильська станція - я це знаю бо очолював комісію слідчу по причинах Чорнобильської катастрофи, - що Чорнобильська станція збудована злочинно, на дуже м'яких, болотистих ґрунтах,&nbsp; і вона постійно просідає. Нам потрібно будувати другу обшивку "Укриття", і це велика проблема. Наша ядерна наука сьогодні дуже збідніла, вчені порозбігалися за кордон, декого купили і тому подібне.</p>
<p>Через те нам як державі, уже новій українській державі, сьогоднішній, обов'язково треба звернути на це увагу і публічно обговорити проблеми, які сьогодні є і з "Укриття", і з тими тимчасовими так званими …</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, давайте, може, ми завершимо обговорення цього питання&nbsp; за скороченою процедурою? З цього питання?</p>
<p>Шановні колеги, давайте по одній хвилині. Партія регіонів і Компартія&nbsp; по одній хвилині, будь ласка,&nbsp; з цього питання. Коли з іншого питання, шановні колеги, я буду виключати мікрофон. З іншого питання ми проведемо голосування - і я дам можливість виступити з іншого питання. Тому що&nbsp; обговорюється питання Чорнобильської атомної електростанції.</p>
<p>Шановні колеги, по процедурі. Після того, як ми проголосуємо, будемо голосувати по процедурі. Шановні колеги, прошу підготуватися до&nbsp; голосування. Шановні колеги, закінчимо ратифікацію - і я дам з процедури.</p>
<p>&nbsp;</p>
<p>СИМОНЕНКО П.М. У меня по этому вопросу.</p>
<p>&nbsp;</p>
<p>ГОЛОВУЮЧИЙ.&nbsp; З цього питання? Будь ласка, одна хвилина.</p>
<p>&nbsp;</p>
<p>12:21:29</p>
<p>СИМОНЕНКО П.М.</p>
<p>Уважаемые коллеги! Уважаемые граждане Украины! Еще раз хочу объяснить позицию нашей фракции, что мы требуем. Мы требуем, чтобы нам четко показали, на какие объемы работ будут эти средства направлены, кто будет&nbsp; исполнителем, какие предприятия будут задействованы у нас в Украине, кто и какие&nbsp; дополнительные возможности получит по созданию рабочих мест и прочее. Вот же, что требует фракция Компартии! Почему? Потому что у нас тут&nbsp; есть те, кто знает, о чем я сейчас скажу, кто занимался особенно гуманитарной помощью сразу после совершения этой трагедии у нас, разворовали даже гуманитарную помощь и на этом обогащались. А&nbsp; сегодня рассказывают, какие они борцы &nbsp;за народные интересы с мандатом народного депутата. Это мы все просто хорошо знаем.</p>
<p>Поэтому я прошу, мы готовы поддержать и отстаивать это все, только положите смету расходов, чтобы Верховная Рада знала: украинские предприятия получат заказы, на украинских предприятиях дополнительно рабочие места, заработная плата, социальные программы – все это будет в интересах&nbsp;&nbsp; народа Украины. Благодарю.</p>
<p>&nbsp;</p>
<p>ГОЛОВУЮЧИЙ. Шановні колеги, всі видатки публічні, і уряд готовий їх оприлюднити в будь-який час і на будь-який запит депутата надати всеосяжну інформацію з цього питання. тому, шановні колеги, давайте голосувати, а не видумувати для себе якісь штучні обмеження, щоб цього не робити. Тому, шановні колеги, ми зараз повинні визначитися і підтримати проект закону про ратифікацію (№0083). Прошу, шановні колеги, підтримати цей&nbsp; проект за основу і в цілому. Прошу голосувати.</p>
<p>&nbsp;</p>
<p>12:23:23</p>
<p>За-238</p>
<p>Рішення прийнято. Дякую.</p>
<p>Шановні колеги, ми з вами, я вважаю, дуже ефективно попрацювали в напрямку посилення енергобезпеки і ядерної безпеки на наших реакторах, і сприяємо закриттю чорнобильської проблеми – побудови нового саркофагу.</p>
<p>В той же час, шановні колеги, зараз ще одне дуже питання важливе ратифікаційне.</p>
<p>Я сказав, що завершимо ратифікацію і я дам можливість. Олександр Сергійович, завершимо ратифікацію, і ми дамо можливість вам виступити з питань. <i>(Шум у залі)</i> Перерву… Ми не завершили.&nbsp; <i>(Шум у залі)</i> Перерву ви вже брали. Я, шановні колеги, прошу… <i>(Шум у залі)</i> Увага! Дуже серйозне питання. Я сподіваюся, що всі фракції зацікавлені в посиленні міжнародних позицій України.</p>
<p>Проект Закону про ратифікацію Договору про дружбу і співробітництво між Україною і Китайською Народною Республікою. Дуже важливе питання.</p>
<p>Шановні колеги, є необхідність слухати Міністерство закордонних справ? Нема. Всі розуміють, наскільки&nbsp; важливе питання? Зрозуміло. Тому… Андрій Іванович, я прошу, сядьте на місце.&nbsp;</p>
<p>Китайська Народна Республіка. Дуже серйозні перспективи у нас економічного співробітництва з КНР. Тому, шановні колеги, &nbsp;я прошу сісти на робочі місця. Потім подискутуємо. Прошу, шановні колеги! Всі підтримують? Всі. Можемо голосувати без обговорення? Можемо. Дякую за підтримку. Я прошу, колеги! Одного голосу не вистачить – будете потім говорити, щоб я переголосовував. Андрій Володимирович, сядьте, будь ласка, для голосування.</p>
<p>Шановні колеги, прошу підтримати проект Закону про ратифікацію Договору про дружбу і співробітництво між Україною та Китайською Народною Республікою (реєстраційний номер 0079). Прошу голосувати, підтримавши за основу і в цілому.&nbsp; Прошу, шановні колеги.</p>
<p>&nbsp;</p>
<p>12:25:32</p>
<p>За-257</p>
<p>Рішення прийнято.</p>
<p>Дякую всіх народних депутатів. По фракціям?</p>
<p>Ну, будь ласка, по фракціям. Партія регіонів – 11, "батьківщина" – 71, "УДАР" – 24, "Економічний розвиток" – 29, "Суверенна європейська Україна" – 31, "Свобода" – 30, Компартія України – 23, позафракційні – 38. Дякую.</p>
<p>Шановні колеги, остання ратифікація. Проект Закону про ратифікацію Протоколу про внесення змін до Угоди між Урядом України і Урядом Республіки Молдова про діяльність залізничного транспорту. Шановні колеги, нема заперечень, щоб підтримати без обговорення? Прошу, шановні колеги, підтримати. Реєстраційний номер цього закону 0080. Проект Закону, нагадаю, про ратифікацію Протоколу про внесення змін до Угоди між Урядом України і Урядом Республіки Молдова про діяльність залізничного транспорту. Прошу, шановні колеги, підтримати. Прошу голосувати. За основу і в цілому.</p>
<p>&nbsp;</p>
<p>12:26:45</p>
<p>За-231</p>
<p>Рішення прийнято.</p>
<p>Шановні колеги, я дякую Верховну Раду за підтримку ратифікаційних угод. Ми з вами показали, що Україна переймається цими серйозними питаннями, зміцнює свої міжнародні стосунки, зміцнює свої напрямки &nbsp;енергетичної безпеки. І я дуже дякую всім народним депутатам, які підтримали ці питання.</p>
<p>Шановні колеги, зараз у нас важливе питання. Давид Важаєвич на мене уже дуже серйозно дивиться. Одну хвилину давайте… Одну хвилину дамо… Ну, просить… Одну хвилину, шановні колеги. Давайте, одна хвилина голові фракції "Регіонів" народному депутату Єфремову, будь ласка.</p>
<p>&nbsp;</p>
<p>12:27:37</p>
<p>ЄФРЕМОВ О.С.</p>
<p>Александр Валентинович, вообще такого хамства, которое сегодня происходит в парламенте, когда…</p>
<p>&nbsp;</p>
<p>ГОЛОВУЮЧИЙ. Виключіть, будь ласка, мікрофон, раз це хамство, коли я вам даю слово. Виключіть мікрофон. Я хамства більше такого робити не буду. Тому, що за Регламентом ви самі просите працювати - ми працюємо. Вважаєте, що хамство, що&nbsp; я вам дав слово. Значить, не треба цього робити. Значить, слова підбирайте, і по процедурі. Підбирайте слова. Вас не зрозумієш: даєш вам слово - це хамство, не даєш слово – погано. З'ясуйте для себе, яка ваша позиція.</p>
<p>Шановні колеги, можемо працювати далі? Будь ласка, одну хвилину. Одну хвилину включіть мікрофон Єфремову. Тільки будете не підбирати слова, я виключу знову мікрофон. Будь ласка, одна хвилина.</p>
<p>&nbsp;</p>
<p>12:28:19</p>
<p>ЄФРЕМОВ О.С.</p>
<p>Я еще раз хочу повторить. Во-первых, вы согласно Регламента не имеете право останавливать депутата и комментировать его выступление. И вы должны соблюдать, прежде всего, как депутат обыкновенный в зале все нормы, которые есть у нас в законе. Вы постоянно его нарушаете. У вас голосуют за других карточками здесь. Вы это видите и вы этому понукаете.</p>
<p>Но хотел я сказать о другом. На протяжение многих лет и многих месяцев я, особенно с правой стороны зала, слышал одно: что у нас главное в государстве - это должен быть человек и права человека. Сегодня у нас на Востоке Украины убивают людей, убивают по команде Турчинова, который здесь сидит. И когда мы попросили остановить антитеррористическую операцию, вы сделали вид, что ничего не происходит.</p>
<p>Фракция Партии регионов считает, что в такой ситуации работать сейчас в зале - это верх лицемерия, и мы покидаем зал. Спасибо.</p>
<p>&nbsp;</p>
<p>ГОЛОВУЮЧИЙ. Шановні колеги, я прошу заспокоїтись! Україна буде захищати своїх громадян і буде захищати свою територіальну цілісність, подобається це фракції Партії регіонів чи ні.</p>
<p>Шановні колеги, дуже важливео зараз…</p>
<p>&nbsp;</p>
<p>ГОЛОСИ ІЗ ЗАЛУ.&nbsp; Банду геть! Банду геть! Банду геть! …</p>
<p>&nbsp;</p>
<p>ГОЛОВУЮЧИЙ. Шановні колеги! Я ще раз кажу, на превеликий жаль, сьогодні, ви ж бачите, іде спроба дуже деструктивно діяти. Була пропозиція на Погоджувальній раді вийти на спільну декларацію всіх фракцій для того, щоб роззброїти злочинців, звільнити заручників. І в такому форматі припинити антитерористичну операцію. Але ж їх не цікавить результат, ні комуністів, ні фракцію Партії регіонів. Їх цікавить тільки дестабілізація ситуації і саме на це вони працюють, на превеликий жаль.</p>
<p>Шановні колеги, у нас дуже важливе питання. Я би просив, щоб зараз, Давид Важаєвич, давайте, ви сядете, да, спочатку. Тому що нам треба повернутись, включити до порядку денного. Тільки тоді я можу вас запросити на трибуну.</p>
<p>Шановні колеги, я знову нагадаю, що йдеться про Закон 4835 про внесення змін до Закону України "Про вибори Президента України". Для того, щоб провести вибори. Ви знаєте, наскільки хоче Російська Федерація і їхні приспішники зірвати президентські вибори в Україні. Ми повинні з вами все зробити для того, щоб їх забезпечити.</p>
<p>Саме тому я звертаюсь до залу і прошу, шановні колеги, підтримати включення до порядку денного і розглянути зараз проект Закону 4835: про внесення змін до Закону України "Про вибори Президента України" щодо забезпечення належної організації та проведення виборчого процесу.</p>
<p>Прошу, шановні колеги, підтримати. Увага! Сядьте, будь ласка, на свої місця! Шановні колеги! Микола Миколайович, я прошу, сядьте на місце! Важливе питання. Ви ж самі виступаєте за проведення виборів. Народний депутат Рудьковський! Сядьте, ви ж за вибори президентські виступаєте! Ну так давайте зараз підтримаємо і проголосуємо.</p>
<p>Шановні колеги, прошу підтримати включення до порядку денного та розгляд питання 4835. Прошу голосувати.</p>
<p>&nbsp;</p>
<p>12:32:10</p>
<p>За-234</p>
<p>Дякую. Рішення прийнято.</p>
<p>Шановні колеги, я прошу за скороченою процедурою розглянути це питання. Прошу підтримати.</p>
<p>&nbsp;</p>
<p>12:32:31</p>
<p>За-206</p>
<p>Рішення прийнято.</p>
<p>Давиде Важаєвичу, будь ласка, дуже стисло і за змістом.</p>
<p>&nbsp;</p>
<p>12:32:41</p>
<p>ЖВАНІЯ Д.В.</p>
<p>Шановні колеги, я вже п'ятий раз доповідаю один і той самий закон. Але сьогодні треба під стенограму, щоб ми вносили зміни, тому що два дні голосували, голосів не вистачало.</p>
<p>Беручи до уваги, що саме сьогодні, 15 травня, ми голосуємо законопроект за основу та в цілому, необхідно пункт 2 та 4 законопроекту&nbsp; слово "десять" змінити на слово "вісім". А в пункті іншому, другому, у пункті 3 законопроекту&nbsp; слово "сім" змінити словом "п'ять".</p>
<p>Шановні колеги, прошу вас підтримати цей законопроект за основу та в цілому. Є висновок комітету, я є автором законопроекту, і є висновок науково-експертного управління. Шановні колеги, це дуже важливо, вибори в нас наступного тижня. Прошу підтримати.</p>
<p>&nbsp;</p>
<p>ГОЛОВУЮЧИЙ. Шановні колеги, можемо без обговорення? Можемо. Дякую.&nbsp; Давиде Важаєвичу, давайте проголосуйте, будь ласка, закон без обговорення. Я прошу.</p>
<p>У вас питання до голови комітету? Народний депутат Опанащенко задайте питання голові комітету. Будь ласка.</p>
<p>&nbsp;</p>
<p>12:33:56</p>
<p>ОПАНАЩЕНКО М.В.</p>
<p>Законопроектом&nbsp; пропонується виносити окружну виборчу комісію і дозволяється її місце знаходження за територією округу. Навіщо це робиться?</p>
<p>&nbsp;</p>
<p>ГОЛОВУЮЧИЙ. Шановні колеги, йдеться про зону бойових дій. На превеликий жаль, це можливо, що терористи будуть пробувати зривати вибори, і таким чином вони сьогодні діють, атакуючи центри, де знаходяться окружні виборчі комісії. Для того, щоб захистити членів виборчих комісій, ми не виключаємо, що саме так прийдеться діяти.</p>
<p>Тому, шановні колеги, це, на превеликий жаль, ситуація, в якій знаходиться наша країна, а саме в Донецькій, частині Донецької і в частині Луганської областей. Я відповів на питання? Відповів. Шановні колеги, будь ласка, прошу, дуже важливе питання, підтримати і проголосувати. Прошу, шановні колеги, за основу і в цілому.</p>
<p>&nbsp;</p>
<p>12:35:03</p>
<p>За-240</p>
<p>Рішення прийнято. Дякую. Це дуже важливе питання - захистити результати виборів і забезпечити їх організацію. Я переконаний, що вибори Президента України пройдуть демократично, прозоро, чесно.</p>
<p>Шановні колеги, наступне питання: проект Закону (4772) про внесення змін до Закону про статус народного депутата. Ми прийняли його, до порядку денного включили. І зараз Валерій Анатолійович Головко. Є у нас в залі? Я прошу.</p>
<p>&nbsp;</p>
<p>ГОЛОС ІЗ ЗАЛУ Голосуємо!</p>
<p>&nbsp;</p>
<p>ГОЛОВУЮЧИЙ. Є пропозиція голосувати без обговорення. Настрій у вас бойовий, шановні колеги, я дивлюсь.</p>
<p>Добре. Коли немає питань з цього закону, прошу, шановні колеги, 4772. Є пропозиція проголосувати за основу і в цілому. Прошу, шановні колеги, підтримати.</p>
<p>&nbsp;</p>
<p>ГОЛОС ІЗ ЗАЛУ Голосуємо!</p>
<p>&nbsp;</p>
<p>ГОЛОВУЮЧИЙ. За основу і в цілому.</p>
<p>&nbsp;</p>
<p>12:36:10</p>
<p>За-199</p>
<p>Рішення не прийнято.</p>
<p>По фракціям, будь ласка. Партія регіонів – 1, "Батьківщина" – 78, "УДАР" – 30, "Економічний розвиток" – 4, "Суверенна європейська Україна", "Свобода" – 32, 0 – Компартія, позафракційні.</p>
<p>Шановні колеги, я нагадаю, що це питання пов'язане з організацією роботи народних депутатів. І я дивуюсь, чому деякі фракції не підтримують ці питання. Я бачу руку і розумію пропозицію голови профільного комітету, що в першому читанні прийняти, так чи ні? В першому читанні можемо приймати закон?</p>
<p>&nbsp;</p>
<p>ГОЛОС ІЗ ЗАЛУ Можемо!</p>
<p>&nbsp;</p>
<p>ГОЛОВУЮЧИЙ. Макеєнка, народного депутата включіть, будь ласка, мікрофон.</p>
<p>&nbsp;</p>
<p>12:36:48</p>
<p>МАКЕЄНКО В.В.</p>
<p>Шановні колеги, шановний Олександр Валентинович, мова йде про організацію роботи народних депутатів. Повірте, комітет підтримав це одноголосно. Тут, я знаю, не встигли проголосувати, прохання &nbsp;повернутися до цього законопроекту.</p>
<p>&nbsp;</p>
<p>ГОЛОВУЮЧИЙ. Шановні колеги, будь ласка, народного депутата Журавського включіть мікрофон.</p>
<p>&nbsp;</p>
<p>12:37:12</p>
<p>ЖУРАВСЬКИЙ В.С.</p>
<p>Шановні колеги, тут мова йде про відшкодування за житло і за транспорт. Це ж для роботи вашої, для нашої роботи, це дуже-дуже важливо. Тому, що ми, проти себе будемо голосувати? Це поліпшує роботу народного обранця. Закликаю всіх народних обранців підтримати цей важливий законопроект.</p>
<p>&nbsp;</p>
<p>ГОЛОВУЮЧИЙ. Шановні колеги, є необхідність ще раз проголосувати? Народного депутата Міщенка включіть мікрофон, будь ласка.</p>
<p>&nbsp;</p>
<p>12:37:45</p>
<p>МІЩЕНКО С.Г.</p>
<p>Шановний Олександр Валентинович, шановні колеги, громадяни України! Я розумію, що для нас важливо Закон про забезпечення діяльності народного депутата, для нашої діяльності, з самого&nbsp; початку який стоїть. А тепер подивіться, що стоїть в кінці, до чого ми сьогодні не дійдемо, – це закони про спадщину, для людей. Розумієте? Для нас – у нас перші закони, а про спадщину - в кінці.</p>
<p>Олександр Валентинович, скільки ми можемо вже дурити один одного?! Всі фракції узгоджені позиції по цьому. Міністерство юстиції узгодило. Для себе ми робимо - в першу чергу, для людей – аж в самому кінці, до якого ми не дійдемо сьогодні.</p>
<p>&nbsp;</p>
<p>ГОЛОВУЮЧИЙ. Шановні колеги, я би просив народного депутата Міщенка не пересмикувати питання. Я задав секретаріату також питання: чому поставлені в кінці ці два закони? Тому що не готова таблиця. Як тільки таблиця буде готова, ми зразу їх посунемо уверх.</p>
<p>Тому, шановні колеги, ви організуйте роботу свою, в тому числі, і потім будете критикувати організацію роботи всього парламенту. Тому, я ще раз хочу сказати6 буде готова таблиця - я зразу поставлю уверх закон. Будь ласка, працюйте.</p>
<p>Шановні колеги, я звертаюся ще раз до вас. Два варіанти: повернутися до голосування і в цілому чи в першому читанні прийняти? Повернутися. Давайте проекспериментуємо. Прошу народних депутатів повернутися до голосування щодо закону 4772. Будь ласка, прошу голосувати.</p>
<p>&nbsp;</p>
<p>12:39:36</p>
<p>За-203</p>
<p>Не повернулись За – 203, рішення не прийнято.</p>
<p>По фракціям, будь ласка.</p>
<p>1 – Партія регіонів, 80 – "Батьківщина", 32 – "УДАР", 30 – "Економічний розвиток",&nbsp; 2 – "Суверенна європейська Україна"… Я не розумію позицію… Ну, заможна фракція, зрозуміло, так. 32 – "Свобода", 0 – Компартія, позафракційні – 26.</p>
<p>Шановні колеги, я ще раз хочу сказати по зауваженням по Закону по спадщині, тощо.&nbsp; Я ще раз повторюю, буде готова таблиця, секретаріат мені дасть підтвердження, я можу його зразу ставити на голосування. І не треба, іще раз кажу, недоопрацювання своє підміняти на організацію роботи парламенту.</p>
<p>Будь ласка, народного депутата Терьохіна включіть мікрофон.</p>
<p>&nbsp;</p>
<p>12:40:22</p>
<p>ТЕРЬОХІН С.А.</p>
<p>Дякую, Олександре Валентиновичу. Я взагалі дивуюся позиції однієї з фракцій коаліції, яка два голоси дала за цей законопроект. ну, подивіться! Сьогодні біля десятка людей в бухгалтерії займаються тим, що сортирують чеки. Ну, спитайте, будь ласка, в Апараті Верховної Ради скільки треба платити зайвих витрат для цього. Пропонується так звана монетизація оцих всіх відшкодувань, яка абсолютно так само застосовується, як і кошти на здійснення депутатських повноважень. Тобто це раціоналізація тих витрат і скорочення Апарату. Ну, які можуть бути зауваження до цього проекту? Давайте все-таки його проголосуємо, ну, хоча б в першому читанні.</p>
<p>&nbsp;</p>
<p>ГОЛОВУЮЧИЙ. Народного депутата Рудьковського включіть мікрофон.</p>
<p>&nbsp;</p>
<p>12:41:24</p>
<p>РУДЬКОВСЬКИЙ М.М.</p>
<p>Шановні колеги, шановні народні депутати! Давайте ми в той час, коли вся Україна скидається по копійці для того, щоб обути і одіти армію, в той час, коли люди не отримують заробітні плати і пенсії, ми виділяємо по 15 тисяч на житло народним депутатам, ми виділяємо кошти на транспорт, давайте в кінці кінців… <i>(Шум у залі)</i> Ну, шановні колеги, давайте в кінці кінців дослухатися до позицій простих людей. Давайте на цьому не спекулювати.</p>
<p>Олександр Валентинович, це питання&nbsp; потрібно зняти із повістки дня і не потрібно більше&nbsp; до цього&nbsp; питання повертатися.&nbsp; Є високі заробітні плати, давайте разом з&nbsp; народом переживати&nbsp; труднощі, які&nbsp; має Україна.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, я би хотів, щоб ми, знаєте,&nbsp; не дуже спекулювали на проблемах, які&nbsp; наочні, і не треба нам, знаєте, фальшивий популізм&nbsp; перетворювати у фарс, до речі. Тому що йдеться про&nbsp; не житло народних депутатів, а про готель в&nbsp; якому мешкають депутати, які не мають можливості,&nbsp; пане Миколо, купити собі квартиру в Києві, тому що живуть&nbsp; виключно за зарплату свою.</p>
<p>І саме тому йдеться про оплату готелю депутатів, які вибрані з регіонів. Вибачте, коли&nbsp; ми не будемо вирішувати ці питання, у нас скоро будуть в парламенті одні кияни засідати. Тому я прошу,&nbsp; шановні колеги, давайте без цинізму і без такої, знаєте, неповаги до колег, які&nbsp; з&nbsp; регіонів приїхали і які не мають можливості&nbsp; купувати собі квартири в Києві, і живуть, як у всіх, до речі, країнах світу, живуть&nbsp; в готелях.&nbsp;</p>
<p>Тому,&nbsp; шановні колеги, я прошу, давайте так: зараз емоції знімемо, знімемо емоції. І некоректно нам, знаєте, привертати увагу всієї країни, що ми не можемо&nbsp;&nbsp; між собою тут&nbsp; вирішити елементарні технічні питання. Тому, буде готовність в парламенту проголосувати цей закон - я до нього повернусь. Буде готовність, давайте, щоб ми зараз не займалися ні популізмом, ні&nbsp; самокритиканством, а працювали&nbsp; саме за Регламентом.</p>
<p>Будь ласка, Володимире Михайловичу. Я відкладаю, так, я сказав, що я відкладаю цей закон, я не буду перетискувати і&nbsp; &nbsp;давати&nbsp; можливість піаритись&nbsp; самим над собою.</p>
<p>&nbsp;Шановні колеги, наступне питання, наступний блок питань, він стосується включення до порядку денного сесії проекту Закону про внесення змін до деяких законодавчих актів України (щодо функціонування Державного земельного банку) тощо.</p>
<p>Шановні колеги, питання до залу: для економії часу можемо пакетом включити до порядку денного? Можемо? Можемо, спробуємо, "попытка – не пытка".&nbsp;&nbsp;&nbsp;</p>
<p>Шановні колеги, я прошу… Ні, не можемо, не можемо. Ну, коли одна фракція говорить, що не можемо,&nbsp; &nbsp;я не буду мати голосів, тому давайте втратимо час і пройдемо по кожному закону окремо.</p>
<p>Шановні колеги, перший для включення до порядку денного сесії – 4784: проект&nbsp; закону про внесення змін до деяких законодавчих актів України (щодо функціонування Державного земельного банку). Є питання до цього закону? Нема. Прошу підтримати включення його до порядку денного сесії. Прошу голосувати.</p>
<p>&nbsp;</p>
<p>12:45:05</p>
<p>За-186</p>
<p>Рішення не прийнято.</p>
<p>По фракціям, будь ласка. Партія регіонів – 1, "Батьківщина" – 76, "УДАР Віталія Кличка" – 27, "Економічний розвиток" – 30 "Суверенна європейська Україна" – 1, "Свобода" – 31, Компартія – 0, позафракційні – 20.</p>
<p>Наступне питання. Будь ласка, народний депутат Соболєв. Одна хвилина.</p>
<p>&nbsp;</p>
<p>12:45:28</p>
<p>СОБОЛЄВ С.В.</p>
<p>"Батьківщина", Соболєв. Шановні колеги, про що йде мова в цьому проекті закону? Про ліквідацію тієї корупційної схеми, яку родина Януковича започатковувала через Земельний банк, коли у людей за безцінь забирали б земельні ділянки, а далі своїм людям перепродували б.</p>
<p>В мене є пропозиція. Оскільки цей проект не включається, додати тоді протокольне доручення уряду, зробити все можливе, щоб ця норма не діяла, інакше ми втратимо всі земельні ресурси через ці схеми брудні. Є можливість це зробити через постанови уряду, я думаю, це буде єдина можливість для того, щоб заблокувати ці брудні схеми торгівлі землею. Дякую.</p>
<p>&nbsp;</p>
<p>ГОЛОВУЮЧИЙ. Зрозуміла пропозиція.</p>
<p>Шановні колеги, ми можемо повернутися ще? Я звертаюсь до "Суверенної європейської України", ми можемо повертатися, тому що ви не голосуєте за цей закон? Керівництво фракції, помашіть мені рукою. "Суверенна європейська Україна", ми можемо голосувати чи ні? Давайте спробуємо, я ще раз поставлю на голосування і побачимо результат.</p>
<p>Будь ласка, щодо включення порядку денного проекту Закону 4784. Будь ласка, прошу підтримати включення до порядку денного.</p>
<p>&nbsp;</p>
<p>12:47:05</p>
<p>За-183</p>
<p>Ні, немає бажання у парламенту підтримати боротьбу з корупцією. 183 голосів народних депутатів, рішення не прийнято.</p>
<p>По фракціях, будь ласка. 0 – Партія регіонів, 77 - "Батьківщина", 28 - "УДАР",&nbsp; 29 – "Економічний розвиток", "Суверенна європейська Україна" – 0, 31 - "Свобода", 0 - Компартія, позафракційні – 18.</p>
<p>Шановні колеги! Наступне питання проект Закону про співробітництво територіальних громад (4756), народний депутат Жванія, сам відсутній, до речі, зараз в залі, я не розумію чому.&nbsp;</p>
<p>Будь ласка, шановні колеги, прошу (4756) визначитись щодо підтримання до включення його до порядку денного. Включіть систему "Рада".</p>
<p>&nbsp;</p>
<p>12:48:02</p>
<p>За-179</p>
<p>Шановні колеги! "За" – 179. Рішення не прийнято.</p>
<p>По фракціям, будь ласка. Партія регіонів – шістдесят … Вибачте, Партія регіонів – 0, 67 - "Батьківщина", "УДАР" – 27, 29 – "Економічний розвиток", "Суверенна європейська Україна" – 2, "Свобода" – 32, Компартія – 0, позафракційні – 22.</p>
<p>Шановні колеги! Я розумію, що якась позиція у фракції "Суверенна європейська Україна". Я, колеги, я пропоную поступити наступним чином… Колеги, увага! Щоб ми зараз один одного не тринували в провалені рішень парламентом, я пропоную зараз зробити перерву до четвертої години і прямо зараз зібрати керівників депутатських фракцій і коаліцій. Немає заперечень? Коли є бажання у представників позафракційних, якісь позиції, будь ласка теж готовий з вами поговорити. Прошу.</p>
<p>Оголошується перерва до 16 години. Керівників депутатських фракцій, коаліції прошу зібратись у Голови Верховної Ради.&nbsp;</p>
<p>&nbsp;</p>
<p>&nbsp;</p>

