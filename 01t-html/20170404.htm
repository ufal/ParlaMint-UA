Стенограма пленарного засідання
04 квітня 2017
&nbsp;
<p align=center>ЗАСІДАННЯ ДВАДЦЯТЬ П'ЯТЕ</p>
<p align=center>Сесійний зал Верховної Ради України</p>
<p align=center>04 квітня 2017 року, 10 година 03 хвилини</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>10:03:11</p>
<p>ГОЛОВУЮЧИЙ. Доброго ранку! Прошу займати робочі місця, приготуватись до реєстрації.</p>
<p>Колеги, можемо реєструватись?</p>
<p>Отже, прошу народних депутатів провести реєстрацію. Будь ласка.</p>
<p>&nbsp;</p>
<p>10:04:39</p>
<p>Зареєстровано 354 народних депутати. Ранкове пленарне засідання Верховної Ради України оголошую відкритим.</p>
<p>Колеги, 4 квітня 1949 року у Вашингтоні було створено Північноатлантичний альянс – НАТО. Об'єднання вільних країн, які успішно протистояли найстрашнішій імперії зла – Радянському Союзу. І на сьогодні для України, яка вже третій рік обороняє свої кордони від путінської орди, найкращий шлях досягнення стратегічної безпеки – надійний щит НАТО.</p>
<p>Наше завдання докласти усіх зусиль, щоб якнайшвидше ми приєднались до вільних народів, об'єднаних в Північноатлантичний альянс. Вірю, що дуже швидко ми будемо цей день відзначати спільно як повноправні члени НАТО. І давайте привітаємо наших надійних друзів і партнерів з Днем створення НАТО. Вітаємо. <i>(Оплески)</i></p>
<p>Колеги, згідно Регламенту у нас у вівторок 30 хвилин для виступів уповноважених представників депутатських фракцій та груп. Наголошую: не народних депутатів, а фракцій і груп.</p>
<p>І хочу наголосити, що ми домовлялися в залі, що ми всі проводимо запис, щоб система визначала послідовність виступів. І тому я прошу усіх представників фракцій приготуватися до запису. Наголошую ще раз, що всі фракції присутні в залі і послідовність виступів ми визначаємо записом. Готові, так, колеги? Прошу провести запис для виступів уповноважених представників депутатських фракцій та груп. Будь ласка, прошу провести запис, прошу взяти участь в записі. Дякую, колеги.</p>
<p>Від фракції "Батьківщина" Тимошенко Юлія Володимирівна, будь ласка, включіть мікрофон.</p>
<p>&nbsp;</p>
<p>10:07:23</p>
<p>ТИМОШЕНКО Ю.В.</p>
<p>Шановні колеги! Я думаю, що сьогодні очевидно для всіх, що в країні розгорівся новий корупційних скандал, причому масштабний скандал. Він пов'язаний з тим, що, за нашим переконанням, за дорученням Президента України була зроблена безпрецедентна річ, введенні незаконні побори з усіх громадян України, це, так звана, абонплата за приєднання до газової мережі. Абсолютно нема ніяких сумнівів, що це домовленість Президента з цими кланами, які в тіні або офіційно володіють облгазами і всією системою постачання природнього газу. Вони хочуть, щоб кожна людина, незалежно від того скільки вона споживає газу, щоб вона платила <a name=_GoBack></a>фіксовану суму щомісяця. Це скандал. Скандал, який мусить розбиратися Генеральною прокуратурою, якщо&nbsp; вона у нас є,&nbsp; Службою безпеки України, якщо вона у нас є&nbsp; і в тому числі Національною агенцією по боротьбі з корупцією, якщо вона&nbsp; у нас є. Це якраз документи, які&nbsp; абсолютно чітко свідчать про корупцію.</p>
<p>Люди самі платили за приєднання до газової мережі, самі прокладали труби. Крім того, під час Радянського Союзу ще всі приєднання були&nbsp; зроблені, яке має право газова мафія брати з людей, з кожної родини фіксований податок де-факто щомісяця, не&nbsp; може.&nbsp;</p>
<p>І тому в п'ятницю, як тільки це стало відомо наша&nbsp; команда публічно звернулася до Президента, до Прем'єр-міністра, до голови НКРЕКП, який є бізнес-партнером і маріонеткою Порошенка, і який і&nbsp; встановив ці побори з країни звернулися негайно скасувати ці речі.</p>
<p>Крім того, ми знаємо, що виступ Прем'єр-міністр з тим, щоб відмінити абонплату, але в той же час сьогодні в порядок денний поставлений законопроект&nbsp; 6265-у, який&nbsp; легалізує цю абонплату. Це означає, що Прем'єр-міністр спільник і уряд.</p>
<p>Ми звернулися до всіх обласних, районних, міських рад негайно звернутися до Президента, Прем'єр-міністра і зупинити цей&nbsp; непотріб з&nbsp; цією так званою абонплатою. На сьогоднішній день за організацією партії "Батьківщина" Хустська районна рада, Сумська міська рада, Прилуцька міська рада, Іваничівська районна рада і багато інших вже зробили звернення до Президента.</p>
<p>І на сьогоднішній день Президент сказав, що це будуть зупиняти. Але це обман треба боротися і не допустити категорично…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; 30 секунд.</p>
<p>&nbsp;</p>
<p>ТИМОШЕНКО Ю.В. … щоб ця абонплата була введена. Тому що пропозиція Президента це&nbsp; за рахунок субсидій цю абонплату запровадити. Це означає чергові корупційні видатки з бюджету, які підуть потім мафії на рахунки облгазів. Треба негайно скасовувати цю абонплату, і Президент – це його обов'язок, це зробити.</p>
<p>&nbsp;</p>
<p>ГОЛОВУЮЧИЙ. Від "Народного фронту" Максим Бурбак. Будь ласка, включіть мікрофон.</p>
<p>&nbsp;</p>
<p>10:11:04</p>
<p>БУРБАК М.Ю.</p>
<p>Шановні колеги, поважаючи право конструктивної опозиції на блокування трибуни, буду виступати з місця.</p>
<p>Вчора я спілкувався з&nbsp; нашими виборцями, і вони сказали: "Шановні, ми не знаємо, як розшифровувати абревіатури НКРЕКП, ФДМУ, АМКУ, НАБУ, НАЗК, але ми вас обирали до парламенту, і ви повинні діяти, захищати наші інтереси". Тому фракція "Народного фронту" виступає за категоричне скасування даної абонплати за газ. Це не абонплата за газ, це податок Фірташу та Льовочкіну – колишньому керівнику адміністрації Януковича з кожної громади і з кожної сім'ї в Україні. Понад&nbsp; 100 гривень будуть платити туди.</p>
<p>Я розумію, що ці гроші підуть на оплату адвокатів або на збагачення і проведення антиурядової кампанії в засобах масової інформації. Але ми звертаємося із скасуванням цієї попр… цієї абонплати.</p>
<p>Друге питання – це Фонд державного майна. Чому два роки поспіль зривається план надходження від приватизації? Чому було зірвано приватизацію Одеського припортового заводу, який за уряду Яценюка приносив прибутки, а тепер після заяв популіста Саакашвілі це було скасовано?</p>
<p>Третє питання – Антимонопольний комітет України. Чому завдячуючи його бездіяльності було створено монополію фірми "Тедіс", яка займалася монополією на ринку цигарок і за три роки було видано понад&nbsp; 2,5 мільярди гривень за кордон, в Росію, з яких фінансувалися терористичні організації в ОРДЛО? Чому було надано згоду на монополізацію "ЧернівціОблЕнерго" на користь російських олігархів, які голосували за анексію, незаконну анексію Криму?</p>
<p>Тому ми вимагаємо відповіді на ці питання і звертаємося у Генпрокуратури, щоб вони розглянули пропозицію "Народного фронту" увійти третьою стороною в судовий розгляд, який буде сьогодні, для того, щоб захистити державні інтереси у позові проти "Тедісу".</p>
<p>Шановний голово, звертаємося до вас: ми повинні показати, що парламент дієздатний. Вчора під час&nbsp; Погоджувальної ради звучали заклики, що недієздатний парламент, треба розпустити, треба проводити позачергові вибори. Розуміємо, що це по шпаргалці від Москви, яку передав їхній куратор Медведчук. Але ми повернемо і функцію парламентського контролю, тобто викликаємо цих керівників цих організацій до звіту в парламент, задаємо питання, а коли отримаємо відповіді, будемо приймати кадрові рішення.</p>
<p>Наступне: НАЗК. Ми розуміємо, що реноме цього органу по боротьбі з корупцією у вищих ешелонах влади знищено. Знищено особистою пихатістю їх працівників. Тому підтримуємо рішення уряду щодо внесення змін до законопроекту про НАЗК, для того щоб впорядкувати систему, і щоб 3 тисячі людей, які не змогли подати вчасно декларації, не відповідали перед законом за бездіяльність цього органу. Тому вносимо ці зміни, голосуємо – і змінюємо всіх повністю в цьому НАЗК.</p>
<p>&nbsp;</p>
<p>ГОЛОВУЮЧИЙ. 30 секунд, будь ласка.</p>
<p>&nbsp;</p>
<p>БУРБАК М.Ю. Ми вдячні нашим західним партнерам за те, що вчора було прийнято позитивне рішення про виділення чергового траншу МВФ. Розуміємо, що ці гроші підуть на підтримку національної валюти. В четвер очікуємо рішення наших колег-європарламентарів, з тим щоб врешті-решт запустити "безвіз". Нагадую, урядом Яценюка, урядом Гройсмана, всіма нами в цьому залі було виконано все домашнє завдання. І наші громадяни мають право їздити теренами Європи як громадяни…</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, перед тим як надати слово наступному виступаючому, хочу зачитати оголошення.</p>
<p>Відповідно до статті 60 Регламенту Верховної Ради України, також згідно з протоколом засідання депутатської фракції партії "Блок Петра Порошенка" у Верховній Раді України восьмого скликання від 3 квітня 2017 року повідомляю про обрання головою депутатської фракції партії "Блок Петра Порошенка" народного депутата України Герасимова Артура Володимировича. Привітаємо нашого колегу, привітаємо Артура. Побажаємо йому успіху і продуктивної роботи.</p>
<p>І від фракції "Блок Петра Порошенка" я запрошую до слова Артура Володимировича Герасимова. Включіть мікрофон, будь ласка.</p>
<p>&nbsp;</p>
<p>10:15:37</p>
<p>ГЕРАСИМОВ А.В.</p>
<p>Шановний Андрій Володимирович, шановні колеги, я сьогодні вперше звертаюся до вас в цій залі як голова фракції "Блоку Петра Порошенка". Перш за все я хочу подякувати за довіру, яку мені висловили депутати нашої фракції. Я хочу подякувати за довіру Президенту України і сказати, що для мене це, перш за все, відповідальність. І хочу повторити ще раз: відповідальність.</p>
<p>Тепер до другого питання. Як ви знаєте, вчора відбулося засідання фракції "Блоку Петра Порошенка" за участі Президента України і за участі керівника незалежного регулятора – підкреслюю, незалежного – Дмитра&nbsp; Вовка. На цьому засіданні було дуже серйозне обговорення нещодавнього рішення&nbsp; НКРЕКП, про яке всі ми сьогодні говоримо. І я дуже радий, що Президент почув депутатів нашої фракції, а&nbsp; у нас теж болить, і ми теж хочемо, щоб кожна людина була захищена, щоб жодного підвищення цін не відбулося. І всі ми чули звернення Президента, де чітко заявлено, що такі рішення, такі соціально значимі рішення мають прийматися тільки&nbsp; після широкого обговорення в парламенті, після широкого обговорення з громадськістю, після широкого обговорення з людьми і діалогу з&nbsp; людьми, і наразі чітка позиція Президента України, чітка позиція "Блоку Петра Порошенка" і кожного депутата з "Блоку Петра Порошенка", що жодного підвищення цін для населення не має бути. Крім цього, субсидіювання може бути чітко розповсюджене на кожну сім'ю, якої може навіть теоретично торкнутися підвищення хоч на одну копійку.</p>
<p>І, крім цього, ми&nbsp;&nbsp; настоюємо на тому,&nbsp; що Кабінет Міністрів України, який вже два роки має цю відповідальність на себе, та незалежний регулятор&nbsp; мають разом прийняти узгоджене&nbsp; рішення&nbsp; відносно того, щоб ціни для населення&nbsp; не підвищилися&nbsp; ні на копійку.</p>
<p>І, як ви знаєте, сьогодні вранці вже з'явилося офіційне повідомлення від&nbsp; незалежного регулятора про те, що вони призупиняють свої рішення, про те, що на найближчому засіданні це буде підтверджено, це тепер офіційні документи. І я щиро вітаю, що пан Дмитро Вовк прислухався до&nbsp; позицій депутатів нашої фракції, прислухався до позиції Президента і на найближчому засіданні це буде розглянуто. Тому я б хотів сказати, що&nbsp; це питання не має бути заполітизовано.</p>
<p>І тепер до другого. На сьогодні ключове для нас – це ефективно&nbsp; працюючий парламент. У нас на цьому тижні ми маємо прийняти дуже велику кількість надважливих законів, серед яких і Конституційний Суд України, і транспортні закони, і дуже багато інших. Тому я вважаю, що на сьогодні&nbsp; питання з абонплатою, питання цін на газ для населення вирішене, воно не є політичним. І будь-яке блокування сьогодні, воно не має сенсу чому? Тому що нам потрібен ефективно працюючий парламент. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від "Партії "Відродження" Шипко Андрій Федорович. Включіть мікрофон, будь ласка.</p>
<p>&nbsp;</p>
<p>10:18:41</p>
<p>ШИПКО А.Ф.</p>
<p>Андрій Шипко, Дніпропетровщина, 35 виборчий округ, славетний козачий край, місто Нікополь, місто Покров, Нікопольський район.</p>
<p>Шановні народні депутати, дорогі виборці, кожного дня на п'ятсот українців становиться менше. На жаль, українська нація вимирає. В 93 році нас було 52 мільйони, зараз – 42, і це не просто цифри, це майбутнє нашої держави. За даними ООН Україна посідає 172 місце в світі по темпах народжуваності, і за останні три роки картина тільки погіршилася. Причин багато, а результат один – молоді українські родини не наважуються народжувати другу або третю дитину. Люди не вірять у майбутнє, бо підтримки держави нема, а соціальна, економічна і політична нестабільність. І навіть та допомога, яка була, забрали три роки тому.</p>
<p>Що нам необхідно? Нам необхідне відродження, відродження української нації. І тому наша депутатська група вимагає збільшити фінансову допомогу при народженні першої дитини – 67 тисяч, другої – 95 тисяч, третьої – 135 тисяч. Крім того, необхідно повернути фінансову допомогу по догляду за дитиною до 3 років, повернути безкоштовне харчування для дітей молодших класів, дітей-сиріт, з багатодітних та неповних сімей.</p>
<p>Законопроект 6063, який ініціювала наша група, пройшов слухання в профільному комітеті, він підтриманий. Ми врахували всі пропозиції груп і фракцій нашого парламенту. Шановні колеги, у нас є унікальна можливість до Світлого Христового Воскресіння внести цей законопроект до зали, проголосувати і підтримати, дійсно підтримати українську націю, зробивши добру справу. Але це тільки перше.</p>
<p>По-друге, за статистикою 75 відсотків багатодітних сімей живе за межею бідності, а саме в них виховується 20 відсотків наших молодих українців. Нам необхідно підтримати багатодітні родини. Соціальні служби повинні знати, як живе родина, як живе дитина і контролювати, як виділяються кошти на розвиток і життя дитини. А держава повинна контролювати соціальні служби, які відповідають і перед державою і перед суспільством.</p>
<p>І головне. Нашій державі потрібна єдина комплексна програма підтримки української родини. А гасло у неї буде дуже просте "Українська родина – це троє і більше дітей".</p>
<p>Прошу вважати мій виступ депутатським запитом від нашої групи партії "Відродження" до Міністерства соціальної політики стосовно негайної розробки державної комплексної програми підтримки української родини. І тільки тоді ми можемо сказати, що козацькому роду нема і не буде переводу.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Від "Опозиційного блоку" Вілкул. Включіть мікрофон, будь ласка, з місця. Включіть мікрофон.</p>
<p>&nbsp;</p>
<p>10:21:55</p>
<p>ВІЛКУЛ О.Ю.</p>
<p>Шановний народе України! До завершення імунітету уряду залишився тиждень, уряду у якого навіть нема реальної програми дій. І він має бути відправлений в отставку. Народ не називає партії, що входять до коаліції їх власними назвами, вони називають ці партії загальною назвою "партією катастрофи". Ми маємо розуміти, що залишить після себе ця влада.</p>
<p>Перше. Знищену економіку. ВВП України з 13-го року зменшився вдвічі, навіть в доларах зі 183 мільярдів до 90. Україна увійшла до клубу найбідніших країн світу. Зовнішній борг зріс на 20 відсотків. Курс гривні впав більш ніж втричі.</p>
<p>Друге. Бідність. Середня зарплата за три роки навіть у валюті впала вдвічі, 13-й рік 450 доларів, зараз 230. Пенсії жебрацькі. Ціні зросли в декілька разів. За даними ООН вже 60 відсотків українців живуть за межею бідності. Мільйони втратили роботу.</p>
<p>Третє. Тарифи. Ціна на газ за три роки зросла в вісім разів. Опалення в п'ять разів. Електроенергія втричі.</p>
<p>Четверте. Зруйновано освіту, науку, медицину. Закриваються школи. Вчені їдуть за кордон. За рівнем вакцинації Україна займає останнє місце в світі. Лише за минулий рік населення держави зменшилось майже на чверть мільйона. Це більше, ніж таке місто як Херсон.&nbsp;</p>
<p>П'яте. Небезпека на вулицях. Безкарність радикальних угрупувань. Колосальне зростання тяжких та особливо тяжких злочинів. Рівень розкриття – лише 30 відсотків.</p>
<p>"Опозиційний блок" – єдина справжня ідеологічна опозиція – разом з мільйонами Українців по всій державі вимагає зміни влади. Ми пропонуємо реальний план виходу з кризи. Припинити війну, активізувати діалог з Німеччиною, США, з будь-ким, хто сприятиме поверненню миру в Україну.</p>
<p>Забезпечити достойне життя та роботу. Для відновлення промисловості ми подали в парламент пакет законопроектів в рамках програми "Нова індустріалізація". Треба відновлювати економіку і давати людям роботу, а не розпродавати українські землі заради чергових кредитів.</p>
<p>Відмінити грабіжницькі тарифи. Підняти мінімальну зарплату і мінімальну пенсію, не менш ніж три з половиною тисячі гривень. Не за рахунок друкарського станку, а за рахунок розвитку економіки.</p>
<p>Припинити фальсифікацію історії. Через місяць найвеличніше свято – 9 травня, День Перемоги. І це День Перемоги, бо ми – нащадки переможців.</p>
<p>И обеспечить право говорить и слушать на родном языке. Читайте статью 10 Конституции, где четко написано: "В Украине гарантируется свободное развитие, использование и защита русского и других языков национальных меньшинств".</p>
<p>Лише один відсоток українців повністю схвалює діяльність влади. Уряд має, буде відправлений у відставку, а Рада піти на перевибори. Дякую.</p>
<p>&nbsp;</p>
<p>ГОЛОВУЮЧИЙ. Від Радикальної партії Ляшко Олег Валерійович. Не може виступати з трибуни, трибуна заблокована. З місця включіть мікрофон, будь ласка.</p>
<p>&nbsp;</p>
<p>10:25:10</p>
<p>ЛЯШКО О.В.</p>
<p>Олег Ляшко, Радикальна партія. Рішення так званого незалежного регулятора НКРЕКП, а насправді незалежного від совісті, незалежного від здорового глузду, незалежного від закону! Але залежного від Порошенка, залежного від "Рошен" і залежного від корупції!</p>
<p>Так от, рішення цього регулятора корупційного про введення абонплати, це, як у відомій казці про Чіполіно, податок на повітря! Коли синьйор Помідор вводить податок на дощ, потім податок на кладбище, потім податок на те, що ми з вами живемо<a name=Temp></a> у своїй рідній країні.</p>
<p>Заяви влади, сьогодні Президента, учора Прем'єр-міністра, що ви відіграєте назад, ви це робите з однієї причини, бо ви злякалися, бо ви побачили обурення людей, бо ви побачили, що люди не такі дурні, що ви можете їх грабувати. А всі, хто виступає проти вашої грабіжницької політики, ви розказуєте, що ми агентура Москви. Це ви агентура, не тільки Москви, а чорта лисого! Ви агентура корупціонерів, грабіжників і хабарників! Ви набиваєте кишені за рахунок українців, домовляючись з олігархами Фірташем, Льовочкіним, це корупційна змова, за яку повинні платити українці. Тому фракція Радикальної партії заблокувала парламентську трибуну.</p>
<p>Я звертаюся до Юлії Тимошенко, долучитися до нашої боротьби. Я звертаюся до Олега Березюка, давайте разом, шановні колеги, незважаючи на політичні протиріччя, спільно разом стояти, захищати інтереси українців, заблокуємо наглухо трибуну. Тому що ми вимагаємо не лише скасування рішення НКРЕКП, ми вимагаємо відставки Вовка і корумпованого складу НКРЕКП, яке сьогодні обслуговує владу і Президента Порошенка. Ми вимагаємо повернути до державної власності державні комунальні газорозподільчі мережі, які належали державі, сьогодні впродовж багатьох років Фірташ, Льовочкін безплатно їх експлуатують, отримують десятки мільярдів гривень, кладуть собі до кишені за рахунок українців. Ці газові мережі повинні бути повернуті до державної власності і служити українському народу, а не олігархам.</p>
<p>Ми вимагаємо прийняття в парламенті нашої постанови, яку ми зареєстрували, 6279, звернення до Верховної Ради, до НКРЕКП про скасування грабіжницького рішення по тарифах. Я звертаюсь до своїх колег, Юлії Тимошенко, Олега Березюка, у нас різні політичні, можливо, напрямки, різна риторика, але те, що нас повинно об'єднувати – це боротьба за українців, боротьба проти влади, яка грабує українців. Я дякую Вадиму Рабиновичу, який долучився до боротьби. Я кличу всіх вас до боротьби проти грабіжницької політики нинішньої влади.</p>
<p>&nbsp;</p>
<p>ГОЛОВУЮЧИЙ. Шановні колеги, я бачу підняту руку. Я хочу наголосити, послухайте мене уважно... <i>(Шум у залі) …</i> що репліка надається, коли є образливе висловлювання стосовно особи або фракції. Я надам репліку, але надалі… Колеги, я кажу, я надам репліку, я роз'яснюю надалі, коли йдеться про образливе висловлювання. В іншому випадку, ми перейдемо в безкінечний пінг-понг передавання один одному реплік, і згадуючи цілі списки прізвищ.</p>
<p>І тому я говорю, зараз я надам, я говорю третій раз, опустіть руку. Я надам зараз слово. Але надалі я хочу, щоб ми в залі спільно це дійшли згоди. В Регламенті написано "образливі висловлювання". Зараз найду статтю і зачитаю вам. Зараз я надам репліку і Тимошенко одну хвилину, і наступний буде "Воля народу".</p>
<p>Будь ласка, одна хвилина, Юлія Тимошенко.</p>
<p>&nbsp;</p>
<p>10:29:19</p>
<p>ТИМОШЕНКО Ю.В.</p>
<p>Партія "Батьківщина" включилася в боротьбу буквально зразу після прийняття НКРЕКП всієї постанови. Ми категорично за те, щоб ця так звана абонплата була скасована. Нам вдалося підняти обласні, районні і міські ради для того, щоб вони долучилися до протесту.</p>
<p>На сьогоднішній день дев'ять рад вже прийняли звернення до Президента. Сьогодні планується 14 засідань рад. Завтра 13 засідань рад по всій країні. Шостого числа 39 засідань, 7-го – 19. І буквально вся країна на наш заклик повстала. І ми точно доб'ємося скасування цієї абонплати. І ми підтримуємо всі політичні сили, всіх лідерів політичних, які борються за скасування цієї абсолютно корумпованої абонплати. Так, що "Батьківщина" разом бореться з усіма.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>А я зачитаю статтю Регламенту як до мене зверталися в залі і прошу всіх уважно її послухати.</p>
<p>Отже, стаття 51 пункт 4. "Якщо народний депутат виголошує образливі слова на адресу іншого народного депутата або депутатської фракції (депутатської групи),&nbsp;головуючий на пленарному засіданні попереджає цього народного депутата про неприпустимість таких висловлювань. Народний депутат… на адресу яких були виголошені образливі слова, може звернутися до головуючого на пленарному засіданні з вимогою про надання слова для репліки". Отже, я наголошую, що образливі слова кожен може трактувати по-своєму, але лише в таких випадках буде надаватися слово для репліки.</p>
<p>А зараз слово для виступу має представник "Волі народу" Москаленко Ярослав Миколайович.</p>
<p>&nbsp;</p>
<p>10:31:22</p>
<p>МОСКАЛЕНКО Я.М.</p>
<p>Шановний дорогий український народе! Шановний пане Голово! Шановні колеги! Сьогодні ми дуже багато говоримо про боротьбу з корупцією. З державного бюджету витрачаються сотні мільйонів гривень, колосальні суми допомоги на це витрачається західними партнерами. 600 мільйонів гривень пішло на створення НАЗК, один сайт, база електронних декларацій коштувала 2,5 мільйона гривень із залученням програми розвитку ООН. Але ті скандали, які вирують зараз навколо НАЗК, складають враження, що все було зроблено даремно. Друга хвиля подачі декларацій за всіма законами драматургії перевершила першу, жодної роботи над помилками керівництвом агенції не зроблено. Це повна безвідповідальність і навіть халатність, адже під ризиком кримінальної відповідальності опинилися сотні тисяч громадян, які працюють на державній службі.</p>
<p>Депутатська група "Воля народу" закликає всі парламентські фракції і групи підтримати нашу ініціативу, і проголосувати за введення незалежного аудиту НАЗК за прикладом аудиту НАБУ. Законопроект вже зареєстровано в парламенті, актуальність цього аудиту зашкалює настільки, що навіть голова НЗК підтримала нашу пропозицію і згодна на міжнародний аудит.</p>
<p>Вчора з'явилася публічна інформація, що на такому родючому ґрунті уряд запропонував у своєму плані пріоритетних дій запровадити загальне декларування доходів фізичних осіб до кінця цього року. В Кабміні вважають, що це дозволить запровадити інструмент детінізації економіки та протидії розмивання податкової бази, але ж не після такої дискредитації декларування з боку НАЗК. Ми не можемо навести лад із сотнями тисяч декларацій, ви можете собі тільки уявити, який подарунок пропонується під ялинку, на секунду, це 35 мільйонів документів ми твердо переконані, що ідея з загальним&nbsp; декларуванням доходів пересічних громадян не на часі навіть більше вона шкідлива для повного аудиту нинішньої роботи НАЗК та&nbsp; нормалізації її функціонування це просто доведе до колосальної точки кипіння. Ми вимагаємо від уряду почути нас і відмовитись від такої ініціативи. Із нинішніми цінами і&nbsp; комунальними тарифами, які не відповідають рівню доходів, народ доведений до повного зубожіння. І це не&nbsp; зупиняє окремих чиновників, наприклад, вводити нові&nbsp; побори у вигляді абонплат на газ.</p>
<p>Колеги, досить випробувати суспільство на міцність ми так дограємося, що по всій країні люди вийдуть на площі і майдани, винесуть, і коаліцію, і опозицію, і&nbsp; уряд і всіх, бо немає більше відчайдушних чим народні протести, коли&nbsp; люди доведені до межі виживання, до відчаю.</p>
<p>Що стосується НКРЕКП. Я дуже радий за пана Вовка, який ходить на фракцію БПП і дослухається до їх думки. Я хочу спитати, коли пан Вовк дослухається до думки українського&nbsp; народу і до парламентаріїв. Вчора не одна фракція заявила&nbsp; про те, що ми хочемо заслухати Вовка в&nbsp; парламенті і, нарешті, задати йому&nbsp; питання звідки береться&nbsp; структура&nbsp; тих тарифів і&nbsp; звідки беруться ті закони, які доводять простого українця…</p>
<p>&nbsp;</p>
<p>ГОЛОВУЮЧИЙ. 30 секунд будь ласка.</p>
<p>&nbsp;</p>
<p>МОСКАЛЕНКО Я.М. … які доводять простого українця до жебрацтва. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Березюк Олег Романович, фракція "Самопоміч", будь ласка.</p>
<p>&nbsp;</p>
<p>10:34:44</p>
<p>БЕРЕЗЮК О.Р.</p>
<p>Вельмишановний пане головуючий! Вельмишановні&nbsp; колеги! Введення так званої абонплати і в такий спосіб є не що інше як олігархічна наглість і вульгарне шахрайство. Мало, що вони вкрали трубу, яку люди проклали за&nbsp; свої власні гроші, вони сьогодні мають&nbsp; наглість використовуючи державні органи за цю трубу в&nbsp; цих самих людей брати гроші прямо з кришені людей, прямо у кишеню олігарха або двох. Ця олігархічна наглість має бути зупинена. Але ким? Державний орган, який має стояти на захисту українського споживача і регулювати тарифи і ціни сьогодні служить не людям, а сьогодні служить олігархам.</p>
<p>Тому сьогодні цей орган має відмінити своє рішення – раз!</p>
<p>Друге. Кабінет Міністрів повинен сьогодні подати судовий позов проти цієї комісії щодо техніки нарахування, бо це – шахрайство і злочин.</p>
<p>Третє. Цей орган повинен бути повністю ротований, тому що цей орган цим рішенням дискредитував себе як орган, який має захищати українського громадянина.</p>
<p>Більше цього, хочу вам сказати, що він уже відступив: о 10.17 прийнято рішення про призупинення дії їхнього наказу про створення… про запровадження абонплати. Але цього замало, ця ганебна річ має бути відмінена. Поруч з тим, що ми сьогодні повинні всі стояти і вимагати цієї справедливості, парламент, тиснучи на олігархічні кола, тиснучи на державні інституції – Кабмін, НКРЕ, президентську адміністрацію – повинен працювати. Тому у парламенті мають бути внесені до порядку денного і проголосовані важливі законопроекти, які змінюють Україну у майбутньому – це Закон "Про окуповані території", друге – Закон про недоторканість. Не буде недоторканості – не буде&nbsp; олігархічних впливів в парламенті.</p>
<p>Третє, закон про антикорупційний суд. НАБУ може робити мільйони справ, але якщо ці справи не будуть закінчуватися покаранням, ця держава приречена на вічну "мишачу вовтузню": олігархи проти олігархів, нібито за Україну, але при цьому будуть страждати люди.</p>
<p>І останнє: породження політичної корупції є у виборах, тому якщо цей парламент коли-небудь і збирається йти на вибори, а дострокові вибори для країни – це знищення інституційної держави на користь ворогу, він має прийняти закон про вибори на пропорційній основі з відкритими списками. Це – задача роз…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, 30 секунд.</p>
<p>&nbsp;</p>
<p>БЕРЕЗЮК О.Р. Це – задача розвитку України.</p>
<p>Але є сьогоднішня задача: негайна демонстративна відміна ганебного олігархічного рішення щодо введення абонплати за газопостачання. Це шахрайство і олігархічна наглість, яка переходить межі.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я хотів би порадитись з вами, щоб ми змогли в цій напруженій дискусії прийняти якесь рішення.</p>
<p>Отже, під час обговорення від багатьох фракцій прозвучала пропозиція: запросити в парламент голову Національної комісії, що здійснює державне регулювання у сферах енергетики та комунальних послуг. Також була пропозиція запросити голову Антимонопольного комітету і голову Національного агентства з питань запобігання корупції.</p>
<p>Ми можемо зараз голосуванням… <i>(Шум у залі)</i></p>
<p>І Фонд держмайна, я чую. Ми можемо зараз проголосувати за запрошення всіх тих чиновників в парламент, щоб з ними тут провести дискусію – і виконати контрольну функцію в парламенті.</p>
<p>&nbsp;</p>
<p>ГОЛОС ІЗ ЗАЛУ. На сьогодні.</p>
<p>&nbsp;</p>
<p>ГОЛОВУЮЧИЙ. Я не можу технічно говорити, на коли, бо мені треба провести просто з ними переговори, щоб вияснити, коли вони можуть прийти, чи вони є в Україні, і чи вони є на робочих місцях. <i>(Шум у залі)</i></p>
<p>Звичайно. Тобто, колеги, приймається таке рішення? Приймається.</p>
<p>Тоді, колеги, я буду поетапно ставити на голосування. І ми єдиним моментом, щоб потім я в робочому аспекті узгоджу, хто і коли зможе прийти, і в який день. Ми визначимо той день загальної зустрічі.</p>
<p>Колеги, якщо є загальна згода, давайте ми виконаємо контрольну функцію парламенту, тим більше, як мені подав апарат, НКРЕКП має щорічно до 1 квітня давати звіт Верховній Раді, Антимонопольний комітет має до 15 квітня давати щорічний звіт Верховній Раді. І тому, я думаю, це буде добре і правильне виконання парламентом своєї функції. І я сподіваюся, що це зніме напругу в залі – і ми зможемо перейти до порядку денного, який в нас сьогодні насправді є дуже активний і насичений.</p>
<p>Отже, пропоную зараз проголосувати - це достатньо 150 голосів, - щоб запросити вищеперерахованих осіб в парламент, з тим щоб голова парламенту міг в робочому порядку узгодити, на який день хто коли зможе прийти з тих керівників для звіту в парламент. Приймається?</p>
<p>Тоді я пропоную провести голосування по тих пропозиціях.</p>
<p>Отже, відповідно до частини третьої статті 6 Регламенту Верховної Ради України ставлю на голосування&nbsp; пропозицію про необхідність присутності на пленарному засіданні Верховної Ради України голови Національної&nbsp; комісії, що здійснює державне регулювання у сферах енергетики та комунальних послуг, Вовка Дмитра Володимировича. <i>(Шум у залі) </i></p>
<p>&nbsp;</p>
<p>ГОЛОС ІЗ ЗАЛУ. У відставку! У відставку&nbsp; Вовка! <i>(Шум у залі) </i></p>
<p>&nbsp;</p>
<p>&nbsp;ГОЛОВУЮЧИЙ. Хто підтримує дане рішення, прошу проголосувати. Голосуєм! Якщо буде 150 чоловік, це буде чинне рішення. Голосуєм.&nbsp; Прошу голосувати. Хто за те, щоб викликати в парламент…</p>
<p>&nbsp;</p>
<p>10:41:31</p>
<p>За-203</p>
<p>Рішення прийняте.</p>
<p>Наступні які були пропозиції?</p>
<p>По фракціях покажіть.</p>
<p>Наступне. Відповідно до частини третьої статті&nbsp; 6 Регламенту Верховної Ради України ставлю на голосування&nbsp; пропозицію про необхідність присутності на пленарному засіданні Верховної Ради України голову Антимонопольного комітету України Терентьєва Юрія Олександровича. Хто підтримує дану пропозицію, прошу проголосувати.&nbsp; Голосуєм.</p>
<p>&nbsp;</p>
<p>10:42:15</p>
<p>За-212</p>
<p>Рішення прийняте.</p>
<p>Наступна пропозиція, яка звучала, це: відповідно до частини третьої статті 6 Регламенту Верховної Ради України ставлю на голосування&nbsp; пропозицію про необхідність присутності на пленарному засіданні голови НАЗК Корчак Наталії Миколаївни. Хто підтримує дану пропозицію, прошу проголосувати.</p>
<p>&nbsp;</p>
<p>10:42:57</p>
<p>За-208</p>
<p>Рішення прийняте.</p>
<p>І останнє – це Фонд держмайна. Так? Відповідно до частини третьої статті&nbsp; 6 Регламенту Верховної Ради України ставлю на голосування&nbsp;&nbsp;пропозицію про необхідність присутності на пленарному засіданні Верховної Ради України голову держмайна Білоуса Ігоря. Хто підтримує дану пропозицію, прошу проголосувати.</p>
<p>&nbsp;</p>
<p>10:43:34</p>
<p>За-216</p>
<p>Рішення прийняте.</p>
<p>Отже, колеги, я в робочому порядку виясню, в який день хто з вищеперерахованих керівників має прийти у Верховну Раду. І ми визначимо, можливо, завтра, і можливо, завтра це буде хороший день. Після ратифікації, можливо, завтра ми… <i>(Шум у залі) </i>Колеги, нічого не чути, коли ви з місця кричите. В робочому порядку узгодимо, і протягом тижня я повідомлю, коли хто з тих керівників прийде у Верховну Раду, в парламент.</p>
<p>Колеги, отже, хочу наголосити, сьогодні важливий день. Хочу нагадати, що в нас першим стоїть блок питань транспорту, але перед тим важливий закон авторства Юрія Шухевича "Про реабілітацію жертв політичних репресій на Україні". Також сьогодні о 4 годині, о 16.00 ми перейдемо до рішення про Рахункову палату. Запрошені гості, кандидати в члени Рахункової палати на 4 годину. І тому ми в 16 годині, як би не йшов порядок денний до того, перейдемо до розгляду питання. Воно може тривати по попередніх розрахунках близько години. Після того ми маємо встигнути ще розглянути 3 питання блоку енергоефективності та ЖКГ.</p>
<p>Це наш план на сьогодні. Чи той план буде мати перспективу, колеги, залежить від нас, від кожного з нас. І я сьогодні після першого законопроекту поставлю на голосування пропозицію, щоб ми працювали без перерви в 12-12.30. І я сподіваюсь, що усіма ця пропозиція буде підтримана.</p>
<p>Я дуже розраховую, що ми будемо працювати плідно, і ми найдемо&nbsp;порозуміння, щоб усі фракції могли взяти участь в роботі парламенту, колеги.</p>
<p>А зараз ми переходимо до першого питання порядку денного, це є проект Закону про внесення змін до Закону України "Про реабілітацію жертв політичних репресій на Україні" (№1170). І я прошу підтримати пропозицію розгляду його за скороченою процедурою. Будь ласка, прошу підтримати.</p>
<p>&nbsp;</p>
<p>&nbsp;</p>
<p>10:46:21</p>
<p>За-171</p>
<p>Рішення прийняте.</p>
<p>І я запрошую до доповіді народного депутата України Шухевича Юрія-Богдана Романовича.</p>
<p>&nbsp;</p>
<p>10:46:31</p>
<p>ШУХЕВИЧ Ю.-Б.Р.</p>
<p>Шановний пане Голово! Шановні депутати! Запропонований законопроект був зареєстрований дуже давно. Дуже давно Верховна Рада повинна була його розглянути, але розгляд затягувався. Нарешті ми дійшли до нього. Ви розумієте цей закон на підтримку тих жертв тоталітарного більшовицького режиму, які віддали своє молоде життя, здоров'я, віддали все в ім'я волі і незалежності України. Їх вже осталось небагато, і ми мусимо їх підтримати. В чому річ? Доплата до пенсії, яка їм належить, була дуже мізерною. Уряд в 2008 році прийняв закон і зафіксував певну суму, ну, для тих які були в ув'язнені, в 54 гривні, ті, які були на засланні, 47 гривень. Але закон був прийнятий в червні і вступав в силу з жовтня. Тут роздалася криза, почалася, і після цього не виплачувалися суми з певних причин. Політв'язні не настоювали враховуючи, власне, цю кризу економічну, яка охопила Україну. Але, коли економічна стабільність наступила, в'язні почали добиватись. Їм не виплачували чомусь, не визнавали цього закону. Вони пішли до судів, вигравали. Але Пенсійний фонд все одно відмовлявся виплачувати.</p>
<p>В даному законі ми хочемо не прирівняти, хоча вони мають право бути і доплата до пенсії має бути така, як і колишнім…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд.</p>
<p>&nbsp;</p>
<p>ШУХЕВИЧ Ю.-Б.Р. Але ми пішли на зменшення для того, щоб хоч щось вони дістали. І тому не 50 процентів доплати, а тільки 25 тим, які були ув'язнені і 12,5 тим, які були на засланні. Дванадцять з половиною процентів. Я вас прошу підтримати. Бо це категорія, яка найбільш упосліджена в Україні. Всі інші мають доплати і значне більші.</p>
<p>&nbsp;</p>
<p>ГОЛОВУЮЧИЙ. Дякую, пане Юрій.</p>
<p>До співдоповіді запрошується заступник голови Комітету з питань прав людини, національних меншин і міжнаціональних відносин Пацкан Валерій Васильович. Пане Валерій. Включіть мікрофон, будь ласка.</p>
<p>&nbsp;</p>
<p>10:49:34</p>
<p>ПАЦКАН В.В.</p>
<p>Шановний пане Голово! Шановні народні депутати! Тільки що пан Шухевич озвучив зміст законопроекту. Комітет Верховної Ради з питань прав людини, національних меншин і міжнаціональних відносин 11 лютого розглянув даний законопроект і просить підтримати законопроект за основу.</p>
<p>Варто зазначити, що на цей час реабілітовані є однією з найбільш соціально незахищених категорій осіб. Грошові компенсації реабілітованим за кожний місяць позбавлення волі або примусово поміщеним у лікарні, підвищення пенсій щодо місячного довічного грошового утримання не понесуть значних витрат з державного бюджету. Вони є настільки мізерними, що викликають справедливе обурення серед літніх людей, які зазнали політичних репресій та змушує їх звертатись за захистом своїх прав до суду.</p>
<p>Головне науково-експертне управління Верховної Ради у своєму висновку зазначає, що законопроект може бути прийнятий за основу з врахуванням висловлених до нього зауважень. Комітет рекомендує Верховній Раді України проект Закону України про внесення змін і доповнень до Закону Про реабілітацію жертв політичних репресій на Україні" та деяких інших законів України щодо впорядкування виплат жертвам політичних репресій (реєстраційний – 1170), поданий народним депутатом Шухевичем, прийняти за основу у першому читанні.</p>
<p>Дякую. Прошу всіх підтримати.</p>
<p>&nbsp;</p>
<p align=center>Веде засідання Перший заступник Голови Верховної Ради України ГЕРАЩЕНКО І.В.</p>
<p>&nbsp;</p>
<p>10:51:03</p>
<p>ГОЛОВУЮЧИЙ. Шановні колеги, будь ласка, ми переходимо до обговорення законопроекту. Я прошу записатися від фракцій на обговорення цього законопроекту.</p>
<p>Будь ласка, народний депутат Вознюк від "Народного фронту".</p>
<p>&nbsp;</p>
<p>10:51:34</p>
<p>ВОЗНЮК Ю.В.</p>
<p>Прошу передати слово Ігорю Гузю.</p>
<p>&nbsp;</p>
<p>10:51:40</p>
<p>ГУЗЬ І.В.</p>
<p>Доброго дня, шановні друзі. Насправді, у цьому залі зараз мало хто звертає увагу на цей закон, але це важливий закон, тому що зараз в нашій країні лишилося не так багато людей, які стояли на смерть за інтереси української держави, які десятками років поневірялися у тюрмах, жертви політичних репресій. Ці люди, на жаль, навіть зараз в 17-му році після чверті століття нашої незалежності лишилися зневажені. Тому я дуже дякую пану Юрію Шухевичу, який принципово стоїть, захищаючи інтереси оцієї категорії населення. Я сам, можна сказати, формувався, виховувався при братстві ветеранів ОУН-УПА Волинського краю&nbsp; і знаю цих людей, їх лишилася сьогодні горстка. Але вважаю, що ми повинні зробити все можливе, щоб оцей час, напевно невеликий час, що ці люди доживають, вони відчули турботу нашої держави і фінансову зокрема. Тому я дуже прошу присутніх тут народних депутатів все-таки підтримати цей законопроект.</p>
<p>Вважаю, що це патріотичний акт, це те, чим ми повинні віддячити тим людям, які стояли в минулі десятиліття за незалежність України. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Олександр Абдуллін.</p>
<p>&nbsp;</p>
<p>10:53:22</p>
<p>АБДУЛЛІН О.Р.</p>
<p>… Кириленко.</p>
<p>&nbsp;</p>
<p>ГОЛОВУЮЧИЙ. Передає слово Івану Кириленку. Будь ласка.</p>
<p>&nbsp;</p>
<p>10:53:27</p>
<p>КИРИЛЕНКО І.Г.</p>
<p>Шановні друзі, я закликаю весь зал підтримати цей законопроект. І без зайвих слів можу сказати, що це закон про історичну пам'ять. Історична пам'ять для нації, для народу не має часового виміру. Це закон про справедливість, це закон про вшанування людей, які мали гідність в ті часи боротися за Україну, Україну з великої букви, Україну майбутнього, Україну, яка займає своє і займе своє гідне місце в європейській сім'ї народів. Давайте підтримаємо і вшануємо цю же жменьку людей гордих, сильних, мужніх українців. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, не встигло кілька фракцій записатися. Я прошу по дві хвилини так само надати пану Семенусі від "Самопомочі". Потім Лозовому від Радикальної партії і потім Олегу Барні, будь ласка, він перший підняв руку від "Блоку Петра Порошенка". Дякую.</p>
<p>&nbsp;</p>
<p>10:54:29</p>
<p>СЕМЕНУХА Р.С.</p>
<p>Семенуха Роман, фракція "Самопоміч". Шановні колеги, люди, які постраждали внаслідок політичного радянського терору є одними із, справді, несправедливо соціально незахищених. І ми маємо віддати сьогодні шану тим людям, які віддали роки свого життя в боротьбі за незалежність нашої країни. Законопроект прибирає обмеження щодо розміру і терміну таких виплат.</p>
<p>Крім того, на сьогодні члени родин померлих політично-репресованих людей не отримують жодної добавки до пенсій.</p>
<p>Проте, розгляд сьогодні в 2017 році цього законопроекту говорить також і про інше, що те, що Україна не відновила державний суверенітет у 1991 році, не визнавши російську окупацію з 1922 по 1991 рік. Адже за самі ці страшні злочини має нести відповідальність, зокрема, і фінансово саме Російська Федерація.</p>
<p>Проте, сьогодні, виправляючи помилки першої каденції цієї Верховної Ради, ми маємо не припускатися помилок в сьогоденні адже ми зобов'язані цією каденцією Верховної Ради визнати і відповісти на сучасні виклики, а саме: визнати Росію агресором території окупованими і перекласти всю фінансову та юридичну відповідальність на сьогоднішнього агресора – Російську Федерацію.</p>
<p>Тому ми закликаємо сесійну залу, Голову Верховної Ради негайно внести на розгляд законопроект про тимчасово-окуповані території, який повністю перекладе весь тягар відповідальності на Російську Федерацію. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Лозовий.</p>
<p>&nbsp;</p>
<p>10:56:02</p>
<p>ЛОЗОВОЙ А.С.</p>
<p>Андрій Лозовий, Радикальна партія.</p>
<p>"А далі – ешелони, чорні вежі,</p>
<p>Колючий дріт етапних таборів,</p>
<p>Ведмежий край, за небокрай – безмежжя,</p>
<p>Лиш мамин погляд свічкою горів.</p>
<p>Мене стріляли, різали, душили</p>
<p>В Кенгирі, Магадані, Воркуті,</p>
<p>Не знаю, де взялися в мене сили,</p>
<p>Щоб пережити випробування ті", – писав Олександр Смик. І, насправді, я хотів би, щоб, колеги, ми замислилися, кожен з нас, весь цей парламент в боргу перед тими людьми, не було б парламенту, незалежної країни, якби наша держава не була незалежною, якби не саможертовна боротьба цих людей. І що ми бачимо? На 26 рік незалежності, така ганьба, досі не прийнятий цей закон. І, звісно, закликаю вас підтримати, принаймні, з вдячності цим людям, їх не так багато лишилося. Ніякого особливого навантаження на бюджет цей закон не дає, але це закон виправляє&nbsp; тотальну історичну несправедливість, цей закон реально протидія тому, як 70 років радянська окупація знищувала нашу національну свідомість, намагалася вбити в українцях розуміння того, що вони українці і ми зараз це повинні виправити. Ми повинні віддати шану тим людям, вони ризикували життям, здоров'ям і свободою в радянській тоталітарній системі, протидіючи їй, вони не за пенсію боролися, але давайте хоча б цим їх вшануємо.</p>
<p>Я хотів би закликати, так само, колег, так цих людей лишилося не багато, знайдіть можливість провідати їх, сказати добре слово і подякувати їм очі в очі, бо ми маємо честь живими цими героями жити&nbsp; в одну епоху. Слава Україні!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Олег Барна від "Блоку Петра Порошенка".</p>
<p>&nbsp;</p>
<p>10:57:52</p>
<p>БАРНА О.С.</p>
<p>У всі часи існування нашої країни, української землі завжди були вороги, які хотіли зламати наш народ і загарбати землю, і повсякчас знаходилися герої, які не давали цього зробити. Так, вони були в меншості, так, вони боролися&nbsp; проти системи. І, на превеликий&nbsp; жаль, держава Україна&nbsp; деяких слуг такої системи, які працювали в НКВД, здійснювали репресії, виконували завдання&nbsp; по голодомору, давала надбавки до пенсій бувшим енкаведистам та&nbsp; поряд з тим, герої, які так боронили саме нашу країну і землю від фашизму, як і ветерани війни, з числа героїв Української повстанської армії, не отримали таких надбавок на державному рівні.</p>
<p>&nbsp;Хоча ми&nbsp; зараз це&nbsp; поступово виправляємо, і люди, які всі&nbsp; часи боролися&nbsp; з репресивною&nbsp; системою сталінського режиму, комуністичного&nbsp; режиму, які боролися з голодомором, репресіями зараз залишилися поза бортом. І це є серйозний недолік нашої системи.</p>
<p>Тому мені важко уявити якби&nbsp; зараз у майбутньому стався такий час, що ми перестали&nbsp; шанувати героїв Майдану, героїв АТО, які боронили&nbsp; країну від злочинного режиму Януковича.</p>
<p>І даний законопроект це не просто закон, це є індикатор честі нашої нації перед героями. І цей законопроект є боргом української влади перед українськими героями, які створили цю державу, де працює існуюча влада. Дякую.</p>
<p>Фракція "Блоку Петра Порошенка" підтримує цей законопроект. Ми&nbsp; маємо повернути борг нашим героям. Слава Україні! І слава героям!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, всі бажаючі… Ні, ще, будь ласка,&nbsp; одна&nbsp; хвилина пану Мельничуку. Ви від кого виступаєте? Від позафракційних? Від групи?</p>
<p>Від групи, будь ласка. Будь ласка, від групи одну&nbsp; хвилину. Дайте, будь ласка. <i>(Шум у залі) </i>&nbsp;Будь ласка.</p>
<p>&nbsp;</p>
<p>11:00:08</p>
<p>МЕЛЬНИЧУК С.П.</p>
<p>Група "Воля народу",&nbsp; Сергій Мельничук.</p>
<p>Законопроект на часі і&nbsp; група "Воля народу" буде підтримувати даний законопроект. Головне, щоб під цей законопроект не попали ті люди, які грабували, насильствували на війні, про яку тільки що розказував попередній виступаючий.</p>
<p>І ще одне з питань, яке потрібно обов'язково підняти, і група буде ініціювати законопроект – це політв'язні з&nbsp; режиму СРСР, які були засуджені до розстрілу, які при переході до держави Україна їм замінили смертну кару на довічне ув'язнення. Їх із майже півтори тисячі залишилося всього 75 чоловік. Їх просто потрібно… переглянути їхні справи і реабілітувати, тих, хто дійсно потрапив під тиск злочин…</p>
<p>&nbsp;</p>
<p>ГОЛОВУЮЧИЙ.&nbsp; Дякуємо, шановний колего!</p>
<p>Я хочу звернутися зараз до автора законопроекту пана Шухевича. Шановний пане Шухевичу, під час обговорення законопроекту підійшло кілька народних депутатів і запропонували у назві зробити техніко-юридичну правку, щоб законопроект звучав "Про реабілітацію жертв політичних репресій в Україні". У вас "на Україні". От я хотіла би, щоби звернути на це вашу увагу, як ви бачите: ми залишаємо "на Україні" чи "в Україні"?</p>
<p>Згодні! Фракція підказує, що&nbsp; автор згоден. Шановні колеги, що є згода, що ми вносимо правку в назву законопроекту, і вона буде звучати наступним чином: "Про реабілітацію жертв політичних репресій в Україні".&nbsp;</p>
<p>Ми просимо всіх тих, хто зараз блокує трибуну, зайняти робочі місця, і переходимо до голосування.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>11:02:31</p>
<p>ГОЛОВУЮЧИЙ. Отже, колеги, ми завершили обговорення, переходимо до прийняття рішення. І я думаю, що для&nbsp; прийняття рішення треба зайняти робочі місця і проголосувати. І я впевнений, що ніякі політичні дискусії не можуть стати на заваді, щоб ми віддали честь і шану жертвам політичних репресій.</p>
<p>В залі є багато людей, чиї родини пройшли через ці репресії. Моя родина була вислана у Сибір, де прожив мій батько майже 10 років. І, я впевнений, в кожного в родині є хтось, хто пройшов через ці страшні випробування.</p>
<p>Тому давайте ми на хвилину забудемо про політику. Давайте займемо робочі місця. І це буде правильно, і це буде гідно, і це буде шана тим людям, які проходили через "сибіри", через "гулаги", які були незламними, бо пам'ятали, що найважливіше – це українська держава, що найважливіше – це вільна держава, за яку вони боролись, і завдяки яким ми сьогодні тут є в залі.</p>
<p>Тому переходимо до голосування. І я ставлю на голосування проект Закону про внесення змін до Закону України "Про реабілітацію жертв політичних репресій в Україні" та деяких інших законів України щодо впорядкування виплат жертвам політичних репресій (№ 1170) за основу з техніко-юридичними правками. Прошу проголосувати і прошу підтримати, колеги. Голосуємо за основу, за основу.</p>
<p>&nbsp;</p>
<p>11:04:30</p>
<p>За-258</p>
<p>258 – за. Рішення прийняте, колеги.</p>
<p>І відразу я прошу, як ми домовлялись, проголосувати за скасування перерви в 12.00 – 12.30, колеги. Давайте цей добрий досвід підтримаємо і проголосуємо.</p>
<p>Отже, я ставлю на голосування пропозицію працювати без перерви 12.00 – 12.30 сьогодні. Прошу проголосувати і прошу підтримати, щоб скасувати і сьогодні, і в середу, і в четвер перерву 12.00 – 12.30. Прошу проголосувати, прошу підтримати, колеги. Голосуємо. Я розраховую на вашу підтримку, колеги. Голосуємо. Прошу підтримати скасування перерви 3 дні цього пленарного тижня. Прошу підтримати. Голосуємо, колеги.</p>
<p>&nbsp;</p>
<p>11:05:25</p>
<p>За-197</p>
<p>Колеги, я ще раз поставлю. Я звертаюся до всіх, колеги.</p>
<p>Всі автори законопроектів, які бачать в порядку денному свої законопроекти, ми не зможемо їх пройти, якщо ми не підтримаємо цього рішення.</p>
<p>Я звертаюся до всіх фракцій, щоб ми відійшли від політичних дискусій в тому питанні. Ми продемонстрували ефективну роботу минулого четверга, коли працювали без перерви. Я прошу вас підтримати, колеги. Я прошу вас, всіх депутатів, зайняти робочі місця, і я ще раз ставлю пропозицію на голосування відмінити перерву з 12-ї до 12.30. І я прошу підтримати, колеги. Прошу проголосувати і прошу підтримати скасування перерви 12.00-12.30.</p>
<p>Колеги, голосуємо! Займіть, будь ласка, робочі місця. Я прошу підтримати. Прошу голосувати. Голосуємо за скасування перерви. Я прошу усіх підтримати. Колеги, підтримайте, будь ласка. Прошу проголосувати. Голосуємо, колеги.</p>
<p>&nbsp;</p>
<p>11:06:50</p>
<p>За-199</p>
<p>Прошу по фракціях показати. "Блок Петра Порошенка" – 84, "Народний фронт" – 61, "Опозиційний блок" – 0, "Самопоміч" – 4, Радикальна партія – 16, "Батьківщина" – 11, "Воля народу" – 0, "Партія "Відродження" – 3.</p>
<p>Колеги, я ще раз буду ставити цю пропозицію на голосування. І я хотів би звернутися до усіх: і голів фракцій, і голів комітетів.&nbsp; Коли на Погоджувальній раді є вимога більше законопроектів пройти за день, цей час нізвідки не береться, він може появитися лишень в результаті скасування перерви. Тому я розраховую, що ми до цього питання вернемося і підтримаємо його.&nbsp;</p>
<p>Зараз ми переходимо до питання транспорту (це блок питань), і я ставлю на розгляд перші питання з цього блоку. Це є проект Закону про внесення зміни до Закону України "Про автомобільні дороги" &nbsp;щодо уточнення деяких повноважень державного управління автомобільними дорогами загального користування (5386). Прошу підтримати розгляд за скороченою процедурою. Прошу проголосувати, прошу підтримати.</p>
<p>&nbsp;</p>
<p>11:08:25</p>
<p>За-160</p>
<p>Рішення прийнято.</p>
<p>І я запрошую до доповіді міністра інфраструктури Омеляна Володимира Володимировича. З місця, будь ласка. Вам включать мікрофон. Включіть мікрофон в урядовій ложі, будь ласка.</p>
<p>&nbsp;</p>
<p>11:08:36</p>
<p>ОМЕЛЯН В.В.</p>
<p>Дякую, вельмишановний пане голово. Вельмишановні народні депутати, на ваш розгляд вноситься проект Закону України про внесення зміни до Закону України "Про автомобільні дороги" щодо уточнення деяких повноважень органів державного управління автомобільними дорогами загального користування (реєстраційний номер 5386), винесений Кабінетом Міністрів України.</p>
<p>Хочу звернути вашу увагу на законопроект, який спрямований на гармонізацію та вдосконалення законодавства України. У Законі України "Про автомобільні дороги" визначено, що орган державного управління автомобільними дорогами загального користування має право обмежувати або забороняти рух транспортних засобів, навантаження на вісь, загальна маса або габарити яких перевищують норми, визначені для них державними стандартами, у разі відсутності відповідного спеціального погодження.</p>
<p>Тобто чинні норми зазначеного закону України передбачають здійснення працівниками дорожніх організацій зупинку великовагових транспортних засобів та обмеження або заборону таких транспортних засобів у разі відсутності у перевізників спеціального погодження при перевищенні норм навантаження на вісь, загальної маси або габаритів, визначені для них державними стандартами. Але згідно чинного законодавства орган державного управління автомобільними дорогами загального користування та підприємства, установи і організації, що належать до сфери його управління, не наділені повноваженнями зупиняти транспорті засоби та перевіряти у водіїв чи перевізників будь-які документи. Цими повноваженнями згідно законів України "Про дорожній рух," "Про Національну поліцію України", "Про автомобільний транспорт" наділені Національна поліція та Державна служба України з безпеки на транспорті, які здійснюють контроль за безпекою дорожнього руху під час надання послуг з перевезення пасажирів та вантажів.</p>
<p>Враховуючи зазначене вище, з метою гармонізації норм чинного законодавства та узгодження положень статті 12 Закону України "Про автомобільні дороги" у відповідність до інших актів однакової юридичної сили у цій сфері законопроектом пропонується пункт 8 статті вилучити.</p>
<p>Просто хотів би загострити вашу увагу. Ми маємо зараз парадоксальну ситуацію, коли працівники трансінспекції не можуть зупинити транспортний засіб і для цього залучають і відволікають сили Національної поліції.</p>
<p>Метою цих правок є наділення працівників транспортної інспекції права зупиняти транспортний засіб.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, 30 секунд завершити.</p>
<p>&nbsp;</p>
<p>ОМЕЛЯН В.В. Прошу підтримати в цій редакції. Дякую дуже.</p>
<p>&nbsp;</p>
<p>ГОЛОВУЮЧИЙ. Ви завершили, так?</p>
<p>До співдоповіді запрошується голова Комітету з питань транспорту Дубневич Ярослав Васильович. Включіть, будь ласка, мікрофон пану Ярославові.</p>
<p>Пане Ярослав!</p>
<p>Підтримує Ярослав Васильович даний законопроект.</p>
<p>Прошу перейти до обговорення. І прошу включити: два – за, два – проти, для участі в обговоренні, будь ласка.</p>
<p>Від "Народного фронту" Вознюк Юрій Володимирович.</p>
<p>&nbsp;</p>
<p>11:12:25</p>
<p>ВОЗНЮК Ю.В.</p>
<p>Прошу передати слово Віталію Корчику.</p>
<p>&nbsp;</p>
<p>11:12:32</p>
<p>КОРЧИК В.А.</p>
<p>Шановні колеги! Шановні друзі! Прошу підтримати зазначений законопроект адже він надає органам, таким як "Укртрансбезпека", додаткові повноваження на дорогах. Якщо ми хочемо зберігати наші дороги і будувати нові, щоб вони були європейського рівня, на що ми заслуговуємо, нам потрібно проголосувати даний законопроект. Тому прошу всіх підтримати і проголосувати "за". Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від "Батьківщини" Кириленко Іван Григорович передає Євтушку. Будь ласка.</p>
<p>&nbsp;</p>
<p>11:13:12</p>
<p>ЄВТУШОК С.М.</p>
<p>Сергій Євтушок, фракція "Батьківщина".</p>
<p>Шановні колеги! Ми сьогодні продовжуємо дискусію щодо реформування дорожнього нашого господарства. Я нагадаю, що це є наші "судини економіки". І тому, в якому стані на сьогоднішній день перебувають дороги, визначає і глибину тієї економічної стагнації в тому числі. Сьогодні потрібно комплексно підходити до реформування цієї галузі. І те, що ми сьогодні обговорюємо, це дуже добре.</p>
<p>Що таке системний підхід? Це, звичайно, ряд законопроектів. Цей законопроект, який зараз ми розглядаємо, є урядовий. І не зважаючи на це, фракція "Батьківщина" буде підтримувати цей законопроект. Оскільки пропонується все ж таки впорядкувати питання скасування права органу державного управління такому як "Укравтодор" здійснювати обмеження або забороняти рух транспортних засобів, навантаження на вісь, загальна маса або габарити яких перевищують норми.</p>
<p>Це нормальний законопроект. Відтак і запропоноване нововведення є цілком обґрунтованим. Зважаючи на відсутність в "Укравтодорі" повноважень щодо здійснення таких зупинок. Тому фракція "Батьківщина" буде підтримувати даний законопроект.</p>
<p>&nbsp;</p>
<p>ГОЛОВУЮЧИЙ. Голуб Владислав Володимирович, будь ласка.</p>
<p>&nbsp;</p>
<p>11:14:39</p>
<p>ГОЛУБ В.В.</p>
<p>Шановні колеги! Я буду виступати не з приводу цього законопроекту. І прошу хвилинку уваги. Щойно на адресу моєї громадської приймальні і місті Черкаси, по бульвару Шевченка 307, кабінет 201 було надіслано пакет, де містяться погрози щодо моєї діяльності як народного депутата і також погроза щодо мого життя та здоров'я.</p>
<p>Таку свою діяльність, такі дії я розцінюю, як зворотна реакція від голови Черкаської обласної державної адміністрації пана Ткаченка, голови, депутата Черкаської обласної ради пани Полозова, а також мера міста Золотоноша пана Войцеховського. Які зараз, вони офіційно погрожують моєму життю та здоров'ю.</p>
<p>Шановний Андрій Володимирович, прошу негайно дати доручення голові Служби безпеки України, а також міністру внутрішніх справ щодо захисту моєї помічниці, яка зараз знаходиться у місті Черкаси, а також щодо захисту моєї і моєї сім'ї. А цим пановам я хочу сказати, що нічого мене не зупинить заради того, щоб побороти корупцію, яку ви очолюєте в місті Черкаси. Тому ще раз наголошую, Андрій Володимирович, прошу дати відповідні доручення правоохоронним органам. Дякую щиро.</p>
<p>&nbsp;</p>
<p>ГОЛОВУЮЧИЙ. Дякую вам. Я звертаюсь до правоохоронних органів, щоб дана ситуація була під прискіпливою увагою, яка стосується народного депутата і колеги.</p>
<p>Зараз я надаю слово Дубневичу Ярославу Васильовичу. Включіть мікрофон, одну хвилину. І через хвилину ми переходимо до голосування, тому прошу усіх заходити в зал і займати робочі місця. Будь ласка.</p>
<p>&nbsp;</p>
<p>11:16:25</p>
<p>ДУБНЕВИЧ Я.В.</p>
<p>Добрий день, шановний пане Голово, шановні колеги. Запропонований Закон №5386, внесений Кабінетом Міністрів України, рішенням Комітету з питань транспорту від 8.02.17 року рекомендовано Верховній Раді України прийняти проект закону (реєстраційний номер 5386) за основу та в цілому.</p>
<p>Прошу підтримати прийняття законопроекту №5386 за основу та в цілому. Дякую за увагу.</p>
<p>&nbsp;</p>
<p>ГОЛОВУЮЧИЙ. Отже, колеги, переходимо до прийняття рішень. Я прошу усіх зайняти свої місця. Закон нескладний, але важливий для галузі.</p>
<p>І я ставлю на голосування проект Закону про внесення зміни до Закону України "Про автомобільні дороги" щодо уточнення деяких повноважень державного управління автомобільними дорогами загального користування (№5386) за пропозицією комітету за основу і в цілому. Прошу проголосувати, прошу підтримати. Голосуємо, колеги, 5386 за основу і в цілому. Голосуємо.</p>
<p>&nbsp;</p>
<p>11:18:06</p>
<p>За-209</p>
<p>209. Я поставлю зараз на повернення. Я прошу голів фракцій зараз запросити депутатів в зал, прошу Секретаріат Верховної Ради запросити депутатів в зал і прошу зайняти робочі місця.</p>
<p>Отже, колеги, можемо голосувати? Будь ласка, давайте підтримаємо галузь. І, колеги, я прошу зараз підтримати повернення до розгляду 5386. Прошу зайняти робочі місця.</p>
<p>Отже, колеги, під час обговорення усі політичні фракції і групи підтримали даний законопроект. Давайте це рішення підкріпимо своїм голосуванням.</p>
<p>І я ставлю пропозицію повернутись до голосування за проект Закону про внесення зміни до Закону України "Про автомобільні дороги" щодо уточнення деяких повноважень державного управління автомобільними дорогами загального користування. Прошу проголосувати за повернення. Прошу проголосувати за повернення. Прошу підтримати. Голосуємо, колеги. Прошу підтримати.</p>
<p>&nbsp;</p>
<p>11:20:04</p>
<p>За-223</p>
<p>Три голоси. Я бачу. Я бачу, колеги. Будь ласка, три голоси. Я прошу зараз всіх зайти робочі місця, відкласти на кілька хвилин дискусії.</p>
<p>Прошу зайти в зал і приготуватися до прийняття рішення. Отже, колеги, прошу приготуватися до голосування, зайняти робочі місця.</p>
<p>І я ставлю на голосування пропозицію повернутися до голосування за проект Закону про внесення змін до Закону України "Про автомобільні дороги" (номер 5386). Прошу проголосувати, прошу підтримати, колеги. Голосуємо, прошу підтримати, прошу проголосувати.</p>
<p>&nbsp;</p>
<p>11:21:18</p>
<p>За-240</p>
<p>Повернулися.</p>
<p>І тепер я ставлю на голосування проект Закону про внесення змін до Закону України "Про автомобільні дороги" (номер 5386) за основу і в цілому. Прошу проголосувати, прошу підтримати, голосуємо.</p>
<p>&nbsp;</p>
<p>11:21:47</p>
<p>За-236</p>
<p>Рішення прийняте.</p>
<p>Наступний: проект Закону про внесення змін до деяких законів України щодо обов'язкового страхування відповідальності перевізника за шкоду, заподіяну життю, здоров'ю пасажирів та третіх осіб (номер 4642).</p>
<p>І я ставлю на голосування пропозицію про розгляд за скороченою процедурою. Прошу проголосувати, прошу підтримати, скорочену процедуру прошу підтримати.</p>
<p>&nbsp;</p>
<p>11:22:29</p>
<p>За-178</p>
<p>Рішення прийняте.</p>
<p>І я запрошую до доповіді міністра інфраструктури Омеляна Володимира Володимировича, будь ласка, включіть мікрофон,</p>
<p>&nbsp;</p>
<p>11:22:39</p>
<p>ОМЕЛЯН В.В.</p>
<p>Дякую. Вельмишановний пане Голово, вельмишановні народні депутати! Хотів би наголосити на соціальній важливості законопроекту 4642 та необхідність його прийняття. Із втратою в Україні державної монополії на пасажирські перевезення, був значно послаблений контроль як за якістю &nbsp;послуг з перевезення пасажирів&nbsp; перевізниками різних форм власності, так і забезпечення ними безпеки перевезень. Частка таких перевізників, зокрема фізичних осіб, щороку зростає наслідком&nbsp; цього стало підвищення рівня аварійності на пасажирському&nbsp; транспорті.</p>
<p>Даний проект закону спрямований на удосконалення страхової політики, що сприятиме підвищенню соціальної захищеності пасажирів та водіїв завдяки обов'язковому страхуванню відповідальності автомобільного, міського електричного, залізничного, морського перевізника та перевізника на внутрішніх водних шляхах за шкоду, заподіяну життю, здоров'ю пасажирів та третіх осіб. Такий механізм є один із найдієвіших&nbsp; та може захистити інтереси&nbsp; постраждалих пасажирів та&nbsp; третіх осіб в Україні, а&nbsp; також зберегти фінансову спроможність перевізників і світовий досвід підтверджує це.&nbsp;</p>
<p>Низка європейський держав протягом останніх 20-30 років прийняли закони про обов'язкову фінансову відповідальність перевізника за шкоду, заподіяну пасажирам третім особам.</p>
<p>На сьогодні страхування від нещасних випадків на транспорті здійснюється&nbsp; відповідно до постанови Кабінету Міністрів&nbsp; України&nbsp; від&nbsp; 1996 року. Особливістю цього виду страхування є те, що страхові премії в ньому сплачуються не підприємствами галузі транспорту, а пасажирами автомобільного, залізничного та морського транспорту.</p>
<p>Крім того, зазначений&nbsp; вид страхування не поширюється&nbsp; на пасажирів міського&nbsp; транспорту автомобільного, електричного, метрополітену тощо.&nbsp;</p>
<p>Необхідність замінити обов'язкового особистого страхування пасажирів від нещасного випадку на транспорті на обов'язкове страхування&nbsp; відповідальності автомобільного, міського, електричного, залізничного, морського та внутрішньо водного перевізника викликано також тим, що страхові платежі в існуючому вигляді страхування не відповідають сумам виплат за страхові події відповідно до аналізу страхових послуг. Аналіз страхових послуг, наданих у 2014 році підприємствам, підпорядкованим&nbsp; Міністерству інфраструктури України свідчить про те, що в&nbsp; умовах дії обов'язкового страхування пасажирів та водіїв від нещасних випадків на&nbsp; транспорті кошти використовуються вкрай неефективно.</p>
<p>&nbsp;&nbsp;&nbsp; У 2014 році страхування пасажирів від нещасних випадків на транспорті страховими компаніями перераховано…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд.</p>
<p>&nbsp;</p>
<p>ОМЕЛЯН В.В. Дякую.</p>
<p>60 мільйонів гривень, а страхові виплати за 29 страхових випадків становили лише 283 тисячі. Перевищення обсягів страхових платежів над виплатами страхового відшкодування становить 60 мільйонів гривень. При цьому розмір одержаної комісійної вигоди становить 41 мільйон, а у страхової компанії залишається близько 20 мільйонів гривень.</p>
<p>Альтернативним способом страхування на транспорті є перехід від особистого страхування від нещасних випадків на транспорті до обов'язкового страхування відповідальності перевізника.</p>
<p>Прийняття даного законопроекту стало ще одним кроком для підвищення соціальної захищеності громадян України від нещасних випадків та підвищення довіри суспільства до діяльності страхових компаній у галузі транспорту.</p>
<p>&nbsp;</p>
<p>ГОЛОВУЮЧИЙ. До співдоповіді запрошується голова Комітету з питань транспорту Дубневич Ярослав Васильович. Будь ласка.</p>
<p>&nbsp;</p>
<p>11:25:36</p>
<p>ДУБНЕВИЧ Я.В.</p>
<p>Шановний пане Голово, шановні народні депутати, Комітет з питань транспорту на своєму засіданні 19 жовтня 2016 року розглянув законопроект номер 4642 від 11.05.2016 року. Проект розроблено з метою переходу від обов'язкового&nbsp; особистого страхування від нещасних випадків на транспорті, яке здійснюється сьогодні, до обов'язкового страхування відповідальності перевізника за шкоду, заподіяну життю, здоров'ю пасажирів та третіх осіб.</p>
<p>Такий вид страхування має стати дієвим механізмом захисту інтересів постраждалих пасажирів та третіх осіб та дозволяє зберегти фінансову спроможність перевізників та відповідає європейській практиці.</p>
<p>До законопроекту висловлено ряд зауважень Головним науково-експертним управлінням, Антимонопольним комітетом України, Міністерством фінансів України.</p>
<p>Комітет вважає необхідним усунути, зокрема, такі недоліки проекту: для уникнення подвійного страхування пасажирів з обов'язкових видів страхування потрібно виключити особисте страхування від нещасних випадків на транспорті, уточнити підстави настання відповідальності перевізника, деталізувати визначення розміру штрафу за відсутність договору страхування.</p>
<p>В цілому підтримуючи ідею запропонованих змін та враховуючи зауваження, комітет пропонує прийняти його у першому читанні за основу і вже поправками до другого читання привести законопроект у відповідність щодо потреб сьогоднішнього сьогодення.</p>
<p>Прошу підтримати і дякую за увагу. Шановні колеги, прошу підтримати даний законопроект номер 4642 за основу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, запишіться на виступи: два – за, два – проти. Прошу провести запис.</p>
<p>Побер Ігор Миколайович, будь ласка.</p>
<p>&nbsp;</p>
<p>11:27:46</p>
<p>ПОБЕР І.М.</p>
<p>Доброго дня, шановні колеги. Фракція "Блок Петра Порошенка" буде підтримувати даний законопроект. Аварійна статистика на вітчизняних дорогах геть невтішна. За добу трапляється приблизно 400 дорожньо-транспортних пригод, з яких зазнають травм біля сотні осіб. Це кожного дня. При цьому зростає і статистика аварійних випадків пасажирського транспорту. Справа в тому, що зараз з'являється багато приватних перевізників на власних автівках, при цьому існуюча практика обов'язкового страхування пасажирів від нещасних випадків на транспорті не виправдовує себе. Страхові платежі не відповідають сумам страхових випадків, тобто пасажири фактично залишаються соціально незахищеними після ДТП. Натомість світовий досвід обов'язкового страхування відповідальності перевізника навпаки зарекомендував себе як ефективний механізм захисту пасажирів. Саме для цього і розроблено даний законопроект.</p>
<p>Важливо додати, що мова йде не тільки про автомобільних перевізників, але й про залізничний та морський транспорт. Також цей закон не буде стосуватися, як вказав пан міністр, перевезення в міському транспорті, тільки в міжміському.</p>
<p>Виходячи з того, що сказав голова комітету пан Дубневич, фракція "Блок Петра Порошенка" буде підтримувати даний законопроект в першому читанні. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Від "Народного фронту" Тимошенко Юрій Володимирович, будь ласка.</p>
<p>&nbsp;</p>
<p>11:29:24</p>
<p>ТИМОШЕНКО Ю.В.</p>
<p>Друзі, закон, звичайно, добрий, правильний, ми його всі неодмінно будемо підтримувати. Дякую розробникам за те, що згадали про цю проблему. Але цього дуже мало. І прошу в майбутніх якихось законопроектах опрацювати цю думку далі.</p>
<p>Дивіться, я часто їжджу "газельками". Уявіть собі: ти їдеш в якійсь розбитій "газельці", на лисих колесах, шофер цієї "газельки" одною рукою палить папіроску, другою розмовляє по мобільному телефону, і керує взагалі, не відомо чим і як. А ми їдемо і молимося Богу, і потерпаємо, аби тільки живими доїхати. Тільки невідворотність і суворість покарання оцих шоферів може зупинити отой безлад, що вони витворяють, перевозячи десятки і сотні пасажирів, а ми є залежниками. Ми всі пасажири. Ми є, розумієте, заложниками одного і того неадекватного шофера, який навіть не думає про нас, а думає тільки, як би здерти з нас найбільше грошей, якнайбільше заробити. А наша безпека, наше життя – це останнє, про що вони думають. Дякую.</p>
<p>&nbsp;</p>
<p>ГОЛОВУЮЧИЙ. Від "Батьківщини" – Євтушок. Включіть, будь ласка,&nbsp; мікрофон.</p>
<p>&nbsp;</p>
<p>11:30:47</p>
<p>ЄВТУШОК С.М.</p>
<p>Сергій Євтушок, фракція "Батьківщина".</p>
<p>Шановні колеги, прошу звернути увагу, що в даному законопроекті&nbsp; мова йде про перехід від&nbsp; обов'язкового особистого страхування від нещасного… та видатків на&nbsp; транспорті до обов'язкового страхування відповідальності саме перевізника. Тому я одразу скажу, що&nbsp; фракція "Батьківщина"&nbsp; не буде підтримувати даний законопроект, оскільки і голова&nbsp; Комітету з питань транспорту озвучив ряд зауважень, які потрібно усунути.&nbsp;&nbsp;</p>
<p>Ми пропонуємо направити даний законопроект суб'єкту законодавчої ініціативи, це розробником є уряд і Міністерство інфраструктури, змінити ці новації, які введені,&nbsp; оскільки&nbsp; вони можуть призвести все ж таки до того, що&nbsp; квитки на ці види транспорту, які йдеться в законопроекті, будуть збільшені. Потрібно контролювати страхові компанії, які не належним чином виконують свої обов'язки, оббираючи наших українських громадян, коли вони їм приносять гроші, намагаються застрахувати своє життя, а не думати, як з ними боротися там або як з ними… покращити їхні внески і показники. Тому фракція&nbsp; "Батьківщина" просить направити даний законопроект суб'єкту законодавчої ініціативи для виведення цих недолугих норм. Дякую.</p>
<p>&nbsp;</p>
<p>ГОЛОВУЮЧИЙ. Від "Самопомочі" – Семенуха, будь ласка. Дві хвилини.</p>
<p>&nbsp;</p>
<p>11:32:22</p>
<p>СЕМЕНУХА Р.С.</p>
<p>Семенуха Роман, фракція "Самопоміч".</p>
<p>Шановні колеги! Шановний Голово! Законопроектом пропонується здійснити перехід від особистого страхування від нещасних випадків на транспорті до обов'язкового страхування відповідальності перевізника.</p>
<p>Сьогодні страхові платежі… обов'язкових видів&nbsp; страхування входять до складу витрат суб'єктів підприємницької діяльності практично в усіх країнах. Яскравим прикладом необхідності законодавчих змін свідчить той факт за даним Мінінфраструктури&nbsp;&nbsp; в 2014 році доходи страхових компаній склали близько 60 мільйонів гривень. Водночас виплати за страховими випадками становили менше 300 тисяч гривень, що становить менше навіть піввідсотка.</p>
<p>Колеги, давайте будемо відверті, сьогодні міжміські автобуси та маршрутки знаходяться у вкрай критичному стані. Тому, можливо, сьогодні чи не єдиний шлях захистити пасажирів при перевезеннях є страхування відповідальності саме перевізника. В той же час законопроект, запропонований Кабміном, все-таки потребує на доопрацювання.</p>
<p>Перше. Вбачається не повним визначення нового терміну "перевізник" через відсутність у ньому водіїв, фізичних осіб. Адже обов'язковим має бути страхування відповідальності будь-якого перевізника, чи є він суб'єктом господарювання, чи не є.</p>
<p>Наступне, законопроект прописаний, на превеликий жаль, з огляну на застарілі транспортні технології. В ньому взагалі відсутні сучасні норми щодо бронювання місць чи отримання квитків електронним шляхом, не зазначені можливості Інтернет доступу до сфери страхування на всіх видах транспорту. Ігнорується положення нещодавно прийнятого нами з вами Закону про єдиний електронний квиток. Також відсутні норми про можливе застосування громадського контролю, відсутні будь-які вимоги щодо особливостей і порядку здійснення контролю за наявністю договорів страхування у перевізників з боку Мінінфраструктури. Можливо, варто створити єдиний реєстр для того, щоб знизити корупційні ризики при таких перевірках.</p>
<p>В цілому закликаємо підтримати в першому читанні, проте суттєво доопрацювати у підготовці до другого читання. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Отже, колеги, обговорення завершене. Переходимо до прийняття рішення. І я прошу запросити в зал народних депутатів і прошу голів фракцій запросити депутатів в зал, будь ласка.</p>
<p>Переходимо до прийняття рішення. І я ставлю на голосування проект Закону про внесення змін до деяких законів України щодо обов'язкового страхування відповідальності перевізника за шкоду, заподіяну життю, здоров'ю пасажирів та третіх осіб, номер 4642, лишень за основу, колеги. Тобто можна буде всі, які є застереження і пропозиції, внести між першим і другим читанням.</p>
<p>Отже, 4642 – за основу.</p>
<p>Прошу проголосувати. Прошу підтримати. Голосуємо.</p>
<p>&nbsp;</p>
<p>11:35:35</p>
<p>За-205</p>
<p>Колеги, тоді я поставлю… Комітет… Тоді я поставлю наступну, звучить вона так: направити в комітет для підготовки на повторне перше читання. Така пропозиція буде підтримана залом?</p>
<p>Отже, колеги, я ставлю на голосування наступну пропозицію, що проект закону 4642 направити в комітет для підготовки на повторне перше читання. Давайте цю пропозицію підтримаємо. Давайте коло неї об'єднаємося. Будь ласка, прошу проголосувати. Прошу підтримати. Голосуємо.</p>
<p>&nbsp;</p>
<p>11:36:33</p>
<p>За-225</p>
<p>Один голос, колеги.</p>
<p>Я бачу. Ми зараз повернемося і я ще раз поставлю.</p>
<p>Отже, я прошу проголосувати за повернення до голосування: 4246 направити в комітет. Колеги, прошу всіх зайняти місця і проголосувати. Я голосую за повернення до голосування, а потім поставлю направити в комітет. Прошу проголосувати за повернення. Прошу підтримати. А потім я поставлю в комітет. Я поставлю тільки в комітет, колеги, як ми і домовлялись.&nbsp;</p>
<p>&nbsp;</p>
<p>11:37:13</p>
<p>За-224</p>
<p>Добре. Тоді я ставлю наступну пропозицію. Але все одно маємо повернутись, щоб поставити будь-яку. Потім я поставлю суб'єкту, поставлю потім суб'єкту. Давайте… Зараз ми повернемося, колеги.</p>
<p>І я ставлю пропозицію повернутись до 4642. Прошу проголосувати. Прошу підтримати. Голосуємо. Прошу підтримати.&nbsp;</p>
<p>&nbsp;</p>
<p>11:37:49</p>
<p>За-227</p>
<p>Отже, повернулись. Тепер я ставлю в комітет на повторне перше, так? Колеги, повернення, ми не отримаємо, я ж бачу.</p>
<p>Отже, я сталю пропозицію, щоб проект Закону 4642 направити в комітет для підготовки на повторне перше читання. Я прошу всіх об'єднатись і проголосувати. В комітет на повторне перше читання, прошу проголосувати, прошу підтримати.</p>
<p>Голосуємо 4642 в комітет на повторне перше читання. Голосуємо, колеги! Прошу підтримати.</p>
<p>&nbsp;</p>
<p>11:38:38</p>
<p>За-232</p>
<p>Рішення прийнято.</p>
<p>Наступний в порядку денному проект Закону про внесення змін до Закону України "Про автомобільний транспорт" (щодо дотримання вагових або габаритних норм та/або умов, визначених у дозволі на участь у дорожньому русі) 4660 депутатський, "д".</p>
<p>Я прошу підтримати розгляд його за скороченою процедурою. Будь ласка, прошу підтримати розгляд за скороченою процедурою. Голосуємо.</p>
<p>&nbsp;</p>
<p>11:39:23</p>
<p>За-165</p>
<p>Рішення прийнято.</p>
<p>І я запрошую до доповіді народного депутата України Корчика Віталія Андрійовича. Будь ласка.</p>
<p>&nbsp;</p>
<p>11:39:32</p>
<p>КОРЧИК В.А.</p>
<p>Шановний Голово! Шановні народні депутати! На ваш розгляд пропонується доопрацьований проект Закону про внесення змін до Закону України "Про автомобільний транспорт" (щодо дотримання вагових або габаритних норм та/або умов, визначених у дозволі на участь у дорожньому русі).</p>
<p>Цим законопроектом передбачається введення солідарної відповідальності для автомобільного перевізника, водія транспортного засобу, відправника вантажу чи комерційного посередника, брокера, експедитора і вантажовласника чи уповноваженої ним особи за порушення транспортним засобом встановленим законодавством вагових та габаритних норм.</p>
<p>В результаті доопрацювання, з урахуванням зауважень у тому числі і Головного науково-експертного управління законопроектом у новій редакції передбачається уточнення терміну "відправник вантажу", конкретизація прав та обов'язків водія перевізника, відправника вантажу в частині дотримання встановлених законодавством вагових або габаритних норм при завантаженні транспортних засобів або перевезення вантажу. Доопрацювання редакції статті 60 Закону "Про автомобільний транспорт", якою встановлено адміністративно-господарську відповідальність автомобільного перевізника та відправника вантажу за порушення встановлених законодавством вимог щодо габаритно-вагових норм.</p>
<p>Для автомобілістів є очевидним той факт, що вантажівки, вагові параметри яких перевищують дозволені норми, руйнують автомобільні шляхи, перетворюючи їх в аварійно небезпечні дороги. І ми можемо виділяти мільйони гривень на ремонти доріг, але їх ніколи не вистачатиме, доки вагові та габаритні норми будуть порушуватися, і за це ніхто не відповідатиме.</p>
<p>Одночасна та рівна адміністративно-господарська відповідальність за перевищення габаритно-вагових норм покладена і на автомобільного перевізника, і на вантажовласника чи уповноважену ним особу, і на відправника вантажу, що є подвійним запобіжником порушень та виключає перекладання відповідальності на іншу особу.</p>
<p>Прийняття цього законопроекту сприятиме дотриманню всіма учасникам ринку автомобільних перевезень норм законодавства…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд.</p>
<p>&nbsp;</p>
<p>КОРЧИК В.А. …та ведення їх діяльності в рамках правового поля, підвищенню якості та безпеки перевезень автомобільним транспортом, що, у свою чергу, позитивно вплине на імідж України перед іноземними інвесторами. Крім того, при дотриманні усіма учасниками вантажних перевезень встановлених правил виникне необхідність в залученні додаткової кількості транспортних засобів для здійснення необхідних перевезень, що позитивно вплине на ринок праці.</p>
<p>Прошу всіх підтримати даний законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>До співдоповіді запрошується голова Комітету з питань транспорту Дубневич Ярослав Васильович. Будь ласка, пане Ярослав.</p>
<p>&nbsp;</p>
<p>11:42:19</p>
<p>ДУБНЕВИЧ Я.В.</p>
<p>Шановний пане Голово, шановні народні депутати, законопроект №4660 розглянуто Комітетом з питань транспорту і рекомендовано його прийняти в першому читанні за основу. Рішенням Верховної Ради України від 17.11.16 направлено зазначений законопроект на повторне друге читання.</p>
<p>За результатами доопрацювання з врахуванням зауважень, у тому числі і Головного науково-експертного управління, законопроектом в новій редакції передбачається: уточнення терміну "відправник вантажу"; конкретизація прав та обов'язків водія (перевізника), відправника вантажу в частині дотримання встановлених законодавством вагових або габаритних норм при завантаженні транспортних засобів та перевезенні вантажу.</p>
<p>Доопрацювання редакції статті 60 Закону про автомобільний транспорт, якою встановлено адміністративно-господарську відповідальність автомобільного перевізника та відправника вантажу за порушення встановлених законодавством вимог щодо габаритно-вагових норм.</p>
<p>Міністерством інфраструктури України підтримано доопрацьований&nbsp; законопроект.</p>
<p>Рішення Комітету з питань транспорту від 21.12.2016 року рекомендовано Верховній Раді України прийняти проект закону (реєстраційний номер 4660-д), поданий на повторне перше читання, прийняти за основу. Прошу підтримати прийняття законопроекту номер 4660Д за основу. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Прошу провести запис: два – за, два – проти.</p>
<p>Бондар Михайло Леонтійович від "Народного фронту", включіть мікрофон.</p>
<p>&nbsp;</p>
<p>11:44:18</p>
<p>БОНДАР М.Л.</p>
<p>Дякую. Бондар Михайло, 119-й виборчий округ. Я думаю, не тільки мажоритарники, але і всі депутати знають як тяжко вибивати кошти на ремонт доріг, ну, в першу чергу, на округа. Дійсно мажоритарники це знають.</p>
<p>І я закликаю всіх підтримати цей законопроект. Дійсно, я сподіваюся, що отака відповідальність, яка буде покладена на перевізника, яка на шоферів дасть якраз можливість врегулювати питання грузонавантаження, яке зараз є актуальним. Дійсно, коли дороги відремонтовані і по них їдуть машини багатотонники, які перевищують вантаж, там, 40 тонн, 50 і, руйнуючи наші дороги, я думаю, цим законопроектом ми якраз врегулюємо те питання і змусимо якраз водіїв чітко дотримуватися правил і норм якраз перевезення. Дякую. Закликаю всіх проголосувати.</p>
<p>&nbsp;</p>
<p>ГОЛОВУЮЧИЙ. Колеги, всім фракціям я дав виступити, без сумніву. Від "Самопомочі" Діденко Ігор Анатолійович.</p>
<p>&nbsp;</p>
<p>11:45:30</p>
<p>ДІДЕНКО І.А.</p>
<p>Шановні колеги, фракція "Об'єднання "Самопоміч" підтримує за те, що потрібно контролювати дороги, потрібно контролювати перевізників і їх вантажі. Але в даному законопроекті впроваджується нова норма стосовно адмінвідповідальності відправника товару. Ми не можемо знати, яким чином буде впроваджуватися техніка контролю відправника і тому ми вважаємо, що це являється не ефективним заходом. В той же час, ми запропонували свій законопроект альтернативний 4660-1, але нас не врахували. І ми пропонуємо робити більш враховані елементи, контролювати автоматично перегруз товару і таким чином ми прозоро будемо бачити хто перевозить, можемо бачити реєстри перевізників і реєстри порушень штрафу. Тому фракція "Самопоміч" пропонує повернути законопроект на доопрацювання, долучити наших фахівців і ми тоді підтримаємо законопроект разом. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Кулініч Олег Іванович, "Партія "Відродження".</p>
<p>&nbsp;</p>
<p>11:46:38</p>
<p>КУЛІНІЧ О.І.</p>
<p>Шановні колеги! Шановні колеги, питання якості українських доріг сьогодні стоїть надзвичайно гостро в державі, це стосується не тільки доріг місцевих, а й доріг загальнодержавного значення. Дороги руйнуються не тільки через не якісний ремонт, але й через перезавантаженість транспортними засобами. Тому я цілком підтримую цю ініціативу, запровадження додаткової відповідальності за перевищення габаритних та вагових норм. Але давайте подивимось на цю проблему з іншого боку, як, наприклад, що буде відбуватися в жнива, як водій зможе проконтролювати вагові параметри для врожаю з поля? А перевищення навіть на кілограм загрожує штрафом у 34 тисячі гривень і одна справа, коли це перевищення становить тонну, а інше коли це 10 кілограм. Тому законопроект можна підтримувати в першому читанні, але обов'язково треба доопрацювати ці норми до другого читання, щоб розмір відповідальності залежав від розміру заподіяної шкоди. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Ляшко Олег Валерійович, від Радикальної партії.</p>
<p>&nbsp;</p>
<p>11:47:59</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Андрію Володимировичу! Ви бачите, що вся фракція Радикальної партії, ваші шановні колеги стоять і блокують парламентську трибуну. У ногах, як відомо, правди немає. Але ми блокуємо цю трибуну, тому що ми вимагаємо&nbsp; скасування рішення НКРЕКП – так звана абонплата по лічильниках для українців, а насправді, грабіж серед білого дня мільйонів українців.</p>
<p>Я дивлюся, що шановним колегам, байдуже, що ми блокуємо, може ви ждете, коли люди прийдуть, українці, і допоможуть&nbsp; вам прийняти це рішення?&nbsp; Ми вимагаємо сьогодні розгляд у&nbsp; парламенті нашого проекту постанови про&nbsp; звернення до НКРЕКП з вимогою скасувати це грабіжницьке рішення по абонплаті. Ми вимагаємо від Президента Порошенка відправити у відставку корумпований склад НКРЕКП і повернути до державної власності газорозподільчі мережі, якими сьогодні безплатно обкрадаючи українців користуються Фірташ, Льовочкін – олігархи, скільки ви будете випробовувати наше&nbsp; терпіння.</p>
<p>&nbsp;</p>
<p>ГОЛОВУЮЧИЙ. Зараз від&nbsp; фракцій виступи.</p>
<p>Ще не записались три&nbsp; фракції я дам… я дам, але&nbsp; по хвилині, колеги,&nbsp; по хвилині. У такій послідовності: Продан, потім – Мельничук, потім – Гусак, потім – Євтушок. Добре.</p>
<p>Будь ласка, Продан, одна хвилина.</p>
<p>&nbsp;</p>
<p>11:49:29</p>
<p>ПРОДАН О.П.</p>
<p>Шановні колеги, я пропоную весь зал підтримати&nbsp; цей законопроект незважаючи на те, що&nbsp; він має в собі і ризиковані норми.</p>
<p>В перше в історії, взагалі, автомобільних перевезень пропонується дати право перевізникам перевіряти вантаж&nbsp; на його габарити, на його&nbsp; вагу. І дозволяється перевізникам відмовлятися від перевезень, в тому випадку, якщо те, що&nbsp; завантажили в машину не відповідає, тому що&nbsp; закладено в договорі. Раніше цього не було і перевізник завжди відповідав за те, що йому завантажили, навіть не маючи можливості відмовитись це везти, якщо вже підписаний договір.</p>
<p>Разом з тим у цьому законопроекті є норми по відповідальності&nbsp; за перевантаження автомобілів і на перевізника, і на вантажовідправника, що не є нормальним, я думаю, що треба переглядати і&nbsp; розмір, який закладається,&nbsp; але загалом законопроект&nbsp; треба розглядати, і для того, щоб продовжувати його доопрацьовувати, пропоную всім підтримати у першому читанні.</p>
<p>Дякую дуже.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, зараз Мельничук Сергій, одна хвилина, будь ласка.</p>
<p>&nbsp;</p>
<p>11:50:34</p>
<p>МЕЛЬНИЧУК С.П.</p>
<p>Сергій Мельничук, група "Воля народу". Даний законопроект, дійсно, скасовує деякі норми законодавства і викриває корупційні дії у роботі перевізників, і це дуже правильно, але у нас ще дуже багато потрібно у даному напрямку працювати. І група "Воля народу" підтримує даний законопроект і буде голосувати "за",</p>
<p>Прошу колег підтримати даний&nbsp; законопроект.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, "Опозиційний блок", Гусак. Включіть мікрофон.</p>
<p>Колеги, якщо можна, розійдіться, щоб камера могла&nbsp; знайти доповідача.</p>
<p>&nbsp;</p>
<p>11:51:13</p>
<p>ГУСАК В.Г.</p>
<p>Шановні колеги, фракція "Опозиційного&nbsp; блоку" підтримує якісні і надійні дороги в Україні. І ми за те, щоб після ремонту українські дороги не руйнувалися через перевантаження. І до речі, цей законопроект був спрямований на повторне перше читання, а не від… відхилений саме завдяки голосам нашої фракції. Але, на жаль, навіть у доопрацьованому законопроекті немає ані ефективного контролю та виявлення перевантажених машин на дорогах, немає штрафних санкцій, які зроблять перевантаження недоцільним, і немає невідворотності цих штрафних санкцій. Натомість у законопроекті вводиться поняття "відправник вантажу" і розмивається відповідальність між відправником…</p>
<p>&nbsp;</p>
<p>ГОЛОВУЮЧИЙ.&nbsp; 30 секунд, будь ласка. Включіть мікрофон, будь ласка.</p>
<p>&nbsp;</p>
<p>ГУСАК В.Г. Так!</p>
<p>Натомість, у цьому законопроекті вводиться поняття "відправник вантажу" і розмивається відповідальність між відправником та перевізником, а там, де відповідальних багато, фактично не відповідає ніхто.</p>
<p>І ще одне. В цьому законопроекті вводиться норма, за якою відправник вантажу зобов'язаний опломбовувати вантаж. Про яку дерегуляцію, про яке спрощення ведення бізнесу ми говоримо? Ми не будемо підтримувати цей законопроект.</p>
<p>&nbsp;</p>
<p>ГОЛОВУЮЧИЙ. Будь ласка, Євтушок, одна хвилина. І, колеги, це останній виступ. Після того переходимо до прийняття рішення. Я прошу запросити в зал і голів фракцій депутатів, і Секретаріат Верховної Ради прошу повідомити, що зараз відбудеться прийняття рішення.</p>
<p>Будь ласка, пане Євтушок.</p>
<p>&nbsp;</p>
<p>11:53:18</p>
<p>ЄВТУШОК С.М.</p>
<p>Сергій Євтушок, фракція "Батьківщина". Дякую, пане Голово.</p>
<p>Я одразу, що "Батьківщина" буде підтримувати в першому читанні даний законопроект, хоча в нас дуже на фракції виникала гостра дискусія, і є певні застереження, які маємо усунути до другого читання і в цілому.</p>
<p>Звісно, перше, про що я хотів би говорити, - це те, що в законопроекті передбачається відповідальність лише для внутрішніх перевізників. Ми маємо таку саму проблему перевантаження і міжнародних перевізників, які руйнують наші дороги.</p>
<p>Другий момент. Розмита, дійсно, відповідальність, і якісна система контролю має бути, і дати відповідь, де саме, в якому місці маємо, так би мовити, тримати руку на пульсі і штрафувати цих горе-перевізників, які будуть перевантажувати свої транспортні засоби.</p>
<p>В першому варіанті, коли було внесено, ми мали такий вигляд, що до відповідальності призводили і відправник, і перевізник, і вантажоотримувач. Зараз комітетом підготовлено, що…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка.</p>
<p>&nbsp;</p>
<p>ЄВТУШОК С.М. Саме головне те, що зараз комітетом ми відредагували даний законопроект: і відправник, і перевізник має нести відповідальність, і міжнародні перевезення також.</p>
<p>&nbsp;</p>
<p>ГОЛОВУЮЧИЙ. Дякую, колеги. Отже, обговорення завершене. Ми можемо переходити до прийняття рішення. І я прошу запросити депутатів в зал, приготуватись до прийняття рішення.</p>
<p>І, колеги, я після цього питання ще раз запропоную скасувати перерву хоча б на сьогоднішній день. Ви всі бачите порядок денний. Багато з депутатів місяцями чекали, поки їхні питання попадуть в порядок денний. Це стосується і &nbsp;проекту закону про гуманне ставлення до тварин. Це стосується і Рахункової палати. Це стосується і блоку енергоефективності. Я прошу&nbsp; зараз&nbsp; і підтримати закон, а потім відразу підтримати пропозицію працювати без перерви 12-12.30. Домовилися?</p>
<p>Отже переходимо&nbsp; до прийняття рішення, і я ставлю на голосування проект Закону про внесення змін до Закону України "Про автомобільний транспорт" (щодо дотримання вагових або габаритних норм та умов, визначених у дозволі на участь у дорожньому русі). Хочу наголосити, пропонується лишень за основу. Всі пропозиції, застереження, які були, ми зможемо внести між першим і другим читанням. Тому я прошу підтримати&nbsp; 4660-д за основу.&nbsp;</p>
<p>Прошу проголосувати і прошу підтримати за основу 4660-д. Прошу проголосувати. Прошу підтримати.&nbsp;</p>
<p>&nbsp;</p>
<p>11:56:33</p>
<p>За-209</p>
<p>Я можу поставити ще раз, але чи воно дасть нам результат…</p>
<p>Колеги,&nbsp; автори! Порадьте. На комітет, суб'єкту законодавчої ініціативи? Давайте на комітет, ще раз&nbsp; повернення на комітет. Але, колеги, другий раз вносячи в зал законопроект, проведіть&nbsp; попередні&nbsp; консультації.</p>
<p>Я прошу автору запропонувати. Будь ласка, Віталій Андрійович. Включіть мікрофон Корчику одну хвилину, хай запропонує, як нам діяти.</p>
<p>Включіть мікрофон. Корчик Віталій Андрійович. Будь ласка.</p>
<p>&nbsp;</p>
<p>11:57:15</p>
<p>КОРЧИК В.А.</p>
<p>Шановні друзі! Законопроект надзвичайно важливий. Ми сьогодні почули, дійсно, багато і зауважень, із якими ми можемо&nbsp; погодитися до… на доопрацювання. Але я не вважаю, що ми знову маємо його повертати прямо зараз на комітет. Ми вже його повертали.</p>
<p>Я би хотів&nbsp; попросити колег, які зараз блокують трибуну, аби ми всі разом&nbsp; проголосували і показали, що нам потрібні українські дороги в задовільному стані, в тому європейському стані, на який ми заслуговуємо. Я вас прошу, якщо можна, все-таки підтримати в першому за основу цей законопроект, і далі ми всі разом будемо його доопрацьовувати. Зрозумійте, не можна втрачати час і знову його відкладати.</p>
<p>Тому я прошу, пане голово, якщо можна, давайте спробуємо повернутися, проголосувати за основу. Якщо ж ні, то будемо просити відправити вже на комітет знову до підготовки на перше читання. Я вас дуже прошу, колеги, підтримайте цей законопроект, він надзвичайно важливий. Ми всі побачимо, коли ми його запровадимо, що він діє, що наші дороги будуть у задовільному стані. Дякую.</p>
<p>&nbsp;</p>
<p>ГОЛОВУЮЧИЙ. Дякую. Віталій Андрійович, так і зроблю: поставлю на повернення. Якщо не буде голосів, ми перейдемо до голосування повернути в комітет або суб'єкту законодавчої ініціативи. Я прошу всіх зайняти свої місця, приготуватись до голосування. Перша пропозиція буде повернутись. Будь ласка.</p>
<p>І я теж вважаю, що всі правки можна внести між першим і другим читанням. Лишень за основу, і цілковито можна таким чином і приймати рішення.</p>
<p>Отже, я прошу приготуватись до голосування. І я ставлю пропозицію повернутись до проекту Закону 4660 про автомобільний транспорт. Прошу проголосувати, прошу підтримати повернення до проекту Закону 4660. Голосуємо, колеги. Прошу підтримати, прошу проголосувати. Голосуємо.</p>
<p>&nbsp;</p>
<p>11:59:29</p>
<p>За-217</p>
<p>Скільки ще раз? Скільки ще раз поставити? Колеги, я ще раз поставлю. Я ще раз поставлю, колеги.</p>
<p>Отже, колеги, я ставлю ще раз пропозицію повернутись до проекту Закону 4660, і прошу проголосувати, прошу підтримати. Прошу підтримати, голосуємо, колеги.</p>
<p>&nbsp;</p>
<p>12:00:11</p>
<p>За-215</p>
<p>І наступна пропозиція, це є повернути, направити на доопрацювання до комітету для підготовки на повторне перше читання. І я ставлю пропозицію, що проект Закону 4660д направити на доопрацювання до комітету для підготовки на повторне перше читання. Прошу проголосувати. Прошу підтримати. Колеги, давайте підтримаємо цю пропозицію, щоб ми не втратили законопроект. Колеги, прошу підтримати всіх цю пропозицію, 4660 – в комітет на доопрацювання. Прошу проголосувати. Прошу підтримати. Голосуємо.</p>
<p>&nbsp;</p>
<p>12:01:00</p>
<p>За-223</p>
<p>Ставлю наступну. Направити на доопрацювання… Повернути суб'єкту права законодавчої ініціативи на доопрацювання. Колеги, я прошу всіх підтримати, щоб ми не втратили законопроект. <i>(Шум у залі)</i></p>
<p>&nbsp;Добре. Я ще раз поставлю на комітет. Прошу змобілізуватись. І давайте підтираємо цю пропозицію, колеги, щоб ми не втратили законопроект.</p>
<p>Я ще раз ставлю пропозицію, направити на доопрацювання до комітету для підготовки на повторне перше читання 4660. Прошу проголосувати. Прошу підтримати.</p>
<p>&nbsp;</p>
<p>12:01:52</p>
<p>За-223</p>
<p>Наступна: повернути суб'єкту законодавчої ініціативи на доопрацювання. Це підтримаєте? На доопрацювання суб'єкту законодавчої ініціативи. Давайте підтримаємо цю пропозицію, колеги.</p>
<p>Отже, я ставлю на голосування пропозицію, проект закону 4660 повернути суб'єкту права законодавчої ініціативи на доопрацювання. Прошу проголосувати. Прошу підтримати, колеги. Прошу підтримати. Прошу проголосувати.</p>
<p>&nbsp;</p>
<p>12:02:38</p>
<p>За-217</p>
<p>217. Колеги, нам не вистачало три голоси по цьому законопроекту. Колеги, давайте ще раз змобілізуємось, ще раз поставлю. І я прошу підтримати суб'єкту законодавчої ініціативи на доопрацювання. Колеги! Це ж цілковито компромісна пропозиція, яка дає змогу доопрацювати.</p>
<p>Колеги! Давайте підтримаємо цю пропозицію. Я прошу змобілізувати зал і прошу підтримати. Колеги, я ще раз ставлю на голосування пропозицію проект Закону 4660 повернути суб'єкту права законодавчої ініціативи на доопрацювання. Прошу проголосувати і прошу підтримати.</p>
<p>Колеги! Підтримайте. Підтримайте. Це ж цілковито компромісна пропозиція, яка всіх об'єднає. Прошу проголосувати, прошу підтримати. Голосуємо.</p>
<p>&nbsp;</p>
<p>12:03:56</p>
<p>За-212</p>
<p>Проект Закону 4660 відхилено.</p>
<p>Ставити ще раз про скасування перерви чи немає сенсу вже? Немає сенсу.</p>
<p>Колеги! Згідно Регламенту я оголошую перерву на 30 хвилин.</p>
<p>О 12.35 прошу повернутись в зал для продовження роботи. Дякую.</p>
<p>&nbsp;</p>
<p align=center><i>(Після перерви)</i></p>
<p>&nbsp;</p>
<p>ГОЛОВУЮЧИЙ. Шановні народні депутати, час, відведений для перерви, вичерпаний. Прошу зайти в зал для продовження розгляду питань порядку денного.</p>
<p>Будь ласка, заходимо в зал. Я хочу сказати, що ми, залишивши перерву, насправді втрачаємо не півгодини, а на багато більше. Бо зараз навіть прийняти рішення про розгляд за скороченою процедурою буде дуже складно. Я буду і надалі пропонувати ініціативу, щоб ви проголосували. Більше того, я хочу повідомити, що за ініціативою голів комітетів зареєстрований законопроект про зміни до Регламенту, де пропонується скасувати перерву і у вівторок, і в середу, і в четвер. І я переконаний, це зможе нам дозволити набагато підвищити ефективність парламенту. Поки що цей законопроект лишень зареєстрований, він, очевидно, пройде комітет в найближчі дні. І на другий тиждень я буду пропонувати його Верховній Раді розглянути. І дуже сподіваюсь на підтримку колег, особливо тих, які на Погоджувальній раді вимагають, щоб більше законопроектів ми розглянули. Ми не зможемо цього зробити, якщо не зробимо хоча б цей маленький крок, не скасуємо перерву в 12-12.30.</p>
<p>Отже, колеги, продовжуємо нашу роботу. Ми відхилили проект закону 4660. Відповідно наступний 4661 знімається як суміжний з цим законопроектом, він не може бути розглянутий, і автори, власне, наголошують на тому, що він є суміжний цілковито з попереднім.</p>
<p>І ми переходимо до наступного питання порядку денного – це є проект закону 4246, проект Закону про внесення змін до статті 41 Закону України "Про дорожній рух" (щодо пріоритетності транспортних засобів, які рухаються по колу). І я, колеги, першу поставлю пропозицію розгляду за скороченою процедурою. Скорочена процедура спочатку поставлю. Прошу, колеги, підтримати розгляд даного законопроекту за скороченою процедуро. Прошу зайняти робочі місця і приготуватись до голосування.</p>
<p>Отже, я ставлю на голосування пропозицію розгляду проекту закону 42-46 за скороченою процедурою. Прошу проголосувати, прошу підтримати. Голосуємо.</p>
<p>&nbsp;</p>
<p>12:39:48</p>
<p>За-100</p>
<p>100 – за. Рішення не прийняте.</p>
<p>В залу є бажання розглядати проект Закону про внесення змін до статті 41 Закону України "Про дорожній рух" (щодо пріоритетності транспортних засобів, які рухаються по колу) по повній процедурі. І я з повагою до волі народних депутатів переходжу до розгляду проекту закону за повною процедурою. І запрошую до доповіді народного депутата України Папієва Михайла Миколайовича. Будь ласка, пане Михайло.</p>
<p>&nbsp;</p>
<p>12:40:27</p>
<p>ПАПІЄВ М.М.</p>
<p>Дякую. Шановні народні депутати України, я дякую вам за довіру, за те, що ви визначили цей законопроект таким важливим і необхідним. В принципі, воно так і є, насправді, хоча за змістом, він дуже простий цей законопроект, він сьогодні вводить європейську норму, яка діє в усіх країнах світу і, особливо в країнах Європейського Союзу, які зробили це ще в 60-х та 70-х роках ХХ сторіччя, в усіх країнах Європейського Союзу діє принцип того, що перевага в русі на перехрестях, де організовано круговий рух, надається транспортним засобам, які вже рухаються по колу. Тобто всюди в Європі і ті люди, які були і їздять, і до нас зверталися, і асоціація перевізників, і асоціація взагалі автомобілістів, щоб Україна відмінила оцей радянський принцип, коли головна дорога визначалася в залежності від того, яким маршрутом перший секретар обкому партії доїжджає від свого дому до роботи. Тому давайте введемо європейські принципи.</p>
<p>І було зауваження, я хотів би дати відповідь, що ці питання треба встановити в правилах руху. Нагадаю всім, що ми поцікавилися і разом з Науково-експертним управлінням з'ясували, що в усіх країнах Європи цей принцип, він передбачений в законі, законом. Тобто, так само, як Законом України "Про дорожній рух" передбачено, що у нас правосторонній рух так само і головна на кільці передбачено законом України, це зроблено законами і в інших країнах світу, і в Німеччині, і в Польщі, і в інших. Давайте, щоб Україна зробила те ж саме, що зробила в Європі, давайте підтримаємо, зменшимо аварійність на дорогах і спростимо. Бо зараз, коли водій їде, у нас знаків немає, треба вдивлятися і гадати собі так де головна? Давайте ми зробимо європейське правило і кожна людина, кожен водій буде заздалегідь знати, як йому правильно перетинати перехрестя з організаціям руху по кільцю. Дякую і прошу підтримати.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До співдоповіді запрошується голова Комітету з питань транспорту Дубневич Ярослав Васильович, будь ласка.</p>
<p>&nbsp;</p>
<p>12:43:00</p>
<p>ДУБНЕВИЧ Я.В.</p>
<p>Дякую, що хоча б автору, фракція Радикальної партії дала автору виступити, а голові комітету, кажуть, з місця, тому я свою доповідь почну з місця.</p>
<p>Шановний пане Голово, шановні народні депутати! Вашій увазі пропонується законопроект про внесення змін до статті 41 Закону України "Про дорожній рух" (щодо пріоритетності транспортних засобів, які рухаються по колу) (реєстраційний&nbsp; номер 4246) внесений народним депутатом Папієвим.</p>
<p>Законопроектом&nbsp; пропонується внести зміни до статті 41 Закону України&nbsp; "Про дорожній рух", доповнивши її новою частиною другою в такій редакції: "Перевага в русі на перехрестях, де організовано круговий рух, надається транспортним засобам, які вже рухаються по колу". Така норма це є європейська практика, яка працює у Великобританії, Франції, Польщі та інших країнах&nbsp; Центральної Європи.&nbsp; Ця система також запроваджується в США, Канаді, Ізраїлі, Китаї, Об'єднаних Арабських Еміратах.</p>
<p>Статистика показує, що після введення в дію пріоритету руху по колу аварійність на перехрестях зменшувалась на 80 відсотків.</p>
<p>Мінінфраструктури та Національна поліція підтримують прийняття законопроекту.</p>
<p>Головне науково-експертне управління Верховної Ради&nbsp; вказує, питання має регулюватися не законами, а під законними актами. Але Комітет з питань транспорту вважає, що дану норму доцільно врегулювати на законодавчому рівні. Права та обов'язки учасників&nbsp; дорожнього руху та норми, спрямовані на забезпечення&nbsp; його безпеки повинні бути визначені в законі, а не в підзаконних актах.</p>
<p>Комітет з питань бюджету вважає, що законопроект не впливає на показники бюджету.</p>
<p>Рішенням Комітету з питань транспорту від 5.10.2016 року рекомендовано Верховній Раді України прийняти проект Закону реєстраційний номер 4246 за основу. Прошу… у свою&nbsp; чергу я прошу як голова комітету, у зв'язку з тим, що там в принципі немає,&nbsp; що доопрацьовувати&nbsp; між першим і другим читанням. Тому прошу прийняти…&nbsp; підтримати прийняття законопроекту 4246 за основу та в цілому.</p>
<p>Щоб ми не затягували час, шановні колеги, народні депутати, згадаймо, хто як водії їздячи по дорогах України, особливо в нічний час є проблеми, коли не врегульовано, яке чи коло головне чи неголовне&nbsp; і&nbsp; це стає причиною великих аварій на перехрестях.</p>
<p>Тому прошу вас підтримати, а особливо звертаюся до&nbsp; колег від Радикальної партії, що шановні&nbsp; колеги&nbsp; підтримайте&nbsp; цей важливий і простий і технічний законопроект, що дасть можливість унормувати проблему на наших українських&nbsp; дорогах.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую, колеги.</p>
<p>Отже, прошу провести запис на виступи від фракцій. Нагадаю, повна процедура передбачає виступи від фракцій і груп, а потім від народних депутатів. Спочатку прошу записатись на виступи від фракцій. Будь ласка.</p>
<p>Ляшко Олег Валерійович.</p>
<p>&nbsp;</p>
<p>12:46:53</p>
<p>ЛЯШКО О.В.</p>
<p>Олег Ляшко, Радикальна партія. Я хочу повідомити українців про великий обман, який сьогодні робить влада: Президент Порошенко, Прем'єр Гройсман виступили і повідомили про те, що призупинили грабіжницьке рішення НКРЕКП по абонплаті. Мовляв, нема чого хвилюватися, рішення вже призупинено.</p>
<p>Шановні українці, вас знову дурять! Вас хочуть і далі грабувати, залазять до вас у кишеню, але такі красиві слова розказують, що може здатися, що вони в кишеню хочуть до вас щось покласти. Не будьте наївними, ніхто нічого вам&nbsp; в кишеню не покладе, крім нас, а тільки витягнуть, нинішня влада.</p>
<p>Чому? Тому що коли вони говорять про призупинення рішення НКРЕКП, призупинення рішення – це не скасування. Вони призначили засідання НКРЕКП на 10 квітня. Сьогодні наче призупинили, 10 квітня будуть розглядати! Це робиться з однією метою: щоб випустити пар! Тому що влада побачила, що люди обурені, і вони хочуть сьогодні вас обдурить: наче призупинили рішення, 10 числа "підмарафетили", внесли… якусь там кому поміняли, по суті, абонплату залишать і продовжуватимуть вас грабувати.</p>
<p>Тому вимога фракції Радикальної партії, яка блокує трибуну, і я ще раз звертаюся до всіх партій, які називають себе опозиційними і демократичними: давайте разом об'єднувати наші зусилля, щоб захистити українців від пограбунку. А не сидите в м'яких кріслах і робите вигляд, що ви захищаєте українців, у той час, коли їх грабують. Хочемо реально захистить українців – давайте заблокуємо і трибуну, і парламентську Президію, щоб негайно в парламенті було прийнято рішення про відставку Вовка з посади голови НКРЕКП, про повернення до державної власності газорозподільчих мереж, якими олігархи Фірташ, Льовочкін, Бойко безплатно користуються під прикриттям Президента Порошенка.</p>
<p>Я питаю, у мене просте питання: чому українці повинні платити за корупційні схеми нинішньої влади? Чому українці з власної кишені, чому баба в селі, дід у селі повинні останні копійки віддавати, щоб освятити "договорняк" між Президентом, владою і між Фірташем, Льовочкіним і Бойко? Вони вирішують свої питання, а платять за це українці.</p>
<p>Тому Радикальна партія блокуватиме трибуну, поки ми не доб'ємося скасування, наголошую, а не призупинення, скасування рішення по грабіжницькій абонплаті. Ми не дамо грабувати людей, ми не дамо грабувати Україну!</p>
<p>&nbsp;</p>
<p align=center>Веде засідання заступник Голови Верховної Ради України СИРОЇД О.І.</p>
<p>&nbsp;</p>
<p>12:50:00</p>
<p>ГОЛОВУЮЧИЙ. Дякую.</p>
<p>Запрошую до слова народного депутата Єгора Соболєва. Ігор Діденко, народний депутат, прошу, від "Самопомочі".</p>
<p>&nbsp;</p>
<p>12:50:15</p>
<p>ДІДЕНКО І.А.</p>
<p>Шановні колеги, безпека дорожнього руху дуже важлива в нашій країні. Я вважаю, що обов'язок любого парламентаря за своєї каденції – це зберегти життя людей. Цей законопроект безпосередньо зберігає життя людей, тому що ми вводимо нормальні норми для всієї країни: коло являється головним. Якщо ви знаєте, наприклад, на Оболоні в нас три-чотири кола є, одне – головне, друге – не головне, головне – не головне. Дуже багато аварій, дуже багато загиблих людей.</p>
<p>Друге питання. Сьогодні в країні ніхто не відповідає за безпеку дорожнього руху. Ми разом з вами два роки назад зняли відповідальність міліції тоді ще, перейменовану в поліцію, відповідальність за безпеку дорожнього руху.</p>
<p>Тому в країні, крім Кабінету Міністрів, сьогодні немає нікого&nbsp; відповідального за безпеку дорожньому руху.</p>
<p>В зв'язку з цим створена відомча робоча група, яка на сьогоднішній день напрацьовує стратегію з безпеки дорожнього руху. Там ці питання враховані. А також враховано питання дуже важливе, це створення міжвідомчого органу, який відповідає за безпеку дорожнього руху. Нас Європейська Місія на цій неділі і поперед цим, місяць назад, возила в Німеччину і Румунію показати, яким чином впроваджується&nbsp; безпека дорожнього руху, яким чином держава контролює, яким чином вона бореться за життя кожної людини. На сьогоднішній день ми повинні у нас таку ж саму модель управління безпекою зробити. Для цього на слідуючій неділі або на слідуючий місяць ми повинні проголосувати законопроекти про зміни автоматичної фіксації, щоб вона таки запрацювала в країні.</p>
<p>Друге питання.&nbsp; Ми&nbsp; повинні обговорити і створити міжвідомчий орган, законопроект зареєстрований.</p>
<p>І третє питання дуже важливе – філософія безпеки. Хто відповідає, хто порушує безпеку, швидкість, той повинен платити гроші за безпеку руху. Тому ми обговорили з Мінфіном і є бажання&nbsp; створити фонд безпеки дорожнього руху для того, щоб фінансувати з штрафів заходи з безпеки дорожнього руху.</p>
<p>Тому давайте підтримувати безпеку, які появляються законопроекти, це дуже важливо для збереження життя кожного українця. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народного депутата Олександра Долженкова, "Опозиційний блок".</p>
<p>&nbsp;</p>
<p>12:52:16</p>
<p>ДОЛЖЕНКОВ О.В.</p>
<p>Прошу&nbsp; передати слово Володимиру Гусаку.</p>
<p>&nbsp;</p>
<p>ГОЛОВУЮЧИЙ. Прошу.</p>
<p>&nbsp;</p>
<p>12:52:23</p>
<p>ГУСАК В.Г.</p>
<p>Шановні колеги! Шановні українці! Шановна головуюча!&nbsp; "Опозиційний блок" підтримує надійні та безпечні дороги для українців. Тому ми проголосували за законопроекти про створення дорожнього фонду. Хоча у нас були і залишаються великі сумніви, що нинішня влада, справді, спрямує кошти на відновлення доріг в Україні, і&nbsp; всі кошти не зникнуть&nbsp; десь по дорозі. На жаль, те, що ми бачимо зараз, підтверджує наші побоювання. Бо зараз після зими сніг зійшов разом з асфальтом навіть на тих дорогах, які нібито ремонтували минулого року.</p>
<p>Я змушений ще раз навести дуже сумну статистику. В Україні минулого року на дорогах загинуло 4 тисячі чоловік. У перерахунку на 1 мільйон зареєстрованих автомобілів це десь 500. І, шановні колеги, це в 5 разів більше, ніж, наприклад, у країнах Європи.</p>
<p>Тому ми підтримуємо будь-які кроки, які можуть хоч якось покращити ситуацію з безпекою в країні, зокрема на її дорогах. Цим законопроектом пропонується, щоб перевага в русі на перехрестях, де організовано круговий рух, надавалася транспортним засобам, які вже рухаються по колу, по всій країні за однією нормою, до якої можуть звикнути всі водії. Досвід тих же країн Європи показує, що після запровадження цієї норми на загальнодержавному законодавчому рівні кількість нещасних випадків на перехрестях з круговим рухом знижувалась десь на 70-80 відсотків. Це має статися і в Україні, і це хоч якось покращить ситуацію з безпекою на наших дорогах.</p>
<p>Тому "Опозиційний блок" буде підтримувати цей законопроект.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народного депутата Віктора Кривенка, "Блок Петра Порошенка".</p>
<p>&nbsp;</p>
<p>12:55:02</p>
<p>КРИВЕНКО В.М.</p>
<p>Прошу слово Барні.</p>
<p>&nbsp;</p>
<p>ГОЛОВУЮЧИЙ. Прошу, народний депутат Барна.</p>
<p>&nbsp;</p>
<p>12:55:09</p>
<p>БАРНА О.С.</p>
<p>Доброго дня. В даному законопроекті ні в якому разі не йде мова ні про тарифи, ні про газові мережі, ні про корів, і навіть ні про вила. Тому я би просив колег більше звернути увагу на даний законопроект, який є конче необхідний для того, щоби викоренити будь-яку нездорову ініціативу чи безглузду ініціативу дорожніх служб, які кожне перехрестя регулюють проїзд по-своєму. Досить сказати той факт, що у відповідності до того, що даний законопроект нам потрібно привести до європейських стандартів, які… дає можливість здійснити проїзд перехресть, де регулюється рух по колу, шляхом проїзду цих перехресть, унеможливить або зменшить значно ДТП на цих перехрестях. Саме із різноманітної, так би мовити, пріоритетності проїзду даних перехресть, проїзди стають досить небезпечними. Але даний законопроект дасть змогу спростити привила їх проїзду, унеможливить таким чином зробити дані проїзди більш такими безпечними. І привести їх до стандартів для всіх перехресть на території всієї України.</p>
<p>Тому просимо підтримати даний законопроект. І це буде дуже доречно для всіх перевізників України. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народного депутата Сергія Євтушка, фракція "Батьківщина".</p>
<p>&nbsp;</p>
<p>12:56:59</p>
<p>ЄВТУШОК С.М.</p>
<p>Сергій Євтушок, фракція "Батьківщина".</p>
<p>Ну, справді дійсно певний дисонанс маємо, оскільки замість того, щоби сьогодні в парламенті розглядати епохальні законопроекти, ми розглядаємо законопроекти, як ми будемо їздити по колу. Замість того, щоби цього горе-керівника Вовка сюди за вуха притягнути і слухати, що він скаже, коли рішенням його органу, який він очолює, НКРЕКП, в черговий раз пограбовано українців на користь олігархів, власників облгазів, ми по повній процедурі розглядаємо, як ми будемо їздити чи то по колу, чи головне коло, чи не головне. Більше того, розглядаємо ми це в українському нашому парламенті по повній процедурі. Соромно!</p>
<p>Тому я скажу, що дійсно, стосовно законопроекту ми будемо підтримувати даний законопроект. Але в той же час головуючий не дав можливості нам задати запитання його автору.</p>
<p>Комітет з питань бюджету відповів, що нібито не передбачається видатків з бюджету України для якихось певних впорядкування норм даного закону. Але я скажу, напевно, це не так, тому що, якщо з державного бюджету цих видатків не передбачається, то з місцевих бюджетів, напевно, потрібно буде передбачити кошти, за які будуть встановлені знаки, розміщені певні там дорожні розмітки і все інше.</p>
<p>Тому на місцевий бюджет, однозначно, це вплине. Я би хотів, щоб відповідь на це запитання надав автор законопроекту Михайло Папієв.</p>
<p>І друге, очевидно, у нас запитання, чому не вносяться зміни до Правил дорожнього руху, а вносяться зміни до саме… або вносяться в закон, або вносяться на розгляд, закон, який передбачає рух дорожнього транспорту?</p>
<p>"Батьківщина" буде підтримувати даний законопроект.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Ми переходимо до обговорення від народних депутатів. Прошу народних депутатів підготуватися і взяти участь в обговоренні. Прошу провести запис.</p>
<p>Запрошую до слова народного депутата Олександра Данченка.</p>
<p>&nbsp;</p>
<p>12:59:43</p>
<p>ДАНЧЕНКО О.І.</p>
<p>Доброго дня, колеги! Безумовно, потрібно підтримувати цей законопроект. Тому що безпека дорожнього руху – це життя наших громадян. І прошу всіх підтримати цей законопроект. Зайти в зал. І дуже жалко, що на такий важливий законопроект, який всім зрозумілий і всіма підтримується, немає людей в залі. І ми витрачаємо наш час вже більше 30 хвилин. Прошу підтримати цей законопроект.</p>
<p>&nbsp;</p>
<p>ГОЛОВУЮЧИЙ. Дякую. Запрошую до слова народного депутата Володимира Арешонкова.</p>
<p>&nbsp;</p>
<p>13:00:19</p>
<p>АРЕШОНКОВ В.Ю.</p>
<p>Шановна пані головуюча, шановні колеги! Безперечно, законопроект є важливим. Я рахую, що немає другорядних, важливих. Любий законопроект, який стосується життя і здоров'я громадян, а в першу чергу саме на це він спрямований, на врегулювання Правил дорожнього руху, внаслідок яких дуже часто в Україні гинуть люди. Сьогодні наводили статистику.</p>
<p>Єдине питання, що я вважав би, що ці врегулювання і компетенція з приводу цих питань мала б бути передана Кабінету Міністрів і вирішувалась би на багато простіше.</p>
<p>Подивіться, що зараз відбувається. В залі людей немає, ми знову провалимо цей законопроект. Голова Верховної Ради сьогодні намагався внести пропозицію проголосувати відмінити перерви. Да не перерви потрібно відміняти, потрібно внести те, що давно напрацьовано Комітетом з питань Регламенту, де працювали і міжнародні в тому числі експерти, і повністю внести серйозні корективи в роботу нашу Верховної Ради, посилити відповідальність депутатів, яких часто немає ні після перерви, ні в кінці робочого дня. Тому я закликаю саме до цього, керівники фракцій мають дуже серйозно підійти до цього питання, узгодити з керівництвом і ми маємо проголосувати зміни до Регламенту Верховної Ради.</p>
<p>А за цей законопроект, безперечно, будемо голосувати і дай Бог, щоб вистачило голосів. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народного депутата Івана Крулька.</p>
<p>&nbsp;</p>
<p>13:02:05</p>
<p>КРУЛЬКО І.І.</p>
<p>Іван Крулько, фракція "Батьківщина".</p>
<p>Безумовно, що цей європейський принцип стосовно того, що перевагу мають ті автомобілі, які вже знаходяться на перехресті, вже знаходяться на колі, його треба впроваджувати і в наш Закон "Про дорожній рух". Справа полягає в тому, що коли не відбувається, коли різночитання відбувається в Правилах дорожнього руху, то це може створювати на перехрестях аварійну ситуацію.</p>
<p>І саме тому я переконаний, що нам потрібно зараз зібрати всі сили для того, щоб у Верховній Раді вистачило достатньо голосів для того, щоб цей законопроект, який, насправді, повинен об'єднати зал, було достатньо, і ми його проголосували сьогодні за основу і, можливо, навіть в цілому, тому що в цьому законі немає великих різночитань. Але у той же час, якщо вже подивитися, дійсно, на питання руху по колу і подивитися, як працює нинішня українська влада, то цей закон краще внести в інші нормативні акти, які регулюють не дорожній рух, а які регулюють питання діяльності влади. Дякую.&nbsp;</p>
<p><b>&nbsp;</b></p>
<p>ГОЛОВУЮЧИЙ. Дякую.</p>
<p>Запрошую до слова народного депутата Віктора Кривенка.</p>
<p>&nbsp;</p>
<p>13:03:22</p>
<p>КРИВЕНКО В.М.</p>
<p>Віктор Кривенко, Народний Рух України. Шановні колеги, я вважаю, що взагалі це ганьба нашої Верховної Ради, що ми розглядаємо такі законопроекти, які можна було: перше – по скороченій процедурі, якби явка була; друге – який потрібно нам приймати нормативну базу, щоб таке вирішувалось на рівні уряду, а не дорогий час Верховної Ради.</p>
<p>Тут уже звучало неодноразово про те, що треба скасувати законодавчу перерву з 12-ї до 12.30, тому що потім чомусь не можемо ми на роботу вчасно прийти і зібратися. Пропрацювати з 10-ї до другої години це, справді, нескладно, слюсар стоїть за верстатом 4 години, водій їде в автобусі 4 і більше годин, не зупиняючись, нашим колегам чомусь декому важко.</p>
<p>Я хочу показати законопроект від 20 травня 2015 року, який, окрім мене, підписав іще заступник голови Народного Руху Кишкар Павло, Дмитро Лубінець, Крулько Іван, Сюмар Вікторія, який скасовує цю перерву. І я хочу подякувати Голові Верховної Ради про те, що він пообіцяв на четвер вже винести в зал цей законопроект. І я дуже сподіваюсь, що ми його проголосуємо і, що ми такі законопроекти як рух по колу будемо проходити по скороченій процедурі, що нам буде на це 150 голосів вистачати.</p>
<p>Зараз я закликаю всіх колег цей законопроект підтримати і прийняти, хоча, насправді, він теж є певним чином дискусійним. От мені дзвонили мешканці мого рідного міста Кам'янське і говорили, що от у нас центральна вулиця, коли підіймається до автовокзалу, вона упирається в коло. І головна це є та сторона, яка по підйому. От як буде взимку от, що у нас тепер не буде головної вулиці. Але рішення прийнято профільним комітетом, ми йому довіряємо.</p>
<p>І хочу на час, який залишився сказати, що сьогодні зранку багато спілкувався з людьми, які прийшли під Верховну Раду з приводу законопроектів, які стосуються розвитку і захисту української мови. І хотів закликати, щоб на базі профільного комітету під керівництвом пана Миколи Княжицького було створено робочу групу, яка б доопрацювала зазначені законопроекти, взяла з них найкраще і вийшла на єдиний узгоджений варіант, щоб українці не чварилися між собою, тому що прихильники законопроектів, які всі, без виключення, є українськими патріотами, є українськими націоналістами, починають чваритися на базі дрібниць і не дрібниць, як вони вважають, це треба зняти. Не допускати винесення у Верховну Раду всіх трьох законів, тому що не проголосуємо жодної, тільки пересваримося у Верховній Раді і пересваримо тих активістів, і ту громадськість, яка підтримує різні тексти, різних колективів авторів. Закликаю цю роботу провести на базі комітету, в якому головує пан Княжицький. Дякую.</p>
<p>&nbsp;</p>
<p>ГОЛОВУЮЧИЙ. Дякую. Запрошую до слова народного депутата Ігоря Шурму.</p>
<p>&nbsp;</p>
<p>13:06:23</p>
<p>ШУРМА І.М.</p>
<p>Ігор Шурма, "Опозиційний блок".</p>
<p>Шановні колеги, ми зараз, з моєї точки зору, розглядаємо дуже важливий законопроект і ми собі не даємо ради за те, що за цим законопроектом, за цією ініціативою стоїть життя, здоров'я наших громадян. В чому вся справа? На превеликий жаль, в різних містах України по-різному трактуються на сьогоднішній день правила дорожнього руху при пересіканні кола. Сьогодні мова не повинна йти про Європу, сьогодні мова повинна йти про Україну, сьогодні ми говоримо про те, що закон повинен бути один для всіх, тому ця законодавча ініціатива потребує врегулювання. Але цей законопроект, його обговорення, показали нам цілий ряд тієї біди і недоліків, який у нас існує в роботі Верховної Ради через порушення регламенту.</p>
<p>Ви подивіться, до чого ми сьогодні закликаємо нас всіх? Що розгляд даного законопроекту це є, по повній процедурі, це є зле. Я вам хочу нагадати, що всі законопроекти, які прийняті Верховною Радою по скороченій процедурі на протязі нашої каденції у 80 відсотках тут же вносяться зміни і доповнення. А знаєте чому? Тому що це все робиться похапцем. Чому ми розглядаємо по повній процедурі? А це питання до коаліції. Коаліція, а де ваші 226 голосів? Ви сьогодні зацікавлені в наведенні порядку, ви повинні сьогодні прийти в зал рівно у тій годині, що прописано по Регламенту, а вас немає.</p>
<p>На сьогоднішній день ми повинні говорити і про те, що повна процедура – це є можливість вирішити і досконало обговорити ці законопроекти. А так ми далі будемо виходити з пропозиціями, давайте працювати в обідню перерву. Та справа не в обідній перерві, ви подякуйте головуючій Верховної Ради, що не проголосували за цей… за цю ініціативу працювати в обідню перерву. Знаєте чому? Тому що ви черговий раз на всю Україну підтвердите, що ви є попрошайки. Ви зверніть увагу як головуючий постійно звертається&nbsp; до колег по коаліції "я вас прошу: прийдіть у зал", "я вас прошу: проголосуйте", "я вас прошу" і це&nbsp; прохання переходять дальше.</p>
<p>Прем'єр-міністр України звертається до НКРЕ: "Я вас прошу: відмініть абонентську плату:. Президент: "Я вас прошу: відмініть". Ця влада стала попрошайкою, а людей, щоб не дурили, потрібно сказати, що абонентська плата за газ це є боротьба за рейтинги. Знаєте чому? Тому що її цієї абонентської плати не буде. Влада, коаліція має нулячі рейтинги, і щоб&nbsp;&nbsp;&nbsp; підняти свій авторитет запущена технологія, спочатку рішення про&nbsp; підняття абонентської плати, а потім гучні заяви прем'єра, Президента, а потім боротьба інших фракцій, давайте відмінимо і в кінцевому результаті це все відмінять.&nbsp; Треба сказати, що наші&nbsp; колеги по парламенту фракції, які блокують трибуну швидше всього в тому виграють, тому що його таки, дійсно, відмінять цю абонентську плату.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народного депутата Сергія Матвієнкова, "Опозиційний блок".</p>
<p>&nbsp;</p>
<p>13:09:38</p>
<p>МАТВІЄНКОВ С.А.</p>
<p>Прошу&nbsp; передати слово Долженкову.</p>
<p>&nbsp;</p>
<p>ГОЛОВУЮЧИЙ. Прошу народний депутат Долженков.</p>
<p>&nbsp;</p>
<p>13:09:42</p>
<p>ДОЛЖЕНКОВ О.В.</p>
<p>Уважаемые&nbsp; коллеги! Уважаемые граждане Украины! Мы в очередной раз наблюдаем&nbsp; картину, когда законопроекты, безусловно, важные для&nbsp; жизни страны и безопасность участников дорожного движения рассматриваются по полной&nbsp; процедуре, в то время, как эпохальные системные законопроекты&nbsp; хотят протянуть кулуарные быстро вне внимания&nbsp; и общественного&nbsp; контроля со стороны своих избирателей.</p>
<p>Что же касается ситуации в автодорожной сфере Украины? Необходимо отметить, что Украина является достаточно с развитой автомобильной сетью&nbsp; 150 тысяч дорог – дороги&nbsp;&nbsp; государственного значения, 20 тысяч дорог – дороги местного значения при этом 90 процентов дорог требуют скорейшего капитального ремонта. То есть дорожное хозяйство&nbsp; фактически находиться в стадии деградации, что же при этом&nbsp; власть предложила взамен, взамен развития дорожной инфраструктуры. Мы сейчас&nbsp; говорим о том, чтобы круговое&nbsp; движение было приоритетным, с точки зрения безопасности движения, наверное, это необходимо, поскольку эта норма действует, действительно, во всех государствах-членах Евросоюза, да и думаю, во многих странах мира.</p>
<p>Но от этого ли&nbsp; высокий уровень смертности? Безусловно, очень серьезный вклад, негативный вклад в очень серьезный уровень смертности вкладывает именно состояние наших автодорог. А что сейчас действующая власть может предложить? Те 30 миллиардов, которые, в частности, в 2015 году в Законе Украины о Госбюджете по статистике были предусмотрены на развитие дорожного хозяйства, из них две трети – это возврат кредитов, которые были предоставлены европейскими банковскими институциями. В какие свои сферы мы можем завлечь, привлечь внутренних инвесторов для того, чтобы развивать эту транспортную инфраструктуру?</p>
<p>Необходимо сказать, что развитие транспортной инфраструктуры является очень серьезным стимулом для экономического&nbsp; развития нашего государства, поскольку, в частности, с 2005 года уровень транзитного потока грузового&nbsp; был сокращен в 3,5 раза. Куда эти транзитные потоки делись? Естественно, их переняли соседние государства, которые тем самым улучшают транспортную инфраструктуру, повышают свои, в частности, и налоговые поступления.</p>
<p>То есть я хочу говорить о том, что тема правил пересечения перекрестков и кругового движения является важной, но не приоритетной. Приоритетным направлением является улучшение качества как развязок, инфраструктурных проектов, улучшения качества дорог, чтобы, действительно, позволило снизить смертность на дорогах, повысить транзитные грузоперевозки, как автомобильным транспортом, так и железнодорожным транспортом, потому что качество железнодорожных сообщений также желает лучшего, в частности, недостаточный уровень электрификации.</p>
<p>Поэтому на это нужно привлекать не только государственные средства, о чем здесь все&nbsp; сейчас говорят, а и развивать институт государственного частного партнерства и привлекать системных инвесторов.</p>
<p>Спасибо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>І запрошую до слова на останній виступ народного депутата Андрія Шиньковича.</p>
<p>&nbsp;</p>
<p>13:12:54</p>
<p>ШИНЬКОВИЧ А.В.</p>
<p>Шановні колеги, безумовно, таке широке обговорення навколо конкретного і зрозумілого для всіх і абсолютно не заполітизованого законопроекту, звичайно, його потрібно підтримати, прийняти, і таких поправок треба багато, і треба автору подякувати.</p>
<p>Але я, користуючись нагодою, хочу привернути увагу вас, шановні колеги, до тих людей, які сьогодні знаходяться під стінами Верховної Ради України. Це мешканці гуртожитків, які приїхали з Львівщини, з Запоріжжя, з Черкас, з Кіровограда, з Хмельниччини. Це ті представники більше ніж півмільйонної армії людей, які по три покоління виросли в стінах гуртожитків. І сьогодні законодавство, на жаль, не дозволяє їх приватизовувати.</p>
<p>А законопроект 1076, який згідно усіх чинних норм має розглядатися як першочерговий, адже це повторне фактично друге читання з поправками Президента України, на жаль, зависає, бо це по-іншому не називається. Ці люди їздять сюди вже не перший раз, цих людей вже не пускають на балкон нашої Верховної Ради, тому що вони приходять з плакатами. Але вони не лобіюють нічий бізнес, вони не лобіюють газовидобування, вони не лобіюють кошти на дороги, чи на транспорт, чи на органи фіскальні, які сьогодні ми приймаємо посилення страховок і все інше. Вони хочуть 12, 14, 20 квадратних метрів, в яких, підкреслюю, виросло три покоління, які отримали, працюючи на заводах в свій час, важкою працею. Вони не можуть сьогодні їх приватизувати, а власники, які за копійки ці гуртожитки забрали, їх виганяють з їхнього житла.</p>
<p><a href="http://w1.c1.rada.gov.ua/pls/zweb2/webproc4_2?pf3516=1076&skl=9" target=_blank>1076</a> – законопроект, який поставлений на завтра. І вас, шановні колеги, я скористався нагодою, щоб запросити завтра прийти і проголосувати за законопроект, який чекають люди, а не лобісти, а не представники транснаціонального капіталу, а не інші зони впливу, які впливають на нашу країну і, на жаль, роздирають її на частини. Ще раз прошу 1076 заради мешканців гуртожитків, заради прав цих працьовитих людей. Дякую.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>13:15:18</p>
<p>ГОЛОВУЮЧИЙ. Дякую. Хочу вам нагадати, що завтра 1076 стоїть другим в порядку денному. Другим, завтра повна мобілізація, і, я впевнений, ми зможемо його проголосувати.</p>
<p>А зараз виступи від народних депутатів завершені. Зараз дам заключне слово ще. Заключне слово, через хвилину перейдемо до голосування. І, колеги, я прошу зараз запросити усіх депутатів в зал і голів фракцій, і Секретаріат Верховної Ради.</p>
<p>І надаю заключне слово автору законопроекту Папієву Михайлу Миколайовичу.</p>
<p>Включіть мікрофон. І прошу всіх&nbsp; заходити в зал.</p>
<p>Будь ласка,&nbsp; пане Михайло.</p>
<p>&nbsp;</p>
<p>13:15:48</p>
<p>ПАПІЄВ М.М.</p>
<p>Дякую.</p>
<p>Шановні народні депутати України!&nbsp; Шановні колеги!&nbsp; Я вдячний всім за підтримку цього законопроекту, він абсолютно такий, що міг би об'єднати зал Верховної Ради України, який зміг би сьогодні унебезпечити наших учасників дорожнього руху, і ми вводимо європейську норму. Тобто в усіх країнах Європейського Союзу&nbsp; діє ця норма.</p>
<p>Я прошу підтримати цей законопроект і дякую всім за підтримку. Дякую профільному комітету, дякую міністерству, дякую всім своїм колегам.</p>
<p>&nbsp;</p>
<p>ГОЛОВУЮЧИЙ. Отже, переходимо до прийняття рішення. Хочу нагадати, що комітет пропонує лишень за основу, і ми зможемо всі застереження внести між першим і другим читанням. І я ставлю на голосування проект Закону про внесення змін до статті 41 Закону України "Про дорожній рух" (щодо пріоритетності транспортних засобів, які рухаються по колу)&nbsp; (№ 4246) за основу. Лишень за основу.</p>
<p>Прошу проголосувати. Прошу підтримати. 4246 – за основу. Голосуємо, колеги. Прошу підтримати.&nbsp; Голосуєм.</p>
<p>&nbsp;</p>
<p>13:17:20</p>
<p>За-242</p>
<p>Рішення прийняте. <i>(Шум у залі) </i></p>
<p>Комітет пропонує в цілому, колеги! <i>(Шум у залі) </i>Ставлю, добре.</p>
<p>Ставлю проект Закону 4246 в цілому. Прошу проголосувати. Прошу підтримати. В цілому 4246. Голосуєм.</p>
<p>&nbsp;</p>
<p>13:17:54</p>
<p>За-234</p>
<p><i>(Оплески)</i> Закон прийнято. Рішення прийнято. І це той є винятковий випадок, коли автор закону не кричить про порушення Регламенту.</p>
<p>Колеги, переходимо до наступного, фактично останнього, питання блоку транспорту – це є проект Закону 4871. Це проект Закону про внесення змін до Митного кодексу України щодо уніфікованої митної квитанції. Я прошу підтримати розгляд за скороченою процедурою. Прошу проголосувати, прошу підтримати за скороченою процедурою. Колеги, будь ласка.</p>
<p>&nbsp;</p>
<p>13:18:49</p>
<p>За-147</p>
<p>Колеги, я ще раз поставлю. Прошу, займіть робочі місця. Я ще раз ставлю пропозицію розгляду проекту Закону 4871 за скороченою процедурою. Прошу уважно голосувати, прошу підтримати. Голосуємо.</p>
<p>&nbsp;</p>
<p>13:19:18</p>
<p>За-160</p>
<p>Рішення прийняте.</p>
<p>І запрошую до доповіді заступника міністра фінансів Марченка Сергія Михайловича. Включіть мікрофон, будь ласка.</p>
<p>&nbsp;</p>
<p>13:19:36</p>
<p>МАРЧЕНКО С.М.</p>
<p>Шановний Андрій Володимирович, шановні народні депутати, вашій увазі пропонується проект Закону про внесення змін до Митного кодексу України щодо уніфікованої митної декларації… митної квитанції. Основні положення, пропонується удосконалити Митний кодекс. Для однозначного розуміння вводиться поняття "уніфікована митна квитанція" і визначається перелік операцій, під час яких вона використовується.</p>
<p>Запропонований проект закону дозволить систематизувати існуючі правила, дозволивши громадянам, підприємствам та митникам однозначно розуміти та застосовувати норми Митного законодавства, а ДФС – використовувати нові бланки уніфікованої митної квитанції. Затверджений бланк уніфікованої митної квитанції на сьогодні містить назву неіснуючого органу Державна митна служба, але ми не можемо змінити наказом відповідним. Тому пропонується законодавчо врегулювати дане питання. Прошу підтримати проект закону. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До співдоповіді запрошується голова Комітету з питань податкової та митної політики Южаніна Ніна Петрівна.</p>
<p>Будь ласка, включіть мікрофон.</p>
<p>&nbsp;</p>
<p>13:20:42</p>
<p>ЮЖАНІНА Н.П.</p>
<p>Шановні народні депутати, як ви зрозуміли, даним законопроектом (реєстраційний номер 4871) є законодавче запровадження уніфікованої митної квитанції, визначення операцій при здійсненні яких застосовується уніфікована митна квитанція, а також надання Міністерству фінансів України повноважень щодо затвердження форми та порядку застосування зазначеної квитанції.</p>
<p>Комітет поділяє думку розробників даного законопроекту щодо необхідності прийняття з огляду на законодавчу невизначеність повноважень центральних органів виконавчої влади щодо затвердження форми та порядку застосування уніфікованої митної квитанції, а також переліку операцій при здійсненні яких ця квитанція застосується.</p>
<p>Разом з тим, редакція цілого ряду положень законопроекту є некоректною і потребує доопрацювання з урахуванням того, що уніфікована митна квитанція заповнюватиметься посадовими особами органів ДФС України.</p>
<p>Крім того, визначення терміну уніфікована митна квитанція містить норму права перелік операцій при здійсненні яких ця квитанція застосується, що не відповідає вимогам законотворчої техніки.</p>
<p>Головне науково-експертне управління Апарату Верховної Ради України також висловило ряд зауважень до проекту. І вважає, що за умови урахування цих зауважень проект може бути прийнятий за основу.</p>
<p>Враховуючи викладене комітет, розглянувши даний законопроект на своєму засіданні 22 лютого поточного року, вирішив рекомендувати Верховній Раді України прийняти даний законопроект за основу. Прошу підтримати.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Прошу провести запис: два – за, два – проти, будь ласка.</p>
<p>Галасюк Віктор. Будь ласка.</p>
<p>&nbsp;</p>
<p>13:22:50</p>
<p>ГАЛАСЮК В.В.</p>
<p>Дякую.</p>
<p>Шановний український народе! Шановні колеги! Я хочу пояснити вам сутність тієї афери, яку влада сьогодні намагається провести разом з олігархами і заставити українців платити навіть за те, що вони не споживають. Вводячи оцю абонплату за газовий лічильник, хочуть заставити платити за газ навіть тих селян, які вже на дрова перейшли, назад в дев'яності роки через ці драконівські тарифи. Це є абсолютно неприйнято!</p>
<p>Друга позиція. Ця навіть, якщо б сума була однакова в газовому тарифі і цієї абонплати, то це був би шалений удар по українцях, оскільки ці витрати не покриваються субсидіями, на відміну від газового тарифу. Ця абонплата не підпадає під субсидії.</p>
<p>Третє. Коли влада каже, що витрати українців не зростуть, вони брешуть. Витрати величезної кількості населення в Україні зростуть! Особливо найменш соціально захищених верств населення: пенсіонерів, селян. Тих, хто сьогодні економить кожну копійчину на одязі, на їжі і на ліках.</p>
<p>Більш того, згідно цієї схеми, яку пропонують Дмитро Вовк, НКРЕКП, бідні заплатять за багатих! Бо, дійсно, за новою схемою будуть такі, які будуть платити менше. Це ті, хто використовують на опалення своїх величезних будинків тисячі кубічних метрів газу, вони зекономлять 10 відсотків. Але велика частина українців заплатить більше в рази, до 5 разів для окремих категорій українців зростуть ці витрати!</p>
<p>Крім того, ці кошти підуть олігархам. Ви подивіться, 24 мільярди гривень заклали додаткових надходжень до облгазів. Це пропозиція по суті щодо нищення села.</p>
<p>Більш того, НКРЕКП через 3 роки планує підняти ще практично в 3 рази цю плату. Тому жодним чином не можна її приймати, відмінити постанову НКРЕКП! І відставка Вовка і НКРЕКП! Бо це не перша їх афера!</p>
<p>&nbsp;</p>
<p>ГОЛОВУЮЧИЙ. Я прошу, коли бере слово по даному законопроекту, виступати по законопроекту. І я звертаюсь до всіх народних депутатів, щоб дотримуватись цієї норми Регламенту.</p>
<p>Від "Самопомочі" слово надається Бабак Альоні Валеріївні.</p>
<p>&nbsp;</p>
<p>13:25:11</p>
<p>БАБАК А.В.</p>
<p>Прошу слово передати Остріковій Тетяні.</p>
<p>&nbsp;</p>
<p>13:25:17</p>
<p>ОСТРІКОВА Т.Г.</p>
<p>Шановні колеги! На сьогодні при митному оформленні товарів, які переміщуються громадянами, при розміщенні товарів на зберігання митницею, при внесенні грошової застави, при сплаті єдиного збору в пунктах пропуску через державний кордон та справляння митних платежів органами ДФС використовується уніфікована митна квитанція МД-1.</p>
<p>Однак, при цьому в чинномуМитному кодексі залишаються митні формальності, які передбачають необхідність використання МД-1. Однак, норми щодо встановлення переліку операцій, під час яких застосовується саме МД-1,а також норми щодо надання повноважень на затвердження її форми та порядку застосування, в Митному кодексі, на жаль. відсутні. Цим законопроектом пропонується законодавчо визначити поняття "уніфікованої митної квитанції" та операцій, під час здійснення яких вона використовується.</p>
<p>В цілому потенційно цей законопроект може спростити процес митного оформлення товарів, сприяє скороченню бюджетних витрат та допоможе запобігти затримкам в роботі митної служби на кордоні. Однак, в законопроекті пропонуються зміни до статті 298 Митного кодексу, відповідно до яких суми митних платежів можуть сплачуватися у готівковій формі органу доходів і зборів із заповненням уніфікованої митної квитанції, форма та порядок застосування якої визначається центральним органом виконавчої влади, що забезпечує формування та реалізацію податкової митної політики, тобто Мінфіном.</p>
<p>На думку ГНЕУ, і ми її також поділяємо, порядок застосування уніфікованої митної квитанції повинен визначатися безпосередньо в Митному кодексі. Тому цей законопроект необхідно буде доопрацювати між першим і другим читанням, а за основу ми просимо його підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>"Опозиційний блок", Долженков Олександр Валерійович.</p>
<p>&nbsp;</p>
<p>13:27:00</p>
<p>ДОЛЖЕНКОВ О.В.</p>
<p>Уважаемые коллеги, данный законопроект имеет преимущественно технический характер, поскольку унифицированная таможенная квитанция существовала всегда, она существовала и в предыдущей редакции Таможенного кодекса. Призвана она была упростить и минимизировать во временных рамках процедуру таможенного оформления, в частности в таких операциях, как размещение товаров на таможенном складе (сейчас уже органов доходов и сборов), оформление таких операций, как внесение залога за выплату таможенных платежей. То есть банковские учреждения выступали определенными гарантами при предоставлении этого права залога, что это право будет реализовано через определенное время, безусловное списание этих денежных средств со счета своего клиента, который осуществляет таможенное оформление этих товаров. Вообщем законопроект является необходимым для оптимизации и упрощения таможенного оформления.</p>
<p>А что касается от так называемых оппозиционеров, которые блокируют за повышение коммунальных услуг, то я хотел бы нагадати вам, що в 2014 році була створена коаліція "За європейську Україну", де в обмін на МВФовські кредити ви всі без винятку, окрім опозиційної фракції "Опозиційний блок" погодились підвищити тарифи на житлово-комунальні послуги, водовідведення, теплова енергія, електроенергія, природний газ для населення до економічно обґрунтованого рівня.</p>
<p>Тому станом на 2013 рік, якщо співставляти ці цифри, розмір тарифів підвищився в три рази. Тому не потрібно говорити про те, що хто є опозиційним та демократичним. Не потрібно було голосувати в перші роки існування цієї коаліції за ті законопроекти, які заклали фундамент до підвищення&nbsp; зазначених тарифів. Дякую.</p>
<p>&nbsp;</p>
<p>ГОЛОВУЮЧИЙ. Колеги, зараз буде останній виступ від "Блоку Петра Порошенка", Кобцев. І я прошу усіх зайти в зал і приготуватись до прийняття рішення. Будь ласка, включіть мікрофон, 2 хвилини Кобцев. І прошу усіх зайти в зал і зайняти робочі місця.</p>
<p>&nbsp;</p>
<p>13:29:05</p>
<p>КОБЦЕВ М.В.</p>
<p>Шановні колеги, уніфікована митна квитанція створена для оформлення, зберігання на митниці не пропущених через кордон товарів, а також для підтвердження митного платежу за ввезення товару, що підлягає оподаткуванню та інших операцій.</p>
<p>Бланки такої митної квитанції належать до банків суворої звітності. Але, незважаючи на вагому роль у роботі митниці, вони досі не мають, а ні правового визначення в існуючому законодавстві, а ні законодавчого визначення в переліку операцій і їх застосування.</p>
<p>Тому даний законопроект є, справді, важливим і необхідним. При цьому експерти очікують, що чіткі норми їх застосування МД-1 зменшать безпідставні черги і усунуть неправомірне простоювання товарів на митниці.</p>
<p>Тому фракція "Блок Петра Порошенка" буде підтримувати вказані зміни і проголосує за цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Отже, колеги, обговорення завершене. Прошу усіх займати робочі місця, переходимо до прийняття рішення. Будь ласка, колеги, заходьте в зал, займаємо робочі місця. Під час обговорення законопроекту усі доповідачі зазначили, що в першому читанні будуть підтримувати його. І тому ми можемо вийти на позитивне рішення, важливо тільки дисципліноване голосування.</p>
<p>Отже, я ставлю на голосування проект Закону про внесення змін до Митного кодексу України щодо уніфікованої митної квитанції (номер 4871) за висновком комітету за основу, лишень за основу, всі пропозиції зможемо до другого читання внести. Прошу підтримати, прошу проголосувати 4871 за основу. Голосуємо, колеги.</p>
<p>&nbsp;</p>
<p>13:31:23</p>
<p>За-221</p>
<p>Я поставлю на повернення, але прошу депутатів зайти в зал і зайняти робочі місця. Будь ласка, колеги. Готові до прийняття рішення? Я ставлю на голосування пропозицію повернутися до проекту Закону 4871. Голосуємо, колеги, повернення до 4871. Прошу проголосувати, прошу підтримати. Голосуємо, колеги.</p>
<p>&nbsp;</p>
<p>13:32:24</p>
<p>За-228</p>
<p>Ми повернулися. Колеги, тепер я ставлю за основу, лишень за основу. Прошу зайняти робочі місця, переходимо до прийняття рішення. І я ставлю на голосування проект Закону про внесення змін до Митного кодексу України щодо уніфікованої митної квитанції (4871) за основу. Прошу підтримати, прошу проголосувати за основу 4871. Голосуємо, колеги. Прошу підтримати.</p>
<p>&nbsp;</p>
<p>13:33:08</p>
<p>За-235</p>
<p>235 – за. Рішення прийнято.</p>
<p>Колеги, я тепер хочу вам пояснити логіку, у нас лишається 35 хвилин, ми завершили блок транспорту, ми маємо включення у порядок&nbsp; денний сесії ряд законопроектів. Це по одній хвилині. І я пропоную, щоб ми ще&nbsp; встигли до обіду розглянути проект Закону про внесення змін до&nbsp; деяких законодавчих актів України щодо забезпечення гуманного ставлення до тварин. Це&nbsp; наступний після блоку включення у порядок денний сесії.</p>
<p>Я прошу зараз інтенсивно, щоб ми пройшлися по законах включення у порядок денний сесії і змогли ще розглянути 5119. Це потребує нашої швидкої і злагодженої роботи, і давайте ми гуртом зможемо вийти на такий графік до обіду. За 10 хвилин ми пройдемо, а потім нам залишиться 15 хвилин на законопроект про гуманне ставлення до тварин.</p>
<p>Отже, я&nbsp; по одному буду ставити&nbsp; пропозиції для включення до порядку денного сесії.</p>
<p>Першим: 6232 – проект&nbsp; Закону про внесення змін до Господарського процесуального кодексу України, Цивільного процесуального кодексу України, Кодексу адміністративного судочинства України та інших законодавчих актів.</p>
<p>Комітет Князевича Руслана&nbsp; Петровича просить включити у&nbsp; порядок денний&nbsp; сесії, лишень у порядок денний сесії. Прошу проголосувати, прошу підтримати. Голосуємо 6232. Прошу проголосувати.</p>
<p>&nbsp;</p>
<p>13:34:57</p>
<p>За-164</p>
<p>Колеги, я&nbsp; нагадую, що ми коли формували порядок денний ми усі законопроекти включали у порядок денний сесії. Це був наш загальний&nbsp; принцип. Давайте я ще раз поставлю 6232 включення у порядок денний сесії, прошу проголосувати, прошу підтримати.</p>
<p>Прошу підтримати.</p>
<p>&nbsp;</p>
<p>13:35:30</p>
<p>За-156</p>
<p>Ще менше. Добре.</p>
<p>Наступний: 6233 – проект Закону про внесення зміни до статті 540 Митного кодексу України щодо примусового виконання постанови органу доходів і зборів або суду про накладення штрафу.</p>
<p>Пропонується комітетом і головою комітету Южаніною Ніною Петрівною (6233). Прошу підтримати включення до порядку денного сесії. Прошу проголосувати. Голосуємо, колеги.</p>
<p>&nbsp;</p>
<p>13:36:11</p>
<p>За-162</p>
<p>Рішення не прийнято.</p>
<p>Наступний: 6256 – проект Закону про внесення змін до Законів України "Про Комітети Верховної Ради України" та "Про центральні органи виконавчої влади" (щодо оптимізації роботи комітетів Верховної Ради України та співвідношення предметів їх відання із сферами діяльності міністерств).</p>
<p>Колеги, це&nbsp; законопроект, який напрацювала&nbsp; робоча група по реформі парламенту. П'ять засідань за участю усіх представники фракцій. Ми працювали&nbsp; і вийшли на цей спільний узгоджений законопроект. Всі представники фракцій його підтримали, всі проголосували. І я прошу зараз підтримати його включення у порядок денний сесії. Так, колеги? Члени робочої групи, попрацюйте із своїми фракціями.</p>
<p>Я прошу підтримати включення у порядок денний сесії 6256. Прошу підтримати, колеги, включення у порядок денний сесії. Це напрацювання всіх фракцій, всіх груп. Прошу проголосувати, прошу підтримати. Прошу підтримати, колеги.</p>
<p>&nbsp;</p>
<p>13:37:26</p>
<p>За-203</p>
<p>Я нагадаю, що усі фракції були в робочій групі. І це є позиція усіх фракцій цього законопроекту. Колеги, члени робочої групи! Я прошу вас просто зорієнтувати свої фракції.</p>
<p>Колеги, я ще раз ставлю, я прошу усіх зараз зорієнтуватися. Я ще раз ставлю на голосування і прошу підтримали, колеги. "Народний фронт"! "Батьківщина"!</p>
<p>Я прошу… Замало, просто треба сконцентрувати голоси. Ігор Попов, ви підтримайте хоча би кількома голосами!</p>
<p>Я ставлю включення в порядок денний сесії 6256: "Про комітети Верховної Ради України". Це реформа парламенту, реформа Кокса. Я прошу проголосувати, прошу підтримати. Прошу проголосувати, колеги. Прошу підтримати. Прошу підтримати, колеги.</p>
<p>&nbsp;</p>
<p>13:38:44</p>
<p>За-210</p>
<p>210. Рішення не прийняте.</p>
<p>Колеги, я хочу з вами порадитись. Може, нам зараз перейти до наступного законопроекту, аніж проводити нерезультативні голосування? Підтримується?</p>
<p>Давайте, колеги, оскільки в нас нема єдності по цьому блоку, я переходжу до наступного питання порядку денного. Це є проект Закону про внесення змін до деяких законодавчих актів України щодо забезпечення гуманного ставлення до тварин з метою морального розвитку суспільства (5119 і 5119-1).</p>
<p>Прошу підтримати розгляд за скороченою процедурою. Прошу проголосувати за скорочену процедуру.</p>
<p>&nbsp;</p>
<p>13:39:46</p>
<p>За-162</p>
<p>162 – за. Рішення прийняте.</p>
<p>І я запрошую до доповіді. Перша доповідь – Галасюк Віктор Валерійович. Друга – Немировський Андрій Валентинович.</p>
<p>Будь ласка, Галасюк Віктор Валерійович.</p>
<p>&nbsp;</p>
<p>13:40:01</p>
<p>ГАЛАСЮК В.В.</p>
<p>Шановні колеги, цей законопроект спрямований на те, щоб чітко в законодавстві врегулювати захист тварин від жорстокого поводження з ними, захист гуманітарної сфери українського суспільства, бо це питання національної безпеки. Врегулювати відповідальність, яку мають нести живодери, не формальну, а реальну і дуже жорстку, вплоть до того, щоб в тюрму&nbsp; саджати їх до 3-х років.</p>
<p>Передбачений виключний перелік тих підстав, тих механізмів, які мають для цього бути запроваджені: суттєво підвищується відповідальність для таких людей, які свідомо чинять жорстоке поводження з тваринами; особлива відповідальність передбачена для тих, хто свідомо пропагує жорстоке поводження з тваринами або травмує психіку дітей.</p>
<p>Ми сьогодні маємо прийняти цей закон за основу. Такі норми існують і в європейському законодавстві. В низці європейських країн на рівні конституції&nbsp; передбачений захист&nbsp; тварин від&nbsp; жорстокого поводження. Більш того, це ще з часів Древньої Греції питання ставилося як одне з важливих в житті країни, бо сьогодні все починається з малого – з того, як ростуть діти, з того, як ми ставимося один до одного і ставимося до братів наших менших.</p>
<p>Шановні колеги, я прошу вас підтримати цей законопроект за основу для того, щоб до другого читання спільно з громадськими організаціями, які опікуються захистом тварин, спільно з експертами, з активістами, з юристами доопрацювати цей законопроект і прийняти його в цілому як закон. Тим більше, що якраз&nbsp; сьогодні&nbsp; це буде особливо символічно в День захисту бездомних тварин. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>До доповіді запрошується народний депутат України Немировський Андрій Валентинович. Включіть, будь ласка,&nbsp; мікрофон.</p>
<p>&nbsp;</p>
<p>13:42:16</p>
<p>НЕМИРОВСЬКИЙ А.В.</p>
<p>Шановні колеги! Ми дуже вдячні Радикальній партії&nbsp; та іншим фракціям та групам депутатів, що вони теж піднімають ці питання.&nbsp; Але на даний момент саме законопроект 5119-1 є виваженим, обґрунтованим, повноцінним&nbsp; доповненням до діючого законодавства у сфері гуманного відношення до тварин. Він докорінно змінює міру відповідальності за спричинення страждань та нанесення фізичної шкоди тваринам, які… як домашнім, так і безхатнім.</p>
<p>Цей законопроект містить в собі вичерпні адміністративні і кримінальні запобіжні заходи щодо діянь шкуродерів, догхантерів та осіб, які жорстоко поводяться з тваринами.</p>
<p>Дуже важливо ще раз нагадати, що саме за таку редакцію законопроекту проводили мирні акції зоозахисники по всій Україні і проводять зараз.</p>
<p>Вони висловили мені повну підтримку в імплементації саме цього законопроекту, а також адресували колективне звернення від усієї громади зоозахисників і зооорганізацій від усіх областей України щодо їх повної згоди саме з цією редакцією закону.</p>
<p>Наостанок хочу зазначити, допускаючи безкарність шкуродерів, ми мовчки плекаємо самих витончених вбивць, якими надалі вони стають. Серед яких є приклади вербування ворожими військовими структурами, для яких шкуродер – це гнучкий пластилін, з якого вони ліплять найжорстокішого вбивцю людини. Саме цей висновок наводять в своїх наукових дослідженнях багато психологів, які досліджували поведінку таких злочинів. Досить згадати так зване терористичне угруповання "Русич", яке знущалось над нашими бійцями. Воно на 90 відсотків складалося з так званих догхантерів. Це може підтвердити Сергій Мельничук.</p>
<p>Так що прошу всіх народних депутатів всіх фракцій проголосувати за, тому що ваш голос буде показувати вашу людяність, готовність чути суспільство і дасть шанс зберегти життя беззахисних тварин. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>До співдоповіді запрошується голова підкомітету Комітету з питань екологічної політики Дзюблик Павло Володимирович.</p>
<p>&nbsp;</p>
<p>13:44:15</p>
<p>ДЗЮБЛИК П.В.</p>
<p>Доброго дня, шановні колеги. Комітет з питань екологічної політики, природокористування та ліквідації наслідків Чорнобильської катастрофи на своєму засіданні розглянув проекти Законів України про внесення змін до деяких законодавчих актів України щодо забезпечення гуманного ставлення до тварин з метою морального розвитку суспільства, поданий народними депутатами Ляшком, Галасюком, Вовком та іншими. Це реєстраційний номер 5119; та про внесення змін до деяких законодавчих актів України щодо забезпечення гуманного ставлення до тварин, поданий народним депутатом України Немировським, 5119.</p>
<p>Під час засідання комітету було прийнято рішення за основу підтримати законопроект 5119. Метою законопроекту вносяться зміни до статті 89, збільшується кримінальна, тобто вводиться кримінальна відповідальність, що стосується жорстокого поводження з тваринами. Якщо взяти по одному і іншому законопроекту, які подані, Головне науково-експертне управління пропонує повернути на доопрацювання. Знову ж таки, до комітету була велика кількість звернень від громадських організацій і активістів. І комітет прийняв одностайне рішення підтримати законопроект 5119. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Прошу провести запис: два – за, два – проти.</p>
<p>Курило. Будь ласка.</p>
<p>&nbsp;</p>
<p>13:46:27</p>
<p>КУРИЛО В.С.</p>
<p>Прошу передати слово Шиньковичу.</p>
<p>&nbsp;</p>
<p>13:46:54</p>
<p>ШИНЬКОВИЧ А.В.</p>
<p>Шановні колеги народні депутати! Я згоден зі своїм колегою паном Немировським, з керівником нашої робочої групи, що дійсно законопроект 5119-1 він більше, практичний і більше враховує тих потреб які сьогодні потрібні українському суспільству. Адже, якщо сьогодні ми не зупинимо знущання над тваринами цих клятих догхантерів, ми опинимося в ситуації, коли нам буде важко зупинити тих, хто вбиває людей.</p>
<p>До речі, дуже важливо цифра, що в Україні тільки в цьому році за вбивство засуджено 8 злодіїв, які стояли на обліку як відповідно ті, хто знущалися в підлітковому своєму віці над тваринами. Задоволення хворобливих пристрастей у спричиненні страждань та вбивств від тварин є кримінальним злочином у таких країнах як Сполучені Штати Америки, Канада, Австралія, більшості країн Європейського Союзу. Потрібно вже сьогодні приділити значну увагу захисту тварин від знущання, мордування, вбивства! Сьогодні жахливо дивитися в Інтернеті, в YouTube, як розміщують відео! Це просто жах! Це те, що наші діти бачити не мають!</p>
<p>Але є прохання і пропозиція. Цей проект досить досконалий. І є пропозиція прийняти його не лише за основу, а за основу та в цілому. Дякую!</p>
<p>&nbsp;</p>
<p>ГОЛОВУЮЧИЙ. Дякую. Від "Народного фронту" Тимошенко Юрій Володимирович, будь ласка.</p>
<p>&nbsp;</p>
<p>13:48:29</p>
<p>ТИМОШЕНКО Ю.В.</p>
<p>Друзі, на нашому відношенні до тварин ми виховуємо наших дітей. Вони ростуть, беручи з нас приклад. Тому підтримую обидва законопроекти, обидва мені подобаються. А зал нехай визначиться, який з них кращий. Але вони дуже потрібні і прошу їх підтримати. Ніхто не лишайтесь байдужими! Підтримаємо, голосуємо, друзі! Дякую.</p>
<p>&nbsp;</p>
<p>ГОЛОВУЮЧИЙ. Дякую вам. Гуляєв Василь Олександрович.</p>
<p>&nbsp;</p>
<p>13:49:10</p>
<p>ГУЛЯЄВ В.О.</p>
<p>Прошу передати слово Антону Яценку.</p>
<p>&nbsp;</p>
<p>13:49:17</p>
<p>ЯЦЕНКО А.В.</p>
<p>Шановні колеги! Сьогодні ми стикаємось щодня з фактами, коли садисти, різні покидьки вбивають тварин. Вони вбивають, як догхантери, вони це роблять на відео. І Україна демонструє всьому світу, що ми не цивілізована країна, а країна, де таке ставлення, дуже таке, легке до таких злочинів.</p>
<p>Лише один приклад. Зараз, вже другий рік воюємо, коли в Александрії місті вбили тварину на відео і нічого, і вони навіть не відраховані від коледжу, ті покидьки, вибачте за таке слово.</p>
<p>Тому я вважаю, що сьогодні ми мусимо за цей закон проголосувати. І я згоден з колегою попереднім, Шиньковичем, що давайте його проголосуємо відразу в цілому. Щоб ми не чекали, поки ці садисти ще когось почнуть вбивати!</p>
<p>Нагадаю лише один приклад. Коли в США, в Сполучених Штатах Америки нещодавно на 30 років було засуджено садиста. Тобто в усіх країнах світу цивілізованих це вважається дуже тяжким злочином. У нас це легкий сьогодні злочин. Тому ми мусимо зробити з них, як то кажуть, "відбивну", з цих людей, які кайфують від того, що вони вбивають тварин. Давайте всі незалежно від політичних поглядів зараз проголосуємо за цей закон в першому читанні і в цілому. Я маю на увазі закон колеги Немировського, він більш досконалий. Дякую за увагу. Давайте підтримуємо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від "Батьківщини" – Рябчин Олексій Михайлович.</p>
<p>&nbsp;</p>
<p>13:50:50</p>
<p>РЯБЧИН О.М.</p>
<p>Олексій Рябчин, "Батьківщина", Донеччина. Прошу передати слово Кужель Олександрі Володимирівні.&nbsp;</p>
<p>&nbsp;</p>
<p>13:50:57</p>
<p>КУЖЕЛЬ О.В.</p>
<p>Олександра Кужель, "Батьківщина".</p>
<p>В першу чергу, хочу подякувати всім громадським організаціям, всім українцям, українцям, які півроку вимагають від Верховної Ради прийняття цього законопроекту. Дякую, це ваша перемога, в першу чергу.</p>
<p>По-друге, фракція "Батьківщина" вважає більш ґрунтовним законопроект 5119 і пропонує його підтримати в першому читанні. Але впевнена, що до другого читання нам треба обов'язково поставити дуже серйозну кримінальну відповідальність міської, сільської, селищних рад, хто організовує травлю собак на території. Це є страшна ситуація.</p>
<p>Я думаю, що вони знають, хай вони вистроять свої комунальні підприємства, але останній дзвінок був з Нікополя, мер Нікополя сам очолив систему по травлі собак. І таких прикладів є дуже багато.</p>
<p>Я впевнена, що українська нація дуже моральна, дуже духовна і вона завжди буде з любов'ю відноситись до кожної скотиняки, до кожної собаки, до кожної людини з любов'ю, і будемо підтримувати цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Колеги, я хочу вас проінформувати. Подивіться, у нас лишилося 7 хвилин, а ще не виступали "Самопоміч", Радикальна партія і "Воля народу", як мінімум, троє. І чи буде згода, якщо ми по хвилині дамо? Ну, не встигнемо просто. Якщо ви є прихильники законопроекту, як ми вийдемо о 14:10, ну, ми ж не малі діти, ми розуміємо, ми просто можемо не встигнути. По хвилині, згода? По хвилині.</p>
<p>Отже, колеги, по хвилині надаю. Від Радикальної партії Ляшко Олег Валерійович, одна хвилина.</p>
<p>&nbsp;</p>
<p>13:52:55</p>
<p>ЛЯШКО О.В.</p>
<p>Олег Ляшко, Радикальна партія. Шановні колеги, прикметно, що ці законопроекти ми розглядаємо сьогодні у Всесвітній день безпритульних тварин. У мене дома шестеро собак, двоє з них – це колишні безпритульні, які сьогодні знаходяться у надійних і теплих руках. Так от мої песики просили вам передати: проголосувати за закон, який не дасть можливість убивати безпритульних котів і собак. Тому що всьому світу відомо, що ставлення до безпритульних тварин, ставлення до людей з обмеженими можливостями визначає рівень цивілізованості суспільства. Тому ми повинні з повагою ставитися не лише до людей, а і до братів наших менших. І я закликаю до якнайсуворішої відповідальності тих догхантерів, тих ідіотів, які вбивають братів наших менших. І заради наших братів менших, заради котиків і собак фракція Радикальної партії готова розблокувати трибуну і проголосувати за цей закон, який захистить наших тварин.</p>
<p>&nbsp;</p>
<p>ГОЛОВУЮЧИЙ. 1 хвилина, Сергій Мельничук.</p>
<p>&nbsp;</p>
<p>13:54:11</p>
<p>МЕЛЬНИЧУК С.П.</p>
<p>Сергій Мельничук, група "Воля народу". Мало в кого з нас немає домашніх тварин. І думаю, тут у цьому залі не буде тих, хто не нажме зелену кнопку. Я закликаю всіх підтримати цей законопроект і приділити дуже велику увагу, коли ми будемо добавляти щось, тому що, наприклад, профілактична робота, як в плані виховання нашої молоді, так і профілактична робота із шкуродерами, – це наше майбутнє. Адже, як було сказано попередником, одним із виступаючих, ми стикнулися з цим на війні. От, шкуродери збилися в одне угрупування і потім таврували наших хлопців, відрізали вуха. І саме ці випадки зараз в Гаазькому трибуналі подані для того, щоб зробити відповідні закиди російським окупантам.</p>
<p>Колеги, підтримаємо даний законопроект. Дякую.</p>
<p>&nbsp;</p>
<p>ГОЛОВУЮЧИЙ. "Самопоміч", Семенуха, 1 хвилина.</p>
<p>&nbsp;</p>
<p>13:55:17</p>
<p>СЕМЕНУХА Р.С.</p>
<p>Шановні колеги, очевидно, що сьогодні законодавча база у сфері захисту безпритульних тварин знаходиться в катастрофічно низькому рівні. В Україні щороку подають сотні заяв щодо жорстокого поводження з тваринами, але до суду доходять лише декілька справ. За останні 10 років середньовічна кількість відкритих кримінальних правопорушень за статтею 299 Кримінального кодексу України 49, але рівень судимості лише 11 осіб на рік. Ці дані, очевидно, суперечать реальному стану речей і поширенню жорстокого поводження з тваринами в таких сферах, як сімейно-побутова, патологічна, мисливство, тваринництво, розважально-видовищний бізнес і комунальне господарство. Тому очевидно нам треба вносити зміни до статті 299 Кримінального кодексу, 89-ї Кодексу України про адміністративні правопорушення для того, щоб розмежувати жорстоке поводження, що тлумачиться як кримінальний злочин або адміністративне правопорушення.</p>
<p>Фракція "Самопоміч" буде підтримувати законопроект 5119, як більш системний, ніж альтернативний, зокрема, який не розмежовує адміністративну і кримінальну відповідальність. Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Від "Опозиційного блоку" Ігор Шурма одна хвилина.</p>
<p>&nbsp;</p>
<p>13:56:26</p>
<p>ШУРМА І.М.</p>
<p>Ігор Шурма, "Опозиційний блок".</p>
<p>Шановні колеги, те, що твориться сьогодні з безпритульними тваринами це, звичайно, жахіття і сьогодні ми повинні підтримати цей законопроект. Бо кожен з нас, хто має дома чи кішку, чи собаку, чи будь-яку іншу тварину, прекрасно розуміє про що йде мова. А зараз я хочу сказати, що цей закон набирає особливої ваги у нас в Верховній Раді, захист безпритульних тварин. Хотів би нагадати, що у нас сьогодні є тут і зозулі, і лисиці драні, і собаки, і петухи, і скотиняки, і п'явки, і півні, давайте будемо всіх захищати.</p>
<p>&nbsp;</p>
<p>ГОЛОВУЮЧИЙ. Колеги, я прошу зараз запросити всіх депутатів в зал і приготуватися до прийняття рішення. Поки заходять депутати… Будь ласка, Кривенко одна хвилина, Соловей одна хвилина і прошу заходити в зал. Дуже коротко, репліками. Кривенко.</p>
<p>&nbsp;</p>
<p>13:57:23</p>
<p>КРИВЕНКО В.М.</p>
<p>Шановні колеги, шановний головуючий!&nbsp; Віктор Кривенко, "Народний рух України". Безумовно, треба підтримувати ці законопроекти. Я хочу подякувати своїм колегам Єднаку, своїм колегам Рудику за те, що рік тому вони особисто поїхали і виявили ту схему, яка була в місті Києві. Коли 5,5 мільйонів гривень виділялося на притулок, 69 чоловік по штату і вони там особисто знайшли шість трупів собак, ці гроші просто змивалися, розкрадалися. І після цього ми долучилися до активної підтримки борців за захист прав тварин і зараз&nbsp; дві справи знаходиться в судах: це пан Кияниця в Голосіївському суді, який розтягував кота між деревами і розірвав його, і справа постійно переноситься, безумовно, суд має визначити винуватий чи винуватий. Але я звертаюсь до&nbsp; правоохоронних органів, до органів нагляду за судами, щоб ця справа до суду таки дійшла. І пан Король, який труїв у Ботанічному саду собак. І&nbsp; я закликаю усіх колег підтримати хоча б один з цих законопроектів і бути уважними, пильними до цієї проблематики. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>І останній – Соловей, дуже коротко. І прошу заходити в зал займати робочі місця.</p>
<p>&nbsp;</p>
<p>13:58:32</p>
<p>СОЛОВЕЙ Ю.І.</p>
<p>Шановні колеги, я як людина, до речі, в якої&nbsp; є собака, я хочу сказати, що ми повинні однозначно захищати тварин, але поряд з цим&nbsp; ми повинні не забувати і про захист людей від тварин. Оскільки агресивні собаки це є окремий&nbsp; вид, можна&nbsp; навіть назвати і зброєю. Я хочу вам навести приклад буквально на днях, який відбувся у Івано-Франківську, коли&nbsp; на виклик поліції,&nbsp; поліцаї нічого не могли зробити з собакою агресивно настроєною, оскільки чинне законодавство не передбачає відповідальності належним чином хазяїв за дію його собаки. Тому&nbsp; поряд з тим, що ми повинні захищати тварин, ми повинні поставити питання жорсткого, в тому числі&nbsp; й законодавчому полі&nbsp; захисту і людей&nbsp; від тих собак, які здійснюють загрозу їхньому життю. Дякую.</p>
<p>&nbsp;</p>
<p>ГОЛОВУЮЧИЙ. Отже, колеги, обговорення завершено.</p>
<p>Я зараз пораджуся з вами, яку логіку, можливо, ми проведемо рейтингове по 5119-1… зразу ставити? Отже, колеги, я ставлю в тій&nbsp; послідовності як було подано.</p>
<p>Перший законопроект 5119, якщо він не набере необхідної кількості&nbsp; тоді&nbsp; 5119-1. Домовились, так.</p>
<p>&nbsp;Тоді я ставлю в цій&nbsp; послідовності автор першого Галасюк Віктор Валерійович, автор другого&nbsp; Немировський Андрій Валентинович. І я першим ставлю на голосування проект Закону про&nbsp; внесення&nbsp; змін до деяких законодавчих актів України щодо забезпечення гуманного ставлення до тварин з метою морального розвитку суспільства першим ставлю 5119 за основу. Прошу проголосувати 5119. Хто підтримує даний законопроект, прошу проголосувати.</p>
<p>&nbsp;</p>
<p>14:00:41</p>
<p>За-220</p>
<p>Ставлю наступний – 5119-1, проект Закону про внесення змін до деяких законодавчих актів України (щодо забезпечення гуманного ставлення до тварин з метою морального розвитку суспільства).</p>
<p>5119-1, прошу проголосувати, прошу підтримати, колеги, за основу. 5119-1, за основу. Голосуємо, колеги! Прошу підтримати!</p>
<p>&nbsp;</p>
<p>14:01:23</p>
<p>За-243</p>
<p>Рішення прийнято. <i>(Шум у залі)</i></p>
<p>Вітаю, колеги, всіх, хто добивався цього Закону. Ми змогли дати йому шлях, і до другого читання, я впевнений, ми будемо мати змогу його доопрацювати.</p>
<p>Нагадую, що о 16 годині ми переходимо до питання про призначення членів Рахункової палати.</p>
<p>Зараз я хотів би ще зачитати оголошення, яке надійшло у президію. Відповідно до статті 60 Закону України "Про Регламент Верховної Ради&nbsp; України" повідомляю про створення у Верховній Раді&nbsp; України восьмого скликання міжфракційного депутатського об'єднання "Майбутнє України". Головою цього об'єднання обрано народного&nbsp; депутата України Рибака Івана Петровича.</p>
<p>І, колеги, ранкове засідання Верховної Ради України оголошую закритим. Прошу всіх о&nbsp; 16 годині прибути для продовження нашої роботи.</p>

