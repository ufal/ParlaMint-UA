Стенограма пленарного засідання
12 липня 2016
&nbsp;
<p align=center>ЗАСІДАННЯ ШІСТДЕСЯТ ЧЕТВЕРТЕ</p>
<p align=center>Сесійний зал Верховної Ради України</p>
<p align=center>12 липня 2016 року, 10 година</p>
<p align=center>Веде засідання Голова Верховної Ради України ПАРУБІЙ А.В.</p>
<p><b>&nbsp;</b></p>
<p>&nbsp;</p>
<p>10:00:43</p>
<p>ГОЛОВУЮЧИЙ. Доброго ранку, шановні колеги!</p>
<p>Прошу заходити в зал, займати робочі місця, приготуватися до реєстрації.</p>
<p>10 година ранку. Готові провести реєстрацію, колеги?</p>
<p>Прошу народних депутатів України зареєструватися. Будь ласка реєструємося.</p>
<p>&nbsp;</p>
<p>10:02:01</p>
<p>В залі зареєстровано 304 народних депутати. Ранкове засідання Верховної Ради України оголошую відкритим. Колеги, сьогодні день народження народних депутатів. Давайте привітаємо їх. Євгена Сергійовича Дейдея. Привітаємо Дейдея, … <i>(Оплески)</i> З днем народження! Сотник Майдану, який сьогодні депутат Верховної Ради. А також Павла Олександровича Різаненка, високопрофесійного нашого депутата. Привітаємо його, колеги. <i>(Оплески) </i></p>
<p>Колеги, у нас вчора пройшла дуже конструктивна Погоджувальна рада. Ми сформували порядок денний, в якому ми фактично всі ці найгостріші питання, які стоять перед нами цього тижня, внесені в цей порядок денний. Це і звільнення суддів, яке ми не завершили, це і питання дерегуляторів, і про ринок газу, і про ринок електроенергії, і про НКРЕ, і закони, необхідні для місцевого самоврядування. І, колеги, я дуже сподіваюся, що цей тиждень ми проведемо дуже конструктивно, успішно і результативно. Бо наші хлопці на передовій вчора продемонстрували, як треба і можна працювати.</p>
<p>Ви, напевно, вже знаєте, що вчора 54 механізована бригада українська зупинила ворожу диверсійну розвідувальну групу. Більше того, в полон були взяті два кадрових офіцери Російської Федерації, які ще раз підтвердили, що російські війська і російські офіцери перебувають на території України, і що це, власне, російська армія веде війну проти України, проти української незалежності.</p>
<p>Наші бійці дали приклад і нам, як треба себе поводити під час війни і як треба відповідати завданням, які стоять перед нами. Давайте привітаємо наших бійців на фронті, колеги. <i>(Оплески) </i>Дякую вам.&nbsp;</p>
<p>Відповідно до статті 25 Регламенту у вівторок ми маємо 30 хвилин для виступів уповноважених представників депутатських фракцій та груп з внесенням пропозицій, оголошень, заяв і повідомлень. І я, шановні колеги, хочу запросити усі фракції провести запис на виступи від фракцій і груп. Колеги, будь ласка, прошу провести запис.</p>
<p>Силантьєв Денис Олегович передає слово Олегу Ляшку. Будь ласка, Олег Валерійович.</p>
<p>&nbsp;</p>
<p>10:05:27</p>
<p>ЛЯШКО О.В.</p>
<p>Колеги, дайте виступити. Олег Ляшко, Радикальна партія.</p>
<p>Я прошу звернути увагу громадян України, що зараз відбувається біля парламентської трибуни. Представники "Коаліції панамських патріотів" зараз блокують парламентську&nbsp; трибуну і президію, бо начебто вони таким чином не дають можливості Радикальній партії, нашим колегам з "Батьківщини" і іншим демократичним колегам з опозиції блокувати трибуну.</p>
<p>Колеги, і ви дуже помиляєтесь, ви не від нас блокуєте трибуну і парламентську президію, ви блокуєте трибуну і парламентську президію, ви блокуєте парламент від українців. Ви ховаєтесь від українців, тому що ви не даєте можливості нам, намагаєтесь перешкодити зупинити тут тарифний геноцид, який ви зараз проводите по відношенню до українців. Але я скажу, що даремне тратите, куме, сили, нічого вам не вдасться.</p>
<p>Тому фракція Радикальної партії продовжує… Шановний пане Голово, я звертаюсь до вас, наші вимоги не міняються впродовж останнього місяця. Ми вимагаємо від вас створити дві слідчі комісії. Одну слідчу комісію по офшорах і по корупції Президента, Голови Національного банку, міністра фінансів, вищих посадових осіб держави, які грабують країну, виводять в офшори гроші і не платять податки.</p>
<p>Другу слідчу комісію ми вимагаємо створити по обґрунтованості формування тарифів. Тарифи, які сьогодні виставляють рахунки громадянам – це корупційні, це нічим необґрунтовані, економічно необґрунтовані тарифи, це чистої води грабіж серед білого дня. Ми живемо в парламентсько-президентській республіці, парламент не має права не давати відповіді на ті питання, які хвилюють українців.</p>
<p>Ми вимагаємо прийняття в парламенті рішень, які дадуть можливість реально знизити вартість газу, вартість житлово-комунальних послуг. Ми звернулися до суду з вимогою скасувати рішення уряду і НКРЕКП, якими були підвищенні тарифи. На 28 липня&nbsp; призначено судовий розгляд справи. Я звертаюся до всіх небайдужих громадян прийти 28 липня до Окружного адміністративного суду Києва де розглядатиметься скарга моя і наших депутатів про незаконні встановлення нових драконівських тарифів. Я закликаю всіх депутатів від усіх фракцій, але які розуміють і усвідомлюють свою відповідальність перед людьми. Не сидіть, не відсиджуйтесь давайте разом змусимо цей тарифний геноцид зупинити. Давайте цю офшорну владу поставимо на місце, давайте змусимо їх припинити грабувати українців через тарифи, через корупцію, через офшори. Ми продовжуємо наш протест.</p>
<p>&nbsp;</p>
<p>ГОЛОВУЮЧИЙ. Дякую. Хміль Михайло Михайлович передає слово для виступу голові фракції Максиму Бурбаку. Будь ласка, пане Максим.&nbsp;</p>
<p>&nbsp;</p>
<p>10:08:46</p>
<p>БУРБАК М.Ю.</p>
<p>Шановні народні депутати, шановна президія. Від імені&nbsp; парламентської фракції "Народний фронт"&nbsp; хочу заявити про 5 позицій нашої політичної команди на сьогоднішній тиждень.</p>
<p>Перше. На своєму вчорашньому засіданні нашої фракції одностайно вирішили, що український парламент має бути максимально ефективним.&nbsp; Ми переконані в тому, що не пропустимо блокувати вищі законодавчі органи своєї країни під час війни. Зокрема, і тому що в парламенті залишаються нерозглянутими законопроекти необхідні для підсилення оборони, для підтримання стабільності фінансової системи, для продовження співпраці з Міжнародним валютним фондом, запроваджено нових санкції проти агресора. З огляду на це, фракція "Народного фронту" рішуче заявляє про свій намір докласти зусиль, щоб парламентськими методами забезпечити результативність роботи Верховної Ради.</p>
<p>Наша фракція наполягає на&nbsp; голосуванні за законопроект про спецконфіскацію грошей Януковича у четвер, а до четверга пропонуємо розглянути максимальну кількість законопроектів, що мають гарантовану підтримку залу. І "Народний фронт" готовий до цієї роботи.</p>
<p>Друге. Фракція "Народного фронту" вбачає стратегію української незалежності у якнайшвидшому&nbsp; вступі&nbsp; України в НАТО. Варшавський саміт&nbsp; показав: у нашої держави є багато&nbsp; впливових друзів на заході. У альянсі&nbsp; дали чіткий сигнал, що чекають від&nbsp; України готовності і рішень стосовно свого&nbsp;&nbsp; вступу. Ми ж з вами повинні виконати свою частину роботи, яка полягає у системному&nbsp; і водночас швидкому реформуванні обороноздатності&nbsp; країни і робити це&nbsp; щоденно своєю&nbsp; роботою у сесійній залі.</p>
<p>Звідси випливає і третя позиція:&nbsp; переозброєння війська і реформа &nbsp;оборонного&nbsp; комплексу&nbsp; вимагають фінансової підтримки держави і&nbsp; необхідне&nbsp; стабільне фінансування оборони як це 2 роки робив уряд&nbsp; Яценюка. Як зазначалося вище, наша фракція&nbsp; наполягає на ухваленні&nbsp; законопроекту про спецконфіскацію коштів&nbsp; Януковича у четвер.&nbsp; Хочу повідомити інформацію&nbsp; отриману від Комітету з питань національної оборони про те, що на оборонних заводах почала накопичуватись затримка із виплати зарплати. Найдивніше, що фінансування армії за рахунок повернення державі активів Януковича&nbsp; блокують ті фракції, які мають бути обре поінформовані про цю проблему.</p>
<p>Четверте. Шановний пане Голово,&nbsp; звертаюся до вас про те, що ми не можемо закрити сесію, поки не будуть підписані всі важливі законопроекти. А зокрема: законопроекти про судоустрій та статус суддів, про захист&nbsp; телерадіопростору.&nbsp; "Народний фронт" вимагає, щоб ці важливі законопроекти були підписані тому що на їх прийнятті ми наполягали.</p>
<p>Ми також&nbsp; закликаємо наших партнерів по коаліції із&nbsp; фракції&nbsp;&nbsp; "БПП"&nbsp;&nbsp; до більш консолідованих голосувань з максимальною дисципліною і мобілізацію кожного народного депутата. У тому числі і під числі і під час голосування Закону про спецконфіскацію кошті Януковича. Цей політичний сезон розпочався гострою&nbsp; владною кризою створеною агресивними популістами за сценарієм,&nbsp; написаним за&nbsp;&nbsp; межами&nbsp;&nbsp; України.&nbsp; Під надуманими приводами вони відволікають увагу суспільства&nbsp; від&nbsp; головного – захисту держави від агресора.&nbsp;&nbsp; "Народний фронт" не терпітиме підступу і саботажу, ми будемо дедалі&nbsp; роз’яснювати громадянам, яке…</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Будь ласка, 30 секунд.</p>
<p>&nbsp;</p>
<p>БУРБАК М.Ю.</p>
<p>Ми будемо і далі роз’яснювати громадянам,&nbsp; яке справжнє ставлення популістів до Росії, до&nbsp; українських військових і АТО, і звідки брехливі демагоги отримують фінансування.&nbsp; Протиставити популістам і агентам Кремля ми повинні єдиний&nbsp; політичний фронт у цьому залі.</p>
<p>Дякую за увагу.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Героям Слава!</p>
<p>Від&nbsp; "Самопомочі" Березюк Олег Романович.&nbsp; Будь ласка, пане Олег.</p>
<p>&nbsp;&nbsp;</p>
<p>10:12:27</p>
<p>БЕРЕЗЮК О.Р.</p>
<p>Вельмишановний пане Голово, вельмишановні колеги депутати! Корупція, відсутність якісного управління, зовнішня агресія має свої наслідки в Україні, цими наслідками є бідність. Люди, звичайні пенсіонери і ті, що працюють, зустрічаючи нас на вулиці нам кажуть, ми знаємо, що ми отримуємо ваші субсидії, але ми не знаємо як прожити на 949 гривень пенсії, на 1 тисячу 488 гривень пенсії, по великому рахунку, на 2 тисячі гривень зарплати? Статистика за останні шість місяців показує, що фактичний прожитковий мінімум сьогодні становить 2 тисячі 615 гривень, фактичний реальний дохід середній в Україні становить 2 тисячі 315. Тому сьогодні уряд, разом з парламентом, має прийняти законопроекти, які б дозволили людям просто вижити, і ці законопроекти є в парламенті, і уряд знає що робити.</p>
<p>Друга річ є корупція. Корупція народжується з політичної корупції, з купівлі місць у цьому парламенті. Цей парламент цього разу не виконав своїх функціональних обов'язків, не змінено ЦВК, шановні депутати, на превеликий жаль, ніхто не працює і не внесено в зал для голосування Закон про вибори до Верховної Ради, який би був запобіжником дочасних виборів і припинив би цю корупцію або зменшив її на значний відсоток. Це дуже серйозно, ми не виконали цієї роботи, а це означає, що корупція має шанс продовжуватися.</p>
<p>І третє, агресія і окупація. Цей парламент не зробив дуже важливого, він не визнав окуповані території окупованими, він не визнав агресію і війну Росії проти України. Це має дуже багато правових соціальних і життєвих наслідків для сотень тисяч, мільйонів людей у цій країні.</p>
<p>Тому більше цього, ми не працюємо над Законом про вибори, не звільняємо ЦВК, ми не знижуємо тарифи, але ми таємно, як кажуть нам наші міжнародні партнери, також таємно працюємо над Законом про вибори на окупованих територіях, це злочин перед українською людиною багатою і бідною, це злочин перед українською історією, це злочин, який загрожує суверенітету і цілісності цієї держави. Якщо би цього тижні сталося чудо і ми з вами це прийняли, ми б виконали обов'язок перед тими людьми, хто захищав, захищає і буде захищати цю державу або на війні, або своєю працює. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Від "Волі народу" Мельничук Сергій Петрович передає слово Ярославові Москаленкові. Будь ласка, пане Ярослав.</p>
<p>&nbsp;</p>
<p>10:15:42</p>
<p>МОСКАЛЕНКО Я.М.</p>
<p>Вельмишановний пане Голово, шановні колеги, український народе, ми всі любимо говорити про перемоги, радіємо і горді за Україну, коли наші спортсмени&nbsp; отримують золоті медалі&nbsp; і на весь світ грає український гімн. Буквально на вихідних Наталя Прищепа на дистанції 800 метрів завоювала золоті медалі Чемпіонату Європи з легкої атлетики. Дуже скоро в серпні у Ріо розпочнеться Олімпіада 2016. Ми всі віримо та вболіваємо за наших спортсменів і як, до речі, вірили і вболівали за нашу українську збірну. Але хочу сказати, шановні колеги, в спорті чудес не буває. Наша збірна не спромоглася забити бодай один гол. І давайте... і ми одразу почали навішувати ярлики футболістам, головному тренеру, навіть нашому колезі президенту Федерації футболу України Павелко&nbsp; Андрію.</p>
<p>Я вам скажу, шановні колеги, результат гартується із самого малечку, з ДЮСШ і це ціла система і ціла піраміда, і вершиною цієї піраміди вже є олімпійські зборні та збірні команди різних видів спорту. Те, що ми побачили на Чемпіонаті Європи – це результат нашого ставлення до спорту в цілому. Не можна... не може українська система розвитку спорту перемогти&nbsp; німецьку машину, де в рік мільярди євро фінансуються для розвитку дитячо-юнацького спорту, а для порівняння, в Україні – нуль. Ми всі 25 років Незалежності протрималися на тому, що було напрацьовано ще за часів&nbsp; Радянського Союзу, а сьогодні&nbsp; взяли розвалену&nbsp; матеріально-технічну базу і передали її на фінансування місцевих бюджетів. У 2015 році ми хоч виділили 100 мільйонів для підтримки цих дитячо-юнацьких спортивних шкіл, а в 2016 році – взагалі нуль. І як приклад наведу вам, що в цьому році на Київщині виділено на розвиток дитячо-юнацького спорту з обласного бюджету 600 тисяч гривень. Цього достатньо бодай на одну школу, а є такі школи, де потрібно 2 мільйони гривень на рік. Для порівняння: один день роботи Верховної Ради, навіть коли вона заблокована, українському народу коштує 2 мільйони гривень.</p>
<p>Як результат, сьогодні держава скоротила 30 відсотків ДЮСШ, решта ще тримається або на батьківських коштах, або на меценатських. Хоча сьогодні не зовсім охоче бізнес хоче розділяти соціальну відповідальність з державою, тому що підтримка місцевих органів влади прирівнюється до корупції. А якщо все-таки місцеві кошти прийшли на рахунки ДЮСШ, то вони обкладаються податком. Мало того, ми з вами ще зобов'язали ДЮСШ платити податок на землю і нерухомість.</p>
<p>Колеги, в результаті всього цього спорт став елітарною сферою. Ті, хто все-таки знаходить можливість ним займатись, робить це не завдяки державі, а супроти. Ви чули заяву Стелли Захарової, яка сказала, що 250 спортсменів після Олімпіади готові покинути нашу країну…</p>
<p>&nbsp;</p>
<p>ГОЛОВУЮЧИЙ. Будь ласка, одну хвилину завершити.</p>
<p>&nbsp;</p>
<p>МОСКАЛЕНКО Я.М. … виступати за іншу країну. І сьогодні вже 5 спортсменів-олімпійців на цій Олімпіаді отримали інше громадянство і будуть виступати за інші країни.</p>
<p>Шановні колеги, розвалена медична система, культура, освіта, спорт. Все це знаходиться на межі через злочинну бездіяльність держави. Хто виконавець, ми бачимо. Хто замовник? Йде гуманітарне винищення нації, і це навіть без війни.</p>
<p>Депутатська група "Воля народу" закликає згуртуватися, серед 2 тисяч законопроектів сьогодні є лише 2 законопроекти, які можуть хоч частково виправити ситуацію з дитячо-юнацькими школами і спортом. Це законопроекти нашого колеги Артура Палатного: законопроект 2068 (щодо змін до Податкового кодексу) і 2223. Нам потрібно їх розглянути і використати при підготовці змін до бюджету 2016 року. Також закликаємо уряд затвердити цільову програму розвитку фізичної культури і спорту.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Від "Блоку Петра Порошенка" Юринець Оксана Василівна передає слово голові фракції Ігорю Гриніву. Пане Ігор, будь ласка.</p>
<p>&nbsp;</p>
<p>10:20:10</p>
<p>ГРИНІВ І.О.</p>
<p>Вельмишановний пане Голово, шановні колеги.</p>
<p>Останнім часом була велика дискусія про те, чи підписаний меморандум і чи є на ньому підписи Прем'єр-міністра і чи є підписи Президента, і що ж в цьому меморандумі є.</p>
<p>Я приклав певні зусилля і знайшов підписаний меморандум між Україною і українським урядом, і Міжнародним валютним фондом. Я хочу зацитувати 17 пункт цього меморандуму: "Що стосується загальнодержавного сектору, на нашу думку, було б дуже важливо забезпечити більшу прозорість та фінансову стабільність НАК "Нафтогаз". НАК "Нафтогаз", по можливості, якомога швидше опублікує звіт за попередній рік для того, щоб скасувати стан технічного дефолту за своїми єврооблігаціями. Для того, щоб забезпечити тривалу базу для продовження здорового фінансування, а також впорядкувати фінансові стосунки НАК "Нафтогазу" з бюджетом, до кінця 2011 року ми зрівняємо ціни на газ внутрішнього видобутку та ціни на імпортований газ. Поступова реалізація такого процесу буде розпочата з 1 грудня 2008 року. Таке рішення прийняте буде у жовтні 2008 року. Паралельно до цього, дотування цін на імпортований газ, що споживається тепловими комунальними підприємствами, буде скорочуватись шляхом щоквартального корегування тарифів і припинить своє існування до 1 липня 2010 року. Заглядаючи наперед, ми маємо намір запровадити більш потужну регуляторну базу таким чином, щоб встановлення тарифів було деполітизоване." При цьому в пункті 18 чітко говорить, що: "Ми б хотіли запевнити вас у тому, що у нас існує ефективна система соціального захисту, яка допоможе вразливим групам, які можуть зазнати негативного впливу від корегування економічної ситуації.</p>
<p>Так, дійсно цей документ підписаний, я можу вам його показати. На ньому стоїть підпис Прем’єр-міністра України Юлії Володимирівни Тимошенко.</p>
<p>&nbsp;</p>
<p>ГОЛОС ІЗ ЗАЛУ. А ще чий?</p>
<p>&nbsp;</p>
<p>ГРИНІВ І.О. Таким чином… Там стоїть Президента України Віктора Ющенка, там стоїть…</p>
<p>&nbsp;</p>
<p>ГОЛОС ІЗ ЗАЛУ. О, вот это самое главное.</p>
<p>&nbsp;</p>
<p>ГРИНІВ І.О.&nbsp;Ні, я ще раз кажу, це все головне. Більше того, я хочу сказати, що цей документ правильний. І Юлію Володимирівну я тут підтримую і підтримував тоді. Не підтримую зараз, тому що на сьогоднішній день ті зобов'язання, які сказані в цьому меморандумі, ми виконуємо і вже частину виконали. Тому що не можна брати зобов'язання і обманювати як партнерів, так і своїх людей. Не можна все життя…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд, завершуйте.</p>
<p>&nbsp;</p>
<p>ГРИНІВ І.О.&nbsp; …політичну кар'єру будувати на неправді. Це було… Це було правильне рішення тодішнього уряду. Тоді всі сидячі тут в залі: і Олег Ляшко, і Юлія Володимирівна, і в тому числі я були представниками одного політичного блоку, який брав на себе відповідальність за ситуацію в країні, і взяв. І тепер питання, з яким виступають критикою мої попередні колеги, насправді є тим зобов'язанням, яке взяла Україна, підписавши цей меморандум ще в 2008 році. Дякую.</p>
<p>&nbsp;</p>
<p>ГОЛОВУЮЧИЙ. Дякую. Від "Батьківщини" Юлія Володимирівна Тимошенко.</p>
<p>&nbsp;</p>
<p>10:24:06</p>
<p>ТИМОШЕНКО Ю.В.</p>
<p>Шановні друзі, я сподіваюся на 4 хвилини плюс 1 хвилина на репліку, тому що згадувалось моє ім'я.</p>
<p>Шановні колеги і в тому числі громадяни України, які мене чують! По-перше, я абсолютно чітко зараз говорю, що співпраця з Міжнародним валютним фондом в часи криз економічних, фінансових, вітчизняних, міжнародних – це є правильне завдання, яке треба реалізовувати. Але в залежності від ємкості інтелекту і від обсягу мізків, <a name=_GoBack></a>які є у кожного Прем'єра і Президента, ця співпраця будується або ефективно для країни і дає країні результат, або через цю співпрацю можна елементарно від невігластва, неосвіченості, а іноді, власне, байдужості, можна знищити економіку і знищити життя людей так як відбувається зараз. <br> &nbsp;&nbsp;&nbsp;&nbsp;&nbsp;&nbsp;&nbsp;&nbsp; Я хочу чітко сказати, що під час світової фінансової кризи в 2009 році меморандум з Міжнародним валютним фондом був підписаний, де ціни на газ для людей, які мають невеликі статки складав 484 гривні за тисячу кубічних метрів, а для людей заможних - 732 гривні за тисячу кубічних метрів. Сьогодні - 6 тисяч 789 гривень за тисячу кубічних метрів. Різницю можна відчути поглянувши на свої платіжки. Ми ніколи в житті, підкреслюю, ніколи в житті уряд, який я очолювала не допустив би, по-перше, такої стагнації пенсії і заробітних плат, а, по-друге, таких жахливих необґрунтованих тарифів, які перетворилися в масштабну корупцію для кланів, які продовжують правити країною.</p>
<p>Я вважаю, що відповідальність за трагічну соціальну ситуацію, яка є в країні, за підвищення тарифів, за замороження пенсій і заробітних плат, за падіння курсу гривні втричі, несе персонально Президент України Петро Порошенко, Арсеній Яценюк, який два роки знущався над країною і зараз Володимир Гройсман, який впевнено продовжив справу Яценюка.</p>
<p>Саме тому, політика, яка сьогодні проводиться є недопустимою, є жорстокою, безвідповідальною, а саме головне глибоко непрофесійною. Вона призвела до трагічного падіння економіки в країні і до того, що люди нездатні купити собі навіть їжу.</p>
<p>Я можу сказати, що в Україні існує два світи. Перший світ, це пустий парламент, який зараз перед моїми очима. Нема нікого крім декілька людей, які блокують від "Блока Петра Порошенка" і "Народного фронту"…</p>
<p>&nbsp;</p>
<p>ГОЛОВУЮЧИЙ. Будь ласка, одну хвилину.</p>
<p>&nbsp;</p>
<p>ТИМОШЕНКО Ю.В.</p>
<p>І є другий світ.&nbsp;&nbsp; Це сьогодні переповнені площі людьми, які від відчаю не знають, куди їм вже бігти.</p>
<p>І тому наша команда блокує трибуну. Шкода, що "Блок Петра Порошенка" і "Народний фронт" силою її розблоковують, але ми блокуємо трибуну, щоб посадити Порошенка, Гройсмана і всю владу в Україні, яка причетна до тарифів за стіл переговорів. Негайно створити тимчасову слідчу комісію, негайно створити всі необхідні стратегії для виводу країни з кризи. Знизити тарифи, знизити всі абсолютно ціни на газ, які сьогодні нищать людей, підвищити пенсії і заробітні плати за рахунок того, що не треба буде платити субсидії, якщо ціна на газ буде правильною.</p>
<p>І я хочу сказати, що ми будемо блокувати. А якщо не почують нас, то доведеться восени почути народ…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд завершити.</p>
<p>&nbsp;</p>
<p>ТИМОШЕНКО Ю.В. Треба буде вам почути народ біля Адміністрації Президента, біля будинку уряду і Верховної Ради. Вас люди ненавидять за те, що ви не живете їхніми болями, їхніми інтересами і їхнім життям. Поверніться на землю до людей і почніть управляти країною ефективно і правильно.</p>
<p>&nbsp;</p>
<p>ГОЛОВУЮЧИЙ. Від "Опозиційного блоку" Балицький Євген Віталійович передає слово Юрію Бойку.</p>
<p>Шановні колеги, поки йде пан Юрій. Це останній виступ. Я прошу запросити усіх депутатів в зал, зараз розпочнеться розгляд законопроектів. Будь ласка, секретаріат Верховної Ради.</p>
<p>&nbsp;</p>
<p>10:29:04</p>
<p>БОЙКО Ю.А.</p>
<p>Шановний пане Голово, шановні народні депутати! Характеризуючи ситуацію, що склалася, буду лаконічним. Два роки реформ, які нібито проводить влада під гаслами "Рух України в Євросоюз" відкинули країну в соціально-економічному розвитку на десятиліття назад. Більш ніж половині українців не вистачає грошей до наступної зарплатні. Зростають ціни, в рази збільшуються тарифи, зростає безробіття і катастрофічними темпами скорочується реальний сектор економіки.</p>
<p>При цьому мінімальна зарплата і пенсія стабільно залишається без змін. Більшість населення знаходиться вже за межею бідності, а за межею виживання. Все це результат безвідповідальної політики діючої влади, непрофесіоналізму урядовців і парламенту. Громадяни України не отримали ні Асоціації с ЄС, ні безвізового режиму, а більшість населення взагалі втратило фінансові можливості для подорожей.</p>
<p>Український парламент так і не дослухався до рекомендацій європарламентарів щодо підвищення ефективності своєї роботи. Навпаки, чинна влада закриває європерспективи своїми методами ведення передвиборчої боротьби з підкупом, залякуванням і насильством.</p>
<p>Навряд чи можна вважати європейською практикою удар металевим прутом по голові як сталося з керівником окружкому 114 округу, в результаті чого людина стала калікою.</p>
<p>Ми ще раз звертаємося до правоохоронних органів з вимогою негайно і неупереджено розслідування цього інциденту. Ми вважаємо, що ситуація в країні критична. Необхідно терміново прийняти проект законів для стабілізації ситуації і поліпшення добробуту громадян, а саме: зниження тарифів; провести індексацію пенсій і зарплат з доходів уряду і додаткової інфляції; необхідно переглянути ряд положень Податкового кодексу, щоб допомогти фермерам, малому та середньому бізнесу; поставити головним пріоритетом збільшення робочих місць; прийняти пакет законів необхідних для виконання Мінських угод і врегулювання ситуації в Донбасі.</p>
<p>Минулого тижня ми пропонували парламенту взяти на себе відповідальність і почати працювати на благо громадян України або винести на голосування рішення про саморозпуск і добровільну здачу мандатів.</p>
<p>Ми готові до цього і сподіваємось, що в залі знайдеться 120 осіб, які здатні відповідати за свої вчинки перед виборцями. Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні колеги, виступи від фракцій, груп завершені. Переходимо до розгляду порядку денного.</p>
<p>Першим питанням в нас стоїть законопроект, який попередній раз для прийняття за основу не добрав буквально 2 голоси і ми його направили на повторне перше читання. Виключно із-за непорозуміння і дискусій, які відбулись в залі. І він вкрай важливий для євроінтеграційних процесів і ряд фракцій власне вимагали, щоб його ми розглядали&nbsp; і&nbsp; з нього почали роботу. Це 2009а проект Закону про оцінку впливу&nbsp; на довкілля. Це є повторне перше читання. І я від доповідачів ставлю на голосування пропозицію розгляду його за скороченою процедурою. Шановні колеги, прошу зайняти робочі місця. Зараз я поставлю пропозицію розгляду за скороченою процедурою. Будь ласка.</p>
<p>Отже, хто підтримує пропозицію розгляд 2009а за скороченою процедурою прошу проголосувати. Будь ласка, колеги голосуємо.</p>
<p>&nbsp;</p>
<p>10:33:18</p>
<p>За-113</p>
<p>113. Колеги, я ще раз поставлю, якщо не буде 150, ми підемо за повною процедурою. Я прошу подивитися порядок денний, попереду є питання важливі для кожної фракції, наголошую, для кожної фракції.</p>
<p>Отже, хто підтримує розгляд за скороченою процедурою 2009-а прошу проголосувати. Будь ласка, голосуємо колеги.</p>
<p>&nbsp;</p>
<p>10:34:01</p>
<p>За-134</p>
<p>134 – "за". Немає політичної волі. Є бажання ґрунтовно розглянути даний законопроект.</p>
<p>Переходимо до розгляду за повним читанням. І я запрошую до доповіді секретаря Комітету з питань екологічної політики, природокористування та ліквідації наслідків Чорнобильської катастрофи Єднака Остапа Володимировича.</p>
<p>Будь ласка, Остап Володимирович, прошу доповідати.</p>
<p>Включіть,&nbsp; будь ласка, мікрофон Єднаку Остапу Володимировичу для доповіді.</p>
<p>&nbsp;</p>
<p>10:34:49</p>
<p>ЄДНАК О.В.</p>
<p>Шановний пане Голово! Шановні народні депутати!&nbsp;</p>
<p>Хочу попросити&nbsp; вибачення за те, що не маю можливості презентувати даний&nbsp; надважливий законопроект з трибуни Верховної Ради. Саме в п'ятницю минулого тижня, ми з Петом Коксом мали&nbsp; розмову про парламентську&nbsp; етику, на превеликий жаль,&nbsp; нам ще далеко&nbsp;&nbsp; до&nbsp; досягнення високих&nbsp; стандартів.</p>
<p>Дозвольте презентувати&nbsp; вам на розгляд проект&nbsp; Закону&nbsp; України про оцінку впливу &nbsp;на довкілля (2009а) допрацьований, який&nbsp;&nbsp; ми за дорученням в комітеті і за дорученням&nbsp; згідно Постанови Верховної Ради від&nbsp;&nbsp; 19 травня 2016 року доопрацьовували в Комітеті екологічної політики.</p>
<p>Метою законопроекту є&nbsp; встановлення правових та&nbsp; організаційних&nbsp;&nbsp; засад&nbsp; здійснення&nbsp; оцінки впливу на довкілля&nbsp; та забезпечення виконання&nbsp; Україною міжнародних зобов'язань у рамках Конвенції про оцінку впливу&nbsp; на навколишнє середовище в транскордонному&nbsp; контексті та Конвенції&nbsp; про доступ до інформації,&nbsp; участь&nbsp;&nbsp;&nbsp; громадськості&nbsp; в процесі прийняття рішень та&nbsp; доступу до правосуддя з питань, що стосуються довкілля (Орхуська конвенція)&nbsp; стороною яких є&nbsp; Україна,&nbsp; а також імплементація&nbsp; в національне законодавство положень євро директив.&nbsp;</p>
<p>Законопроект доопрацьований з урахуванням зауважень і пропозицій народних депутатів&nbsp;&nbsp; України,&nbsp;&nbsp;&nbsp; центральних органів виконавчої влади, Мінприроди та експертів. При доопрацюванні законопроекту була удосконалена термінологія, уточнений перелік видів діяльності та об'єктів, які включені &nbsp;до сфери законопроекту тощо. Зокрема,&nbsp; доопрацьована стаття 3 законопроекту у&nbsp;&nbsp;&nbsp;&nbsp; якій дещо пом'якшені вимоги до об'єктів щодо яких має здійснюватись оцінка впливу на довкілля, зокрема, це стосується&nbsp; відміни оцінки впливу на довкілля та&nbsp; для спорудження багатоповерхових приміщень у житлових кварталах.&nbsp; Проведення такої оцінки за умови насадження лісу&nbsp; більше 10 гектарів, відміни ОВД для газопостачання населенню,&nbsp; збільшена висота&nbsp; споруд&nbsp; вітрових електростанцій для проведення оцінки впливу на довкілля з 15 метрів до 50 метрів і вище.&nbsp;</p>
<p>Законопроект,&nbsp; на своєму засіданні 14 червня 2016 року, розглянув доопрацьований&nbsp; до повторного&nbsp; першого&nbsp;&nbsp; читання проект Закону України про оцінку впливу на довкілля та рекомендує Верховній Раді України прийняти його за основу. Хочу сказати, що це вже не перший раз, минулого тижня даний законопроект декілька разів мав шанс попасти на розгляд Верховної Ради, але через блокування трибуни та не бажання деяких політичних сил приймати важливі екологічні законопроекти, він, на превеликий жаль, не був проголосований. Зараз у нас є такий шанс, я хочу сказати, що це дуже важливо для довкілля, для забезпечення якості життя наших громадян для безпечності довкілля. І тому я прошу всі фракції, народних депутатів підтримати даний законопроект за основу. Якщо є зауваження чи пропозиції народних депутатів, ми їх обов'язково врахуємо до другого читання, провівши належну роботу в комітеті. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Прошу провести запис на запитання доповідачу і відповіді. Будь ласка, прошу провести запис. Будь ласка, Кишкар Павло включіть мікрофон.</p>
<p>&nbsp;</p>
<p>10:38:35</p>
<p>КИШКАР П.М.</p>
<p>Шановні колеги, шкода, що до такого ґрунтовного і досить глибокого, за своїм змістом, концептуального фактично законопроекту, така низька увага народних депутатів. Я, як представник "Народного Руху України", закликаю вас підтримати цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую вам. Долженков Олександр, будь ласка.</p>
<p>&nbsp;</p>
<p>10:38:58</p>
<p>ДОЛЖЕНКОВ О.В.</p>
<p>Спасибо. Уважаемый председательствующий, уважаемые коллеги, безусловно, фракция "Оппозиционный блок" будет поддерживать законопроект, направленный на защиту окружающей среды, на минимизацию негативного воздействия на окружающую среду. Однако хотелось бы прокомментировать выступление предыдущих представителей нескольких фракций, которые создавали, так называемую, демократическую коалицию изначально, которые сейчас блокируют трибуну Верховной Рады Украины. Дело в том, что вся вина в тарифах возлагается не только на действующее правительство, они обвиняют Президента, премьера, но это же не правда. Весь пакет МВФовских законов, они также голосовали очень дисциплинировано и усердно, это и "Батьківщина", это и Радикальная партия. Весь пакет МВФовских законов, за которые фактически задолженность по государственным деривативам, о которых будут говорить позже, тоже винить действующую власть, это тоже неправда. Фундамент был заложен&nbsp; изначально при голосовании, поэтому не нужно обманывать народ.</p>
<p>&nbsp;</p>
<p>ГОЛОВУЮЧИЙ. &nbsp;Дякую дуже вам.</p>
<p>&nbsp;Питання, відповіді завершені. Переходимо до виступів від фракцій. Шановні колеги, я з вашого дозволу звернусь до всіх депутатів, які є в залі. В нас сьогодні в порядку денному стоїть фінансування ЦВК для проведення виборів. Законопроект про телебачення і радіомовлення (3504). На сьогодні стоїть проект Закону про військовий обов'язок і військову службу авторства&nbsp; Альони Шкрум, про внесення змін до статті 13 Закону України про зовнішньо економічну діяльність щодо зменшення дефіциту брухту чорних металів на внутрішньому ринку – вкрай важливий для наших виробників.</p>
<p>&nbsp;Ви мені скажіть, якщо ми ці закони не приймемо, Україна стане сильнішою чи слабшою? Я звертаюсь до всіх народних депутатів. Тому&nbsp; що ми розбалансуванням роботи в залі ставимо під сумнів здатності прийняти ці закони. Я прошу кожну фракцію зібратися і порадитися. Ми є в конкретній політичній реальності. Ми або приймемо ці закони сьогодні, або не приймемо і будемо по довгій процедурі по 2 години кожен законопроект розглядати. Я дуже вас прошу провести внутрішні наради робочі і перейти до більш ефективної і плідної роботи. Тому що тут є законопроекти, на яких наполягали усі фракції, які є в парламенті. Зараз я оголошую виступи від фракцій. Але я&nbsp; сподіваюсь, ми дуже динамічно пройдемо цей законопроект і перейдемо до наступних. Я, справді, дуже на це розраховую, колеги.</p>
<p>Отже, хто по даному законопроекту хоче виступити від фракцій, прошу провести запис, будь ласка. Від "Опозиційного блоку" Папієв, будь ласка.</p>
<p>&nbsp;</p>
<p>10:42:07</p>
<p>ПАПІЄВ М.М.</p>
<p>Дякую. Шановні народні депутати України, шановні колеги, мені дуже хотілося би, щоб в залі була увага до таких важливих законопроектів, тому що оцей Закон про оцінку впливу на довкілля – це є насправді законопроект, який повністю відповідає європейським підходам до цієї проблематики і містить дуже багато цікавих позитивів.</p>
<p>Фракція політичної партії "Опозиційний блок" планує підтримати цей законопроект. Але я звертаюся до нашого голови парламенту. Пане Парубій, послухайте уважно. Дивіться, оце важливий дуже законопроект. Але коли розглядався цей законопроект 19 травня 2016 року, я висловив свої зауваження стосовно того, що законопроект було зареєстровано 22 лютого 2016 року, 2009а-д. Автором цього законопроекту був Томенко Микола Володимирович. 25 березня, наскільки ви знаєте, Томенко Микола Володимирович був позбавлений депутатських повноважень. Поясніть, будь ласка, в який спосіб і відповідно до якої норми Регламенту законопроект, де суб'єкта законодавчої ініціативи вже немає, після того як він повноваження свої склав, то вже в травні місяці розглядається при відсутності автора законопроекту. Ну, такого не було ніколи у Верховній Раді України, бо всі законопроекти, якщо депутат складає повноваження свої, вони вважаються такими, які відкликані.</p>
<p>І, враховуючи важливість цього законопроекту, я от просив би дуже при розгляді його, при реєстрації, при наступних змінах все ж таки, щоб ми дотримувалися Регламенту. Бо сьогодні виходить так, що за цим номером в нашій електронній базі значиться вже абсолютно інший автор, який всплив вдруг в електронній базі в авторстві 22.02.2016 року. Ну, такого не буває.</p>
<p>Тому я дуже просив би. Ми підтримуємо цей законопроект, але звертаюся до ініціаторів, що, шановні, коли ви ставите такі важливі законопроекти, дотримуйтесь, будь ласка, Регламенту. Бо якщо ми його сьогодні навіть проголосуємо, якщо він буде прийнятий в цілому, це дає підстави подати абсолютно аргументований лист від народного депутата України, і він тоді не зможе бути підписаний Головою Верховної Ради України, бо він є таким законом, який прийнято з грубими порушеннями Регламенту Верховної Ради України.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, пане Михайло.</p>
<p>Тільки вам нагадаю, в нас буквально перед тим був розділ "питання до голови комітету" і було записано 3 члени "Опозиційного блоку", було би коректним тоді задати питання. Але раз ви вже задали його у виступах, хай буде так.</p>
<p>Я, з вашого дозволу, дам слово для виступу одному з авторів законопроекту, яка пояснить подетально цю ситуацію, пані Ірині Геращенко, потім надам слово іншим виступаючим.</p>
<p>Будь ласка, пані Ірина, і прошу…</p>
<p>&nbsp;</p>
<p>10:45:20</p>
<p>ГЕРАЩЕНКО І.В.</p>
<p>Я, по-перше, хочу подякувати, пане Андрію, вам за те, що ви дали слово. По-друге, звернутися до представника "Опозиційного блоку" з поясненням.</p>
<p>Якщо ви, шановний колега, пам'ятаєте, цей законопроект якраз є частиною наших зобов'язань відносно виконання Угоди про асоціацію і там є визначений термін, ми маємо прийняти цей законопроект до кінця 2016 року. І ми хочемо в даному випадку подякувати вашій фракції за те, що ви це будете підтримувати.</p>
<p>В той же час, коли було розроблено цей законопроект, за участю в тому числі представників міністерства і представників неурядового сектору громадянського суспільства, виникли до нього зауваження збоку бізнесу, збоку представників малого і середнього бізнесу. Із-за ініціативи в даному випадку і представників бізнесу, і, зокрема, тих людей, які підтримують їх позиції в парламенті, при комітетові була створена спеціальна робоча група, яка допрацювала цей законопроект до першого повторного читання. І до цієї групи насправді входив не так тільки тодішній голова комітету Микола Томенко, а і всі члени комітету, зокрема, і пан Рибак, який зараз виступав, і його колега Єднак так само, які працюють дуже активно в цьому комітеті, Оксана Продан, яка увійшла до цього комітету і допрацювала всі ці позиції для того, щоб у нас вийшов узгоджений варіант, який в даному випадку дуже активно захищає і позиції екологічні, і представників бізнесу. І якраз цей варіант, це є хороший приклад, коли парламент, зокрема, профільний парламентський комітет насправді, за що я їм також дуже вдячна, зробив певним чином і роботу авторського колективу, коли допрацював ці спірні позиції.</p>
<p>І насправді це не є тільки робота депутата, який тепер не є нашим колегою, якого ви зазначили, а всього комітету, за що ми їм дуже і дуже вдячні. І насправді сьогодні я закликаю всю сесійну залу підтримати цей законопроект, тому що він є, по-перше, допрацьований, він відповідає найвищим вимогам європейського законодавства відносно захисту екології. Але знайдено так само компромісні позиції в контексті (із) захисту українського виробника, бізнесу, інвестора і неукраїнського в тому числі. І комітет тут провів дуже хорошу спільну роботу як з представниками бізнесу, так і неурядових організацій. Треба підтримувати цей законопроект. Дуже дякую.</p>
<p>&nbsp;</p>
<p align=center>Веде засідання Перший заступник Голови Верховної Ради України ГЕРАЩЕНКО І.В.</p>
<p>&nbsp;</p>
<p>10:48:04</p>
<p>ГОЛОВУЮЧИЙ. Шановні колеги, я так розумію, що зараз слово має представник "Народного фронту" пані Вікторія Сюмар. Будь ласка, мікрофон увімкніть їй.</p>
<p>&nbsp;</p>
<p>10:48:10</p>
<p>СЮМАР В.П.</p>
<p>Добрий день, шановні панове. Колеги, очевидно, що слухаєш логіку один одного і ось ці заклики – давайте працювати, давайте не йти на канікули, і одночасно приходиш сюди в залу з бажанням працювати, а трибуна заблокована. Чи є в цьому логіка здорова? Ну, очевидно, здорової логіки в цьому немає. В цьому є логіка політична. Вона дуже відрізняється від здорової логіки закликати не йти на канікули, а водночас блокувати роботу парламенту, коли в порядку денному так багато надзвичайно важливих документів. І в даному випадку, очевидно, зрозуміло, що це за політична логіка. Це політична логіка, яка пов'язана з курсом на розпуск парламенту, тому що комусь дуже хочеться сьогодні позачергових виборів. І байдуже, що, в принципі, люди цього не хочуть, а люди хочуть бачити, як ми вміємо домовлятися, як ми вміємо приймати закони. Тому що в когось росте рейтинг, і надзвичайно важливо сьогодні зробити парламент недієздатним.</p>
<p>І це, до речі, закид не тільки в бік опозиції. Опозиція завжди буде робити те, що вона має робити для того, аби дійти до влади. Це, власне, закид і до нас з вами, колеги, тих депутатів, які сьогодні є в коаліції, оскільки ми не можемо забезпечити явку, тому що в нас літо. І дуже шкода, що сьогодні українці не побачать результативного голосування за такі важливі документи, як той, що ми зараз розглядаємо. А він дозволяє оцінювати екологічні ризики з позиції, власне, Європейського Союзу. І підняти оці екологічні стандарти і робити відповідно оцінку.</p>
<p>Дуже шкода, що ми сьогодні не зможемо підтримати українське кіно, бо цей законопроект про державну підтримку кінематографії сьогодні у порядку денному, і це могло би запустити українське кіновиробництво. І це насправді величезна культурна історія, яку сьогодні необхідно зробити, тому що позбутися впливу ось цієї російської культури сьогодні на Україну. Очевидно у нас є зміни до Закону про телебачення і радіомовлення і навряд чи ми знайдемо голоси на це, на це все, тому що сьогодні політична логіка привалює над, на жаль, відповідальністю.</p>
<p>Тому, я думаю, що це все працює насправді проти кожного з нас тут. Тому що відповідальна позиція це приймати закони і демонструвати українському суспільству, що ми вміємо домовлятися заради конкретних справ. Ми не вміємо і це насправді велика проблема сьогодні українського парламенту.</p>
<p>Закликаю всіх працювати.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякуємо вам, шановна пані Вікторія.</p>
<p>Колеги, на виступи від фракцій записалися офіційно тільки представники двох фракцій, це Опоблоку і "Народного фронту".</p>
<p>Чи є ще бажаючи від фракцій виступити?</p>
<p>Піднімає руку тільки представник "Народного фронту". Від вашої фракції виступила ваша шановна колега Вікторія Сюмар.</p>
<p>Шановні колеги! Немає більше бажаючих від фракцій виступити. Сподіваюсь, що це означає підтримку законопроекту, який є частиною імплементації Угоди про асоціацію і має чіткі терміни 2016 рік.</p>
<p>Я прошу зараз&nbsp; записати на виступи від народних депутатів України. Будь&nbsp; ласка.</p>
<p>Будь ласка, пан Долженков від Опозиційного блоку, вам слово.</p>
<p>&nbsp;</p>
<p>10:51:46</p>
<p>ДОЛЖЕНКОВ О.В.</p>
<p>Здравствуйте уважаемые коллеги, еще раз. Фракция "Оппозиционный блок".</p>
<p>Еще раз повторюсь, что фракция "Оппозиционный блок" будет поддерживать этот законопроект, поскольку он направлен на защиту окружающей природной среды, на улучшение обстановки, потому что в Украине она, к сожалению, уровень загрязненности очень высок. Загрязненность, уровень загрязненности снижается, но не в связи с тем, что нами предпринимаются адекватные меры по защите окружающей среды, по совершенствованию государственной политики в сфере экологии, улучшения экологии. Это наблюдается в связи с тем, что уровень производительности предприятий фактически упал.</p>
<p>Это является реальностью сегодняшних дней. Предприятия, заводы стоят. Потому что нет рынков сбыта. На фоне политической истерии, на фоне каких-то псевдопатриотических лозунгов, к сожалению, мы не занимаемся экономикой. Посмотрите, какие законопроекты мы сейчас рассматриваем, какой блок законопроектов. Нет никаких реформ ни в пенсионной сфере, ни в налоговой сфере, экономических реформ нет, которые направили бы на повышение уровня производительности труда, на повышение конкурентной способности. Мы не стоим лицом к отечественному бизнесу. Мы не создаем соответствующих стимулов для развития средств, промышленных средств производства. Мы не создаем никаких стимулов в налоговой сфере.</p>
<p>На прошлой неделе мы рассматривали ряд законопроектов, которые нельзя назвать реформаторскими. Они являются незначительными. Мы так говорили о налоговой реформе, но так ее не и не провели.</p>
<p>Еще раз хочу отметить, что, действительно, главной сейчас проблемою является социальная проблема. Так же мы говорили о том, что необходимо рассматривать и реформировать валютную сферу. Говорим о деофшоризации. Но, к сожалению, Президент подписал этот указ о создании рабочей группы, но законопроекты не зарегистрированы. Не зарегистрированы законопроекты&nbsp; о валютной либерализации. Это те вещи, которые необходимо, это та инъекция, которая необходима для повышения темпов экономического развития, для повышения стимулов к инвестициям. Украина не является инвестиционно привлекательной.</p>
<p>Конечно же, основные вопросы являются социальными сейчас. Это вопрос тарифов. Но также не менее актуальными вопросами это являются,&nbsp; передача части ВВП для выполнения требования кредиторов.</p>
<p>Касательно тарифов еще раз повторюсь. Весь пакет МВФовских законов, который был необходим для получения траншей очередных, был проголосован всеми пятью фракциями, которые составляли коалицию в прошлом. Лишь фракция "Оппозиционный блок" говорила о пагубности и негативности голосования за этот пакет МВФовских законов.</p>
<p>Поскольку, проголосовав и получив деньги сейчас, мы будем иметь последствия, негативный социальный эффект завтра и послезавтра. Это завтра и послезавтра наступило. Но, к сожалению, некоторых фракции не хотят разделять эту ответственность. Мы говорим о том, что необходимо возобновлять перегово…</p>
<p>&nbsp;</p>
<p>ГОЛОВУЮЧИЙ. Дякуємо.</p>
<p>Будь ласка, від "Народного фронту" народний депутат Ванат.</p>
<p>&nbsp;</p>
<p>10:55:00</p>
<p>ВАНАТ П.М.</p>
<p>Петро Ванат, "Народний фронт". Передаю слово своєму колезі Павлу Унгуряну.</p>
<p>&nbsp;</p>
<p>ГОЛОВУЮЧИЙ. Будь ласка, пану Унгуряну мікрофон&nbsp; ввімкніть.</p>
<p>&nbsp;</p>
<p>10:55:10</p>
<p>УНГУРЯН П.Я.</p>
<p>Шановні колеги, безумовно, законопроект, який ми зараз розглядаємо відноситься до числа реформаторських законопроектів. В чому полягає реформа?</p>
<p>Реформа полягає в тому, що замість радянських ОВОСів, так званих (оценки влияния на окружающую среду), ми будемо запроваджувати європейські стандарти оцінки впливу на довкілля. Справа в тім, що ми маємо дві дуже серйозних європейських конвенції, до яких приєдналася держава Україна.</p>
<p>Перша це Конвенція Еспо. Це оцінка впливу на довкілля в контексті транскордонного співробітництва. Коли будь-який об'єкт, який будується на території якоїсь держави зачіпає або може зачепити інтереси, особливо екологічні, сусідньої країни. І Україна має різний досвід відносин і з цією конвенцією, і з її директоратом стосовно наших питань щодо, наприклад, річки Дунай, щодо, наприклад, здійснення будівельних робіт по днопоглиблюванню глибоководного суднового ходу через гирло Бистре, який з'єднує річку Дунай і Чорне море.</p>
<p>Україна була кілька років тому на грані від отримання попередження від Конвенції Еспо, саме тому, що наше законодавство не відповідає законодавству і вимогам Європейського Союзу.</p>
<p>Інша конвенція – це відома Орхуська конвенція, Конвенція про доступ громадськості до процесу прийняття екологічних рішень. І саме в цьому законі ми бачимо, що міністерство на чолі з Остапом Семераком, наш комітет, колеги, дуже непогано попрацювали, для того щоб наблизити громадськість до процесу обговорення і прийняття рішень щодо важливих екологічних питань будь-якого будівництва. Саме тому нам необхідно підтримати&nbsp; даний законопроект. Тому що: а) це справжня реформа у сфері екології це питання і інструментарії, це питання і термінології, це питання і здійснення господарської діяльності, процедура прийняття рішень. І це наш Євроінтеграційний шлях. Це наближення до стандартів Конвенції Еспо і наближення&nbsp; до&nbsp; стандартів Орхуської конвенції. Тому є величезне прохання нам підтримати даний законопроект. Дякую за увагу.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>10:58:08</p>
<p>ГОЛОВУЮЧИЙ. Шановні колеги, у мене до вас є пропозиція, бо я бачу депутати вже зібралися в залі. Зараз є три виступаючих від "Опозиційного блоку" і два&nbsp; від "Блоку Петра Порошенка". Чи може так бути, що один від "Опозиційного блоку", один від "Порошенка" і перейдемо до голосування. Чи можна на таке згодитися? Можна так. "Блок Петра Порошенка" можна на таке згодитися? Дякую вам. Отже, від "Опозиційного блоку" Павлов Костянтин, кому передасть? Будь ласка, оголосіть по мікрофону, кому передаєте.</p>
<p>&nbsp;</p>
<p>10:58:34</p>
<p>ПАВЛОВ К.Ю.</p>
<p>Константин Павлов, 31 Мажоритарный округ, город Кривой Рог.</p>
<p>&nbsp;Уважаемые коллеги, безусловно, очень важный законопроект, что касается экологического воздействия. И, безусловно, очень важным и&nbsp; положительным фактором в этом законе определяет участие общественности в определении воздействия на окружающую среду. Потому что именно&nbsp; громадам городов, областей, сел, районов, определять не только в какой стране, в каком городе, политически, экономически жить нашим детям, а и важно экологическое воздействие. Поэтому "Оппозиционный блок" будет поддерживать это законопроект как один из тех законов, которые объединяет и зал, и Украину, и наш украинский парламент. Спасибо.</p>
<p>&nbsp;</p>
<p>ГОЛОВУЮЧИЙ. Дякую вам. Від "Блока Петра Порошенка" Недава Олег Анатолійович.</p>
<p>&nbsp;</p>
<p>10:59:22</p>
<p>НЕДАВА О.А. <i>(Не чути)</i></p>
<p>&nbsp;</p>
<p>ГОЛОВУЮЧИЙ. Кривенкові, ну, оголошуйте по мікрофону, це ж не важко.&nbsp; Будь ласка, Кривенко.</p>
<p>&nbsp;</p>
<p>10:59:29</p>
<p>КРИВЕНКО В.М.</p>
<p>Шановні колеги, Віктор Кривенко "Народний рух України". Два дні тому ми проводили акцію в Дніпропетровську, у нас там балотується від&nbsp; Народного Руху Хорішко Дмитро по 27 округу. І чітко екологічні активісти розповідали&nbsp; і показували документи тих страшних фактів, що у нас в екології відбувається: у новонароджених&nbsp; дітей в 300 разів вміст важких металів в волоссі&nbsp; перевищує норму,&nbsp; станції викидають в 25, в 40 разів&nbsp; вище граничної допустимої концентрації викиди в атмосферу. Ми з вами маємо ферму норкову, яка будується в екологічному серці Дніпропетровщини, в Петриківському районі, в селищі Шульгівка, яка без документів&nbsp; будувалася, в якій там вкрадена земля&nbsp; і ці всі порушення є. І ця ферма&nbsp;&nbsp; працює, і зараз в ній почався&nbsp; падіж норки - жара. Так само, без&nbsp;&nbsp;&nbsp;&nbsp; нормального обговорення громадськості вона була запущена в дію і ми маємо екологічне лихо, натомість, на цій території не створюється вже понад 8 років Національний екологічний парк.</p>
<p>І без прийняття цього законопроекту, ми не зможемо&nbsp; системно попереджати&nbsp; екологічно небезпечні об'єкти. Вкрай важливо, що цей&nbsp; законопроект не впливає на діючий бізнес і ті, які зараз працюють, вони повинні працювати в тому нормативному&nbsp; полі, в якому&nbsp; вони починали свою роботу і приймали рішення про інвестування в&nbsp; Україну. Але нові&nbsp; об’єкти повинні бути повністю&nbsp; відповідні з європейськими стандартами, бо це стане&nbsp;&nbsp; однією із серйозних перешкод на отримання європейських інвестицій, на отримання європейських кредитів, тільки не під держгарантії,&nbsp; не в борг нашим дітям, а під реальні бізнес проекти.</p>
<p>Тому я&nbsp; вкрай закликаю всі партії,&nbsp; всіх тих, хто на сьогодні блокують трибуну: це питання не політичне,&nbsp;&nbsp; блокуйте трибуну&nbsp; і не давайте голоси по тим питанням, які важливі для ваших політичних&nbsp; опонентів, а питання екології – це питання майбутнього наших дітей і це питання&nbsp; продовження життя, тривалості життя і його якості. Закликаю всіх зробити виключення і цей закон проголосувати, він вкрай важливий.</p>
<p>Дякую вам.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Дякую вам за&nbsp;&nbsp; розуміння.</p>
<p>Шановні колеги, ми завершили обговорення від депутатів і через&nbsp; 3 хвилини відбудеться голосування. Я дуже прошу секретаріат Верховної Ради повідомити депутатів, а також голів фракцій, запросити&nbsp; депутатів в зал для прийняття рішення.&nbsp;</p>
<p>А по Регламенту для заключного слова, я надаю слово Остапу Семераку.&nbsp; Будь ласка, Остап Семерак.</p>
<p><br></p><p>11:02:13 <br></p>
<p>СЕМЕРАК О.М.</p>
<p>Дякую, шановний Голово. Хотів би поінформувати, що законопроект, який ми зараз разом розглядаємо, це є депутатський законопроект. Тим часом, Уряд України підтримує цей законопроект і Міністерство екології і природних ресурсів брало активну участь в підготовці оновленої редакції законопроекту, який сьогодні обговорюється в залі.</p>
<p>Без перебільшення, я хотів би сказати, що системні реформи в охороні природного навколишнього середовища повинні початися із запровадження оцінки впливу на довкілля. Проведення такої оцінки це є вимога європейської політики і це є гармонізація нашого законодавства до стандартів європейського права. Нарешті збереження захисту природного навколишнього середовища повинно стати основою української політики і принципів підходів до формування нашої стратегії, стратегії формування політики, стратегії формування нашого майбутнього.</p>
<p>В той час, коли українське суспільство потерпає від нехватки питної води, коли пустеля захоплює все більші і більші території на півдні України, коли ми маємо проблеми із забрудненням повітря і води, в першу чергу, це стосується промислових регіонів, таких як Дніпропетровщина чи Донеччина, чи Запоріжжя, ми разом не маємо права проігнорувати цей законопроект. Він розглядається вже втретє в парламенті, всі зауваження, які були можливі обговорені з депутатами фракціями і в комітеті, природоохоронному комітеті, екологічному комітеті Верховної Ради України. Він імені уряду я хотів би попросити підтримати цей законопроект в першому читанні і до другого читання доопрацювати разом ті зауваження, які будуть висловлені народними депутатами.</p>
<p>І на завершення хотів би сказати, що цей законопроект підтримується екологічною громадськістю і спільнотою, яка широко представляє всі регіони України, і для нас це є дуже важливий момент підтримки екологічного природоохоронного руху в Україні. Дякую і сподіваюсь на підтримку.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, під час обговорення всі фракції і групи, які є в залі, висловили свою категоричну і рішучу підтримку даного законопроекту. Я прошу зараз так само під час прийняття рішень таку саму єдність продемонструвати. Я прошу всіх депутатів зайти в зал, зайняти робочі місця. Колеги, готові? Я, шановні колеги, прошу усіх зайняти робочі місця. І я ставлю на голосування. Спочатку давайте, товариство, мене просять автори закону "рейтингове". Допускаємо таке? Ніхто не заперечує?</p>
<p>&nbsp;</p>
<p>ГОЛОСИ ІЗ ЗАЛУ. Ні.</p>
<p>&nbsp;</p>
<p>ГОЛОВУЮЧИЙ. Ніхто не заперечує.</p>
<p>Я сталю на голосування спочатку рейтингове з приводу мобілізації наших сил в парламенті 2009а. Шановні колеги, прошу взяти участь в рейтинговому голосуванні, колеги. Прошу проголосувати, будь ласка, голосуємо. Голосуємо, колеги.</p>
<p>&nbsp;</p>
<p>11:05:38</p>
<p>За-251</p>
<p>Ну, це перемога, без применшення слів.</p>
<p>Шановні колеги, я ставлю на голосування проект Закону про оцінку впливу на довкілля (№2009а), згідно рішення комітету, за основу. Хто підтримує дане рішення, прошу проголосувати. Колеги, голосуємо 2009а за основу, депутатський.</p>
<p>&nbsp;</p>
<p>11:06:16</p>
<p>За-256</p>
<p>Рішення прийнято.</p>
<p>Вітаю авторів законопроекту, вітаю пана міністра.</p>
<p>Колеги... "д", "тире д", 2009а-д.</p>
<p>Колеги, дивіться, давайте ми сконцентруємося. Дальше йдуть законопроекти неконфліктні, але дуже важливі. І я наголошую ще раз, кожна фракція має своє представлення серед тих законопроектів. Давайте зараз ми гуртом візьмемо це і пройдемо їх швидко і ефективно, як вміє працювати український парламент.</p>
<p>Отже, наступний по порядку денному, знову ж таки, екологічний законопроект, за який просило і міністерство, і багато депутатів, це 3259 –&nbsp; проект Закону про стратегічну екологічну оцінку. Теж є пропозиція від комітету: розглянути його за скороченою процедурою. Хто підтримує дану пропозицію, прошу проголосувати. 3259 – скорочена процедура. Будь ласка, голосуємо, колеги.</p>
<p>&nbsp;</p>
<p>11:07:24</p>
<p>За-170</p>
<p>170 – "за." Рішення прийняте.</p>
<p>І я запрошую до доповіді секретаря Комітету з питань екологічної політики, природокористування та ліквідації наслідків Чорнобильської катастрофи Єднака Остапа Володимировича. Пане Єднак, будь ласка, зробіть доповідь.</p>
<p>&nbsp;</p>
<p>11:07:52</p>
<p>ЄДНАК О.В.</p>
<p>Шановний пане Голово, шановні народні депутати, на розгляд Верховної Ради в першому читанні вноситься проект Закону України про стратегічну екологічну оцінку. Законопроект розроблено з метою адаптації законодавства України до законодавства Європейського Союзу в частині встановлення сфери застосування та порядку здійснення стратегічної екологічної оцінки відповідно до підходів, закріплених в євродирективах.</p>
<p>Основними завданнями запровадження стратегічної екологічної оцінки визначено наступні: інтеграція екологічних цілей та пріоритетів до документів державного планування, інтеграція процедур з проведення стратегічної екологічної оцінки в процес підготовки документів державного планування згідно з аналогічними процедурами розвинутих держав, в тому числі у Європейському Союзі; поширення практики стратегічної екологічної оцінки на місцеві програми. Законопроект визначає сферу застосування стратегічної екологічної оцінки, встановлення порядку її здійснення, механізм проведення транскордонних консультацій, інформування про прийняття рішення, моніторинг виконання стратегій і планів загальнодержавних програм, державних цільових програм та програмних документів.</p>
<p>Наш комітет прийняв рішення підтримати його за основу. Я просив би народних депутатів аналогічно до попереднього законопроекту, оскільки екологія – це повинна бути поза політикою, і я просив би народних депутатів підтримати за основу даний законопроект.</p>
<p>Також хочу сказати, що Європейський Союз готовий допомагати Міністерству екології та природних ресурсів в імплементації як даного законопроекту, так і законопроекту про оцінку впливу на довкілля. Уже є розроблені програми секторальної підтримки напрацювання нормативних документів, тому фактично наша держава готова до імплементації даних стандартів, питання тільки за Верховною Радою.</p>
<p>Тому прошу підтримати за основу.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, прошу записатись два – "за", два – "проти". Давайте максимально лаконічно. Два – "за", два – "проти", будь ласка.</p>
<p>Будь ласка, Рибак.</p>
<p>&nbsp;</p>
<p>11:10:05</p>
<p>РИБАК І.П.</p>
<p>Шановні колеги, даний законопроект був відпрацьований у нашому комітеті достатньо ґрунтовно. Тому я дійсно хочу подякувати всім колегам, які проголосували за 2009а, довгостражданний законопроект у цьому залі. І маю надію на те, що за одну з частин оцінки впливу на довкілля, за стратегічно-екологічну оцінку цей зал проголосує не менш активно.</p>
<p>Тому наша фракція буде голосувати за даний законопроект і закликає всіх в цьому залі його теж підтримати.</p>
<p>Хочу окремо звернутися до наших колег, які не голосують за ці важливі законопроекти, які мають майбутнє для нашої держави важливе значення. Ви говорите про те, що ви за майбутнє, ви говорите те, що ви за Україну, так голосуйте за законопроекти, які дадуть можливість українцям майбутнім в Україні, дітям України майбутнього жити достойно в чистій країні. Голосуйте, будь ласка.</p>
<p>&nbsp;</p>
<p>ГОЛОВУЮЧИЙ. Німченко Василь Іванович.</p>
<p>&nbsp;</p>
<p>11:11:09</p>
<p>НІМЧЕНКО В.І.</p>
<p>Я знімаю питання.</p>
<p>&nbsp;</p>
<p>ГОЛОВУЮЧИЙ. Знімає виступ.</p>
<p>Шановні колеги, зараз буде останній виступ і після того голосування. Я прошу всіх заходити в зал, займати робочі місця.</p>
<p>А я надаю слово Унгуряну Павлу Якимовичу. Будь ласка, Унгурян.</p>
<p>&nbsp;</p>
<p>11:11:28</p>
<p>УНГУРЯН П.Я.</p>
<p>Шановні колеги, ще один законопроект ми розглядаємо стосовно охорони довкілля. Цей законопроект стосується стратегічних питань. Дуже добре, що в профільному Міністерстві екології і природних ресурсів України є підрозділ, який займається стратегічною екологічною політикою. Дуже добре, що є нормативна база, яка стосується, власне, національного плану дій та планування, стратегічного планування розвитку природоохоронної галузі в Україні. Хочу нагадати, що основним, основним документом всесвітнього рівня є так звана стратегія сталого розвиту або Sustainable Development, яка прийнята на відомому саміті в Ріо. І вже після Ріо проводилося &nbsp;"Ріо плюс 10", "Rio plus 20". Це той загальносвітовий документ, який дозволяє стратегічно планувати розвиток цілих держав, цілих континентів на основі гармонійного розвитку і поєднання економічного показника, соціального показника та екологічного, природоохоронного, ресурсовідновлючого показника. І, власне, законопроект, який ми зараз розглядаємо, він абсолютно у контексті стратегії сталого розвитку.</p>
<p>Безумовно, до нього є питання, безумовно, ми можемо його доопрацювати в режимі підготовки до другого читання. Але в першому читанні його варто підтримати, тому що будь-яке планування розвитку держави, будь-яке планування розвитку будь-якої галузі в Україні має відбуватися не лише шляхом напрацювання економічних показників, не лише шляхом вироблення соціальних стандартів, а і шляхом визначення екологічних пріоритетів, ідентифікаторів та коефіцієнтів. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Колеги, вимагають ще Савчук Юрію, 1 хвилина. І Володимир Литвин, 1 хвилина. Будь ласка, Савчук. І прошу заходити в зал усіх народних депутатів.</p>
<p>&nbsp;</p>
<p>11:13:40</p>
<p>САВЧУК Ю.П.</p>
<p>Шановні колеги, шановний Андрію Володимировичу! Сьогодні на Волині грабується український народ. Під виглядом так званих санітарних рубок на Волині знищується національне багатство – український ліс.</p>
<p>Для об'єктивності почну з інформації про динаміку зростання санітарних рубок. Починаючи з 2011 і по 2015 рік об'єм санітарних рубок зріс на 300 відсотків. Чому так раптово почали прогресувати хвороби дерев? Дерева не стали, я вам скажу, шановні колеги, більше хворіти. Просто духовно хворі люди з ціллю наживи, з ціллю збільшення своїх гаманців збільшують об'єми санітарний рубок. Це свавілля відбувається за участю ДП "Рівнелісозахист", яким керує Кохтюк Сергій Маркович і головою "Волиньлісу" Олександром Кватирко. Таким чином, шановні колеги, санітарні рубки лісу на Волині, а я рахую, що і у всій Україні, перетворились на інструмент для крадіжки деревини та…</p>
<p>&nbsp;</p>
<p>ГОЛОВУЮЧИЙ.&nbsp; Пане Юрій, будь ласка, десять секунд. Але ви по законопроекту виступайте, будь ласка. По законопроекту.</p>
<p>&nbsp;</p>
<p>11:14:57</p>
<p>САВЧУК Ю.П.</p>
<p>Це непосередньо, тому що стосується екології.</p>
<p>Я рахую, що це свавілля не відбувається без кришування силовими структурами та виконавчою владою. Тому мій виступ прошу рахувати запитом до Генерального прокурора, до…</p>
<p>&nbsp;</p>
<p>ГОЛОВУЮЧИЙ.&nbsp; Дякую дуже вам. Апарат достатньо почув.</p>
<p>Будь&nbsp; ласка, Володимир Литвин. Прошу включити мікрофон.</p>
<p>&nbsp;</p>
<p>11:15:23</p>
<p>ЛИТВИН В.М.</p>
<p>Шановний Голово! Шановні колеги!</p>
<p>Законопроект актуальний, очевидно треба його приймати. Оскільки сьогодні більшість територій України можна оголосити зонами або територіями екологічно лиха. Наведу приклад. Баранівський район Житомирської області, у наслідок скидання отруйних речовин з підприємств, які розташовані в Хмельницькій області, отруєні річка Хомора та Случ, із якої п'ють воду люди. На всі звернення добитись жодного практичного рішення не можна. Дійшло до того, що потрібен був спецназ, щоб прокуратура могла зайти на територію фабрики картонно-паперової, для того, щоб з'ясувати обставини скидання отруєних речовин. На всі депутатські запити зрозумілої, чіткої відповіді отримати неможливо, а це означає, що у місті Києві хтось великий прикриває роботу таких підприємств.</p>
<p>Я просив би міністерство надати обґрунтовану відповідь, але головне вжити вичерпних…</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги! Я прошу всіх зайняти робочі місця, підготуватись до голосування. Я прошу усіх приготуватись до прийняття рішення. Це лишень за основу, колеги. Законопроект, який усіма підтримується, усі фракції висловили підтримку цьому законопроекту. Зараз важливо своїм голосуванням, своєю дією підтвердити свою позицію.</p>
<p>Шановні колеги, я ставлю на голосування проект Закону про стратегічну екологічну оцінку (номер 3259) за основу.</p>
<p>Шановні колеги, я прошу проголосувати, а потім вести дискусії.</p>
<p>Хто підтримує пропозицію за основу 3259, прошу проголосувати, колеги. Голосуємо.</p>
<p>&nbsp;</p>
<p>11:17:42</p>
<p>За-215</p>
<p>Колеги, бачу, що не встигли. Я прошу зайти в зал. Я прошу міністра одну хвилину до доповіді.</p>
<p>І прошу за хвилину, я поставлю на повернення, але прошу депутатів зайти в зал, приготуватися до голосування.</p>
<p>Будь ласка, пане Остап.</p>
<p>&nbsp;</p>
<p>11:18:02</p>
<p>СЕМЕРАК О.М.</p>
<p>Дякую, шановний головуючий. Шановні народні депутати,&nbsp; я хотів би звернути вашу увагу на те, що цей законопроект забезпечує виконання ратифікованої Верховною Радою&nbsp; України у липні минулого року Протоколу про стратегічну екологічну оцінку до Конвенції&nbsp; про оцінку впливу на навколишнє середовище в транскордонному контексті.</p>
<p>Дуже цікавий факт історичний. Цей ряд європейських країн підписали, цілий ряд європейських країн підписали цей протокол під час міністерської конференції в 2003 році саме в Києві. І з 2003 року всі країни Європейського Союзу ратифікували і схвалили подібні закони. Всі без винятку. Лишилася тільки Україна, яка була ініціатором, бо конференція проходила саме у місті Києві. І Україна&nbsp; сьогодні зробила вибір на користь "зеленої економіки". А це означає, що відбудова держави має відбуватися виключно на засадах сталого чи екологічно збалансованого розвитку.</p>
<p>Думаю, що настав час схвалити такий законопроект і також виконати наші зобов'язання, які ми беремо чи взяли перед собою…</p>
<p>&nbsp;</p>
<p>ГОЛОВУЮЧИЙ. Дайте кілька голосів. Колеги, друзі! Ну, потім буде з законопроектом кожного. Ну кілька голосів не вистачає. Я дуже прошу, колеги.&nbsp;</p>
<p>Я прошу і фракцію "Батьківщина", і Радикальну партію, і усіх колег, які в залі, ну, це не має жодного відношення до будь-яких політичних дискусій. Нам бракує буквально кілька голосів. Я дуже прошу зайти в зал.</p>
<p>Шановні колеги, я поставлю на рейтингове голосування. Я прошу зайняти робочі місця. Таня! Якщо можна, Таня. Ні?</p>
<p>Колеги, отже, я ставлю рейтингове голосування чи здатні ми цей законопроект зараз проголосувати. Якщо ні, мені доведеться його оголосити відхиленим.</p>
<p>Шановні колеги, прошу взяти участь в рейтинговому голосуванні. Будь ласка, колеги, голосуємо.</p>
<p>&nbsp;</p>
<p>11:20:33</p>
<p>За-219</p>
<p>5 голосів. Я зараз ще раз поставлю на повернення, якщо не буде голосів, законопроект буде відхилений, колеги.</p>
<p>Колеги, отже… Так. Прошу приготуватись до голосування, колеги. Прошу приготуватись до голосування. Усі зайшли в зал, колеги? Усіх запросили? Усі на робочих місцях?</p>
<p>Я ставлю на голосування пропозицію повернутися до розгляду проекту Закону про стратегічну екологічну &nbsp;оцінку (3259). Хто підтримує дану пропозицію прошу проголосувати. Голосуємо колеги, голосуємо.</p>
<p>&nbsp;</p>
<p>11:22:37</p>
<p>За-236</p>
<p>Дякую, повернулися. Колеги, отже, я ставлю на голосування проект Закону про стратегічну екологічну оцінку № 3259 за основу. Прошу підтримати, прошу проголосувати колеги. Будь ласка, голосуємо.</p>
<p>&nbsp;</p>
<p>11:23:03</p>
<p>За-239</p>
<p>239 – "за". Рішення прийнято, вітаю авторів, вітаю комітет. Пане міністр вітаю вас з прийнятими&nbsp; законопроектами.</p>
<p>Колеги, тепер давайте я прошу вас порадитися, не розходтесь будь ласка. Наступний законопроект Пташник Вікторія Юріївна. Ставимо його на голосування? Він має голоси в залі?&nbsp; Колеги, має голоси в залі? Має. Добре. Переходимо. Є пропозиція розглянути проект Закону № 4696 за скороченою процедурою. Хто підтримує таку пропозицію прошу голосувати. Будь ласка, голосуємо колеги, голосуємо. Скорочена процедура.</p>
<p>&nbsp;</p>
<p>11:23:52</p>
<p>За-169</p>
<p>169 – "за". Рішення прийняте.</p>
<p>В мене прохання пані Вікторія, максимально лаконічно, щоб ми могли рухатися динамічно. Будь ласка.</p>
<p>Пташник Вікторія Юріївна включіть мікрофон.</p>
<p>На трибуні включіть мікрофон.</p>
<p>&nbsp;</p>
<p>11:24:10</p>
<p>ПТАШНИК В.Ю.</p>
<p>Шановні колеги, я хочу звернути вашу увагу,&nbsp; що наша безперечно з вами задача створювати такі сприятливі умови для ведення бізнесу в Україні, щоб реально бізнес-компанії могли тут працювати.</p>
<p>Цей&nbsp; законопроект якраз стосується малого та середнього бізнесу і переважно на цей законопроект&nbsp; очікують зараз тисячі фрілансерів.&nbsp; Цей законопроект також цікавить тих, хто надають свої ІТ-послуги, юридичні послуги, бухгалтери, дизайнери,&nbsp; ріелтери і так далі – ті, хто експортують свої послуги за кордон.</p>
<p>На превеликий жаль, на сьогоднішній день,&nbsp; процедура надання експорту саме послугу&nbsp; дуже є забюрократизованою. Адміністративні бар'єри, які передбачені діючими законами, блокують цей сегмент української економіки і блокують&nbsp;&nbsp;&nbsp; фактично експорт послуг, і кожного&nbsp; дня наша держава втрачає гроші і втрачає найкращих спеціалістів. Зокрема зараз, мова йдеться про&nbsp;&nbsp; ІТ-бізнес, які покидають&nbsp; Україну,&nbsp; адже за кордоном їм пропонують більш сприятливі&nbsp; умови для ведення бізнесу.</p>
<p>Цим законопроектом&nbsp; спрощуються забюрократизовані процедури валютного&nbsp; контролю, виключаються вимоги щодо обов'язкової наявності акту виконання послуг, інвойс визнається&nbsp; первинним документом, пропонується&nbsp; визнання електронного підпису замість застарілих печаток та підписів&nbsp; на паперових документах. Цим&nbsp; законопроектом, якщо ми з вами його приймемо, ми допоможемо, по-перше, повернути&nbsp;&nbsp; операції з експорту послуг у легальне&nbsp; поле, а по-друге, це допоможе українським підприємцям, а особливо малому та середньому&nbsp;&nbsp; бізнесу стати конкурентоспроможними. І це сприятиме, звичайно,&nbsp; надходженню грошей&nbsp; до бюджету і фактично, це дозволить підприємцям максимально комфортно&nbsp; розвивати свій&nbsp;&nbsp;&nbsp; бізнес в&nbsp; Україні і перешкоджатиме вивезенню оцього інтелектуального капіталу за межі&nbsp; України.</p>
<p>Я хочу, з вами,звернути&nbsp; увагу на те, що держава, яка хоче піднімати економіку свою, вона створює сприятливі&nbsp; умови для ведення бізнесу саме…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, 30 секунд.</p>
<p>&nbsp;</p>
<p>ПТАШНИК В.Ю.</p>
<p>Тому окремо, я хочу звернутися до наших блокуючих трибуну і до тих, хто бореться&nbsp; якраз проти офшорів&nbsp;&nbsp;&nbsp; і наголосити на тому,&nbsp; що якщо ви хочете зараз створити кращі&nbsp;&nbsp; умови для ведення малого і середнього&nbsp;&nbsp;&nbsp;&nbsp;&nbsp; бізнесу в&nbsp;&nbsp; Україні, і якраз виступаєте за те, щоби не створювати офшору,&nbsp; будь ласка, зробіть виключення&nbsp; зі свого блокування і,&nbsp; будь ласка, підтримайте цей законопроект.&nbsp; Я впевнена, що багато представників малого і середнього бізнесу, вам будуть за це вдячні.</p>
<p>Дякую.&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Шановні колеги, будь ласка, два – "за", два – "проти", максимально лаконічно.</p>
<p>Будь ласка, Помазанов.</p>
<p>&nbsp;</p>
<p>11:27:28</p>
<p>ПОМАЗАНОВ А.В.</p>
<p>Андрій Помазанов, фракція "Народний фронт".</p>
<p>Шановні колеги, дійсно, як наголошувала автор Вікторія Пташник, цей законопроект є майже революційним, він дійсно спрощує ведення бізнесу, спрощує надання експорту наших послуг за кордон. Але поміж з тим є в цьому законопроекті не тільки плюси, але є дещо і недоліки, я переконаний, що ми всі ці недоліки можемо доопрацювати до другого читання. Нашою фракцією було прийнято рішення одноголосно підтримувати цей законопроект і навіть ті недоліки, які є в цьому законопроекті, наприклад, коли вносимо зміни до Закону про міжнародне приватне право, де пропонується після слів "місця проживання" доповнити словами "місця реєстрації", ми не бачимо змін до юридичних осіб, а саме словосполучення "місце знаходження", яке саме використовується, коли використовуються юридичні особи в цьому контексті. Але я думаю, що ці недоліки є вони досить не вагомими і ми, в принципі, зможемо їх поправити до другого читання.</p>
<p>Але я все ж таки хочу приєднатися до пані Вікторії і коли вона закликає тих, хто зараз абсолютно не конструктивно блокує трибуну і відмовляється голосувати за розвиток нашого малого і середнього бізнесу, хочу, мабуть, розчарувати пані Вікторію, навряд чи цей апендикс колишнього складу коаліції, який відрізали, який досі болить і трішки напухає там десь біля трибуни, навряд чи вони будуть підтримувати прогресивні ідеї. Але наша фракція, переконаний, буде голосувати одноголосно і ми підтримаємо будь-які зміни, які дозволять нашому малому і середньому бізнесу працювати більш ефективно. І ті ІТ-тишники і інші професії, які зараз є найбільш затребуваними, щоб вони не виїжджали з нашої країни, а жили в нашій державі і використовували нашу державу як плацдарм для роботи. Тому прошу підтримати даний законопроект.</p>
<p>&nbsp;</p>
<p>ГОЛОВУЮЧИЙ. Так. Шановні колеги, в мене один є месседж до виступаючих, всіх, хто підтримує. Чим ми говоримо динамічніше, чим коротше.... Я дам слово всім, ну, пані Олександра, я всім дам слово, не переживайте. Тільки прошу: максимально лаконічно виступати. Будь ласка, від "Самопомочі"&nbsp; Веселова Наталія Василівна, будь ласка.</p>
<p>&nbsp;</p>
<p>11:29:54</p>
<p>ВЕСЕЛОВА Н.В.</p>
<p>Прошу передати слово колезі Семенухе Роману.</p>
<p>&nbsp;</p>
<p>11:30:01</p>
<p>СЕМЕНУХА Р.С.</p>
<p>Шановні колеги, шановний пане Голово, запропонований законопроект&nbsp; однозначно заслуговує на підтримку. Сьогодні існуючий державний валютний контроль в сфері експорту послуг фактично не виконує задекларованих функцій. Немає жодного контролю, натомість є тільки збір документів для формального зняття експортних операцій з обліку. Треба розуміти, що на відміну від факту експорту товарів, факт експорту послуг є таким, що не може бути однозначно проконтрольованим контролюючим органом. Як може банківська установа здійснювати контроль за операцією, про які їй стає відомо тільки після заведення виручки в країну. Тобто контроль проводиться фактично не за дотриманням терміну повернення виручки в Україну, а виключно за наявністю паперового підтверджуючого документу, що для невеликого бізнесу створює справжні перепони.</p>
<p>Хочу нагадати, що в липні 2015 року Національний банк України своїм листом вже суттєво спростив контроль за документообігом при експорті послуг нерезидентами через мережу Інтернет. Але вважають, що така лібералізація є напівмірою, бо поширюється лише на певні види взаємовідносин у сфері ІТ-послуг. Велика кількість експортних послуг залишилася поза сферою дії вказаної лібералізації. Наприклад, транспортні послуги, які складають 53 відсотки від загальної кількості експортних послуг. А головне, залишився законодавче закріплений валютний контроль за поверненням виручки та вимога надавати в банківську установу пакет документів щодо такого експорту. Тому дана законодавча ініціатива значно спрощує діяльність українських компаній, які здійснюють експорт. Друге, сприяє детінізації, а відповідно збільшує надходження до державного бюджету.</p>
<p>Тому фракція "Об'єднання "Самопоміч" категорично підтримує даний законопроект в першому читанні, закликає усіх колег в сесійній залі підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Юрій Соловей, прошу лаконічно, пане Юрій.</p>
<p>&nbsp;</p>
<p>11:31:43</p>
<p>СОЛОВЕЙ Ю.І.</p>
<p>Юрій Соловей, 79-й виборчий округ, Гуцульщина і Покуття.</p>
<p>Шановні колеги, ви знаєте, поки весь світ говорить про відновлювальну енергетику і перехід повністю держави на альтернативну енергетику і відновлювальні джерела енергії, поки світ говорить про сонячні батареї, про електроавтомобілі, в українському парламенті говорять про те, що в світі уже забувають давним-давно: про газ і про ті джерела енергії, які через 5-10 років вже ніде не будуть використовуватися в цілому світі.</p>
<p>Коли ми розглядаємо сьогодні Закон про експорт українських послуг, це один з небагатьох законів, який дозволяє підняти ті конкурентні галузі української економіки, які якраз дають можливість збільшувати валовий внутрішній продукт, такі, зокрема, як ІТ-технології. І ті спрощення, зокрема і валютні, сьогодні надзвичайно необхідні. Бо що відбувається? Сьогодні наші програмісти, наші дизайнери через ці, штучно створені обмеження залишають нашу країну і починають працювати в США, Канаді, в Британії, замість того щоб вони працювали в Україні, збільшуючи і відновлюючи український ринок і працюючи на ріст української економіки.</p>
<p>Тому я звертаюся до всіх колег по залу підтримати законопроект. І, більше того, більше уваги приділяти економічним законопроектам, законопроектам, які створюють і стимулюють сучасні, ті тенденції в економіці, по яких живе сьогоднішній світ. А ті люди, які блокують, повірте, це минуле українського парламенту і минуле української політики. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Мороко Юрій Миколайович. Потім – Кужель.</p>
<p>&nbsp;</p>
<p>11:33:39</p>
<p>МОРОКО Ю.М.</p>
<p>Прошу передать Гусаку слово.</p>
<p>&nbsp;</p>
<p>11:33:45</p>
<p>ГУСАК В.Г.</p>
<p>Володимир Гусак, "Опозиційний блок". Шановні колеги, цей законопроект має назву: "щодо усунення адміністративних бар'єрів для експорту послуг". І в "Пояснювальній записці" наголос робиться на експорті комп'ютерних послуг, який за 2015 рік впав на 14 відсотків - і зараз складає майже 1 мільярд доларів. Можливо, це і непогана ідея, але давайте подивимося що відбувається в країні з експортом взагалі і з експортом товарів зокрема.</p>
<p>За перші 4 місяці 2016 року експорт товарів з України впав на 14 відсотків порівняно з 2015 роком і в двічі, вдумайтеся, в два рази, порівняно з 2014 роком. І це не дивно, бо цей парламент і цей уряд майже не займається проблемами реального сектору. Я наведу конкретні приклади.</p>
<p>Через те, що "Укрзалізниця" вже півтора року не може збільшити вантажні перевезення до міста Маріуполя, металургійні комбінати там не можуть працювати на повну потужність, а Україна щороку втрачає півмільярда доларів. У свою чергу наш парламент місяцями не розглядає важливі законопроекти про індустріальні парки, про підтримку вітчизняного машинобудування, літакобудування, про підтримку "Південмашу".</p>
<p>Що стосується ІТ-послуг. Хотів би нагадати, що саме ця коаліція свого часу скасувала пільговий режим оподаткування для ІТ-послуг. Але, шановні колеги, наші експортери ІТ-послуг не винні в тому, що…</p>
<p>&nbsp;</p>
<p>ГОЛОВУЮЧИЙ. Будь ласка, 10 секунд завершити.</p>
<p>&nbsp;</p>
<p>11:35:52</p>
<p>ГУСАК В.Г. …. про товаровиробників.</p>
<p>Тому фракція "Опозиційного блоку" підтримає цей законопроект в першому читанні.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Зараз Олександра Кужель одна хвилина і Южаніна одна хвилина.</p>
<p>Колеги, через дві хвилини прийняття рішення, прошу заходити в зал. І заключне слово Галасюк.</p>
<p>Так, будь ласка, пані Кужель.</p>
<p>&nbsp;</p>
<p>11:36:10</p>
<p>КУЖЕЛЬ О.В.</p>
<p>Шановні колеги, ви знаєте, що я відношусь до тих політиків, яке поклала все своє політичне життя на дерегуляцію. Але мені соромно, коли автор Пташник говорить, що це закон для малого і середнього бізнесу. Цей закон для послуг і ідея є дуже гарна, нормальна начальна ідея звільнити їх від акту підтвердження виконаних робот. Якщо прийшли гроші – робота виконана. Спрощення процедур, підписання інвойсу і таке інше – дуже гарна ідея.</p>
<p>Єдине, що я звернулась на комітеті до заступника міністра економіки, який стоїть зараз у нас в президії. Я просила його зробити таке ж звільнення і для внутрішнього бізнесу. Якщо я отримала гроші, мені не треба заповнювати отакі акти виконаних робіт. Зробити рівні умови, це перша вимога наша.</p>
<p>Друге. Яке я хочу зробити застереження, щоб всі хоч прочли його? Даним законопроектом звільняється…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд, завершуйте.</p>
<p>&nbsp;</p>
<p>11:37:21</p>
<p>КУЖЕЛЬ О.В. Еще не закончилось и две. Даним законопроектом звільняється від дії статті 1-ої Закон про іноземну валюту, розрахунки. Що це передбачає? Що написано: "Вимоги частини першої статті не поширюються на експорт робіт, послуг, прав інтелектуальної власності". Тобто ми робимо вилучення, що всі повинні повертати валюту, вони – ні.</p>
<p>Я зателефонувала в Нацбанк. Вони чесно признались, що, наприклад, ІТ-шників вони не можуть ідентифікувати, і це нормально. Але роблю застереження, всі почуйте! Що відноситься до послуг інтелектуальної власності? Наприклад, я поставляю вугілля за кордон. Я вугілля поставляю під дію статті номер 1…</p>
<p>&nbsp;</p>
<p>ГОЛОВУЮЧИЙ. Будь ласка, 10 секунд, завершуйте.</p>
<p>&nbsp;</p>
<p>11:38:24</p>
<p>КУЖЕЛЬ О.В. …а послуги по страхуванню доставки вугілля і транспортні послуги підпадають під інтелектуальні послуги. І вони будуть мати право не повертати валюту…</p>
<p>&nbsp;</p>
<p>ГОЛОВУЮЧИЙ. Пані Вікторія, це скорочене читання. Добре, я дам вам репліку.</p>
<p>Шановні колеги, тільки я вам скажу тим, хто підтримує даний законопроект: чим більше ми його обговорюємо, тим менше шансів буде його прийняти. Це говоримо відверто.</p>
<p>Будь ласка, Южаніна, 1 хвилина.</p>
<p>&nbsp;</p>
<p>11:38:59</p>
<p>ЮЖАНІНА Н.П.</p>
<p>Шановні колеги, на жаль, даний законопроект не розглядався в нашому комітеті. Хоча крім дерегуляції тут багато міститься змін щодо ведення бухгалтерського обліку. В зв'язку з цим, я хочу вас попросити. В нас в комітеті спільно зі Світовим банком і Міністерством фінансів напрацьований &nbsp;Закон про ведення бухгалтерського обліку і фінансову звітність в Україні в новій редакції, який містить нові норми і правила. І в цьому законопроекті також вносяться зміни до старого Закону про бухгалтерський облік. Нам необхідно весь цей розділ внесення змін до Закону про бухгалтерський облік вилучити з даного законопроекту, оскільки ми сьогодні внесемо в порядок денний базовий, основний закон про ведення бухгалтерського обліку в Україні і будемо його розглядати цілісно на наступних засіданнях.</p>
<p>Тому з даного законопроекту, навіть приймаючи в першому читанні, дані зміни треба вилучити обов'язково. А все решту і про те, що говорила Олександра Володимирівна, ми можемо внести зміни між першим і другим читанням.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, заключне слово від комітету Галасюк Віктор Валерійович. Будь ласка.</p>
<p>І через дві хвилини голосування. Прошу усіх заходити в зал.</p>
<p>&nbsp;</p>
<p>11:40:18</p>
<p>ГАЛАСЮК В.В.</p>
<p>Шановні колеги! Законопроект 4496 усуває штучні адміністративні бар'єри на шляху експорту послуг з України, в тому числі експорту ІТ-послуг. Сьогодні галузь інформаційних технологій приносить Україні понад 2 мільярди доларів експортної виручки. Якщо ми приймаємо цей закон, то це додатково дасть детінізацію галузі, ті, хто сьогодні працюють в тіні не заводять легально виручку будуть мати нормальні умови, щоб її заводити, по-перше.</p>
<p>По-друге, це буде стимулювати розвиток галузі. Подивіться про що іде мова. Усунути обов'язковість письмової форми договорів, бо сьогодні договори укладаються в електронній формі через електронний підпис. Зробити сьогодні інвойс первинним документом, ліквідувати ту штучну норму експортного контролю, яка просто не діє по відношенню до таких послуг. Бо коли товар переїжджає через митницю, ви це можете проконтролювати. Коли ж продається якась ІТ-послуга чи програма в App Store, то, що ви будете просити підписувати акт наданих послуг? Ні.</p>
<p>Тому цей законопроект якраз приводить законодавче поле у відповідність до реальної господарської практики, до міжнародного формату ведення такої діяльності, це стосується усіх послуг? у тому числі ІТ-послуг.</p>
<p>Таким чином, шановні колеги, Комітет з питань промислової політики та підприємництва пропонує підтримати цей законопроект в першому читанні за основу.</p>
<p>Також я хочу окремо наголосити, користуючись нагодою, шановний Андрію Володимировичу. Цього тижня потрібно розглянути законопроекти промислові: 4809 – про розвиток вітчизняного літакобудування. Бо "Антонов" зупиниться. Ви хочете, щоб "антонови" були тільки музеях на полицях? Якщо ні,&nbsp; треба ставити 4809 голосувати. 4130 – "Південмаш". Реструктуризацію терміново провести&nbsp; боргу "Південмашу", бо це стосується всієї космічної галузі. Законопроект…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка. 30 секунд.</p>
<p>&nbsp;</p>
<p>ГАЛАСЮК В.В. 3872 законопроект, який турбує кожного промисловця в країні, про замороження податку на землю, щоб він не індексувався. Бо сьогодні згідно закону його піднімають автоматично на рівень інфляції. На два роки цей законопроект відв'язує його від рівня інфляції. Все підтримано профільним комітетом. Прошу поставити цього тижня і прийняти. Рада не може іти на жодні канікули, не прийнявши ці промислові закони. Мова йде про порятунок цілих галузей економіки. Дякую.</p>
<p>&nbsp;</p>
<p>ГОЛОВУЮЧИЙ. Віктор Валерійович, я не стримаюся. Вибачте, я не стримаюся. З тих законопроектів, які ви вчора назвали, стоять сьогодні в порядку денному. Віктор Валерійович, стоять сьогодні в порядку денному, той, який ми зараз розглядаємо. Потім 3868, потім – про літакобудування сьогодні. І ви звертаєтеся до нас, чи ми, які голосуємо і працюємо в залі, проти того? То я звернуся до вас. Друзі, підніміться і працювати на робочі місця. І в нас не колись, не цього тижня, а сьогодні, зараз всі …… є шанс всі ті законопроекти прийняти. Не звертайтеся до нас. Звертайтеся до фракції, працювати, спільно голосувати. Зал налаштований конструктивною, і я впевнений, ми можемо приймати рішення, якщо відставимо політичні аспекти в бік.</p>
<p>Колеги, я прошу займати робочі місця і перейти до прийняття рішення. Прошу переконати своїх колег даний законопроект підтримати як надзвичайно важливий. Пане Віктор, я прошу усіх приготуватися до голосування.</p>
<p>Отже, я ставлю… Вікторія, 30 секунд, будь ласка. Сідайте на місця, будь ласка, колеги. Вікторія Пташник, 30 секунд і голосуємо.</p>
<p>&nbsp;</p>
<p>11:44:16</p>
<p>ПТАШНИК В.Ю.</p>
<p>Я дуже швидко хочу зауважити, частина законопроекту, який стосується бухгалтерського обліку. По цьому розділу ми знали, що працювала окрема робоча група, яка напрацьовувала окремий закон. Тому член її робочої групи Оксана Продан якраз запропонувала цю частину по бухгалтерському обліку, яка має відповідати повністю законопроекту 4646-1.</p>
<p>Тому я прошу, давайте зараз голосувати в першому читанні, якщо є якісь розбіжності чи… з цим законопроектом про бухгалтерський облік, ми зможемо їх доопрацювати до другого читання.</p>
<p>І окремо я хочу наголосити на тому, що всі блокуючі трибуну, будь ласка, підтримайте цей законопроект, тому що, якщо ви підтримуєте дійсно малий та середній бізнес, то ви будете голосувати за це, це може бути виключення з вашого блокування. Будь ласка, особливо звертаюся до Комітету профільного з питань промислової політики і підприємництва, голові якого я, до речі, дякую за підтримку цього законопроекту.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Переходимо до прийняття рішення.</p>
<p>Отже, я ставлю на голосування проект Закону про внесення змін до деяких законодавчих актів України (щодо усунення адміністративних бар'єрів для експорту послуг) (№4496) за пропозицією комітету за основу, лишень за основу. Ми зможемо це вилучити до другого читання. Хто підтримує дану пропозицію, шановні колеги… Без включення розділу про бухгалтерський облік, пропозиція, яку озвучила Южаніна.</p>
<p>Отже, з пропозицією, яку озвучила Южаніна під стенограму, хто підтримує дану пропозицію, прошу голосувати 4496 за основу. Голосуємо, колеги, будь ласка.</p>
<p>&nbsp;</p>
<p>11:46:22</p>
<p>За-246</p>
<p>Ми проголосували за рішення комітету. Рішення комітету за основу, все інше може бути включене під час розгляду між першим і другим читанням. За рішення комітету проголосували цей законопроект. Вітаю авторів, вітаю комітет. Колеги, прошу динамічно працювати далі. Я дуже прошу налаштуватись на динамічну роботу.</p>
<p>Наступний проект Закону про внесення змін до Закону України "Про телебачення і радіомовлення" (3504). Так само є підтримка всього залу, є прохання проголосувати за скороченою процедурою. 3504, скорочена процедура, будь ласка.</p>
<p>&nbsp;</p>
<p>11:47:14</p>
<p>За-162</p>
<p>162. Рішення прийняте. І я запрошую до доповіді голову Комітету з питань свободи слова та інформаційної політики Сюмар Вікторію Петрівну. З місця так? Будь ласка, пані Вікторії включіть мікрофон з місця.</p>
<p>&nbsp;</p>
<p>11:47:28</p>
<p>СЮМАР В.П.</p>
<p>Шановні колеги, на ваш розгляд&nbsp; зараз вноситься достатньо важливий&nbsp; для української телевізійної індустрії законопроект, який змінює принцип формування універсальної програмної послуги. І фактично дає можливість телеканалам сьогодні стати більш незалежними і посилити&nbsp; свободу слова&nbsp; і медіа в Україні. Комітет на своєму засіданні 15 червня розглянув даний законопроект щодо уточнення умов розповсюдження програм телеорганізацій у складі універсальної послуги.</p>
<p>Метою законопроекту є усунення негативних чинників, які стримують розвиток від вітчизняної телеіндустрії та забезпечення телевізійним мовникам можливості самостійно визначатися щодо входження до універсальної програмної послуги. Розглянувши проект закону та відповідні пропозиції експертного співтовариства, комітет вдосконалив положення законопроекту та прийняв рішення рекомендувати Верховній Раді за&nbsp; наслідками розгляду в першому читанні прийняти його за основу та в цілому в наступній узгодженій редакції.</p>
<p>Отже, для стенограми:&nbsp; "Верховна Рада постановляє: внести до Закону України "Про телебачення і радіомовлення" наступні зміни. Останній абзац статті 1 викласти в наступній редакції: "універсальна програмна послуга - це перелік телевізійних програм отримання, яких всіма абонентами провайдера програмної послуги гарантується державою, і до складу якого&nbsp; входять такі телевізійні програми: суспільного телебачення і радіомовлення;&nbsp; телерадіоорганізації місцевої і регіональної категорії мовлення, які здійснюють мовлення в межах не більше однієї області, які відповідно до ліцензії на мовлення здійснюють ефірне, телевізійне мовлення або цифрове мовлення з використанням радіочастотного ресурсу на території&nbsp; розташування відповідної багатоканальної телемережі; Державне підприємство парламентський телеканал "Рада" або його правонаступник, &nbsp;за умови наявності у нього ліцензії на мовлення.</p>
<p>Частину дев'яту&nbsp; статі 39 викласти в&nbsp; такій редакції: Провайдер зобов'язаний забезпечити усім абонентам&nbsp; можливість отримання програм&nbsp; універсальної програмної послуги та включити такі програми до всіх пакетів&nbsp;&nbsp; програм. Для розповсюдження&nbsp;&nbsp; програм&nbsp; універсальної програмної послуги провайдер не зобов'язаний укладати договори&nbsp; з…".</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Будь ласка, 30 секунд, завершити.&nbsp;</p>
<p>Ви завершили, пані Вікторіє, так?</p>
<p>Шановні колеги,&nbsp; я прошу, знову ж таки.</p>
<p>Є потреба? Я не бачу, пані Вікторіє? Нема потреби, так?</p>
<p>Тоді я прошу записатись: два - "за",&nbsp; два - "проти" -&nbsp; дуже динамічно і&nbsp; дуже швидко. Всі фракції підтримують даний законопроект. Прошу провести запис.</p>
<p>Помазанов. Закликаю дуже коротко,&nbsp; будь ласка&nbsp;</p>
<p>&nbsp;</p>
<p>11:50:11</p>
<p>ПОМАЗАНОВ А.В. Андрій Помазанов&nbsp; "Народний фронт".</p>
<p>Прошу передати слово Вікторії Сюмар.</p>
<p>&nbsp;</p>
<p>11:50:18</p>
<p>СЮМАР В.П.</p>
<p>Колеги, я зачитала зараз&nbsp; власне рішення комітету і пропоную проголосувати за даний документ у редакції комітету. І наголошую: ми з вами прийняли тут дуже важливі законопроекти, які посилюють інформаційну безпеку країни – ми фактично обмежили російський інформаційний&nbsp; продукт. Але сьогодні і телеканали реально потерпають від таких рішень і цей законопроект дає можливість реально їм сьогодні заробляти гроші. У нас сьогодні&nbsp; ринок провайдерів, які надають технічні послуги, більше ніж в два рази більший, ніж ринок тих, хто створює контент.&nbsp; В такий спосіб, ми підтримаємо українських журналістів, виробників контенту, виробників власне культурної сфери. І, звичайно,&nbsp; українські&nbsp; телеканали, які в даному випадку будуть більш незалежні від&nbsp; своїх власників і це серйозний вплив буде мати на утвердження свободи слова в&nbsp; Україні. Цей законопроект не просто технічна річ – це, дійсно, питання свободи слова в&nbsp; Україні.</p>
<p>Прохання підтримати всім.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.&nbsp;&nbsp;</p>
<p>Павелко Андрій Васильович,&nbsp; будь ласка.</p>
<p>&nbsp;</p>
<p>11:51:21</p>
<p>ПАВЕЛКО А.В. <i>(Не чути)</i></p>
<p>&nbsp;</p>
<p>ГОЛОВУЮЧИЙ. Семенуха Роман Сергійович&nbsp; "Самопоміч",&nbsp; будь ласка.&nbsp;&nbsp;&nbsp;&nbsp;&nbsp;&nbsp;</p>
<p>&nbsp;</p>
<p>11:51:34</p>
<p>СЕМЕНУХА Р.С.</p>
<p>Прошу передати слово Данченку Олександру.</p>
<p>&nbsp;</p>
<p>11:51:40</p>
<p>ДАНЧЕНКО О.І.</p>
<p>Шановні колеги!</p>
<p>Гарний законопроект, але є декілька запитань до цього.</p>
<p>Цим законопроектом передбачається включення до універсальної програмної послуги програм суспільного телебачення, радіомовлення місцевого та регіонального ефірного немережевого мовлення.</p>
<p>Водночас провайдери, що надають послуги по всій території України з використанням технологій супутника DT чи Інтернету ОТТ, не мають можливості включити до всіх своїх пакетів місцеві ефірні програми, кількість яких сягає декількох сотень. Отже, проект потребує уточнення, що програми місцевого та регіонального ефірного мовлення не є обов'язковими для провайдерів, що надають свої послуги на території всієї України. Крім того, варто зауважити, що після виключення зі складу універсальної програмної послуги програм, що розповсюджуються ефірним способом, відносини між телекомпаніями та оператором телекомунікацій переходять до ринкових відносин, що потенційно може призвести до припинення мовлення загальнонаціональних ефірних мовників у телекомунікаційних мережах. Розвиток ситуації за таким сценарієм призведе до порушення основних принципів державної політики у сфері телебачення і радіомовлення щодо політики протокционізму з розповсюдженням програм і передач вітчизняного виробництва, гарантованої реалізації прав на інформацію та ідеологічний, політичний плюралізм у сфері аудіовізуальних засобів масової інформації.</p>
<p>Крім того, за рахунок прийняття такого законопроекту, ми, навпаки, можемо передати увесь цей контент до таких російських компаній як "Триколор", "НТВ-плюс". Тому дуже обережно потрібно підходити до цього законопроекту і ми пропонуємо доопрацювати його. Тому що таким чином посилюються права медіа-холдингів і олігархів, а питання розповсюдження інформації це є величезним питанням. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Вікторія Сюмар одна хвилина і переходимо до голосування. Прошу заходити в зал і займати робочі місця. Будь ласка.</p>
<p>&nbsp;</p>
<p>11:53:35</p>
<p>СЮМАР В.П.</p>
<p>Шановний пане Голово, зважаючи на настрій фракції, пропозиція є ухвалити за основу в першому читанні і, відповідно в редакції комітету, далі його доопрацьовувати з тими пропозиціями, які зараз прозвучали в залі. Дуже прохання велике підтримати, ми доопрацюємо, врахуємо всі пропозиції і далі ми багато над працювали, зараз важливо зробити цей крок на зустріч свободі слова в Україні і незалежності українських телеканалів.</p>
<p>&nbsp;</p>
<p>ГОЛОВУЮЧИЙ. Шановні колеги, за основу, я думаю, ця пропозиція, яка має консолідувати зал і підтримати лишень за основу, щоб ми змогли далі над ним працювати, колеги, я вас дуже прошу, це ж не &nbsp;йдеться...</p>
<p>Шановні колеги, прошу зайняти робочі місця. Мені&nbsp; здається, пропозиція комітету є дуже консолідуюча: лишень за основу його прийняти, щоб комітет мав змогу доопрацювати. Мені здається, це логічна і правильна позиція і я прошу колег із "Самопомочі" її підтримати.</p>
<p>І я ставлю.... Колеги, всі зайшли в зал. Я ставлю на голосування проект Закону про внесення змін до Закону України "Про телебачення і радіомовлення" (щодо уточнення умов розповсюдження програм телерадіоорганізацій у складі універсальної програмної послуги) (номер 3504) за основу, колеги, за основу. Хто підтримує дану пропозицію, прошу проголосувати за основу, колеги. Голосуємо.</p>
<p>&nbsp;</p>
<p>11:55:34</p>
<p>За-231</p>
<p>Рішення прийнято.</p>
<p>Вітаю авторів, вітаю комітет! Я думаю, що комітет якісно доопрацює і ми найближчим періодом приймемо в другому читанні. Вітаю вас з успішним голосування.</p>
<p>Шановні колеги, зараз&nbsp; хочу вам пояснити загальну логіку. <i>(Шум&nbsp; в залі)</i> Ну не кричить з гальорки! Я ж казав вам багато раз: грошей не буде. Ви послухайте мене уважно. Я вам скажу, який зараз в нас є перелік. Отже, ми зараз маємо 2001а (щодо генетичної ідентифікації військовослужбовців), надзвичайно важливий, щоб підтримати військовослужбовців. Ми маємо: військовий обов'язок і військову службу, це Альони Шкрум законопроект, який теж об'єднує фактично всі фракції, які є в залі. Потім ми маємо по порядку денному... по порядку денному 3868, на якому вчора наголошували кілька фракцій. Потім – дуже коротке голосування для прийняття рішення з обговорених питань, де йдеться і про парковки, про які наголошували, і про єдиний реєстр військовозобов'язаних. І водночас ми маємо 12 годину, де має бути перерва, і маємо заяву від двох фракцій: "Батьківщини" і Радикальної партії - на перерву. Розкажіть мені, як мені діяти. <i>(Шум у залі)</i></p>
<p>&nbsp;Давайте я поставлю… Колеги, чи можу я просити, щоб Радикальна партія і "Батьківщина" відкликали свою заяву? Ні, так? <i>(Шум у залі)</i></p>
<p>&nbsp;А, без перерви, тільки заява? Зрозуміло. Я зрозумів. Тому, колеги, тоді я попрошу, щоб ми проголосували працювати без перерви 12 - 12.30. І я відразу дам слово для заяви. Так, так, відразу. Але, можливо, ви мене підтримаєте працювати без перерви? <i>(Шум у залі)</i> Ні, я питаю, чи підтримаєте.</p>
<p>Добре, колеги, я ставлю пропозицію, щоб ми перерву в півгодини ліквідували. Це всього півгодини, колеги. Буде обговорення. Хто захоче, вийде на переговори. Мені здається, це має об'єднати зал. Пане Олег, як вважаєте? Я дам, зараз дам, колеги. Після голосування дам вам, ми побачимо, яка картина в залі.</p>
<p>Отже, я ставлю на голосування пропозицію, щоб ми працювали без перерви з 12.00 до 12.30. Хто підтримує дану пропозицію, прошу проголосувати. Будь ласка, голосуємо, колеги. Прошу проголосувати.</p>
<p>&nbsp;</p>
<p>11:58:35</p>
<p>За-188</p>
<p>188. Не виходимо на рішення.</p>
<p>Тоді, колеги, я даю слово від двох фракцій. Хто буде виступати? Тільки, колеги, я вас хочу повідомити: ви мені вічно говорите про Регламент, немає такої форми – передача слова, на жаль, немає. Будь ласка, один виступ. Немає такої форми, пане Іване. Немає такої форми, я направду говорю, друзі, немає такої форми.</p>
<p>Я дуже прошу, хто буде виступати, 3 хвилини. Немає такої форми, колеги, я вам не буду повторювати десять разів.&nbsp;</p>
<p>Добре.</p>
<p>Колеги, чи не буде зал заперечувати, якщо ми дамо по півтора хвилини двом фракціям? Не буде.</p>
<p>Будь ласка, Іван Крулько - півтори хвилини, потім Ляшко - півтори хвилини. Порушив Регламент на вимогу опозиції. Будь ласка. Пане Іване, будь ласка.</p>
<p>&nbsp;</p>
<p>11:59:31</p>
<p>КРУЛЬКО І.І.</p>
<p>Іван Крулько, фракція "Батьківщина".</p>
<p>Шановні колеги, я би просив вашої уваги. Тому що дійсно питання, з яким я хочу виступити, воно не рядове.</p>
<p>Цієї ночі в місті Чорноморськ Одеської області стався напад із застосуванням зброї на голову фракції ВО "Батьківщина" в Чорноморській міській раді Василя Богайчука. Напад стався цинічно біля його будинку, коли він повертався додому разом з дружиною і донькою. Дружина і донька до цього часу знаходяться в шоковому стані. Василь Богайчук поранений. Цей напад не є якимось кримінальним, це є політичний напад у зв'язку з його політичною позицією, через те, що він бореться з корупцією серед владних структур, яка процвітає на місті. Це напад через те, що він бореться з наркомафією, котра заполонила все місто Чорноморськ. Це вже не перший напад на Василя Богайчука, так діяла "Партія регіонів", коли нападала на цього ж Василя Богайчука під час Революції гідності. Так, на жаль, і зараз діє уже нова влада проти "Батьківщини", намагаючись залякати наших депутатів, які відстоюють інтереси людей і борються з корупцією на місцях.</p>
<p>Тому я хотів би з цієї трибуни заявити, щоб було проведено розслідування, щоб Національна поліція знайшла винних. До цього часу не зрозуміло хто стріляв, зникли з місця події. Щоб прокуратура взяла Генеральна під особистий контроль розслідування цієї справи. Я вимагаю, щоб весь парламент…</p>
<p>&nbsp;</p>
<p>ГОЛОВУЮЧИЙ. 10 секунд, Іване.</p>
<p>&nbsp;</p>
<p>КРУЛЬКО І.І. Я вимагаю, щоб весь парламент згуртувався навколо того, щоб припинилися напади на опозиційну партію "Батьківщина" і на наших представників на місцях.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Олег Валерійович Ляшко, півтора хвилини.</p>
<p>&nbsp;</p>
<p>12:01:23</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Шановний пане Голово, шановні колеги депутати, ви думаєте, що ви принижуєте нас, коли не звертаєте увагу на наші протести, на те, що ми блокуємо трибуну, на те, що ми оголосили мирний сидячий протест, вимагаючи прийняти рішення по тарифам, по корупції, по офшорах. Максим Бурбак, я звертаюсь до вас як до лідера фракції "Народного фронту". Ігор Гринів, я звертаюсь до вас як до лідера фракції БПП. Шановні колеги з інших фракцій, я звертаюсь до вас.</p>
<p>Ви думаєте, ви нас принижуєте, що ми отут сидимо? Хлопці, ви не нас принижуєте, ви принижуєте всіх українців своєю байдужістю, своєю безсовісністю, своєю аморальністю і безвідповідальністю. Вам весело, ви обходите нас, а дехто навіть переступає, тому що ви думаєте… Ви не нас переступаєте, ви отак через людей переступаєте, через українців усіх переступаєте!</p>
<p>Я звертаюся до вас по-людськи, по-доброму. Знаєте, не буде лихо, поки воно тихо. Перестаньте принижувати українців, перестаньте принижувати нас. Ми поставили дуже прості вимоги: тарифи, зниження ціни на газ, розслідування корупції, розслідування офшорів. Ви можете не звертати увагу на наш протест, ми тут сиділи, ще посидимо. Але ви таким чином плюєте на всіх українців.</p>
<p>&nbsp;</p>
<p>ГОЛОВУЮЧИЙ. Будь ласка, 10 секунд, завершуйте.</p>
<p>&nbsp;</p>
<p>ЛЯШКО О.В. …і вам оцей ігнор не минеться. Тому я вимагаю від вас поставити на голосування питання, які дадуть можливість…</p>
<p>&nbsp;</p>
<p>ГОЛОВУЮЧИЙ. Дякую. 1 хвилина, Бурбак. Репліка, будь ласка.</p>
<p>&nbsp;</p>
<p>12:03:17</p>
<p>БУРБАК М.Ю.</p>
<p>Шановні колеги з об'єднаної опозиції! Ми ні в якому разі не хочемо принижувати вас, ми ні в якому разі не принижуємо український народ. Але я вважаю, що в час, коли зараз на сході відбувається загострення військових дій, оце є приниження – не давати працювати, не давати голоси за такі потрібні законопроекти! Наприклад, про внесення змін до деяких законодавчих актів щодо генетичної ідентифікації військовослужбовців, законопроект, який підвищить обороноздатність. Не давати голоси за спецконфіскацію грошей, вкладених Януковичем, – оце є приниження українського народу, і це є приниженням всіх, хто стояв на Майдані! Про це поговоріть.<i> </i></p>
<p>&nbsp;</p>
<p>ГОЛОВУЮЧИЙ. Шановні колеги, згідно Регламенту, я змушений оголосити перерву. І нагадую, колеги, нагадую: після перерви 2 надзвичайно важливих безпекових закони, а так само потім соціальний закон 3868. Ми маємо шанс їх сьогодні прийняти. Тому я дуже прошу в 12:35, колеги, збираємося в залі, продовжуємо нашу таку нелегку, але таку потрібну для України роботу.</p>
<p>Дякую дуже вам.</p>
<p>В 12:35 продовжимо нашу роботу.</p>
<p>&nbsp;</p>
<p align=center><i>(Після перерви)</i></p>
<p>&nbsp;</p>
<p>ГОЛОВУЮЧИЙ.&nbsp; 12:35. Шановні колеги, час, відведений для перерви, завершений. І я дуже наполегливо прошу народних депутатів заходити в зал. Зараз два законопроекти по безпеці вкрай важливих. Це законопроект Олега Петренка і Альони Шкрум. Я дуже розраховую, що ми ці законопроекти зможемо і обговорити, і прийняти рішення.</p>
<p>Я розумію, що депутати ще заходять в зал. І я попрошу підтримати процедуру скорочену, якщо ви допускаєте це і бачите в тому можливість. Я прошу зараз секретаріат Верховної Ради&nbsp; повідомити депутатів, щоб заходили в зал. І прошу також голів фракцій попросити депутатів зайти в зал. Я зроблю паузу на хвилину, прошу заходити в зал.</p>
<p>Поки депутати заходять в зал, я зачитаю оголошення, які надійшли в президію. Отже, відповідно до статті 60 Закону України "Про Регламент Верховної Ради&nbsp; України" повідомляю про створення у Верховній Раді України восьмого скликання міжфракційного депутатського об'єднання "Стоп тарифам". Головою цього об'єднання обрано народного депутата України Рабіновича Вадима Зіновійовича.</p>
<p>Отже, колеги, прошу заходити в зал, займати робочі місця.</p>
<p>Шановні колеги, поки депутати заходять в зал, я буду нагадувати, які стоять законопроекти на порядку денному. 2001а: проект Закону про внесення змін до деяких законодавчих актів України (щодо генетичної ідентифікації військовослужбовців).</p>
<p>4689: проект Закону про внесення змін до Закону України "Про військовий обов'язок і військову службу".</p>
<p>Потім 3868: про зовнішньоекономічну діяльність щодо зменшення дефіциту брухту чорних металів на внутрішньому ринку.</p>
<p>Потім буде кілька законопроектів для прийняття рішень з обговорених питань. Тобто ті законопроекти, які вже були обговорені і вони потребують тільки короткого голосування. Це є: 2504а проект Закону про Єдиний державний реєстр військовозобов'язаних; 2696, який вчора вимагали на Погоджувальній раді, це проект Закону про внесення змін до деяких законодавчих актів України щодо правового забезпечення відкритості баз даних та прозорості реєстраційних процедур; законопроект про парковки, який був обговорений і потребує тільки голосування в залі, також проект Закону про внесення змін до деяких законодавчих актів України щодо відповідальності за злісну непокору вимогам адміністрації установи виконання покарань.</p>
<p>Колеги, це те, що цілковито ми зможемо прийняти ще до обідньої перерви. Це той перелік законопроектів, який ми при нормальній динамічній роботі, яку ми продемонстрували до обіду, зможемо проголосувати. Нам тільки необхідна мобілізація в залі і здатність приймати рішення.</p>
<p>Якщо по якомусь з цих законопроектів є застереження, ви повідомляйте наперед, щоб їх навіть не ставити на обговорення. Прошу заходити в зал, прошу займати робочі місця.</p>
<p>Шановні колеги, чи можу я розраховувати на те, що розгляд за скороченою процедурою буде підтриманий всіма фракціями? 2001а. "Самопоміч"? Можна під… Можу… Скорочену процедуру, можемо підтримати? Єгор, ну… Ви подивіться, він… Так, 2 військових, скорочена процедура.&nbsp;</p>
<p>Чи може розраховувати, що "Батьківщина" підтримує скорочену процедуру? Воєнні закони оскільки я знаю, що було рішення відповідно на фракції. Будь ласка, пане Віктор,&nbsp; я чекаю, дивіться заходять&nbsp; колонами в зал. Колеги, можемо переходити до прийняття рішення? Всі на місцях?</p>
<p>Отже, я ставлю на розгляд наступне питання порядку денного. Це є проект Закону про внесення змін до деяких законодавчих актів України щодо генетичної ідентифікації військовослужбовців №2001а. Усі фракції зазначили, що вони підтримають даний законопроект. Є пропозиція від комітету і від авторів, щоб ми його розглянули за скороченою процедурою. Хто підтримує дану пропозицію, я прошу вас проголосувати. Отже, колеги ставлю на голосування пропозицію розгляд за скороченою процедурою. Будь ласка, прошу проголосувати, прошу підтримати. Голосуємо колеги. Прошу проголосувати, прошу підтримати.</p>
<p>&nbsp;</p>
<p>12:44:25</p>
<p>За-142</p>
<p>142. Я ще раз поставлю, я прошу зайти в зал. Прошу колег депутатів, ті які знаходяться в кулуарах, зайти в зал ми переходимо до прийняття рішень.</p>
<p>&nbsp;Колеги, я прошу заходити в зал, я ще раз поставлю, якщо не буде голосів, ми перейдемо до повної процедури.</p>
<p>Колеги, я ставлю на голосування пропозицію, щоб проект Закону про внесення змін до деяких законодавчих актів України щодо генетичної ідентифікації військовослужбовців (№2001а), ми розглянули за скороченою процедурою. Хто підтримує дану пропозицію, прошу проголосувати. Прошу підтримати дану пропозицію, будь ласка, голосуємо.</p>
<p>&nbsp;</p>
<p>12:45:58</p>
<p>За-172</p>
<p>Рішення прийняте.&nbsp;</p>
<p>І я запрошую до доповіді народного депутата&nbsp; України Петренка&nbsp; Олега Миколайовича.&nbsp; Будь ласка, пане Олег.</p>
<p>&nbsp;</p>
<p>12:46:12</p>
<p>ПЕТРЕНКО О.М.</p>
<p>Шановний Голово Верховної Ради&nbsp; України і шановні колеги!&nbsp; Бойові дії на сході&nbsp; України,&nbsp; військова агресія з боку Російської Федерації створили реальну загрозу територіальній цілісності та незалежності&nbsp; України&nbsp; і у зв'язку з цим велика кількість громадян&nbsp; України несуть військову службу та беруть участь&nbsp; у бойових&nbsp; діях. Відомо, що під час бойових дій велика кількість українських військовослужбовців зазнає поранень і контузій під&nbsp; час обстрілів, вибухів тощо і на жаль, багато&nbsp;&nbsp;&nbsp;&nbsp; з них гинуть. Умови зазнання тілесних ушкоджень, чи загибелі на війні такі, що тіла військовослужбовців розриваються на шматки, обгорають і пошкоджуються настільки, що ідентифікувати таке тіло стає вкрай складно і часто навіть неможливо за допомогою&nbsp; звичайних методів. Крім того, внаслідок контузій, больового шоку і інших медичних станів, військовослужбовці, які поступають до медичних закладів та частин, не можуть&nbsp; повідомити відомості про себе і залишаються невідомими. У зв'язку з цим на території бойових дій фіксувалися факти безвісного поховання&nbsp; загиблих і помилкового поховання &nbsp;під чужим ім'ям.&nbsp; Військовослужбовці, які віддали життя за свою державу, залишаються самотніми і невідомими тілами&nbsp;&nbsp; на полі бою, далеко від своїх домівок.&nbsp;&nbsp;</p>
<p>Тому цей законопроект пропонує встановити гарантії ідентифікації військовослужбовців шляхом створення бази даних ДНК&nbsp;&nbsp; військовослужбовців&nbsp; та застосування аналізу ДНК у разі неможливості встановлення особи&nbsp; звичайними методами.&nbsp; Міжнародний та зарубіжний досвід свідчать що ідентифікація, навіть суттєво ушкоджених останків тіла, можлива. І&nbsp; у всіх розвинених&nbsp;&nbsp; країнах, які мають сучасні армії, і навіть не перебувають у стані війни,&nbsp; створені подібні бази даних, а також лабораторії необхідні. Міністерство оборони України підтримує прийняття зазначеного законопроекту та пропонує забір та зберігання матеріалу від осіб, які вступають на військову службу, покласти на Міністерство охорони здоров'я, якому підпорядковане Бюро судово-медичної експертизи.</p>
<p>Згідно з висновком Головного науково-експертного управління, а також згідно висновків рішень…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд завершити.</p>
<p>&nbsp;</p>
<p>ПЕТРЕНКО О.М. Цей законопроект можна приймати в першому читанні, всі техніко-юридичні зауваження до другого читання будуть зроблені і також прошу вас, шановні колеги, підтримати даний законопроект, проголосувавши за прийняття його за основу.</p>
<p>&nbsp;</p>
<p>ГОЛОВУЮЧИЙ. Дякую дуже вам, пане Олег. І я запрошую до співдоповіді представника Комітету з питань національної безпеки і оборони пана Вінника. Будь ласка, включіть мікрофон. Вінник мікрофон.</p>
<p>&nbsp;</p>
<p>12:49:00</p>
<p>ВІННИК І.Ю.</p>
<p>Шановні колеги, я хотів би розпочати свою доповідь, проінформувавши сесійну залу, що за останні шість днів Україна втратила 13 воїнів в зоні проведення антитерористичної операції і 59 отримало поранення. Ми спостерігаємо суттєву активізацію бойових дій ворога, нас обстрілюють з крупнокаліберної артилерії і, напевно, знаходячись в окопі на лінії фронту дуже дивно, абсурдно і ганебно, напевно, спостерігати те, що відбувається сьогодні в сесійній залі.</p>
<p>Законопроект, який зараз мої колеги доповідали, він став відповіддю і вимогою, на жаль, сумною вимогою тих подій, які відбуваються на сході. Дійсно, сьогодні Україна іноді потребує необхідності ідентифікації своїх воїнів по генетичному, біологічному матеріалу, сумно про це говорити і страшно. Цей законопроект якісно підготовлений, він підписаний більшістю фракцій парламенту, також долучилися представники позафракційні народні депутати, він був розглянутий комітетом, не тільки нашим, розглянули всі комітети, які були визначені керівником Верховної Ради. І тому&nbsp; нема тут що обговорювати, це наша... наш обов'язок як законодавця – забезпечити рідним можливість поховати з гідністю воїнів, які захищають Україну.</p>
<p>Комітет пропонує голосувати одностайно&nbsp; за основу, доопрацьовувати. Є деякі зауваження від Головного науково-експертного управління, не суттєві, їх можна виправити. Але відповідально зараз поставимося до цього питання. Закликаю всіх, хто блокує трибуну зараз, повернутися на свої робочі місця, віддати голоси, це почесно. Дякую.</p>
<p>&nbsp;</p>
<p>ГОЛОВУЮЧИЙ. Дякую вам. Дякую, що нагадали про головне – про наших бійців на фронті, які кожного дня йдуть в бій, кожного дня своїм життям захищають українську державу.</p>
<p>Я думаю, що народні депутати усі почули ваші слова і ваш заклик. Шановні колеги, прошу&nbsp; провести запис: два – "за", два – "проти". Будь ласка.</p>
<p>Від "Народного фронту"&nbsp; Ігор Лапін. Будь ласка, пане Ігорю.</p>
<p>&nbsp;</p>
<p>12:51:46</p>
<p>ЛАПІН І.О.</p>
<p>Шановні колеги, я закликаю зараз представників Блоку Юлії Тимошенко, а також Радикальної партії проголосувати за цей законопроект. Щоб довго не розповідати, я вам розкажу одну маленьку історію, як 5 вересня моя група, це хлопці підрозділу "Айдар", повертаючись на базу, потрапили під шквальний обстріл сепаратистів, які після того прив'язали їхні тіла до дерев і палили з гранатометів. І вибачте за такі подробиці, але 28 поліетиленових пакетів тіл було привезено через 3 місяці лише після того, як хлопці загинули. Ви розумієте, іншого варіанту в сімей отримати, як то кажуть, ту саму компенсацію, поховати людей, немає. Вони по півтора року добивалися тих експертиз і хлопці деякі до сих пір не поховані.</p>
<p>Тому я вас дуже прошу, шановні колеги, підтримати цей законопроект. Будь ласка, на секундочку освободіть тут трибуну, ніхто її від вас не забере. Я вас дуже прошу підтримати цей законопроект ради наших бійців.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Семенуха Роман Сергійович, "Самопоміч".</p>
<p>&nbsp;</p>
<p>12:52:57</p>
<p>СЕМЕНУХА Р.С.</p>
<p>Прошу передати слово Тарасу Пастуху.</p>
<p>&nbsp;</p>
<p>12:53:02</p>
<p>ПАСТУХ Т.Т.</p>
<p>Тарас Пастух, об'єднання "Самопоміч". Я думаю, що для частини людей це питання – воно є досить теоретичне, для частини людей в цьому залі. Але для тих людей, які пройшли схід і побачили реалії на власне життя, вони розуміють необхідність, крайню необхідність прийняття саме цього законопроекту.</p>
<p>На жаль, і самому вдалося бачити не один раз просто окремі останки, які передавали сім'ям, для того щоб хоча би щось змогли поховати на рідній землі, звідки було мобілізовано військовослужбовця. На жаль, і до цього часу відкопують останки наших військовослужбовців, які вже рік і півтора як захоронені, і їх тяжко вже ідентифіковувати.</p>
<p>Тому створити базу генетичних кодів, для того щоб, навіть якщо стається такий випадок і військовослужбовець не може повернутися додому, щоб принаймні саме його тіло було передане і рідні змогли провести його в останню дорогу. Сьогодні це є наш святий обов'язок. Це перше питання.</p>
<p>І друге питання. Законом ми даємо зобов'язання про те, що ми повинні створити, але дальше залишається механізм реалізації. І щоб він не відкладався у нас на роки, то я пропоную, я думаю, що Міністерство оборони зараз відстежує трансляцію, до цих речей потрібно приступити негайно, для того щоб ці речі, які навіть частково автори законопроекту взяли на себе, прописувати техніку, як це повинно бути зроблено, це потрібно, щоб все-таки інструкції Міністерства оборони було в найближчий час напрацьовано. І, враховуючи таку особливість, що сьогодні є достатньо велика підтримка наших партнерів з-за кордону – це і Сполучених Штатів, і Канади, інших країн – членів НАТО, які відкривають для нас різні програми, в тому числі і трастові фонди, - і для того щоб ми на рівні держави звернулися, власне, до них про таку допомогу і сприяння організації саме такої бази, як номенклатури напрацювати, так само і створити весь інструментарій, для того щоб ми в найближчий час могли ці норми законопроекту реалізовувати на практиці.</p>
<p>Тому закликаю всіх підтримати. І також звертаюся до тих, хто сьогодні…</p>
<p>&nbsp;</p>
<p>ГОЛОВУЮЧИЙ. 10 секунд завершити.</p>
<p>&nbsp;</p>
<p>12:55:09</p>
<p>ПАСТУХ Т.Т.</p>
<p>І також звертаюся до тих, хто сьогодні домагається дотримання своїх вимог. Вони є абсолютно об'єктивними і справедливими, але підтримувати, власне, сьогодні ці речі, на які ми не можемо чекати два-три місяці.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, для репліки Юлія Володимирівна Тимошенко 1 хвилина. Будь ласка.</p>
<p>Будь ласка, включіть мікрофон.</p>
<p>&nbsp;</p>
<p>12:55:36</p>
<p>ТИМОШЕНКО Ю.В.</p>
<p>До мене тут звернулися, згадавши моє ім'я, щоб ми голосували за закон, який зараз обговорюється. Ми за цей закон будемо голосувати, але я хотіла би звернутися до "Народного фронту".</p>
<p>По-перше, коли буде створена тимчасова слідча комісія по Іловайську, по Дебальцеве? Коли хто-небудь розслідує ситуацію навколо Донецького аеропорту, де поховали наших хлопців, тому що спочатку здали аеропорт, а потім кинули їх захищати те, що вже здано на переговорах. Коли буде тимчасова слідча комісія по тому, як розправляються сьогодні з ключовими людьми, які представляють добровольчі батальйони, як їх кидають у в'язницю, як їх зачищають для того, щоб убезпечити владу і її мафіозне правління. Ви спочатку не сповідуєте подвійні стандарти і розслідуєте ті випадки, коли хлопців просто послали на смерть, знаючи заздалегідь, що посилають їх на смерть. І не прикривайте це. Ви знаєте, що наш…</p>
<p>&nbsp;</p>
<p>ГОЛОВУЮЧИЙ. 30 секунд завершити.</p>
<p>&nbsp;</p>
<p>ТИМОШЕНКО Ю.В. Ви знаєте, що наш народний депутат Сенченко Андрій дав вичерпну інформацію про те, як свідомо посилали на смерть наших хлопців.</p>
<p>Тому, згідно цих досліджень, поруште кримінальні справи і притягніть до відповідальності винних високопосадовців, а потім натякайте нам за що нам голосувати. Ми голосуємо так, як потрібно патріотам України голосувати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я тільки хотів би, щоб в залі не було напруги. В залі є присутні добровольці, які своїм життям продемонстрували здатність захищати Україну. І я думаю, що вони мають право від себе говорити самостійно.</p>
<p>Кишкар Павло Миколайович, будь ласка.</p>
<p>&nbsp;</p>
<p>12:57:34</p>
<p>КИШКАР П.М.</p>
<p>Дякую, пане головуючий.</p>
<p>Насправді надважливий закон, трохи запізнілий. І я на доповнення слів Тараса підтверджую, що напрацювання в цій галузі уже є, той самий ….……., який ми мали можливість і на комітеті спостерігати. Це є вже фіналізована версія того, що було випробувано на полі бою. Це реальний інструмент для ідентифікації людей. Давайте його запроваджувати, давайте дійсно поштурляємо Міноборони для того, щоб те положення, яким визначається підготовка системи генетичної ідентифікації, була не відкладена в довгий ящик, а була проведена разом і затверджена разом з тим законопроектом, який буде в другому читанні підтриманий.</p>
<p>А тепер коротко щодо проблеми цього законопроекту. Єдина проблема – це визначення поняття військовослужбовців, бо на фронті насправді знаходяться і люди, які мають спецзвання. І тут треба бути дуже уважним, щоб не обмежити ту категорію людей, які дійсно перебувають на фронті і які виконують свій бойовий обов'язок, навіть не маючи статусу військовослужбовця.</p>
<p>Я дуже прошу комітет звернути на це увагу, доповнити. І підтримуємо разом цей законопроект. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Шкрум Альона Іванівна, будь ласка.</p>
<p>&nbsp;</p>
<p>12:58:54</p>
<p>ШКРУМ А.І.</p>
<p>Шкрум Альона, фракція "Батьківщина".</p>
<p>Колеги, ви знаєте, цей законопроект дійсно є дуже важливим, як і наступний законопроект. І тому в мене питання, чому ми його і всі ці законопроекти розглядаємо в останній робочий тиждень фактично Верховної Ради? Колеги, для того, щоб гідно тут виглядати, нам треба як мінімум змінити календарний план і зробити декілька наступних тижнів сесійними, не імітацію зміни календарного плану. Давайте залишимося і 2-3 тижні попрацюємо в сесійному режимі. Хлопці на фронті не відпочивають і не роблять собі канікул. Тому, будь ласка, прийміть тут постанову "Батьківщини" і зробіть дійсно сесійними наступні тижні. Це перше.</p>
<p>А друге, ви знаєте, коли хлопці повертаються дійсно з фронту, їм держава має забезпечувати не тільки те, щоб ми могли їх поховати гідно, а й життя гідне, рівень життя гідне їм та їх родинам, які їх чекають удома. Тому я вважаю, що блокувати за це трибуну і стояти за це теж гідно. А щодо до самого законопроекту, "Батьківщина" повертається на свої місця, ми будемо за нього голосувати, але ми вимагаємо між першим та другим читанням не просто передбачити можливість ідентифікувати наших загиблих героїв, а передбачити для цього бюджет. Тому що, колеги, ви передбачили таку можливість, але ви не виділили жодних коштів, про це говорить науково-експертне управління. Без виділення коштів з бюджету це неможливо буде зробити. Тому я закликаю виправити, по-перше, ті моменти, які є в цьому законі, між першим і другим читанням, але головне виділити для цього гроші. "Батьківщина" одностайно буде за це голосувати.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Шановні колеги! Є багато піднятих рук. Я скажу вам одну важливу річ. Чим довше будемо обговорювати тим менше шансів буде прийняти.</p>
<p>Я з вашого дозволу. Хто ще не виступав, які фракції, я дам слово. Чи можу я просити ті фракції, які вже виступали… Я не маю право дати слово. Можна на ваше розуміння розраховувати?</p>
<p>Ну, колеги, дивіться. Сім піднятих рук, це ще 10 хвилин виступів.</p>
<p>Скажіть як мені бути в цій ситуації?</p>
<p><i>(Шум у залі)</i></p>
<p>&nbsp; Я дуже прошу. Дивіться, колеги. Я… Справді, я ж за тим, що воно було прийнято. Наступний буде законопроект можна буде взяти слово в обговорені і виступити.</p>
<p>В мене прохання до всіх є, колеги, підтримайте мене.</p>
<p>Пане Сергій, підтримайте мене, щоб ми голосували зараз.</p>
<p>Голосуємо, колеги. Дякую вам за розуміння. Дякую дуже, колеги.</p>
<p>І я прошу усіх народних депутатів зайти в зал і зайняти робочі місця.</p>
<p>Це речі, які є поза політикою. Ми згадали сьогодні про ті важкі місяці і роки, про те, що сьогодні на фронті гинуть наші хлопці. І не повинні бути питання безпекові результатом наших політичних спекуляцій. Вони мають об'єднати цей зал і об'єднати всіх, хто є в українському парламенті. Тому, колеги, я прошу перейти до прийняття рішення.</p>
<p>І я ставлю на голосування проект Закону про внесення змін до деяких законодавчих актів України щодо генетичної ідентифікації військовослужбовців (№2001а). Згідно пропозиції комітету…</p>
<p>Шукає Парасюка …..</p>
<p><i>(Шум у залі)</i></p>
<p>&nbsp;Голосуємо. Якщо не буде голосів повернемось.</p>
<p>Колеги! За основу.</p>
<p>Хто підтримує дану пропозицію, прошу проголосувати 2001а за основу. Будь ласка, голосуємо, колеги.</p>
<p>&nbsp;</p>
<p>13:03:08</p>
<p>За-253</p>
<p>Рішення прийнято.</p>
<p>Я думаю, це наша відповідь всім тим, хто говорить, що в Україні&nbsp; парламент непрацюючий. Вітаю авторів.</p>
<p>По фракціях включіть, по фракціях.</p>
<p>Усі фракції об'єдналися, усі фракції проголосували разом. Я вітаю авторів законопроекту&nbsp; і я вітаю усіх колег депутатів.</p>
<p>Переходимо до наступного теж законопроекту безпекового, це є проект Закону 4689, проект Закону про внесення змін до Закону України "Про військовий обов'язок і військову службу".</p>
<p>І теж є пропозиція від комітету, від авторів, щоб ми його розглянули за скороченою процедурою. Я прошу підтримати розгляд за скороченою процедурою. Будь ласка, колеги. Хто підтримає, я прошу проголосувати. Скорочена процедура, будь ласка.</p>
<p>&nbsp;</p>
<p>13:04:08</p>
<p>За-187</p>
<p>Рішення прийнято.</p>
<p>І я запрошую до доповіді народного депутата України Шкрум Альону Іванівну. Будь ласка.</p>
<p>&nbsp;</p>
<p>13:04:18</p>
<p>ШКРУМ А.І.</p>
<p>Шкрум Альона, фракція "Батьківщина". Колеги, це надзвичайно важливий законопроект. Я прошу, будь ласка, послухати мене, в чому він є.</p>
<p>У нас наразі є з вами більше 20 тисяч військовослужбовців, які пішли під час першої хвилі мобілізації добровольцями в армію, уклали контракти на так званий строк&nbsp; до завершення особливого періоду, тобто до завершення АТО, тобто фактично безстроково. І до сих пір вони служать в армії. Вони вже бачили неодноразово людей, які туди приходили на 6 місяців, на 12 місяців, на 18 місяців. Всі інші мають право зупинити свої контракти, розірвати свої контракти, переукласти свої контракти. Ці 19 там з копійками тисяч людей не можуть цього зробити.</p>
<p>Тому я не буду, ви знаєте, говорити красивих таких патетичних слів про наших героїв, які нас захищають, про армію, я просто попрошу вам дати право цим людям, цим 19 тисячам добровольців, які пішли захищати туди нас з вами, розірвати свої контракти, якщо вони цього бажають, переукласти ці контракти на 6 місяців або на 8, або на 12. І нарешті поставити їх в ті ж умови, в яких є всі інші добровольці і всі інші військовослужбовці.</p>
<p>Це надзвичайно важливий законопроект, він підтриманий вже Міністерством оборони. Я дякую профільному комітету за підтримку. Він вирішує глобальне питання для збільшення Збройних Сил взагалі і збільшення морального духу наших солдат, які нас зараз там захищають. Він напрацьований, в тому числі організацією "Юридична Сотня". І я дуже дякую тим волонтерам і тим юристам, які працювали над цим законопроектом. Я дуже дякую всім членам комітету, які його підтримали. Це зараз не політика, друзі, це зараз той законопроект, який, ну, ми просто маємо дати людям як депутати, які тут знаходяться через те, що нас на фронті захищають наші солдати, наші добровольці та наші герої. Будь ласка. підтримайте цей законопроект. Я сподіваюся, що кожна фракція його підтримає. Дякую.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>До співдоповіді запрошується представник Комітету з питань національної безпеки і оборони Тарас Пастух. Будь ласка, пане Тарас.</p>
<p>&nbsp;</p>
<p>13:06:23</p>
<p>ПАСТУХ Т.Т.</p>
<p>Шановні колеги, даний законопроект був внесений раніше, зареєстрований під номером 3710. Але після консультації разом з Міністерством оборони в нього були внесений цілий ряд певних своїх&nbsp; зауважень, застережень. І тому ми його подали повторно і зареєстрували вже під наступним номером 4689. Тобто в даному законопроекті є підтримка Міністерства оборони.</p>
<p>Доповідач вже зазначила головну проблематику даного законопроекту. В той час поки ми не врегулювали термінів контрактів на 6-12 місяців військовослужбовцями, які були мобілізовані укладалися контракти до завершення особливого періоду.</p>
<p>На жаль, ситуація в країні склалася таким чином, що невідомо коли цей особливий період закінчиться. І дія тих контрактів вже продовжується понад рік часу. Це призводить до складної моральної ситуації серед самих військовослужбовців, так і серед членів їх сімей.</p>
<p>Але в процесі розгляду даного законопроекту Головне науково-експертне управління зазначило певні застереження і також він набув певного резонансу серед військовослужбовців, яких ми, на жаль, оминули цим законопроектом.</p>
<p>Мова стосується про тих військовослужбовців, які в 2012-2013 році уклали контракт на 3 роки. І наше законодавство передбачає, що з моменту настання особливого періоду дія таких контрактів автоматично продовжується. І ми вже маємо на сьогодні практику, коли військовослужбовці відслуживши 3 роки вже служать понаднормово більше як 2 роки. Це також складає досить складну ситуацію серед&nbsp; сімей військовослужбовців і них же самих. Тому ми просимо під стенограму внести поправку, яка не була внесена в рішенні&nbsp; нашого комітету наступним чином: "статтю 23 частину дев'яту пункт другий: для військовослужбовців, які проходять військову службу за контрактом, дія контракту продовжується понад встановлені строки на період оголошення демобілізації, але не більше ніж на 12 місяців крім випадків визначених абзацом",&nbsp; і далі по тексту. Тобто ми говоримо, що після завершення контракту….</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, хвилину, завершуйте.</p>
<p>&nbsp;</p>
<p>ПАСТУХ Т.Т. Ми говоримо, що після завершення таких трьохрічних контрактів, які фактично людина прослужила, укравши контракт з державою,&nbsp; вона проходить ще річну службу так само як і інші, які мобілізовувалися під час особливого періоду. Фактично ми говоримо, що після вступу в дію цього закону велика частина цих хлопців (їх не так є багато), але вона зможе нарешті побачити свої сім'ї, а на їхнє місце можуть прийти ті, які сьогодні виявили бажання укласти контракт терміном на 6 чи на&nbsp; 12 місяців. Є запевнення Генерального штабу про те, що таких на сьогоднішній день бажаючих є достатньо багато. Тому прохання підтримати даний законопроект за основу та в цілому, якомога швидше направити його на підпис до Президента України. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую дуже вам. Шановні колеги, прошу провести запис 2 – "за", 2 – "проти". Будь ласка.</p>
<p>Кривенко Віктор Миколайович, будь ласка.</p>
<p>&nbsp;</p>
<p>13:09:48</p>
<p>КРИВЕНКО В.М.</p>
<p>Прошу слово Кишкарю передати.</p>
<p>&nbsp;</p>
<p>13:09:53</p>
<p>КИШКАР П.М.</p>
<p>Павло Кишкар "Народний рух України".</p>
<p>Дійсно, наднагальний, з запізненням внесений, законопроект, який ми змушені були декілька разів переподавати, і дякую за те доповнення, яке зробив пан Тарас. Надважливо зрозуміти, що&nbsp; категорія тих людей, які залишаються на фронті добровільно, вона не зменшується і люди, які&nbsp; мають бажання укласти контракт на проходження військової служби і мають згоду на це, вони можуть укласти&nbsp; контракт на будь-який термін.&nbsp; Але в дійсності, та категорія людей, яка вже на фронті перебуває понад 18 місяців, мусить мати можливість завершити цю військову службу до завершення особливого&nbsp; періоду і цим законом надається така можливість.&nbsp;</p>
<p>Дуже прошу і&nbsp; звертаюсь до всіх фракцій і груп підтримати це законопроект як такий, що&nbsp; є надважливий, в тому числі, для ситуації в Збройних силах&nbsp; України</p>
<p>&nbsp;Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, зараз буде заключний&nbsp;&nbsp; виступ і я прошу народних депутатів заходити в зал, через 2 хвилини ми перейдемо до прийняття рішення. Прошу повідомити.</p>
<p>І надаю слово Мельничуку Сергію Петровичу.&nbsp; Будь ласка, включіть мікрофон.</p>
<p>&nbsp;</p>
<p>13:11:09</p>
<p>МЕЛЬНИЧУК С.П. Сергій Мельничук група "Воля народу".</p>
<p>Група "Воля народу"&nbsp; однозначно, одностайно буде&nbsp; підтримувати даний законопроект, він надзвичайно важливий. І ті розмови із фронтовиками, які&nbsp; прийшли разом зі мною і призивалися в перший період, вони, скажемо, надихають нас це зробити.</p>
<p>На даний момент&nbsp; в мене інше питання до представника Міністерства&nbsp; оборони - заступника міністра оборони про полігон&nbsp; "Широкий лан". Збитки, які нанесені&nbsp; державі, майже мільярд,&nbsp; засіяні лани "Широкого лану" і господарники, які його там засіяли, самовільно&nbsp; зараз убирають. На те, що було накладено&nbsp;&nbsp; відповідне, від прокурора&nbsp;&nbsp;&nbsp;&nbsp; Південного регіону, було відповідно зроблене подання на міністра оборони - ніхто не звернув уваги.&nbsp; Проте місцевий чиновник військовий&nbsp;&nbsp; по новому заключив договори,&nbsp; тільки&nbsp; 6-м числом&nbsp;&nbsp; цього місяця, і почалась уборка врожаю. Сума нанесена державі – мільярд. А хлопці потім на тому полігоні гниють.</p>
<p>Дякую.</p>
<p>&nbsp;&nbsp;</p>
<p>ГОЛОВУЮЧИЙ. Шановні колеги, я прошу зайти в зал, ми переходимо до прийняття рішень. Я дуже прошу, шановні колеги, хто знаходиться в кулуарах, зайти в зал. Я сподіваюсь, Володя знайшов карточку? Зайняти робочі місця, приготуватися до голосування. Ганна вже на місці.</p>
<p>Колеги, я ставлю на голосування проект Закону про внесення змін до Закону України про військовий обов'язок і військову службу щодо уточнення окремих положень 4689 за пропозицією комітету за основу і в цілому з тими поправками, які під стенограму оголосив представник комітету Тарас Пастух тут, з трибуни Верховної Ради України. Хто підтримує дану пропозицію, прошу проголосувати. Голосуємо, колеги, підтримаємо військових, голосуємо, колеги.</p>
<p>&nbsp;</p>
<p>13:13:58</p>
<p>За-225</p>
<p>Колеги, я бачу не встигли. Будьте уважними, колеги, я вас дуже прошу, будьте уважними і займіть робочі місця. Я бачу, зараз поставлю на повернення.</p>
<p>Отже, ставлю на голосування пропозицію повернутися до розгляду 4689. Прошу проголосувати, повернутися 4689. За повернення, так, прошу повернутися 4689. Прошу проголосувати.</p>
<p>&nbsp;</p>
<p>13:14:37</p>
<p>За-224</p>
<p>Колеги, я прошу зайняти робочі місця, я прошу всіх покликати депутатів, які знаходяться в кулуарах, в зал.</p>
<p>Шановні колеги! Альона, вже підійшли депутати, давайте проголосуємо краще. Дивіться, підійшла Сюмар, Береза іде голосувати.</p>
<p>Колеги, готові? Товариство, будь ласка, я ще раз ставлю повернутися голосування&nbsp; 4689, повернутися до розгляду 4689. Прошу голосувати, колеги. Будь ласка, голосуємо. Прошу підтримати військових, будь ласка.</p>
<p>&nbsp;</p>
<p>13:15:45</p>
<p>За-230</p>
<p>Ми повернулися. І я ще раз ставлю на голосування проект Закону про внесення змін до Закону України "Про військовий обов'язок і військову службу" (4689) з пропозицією, яку озвучив Тарас Пастух з трибуни Верховної Ради: за основу і в цілому. Хто підтримує дану пропозицію, прошу голосувати, голосуємо, колеги. Прошу проголосувати. Голосуємо.</p>
<p>&nbsp;</p>
<p>13:16:21</p>
<p>За-233</p>
<p>Закон прийнятий.</p>
<p>Вітаю автора законопроекту, пані Альона! Вітаю комітет за якісно проведену роботу! Цей законопроект теж об'єднав зал. Закон прийнятий.</p>
<p>Переходимо до наступного питання порядку денного. Закон України "Про внесення зміни до статті 13 Закону України "Про зовнішньоекономічну діяльність" щодо зменшення дефіциту брухту чорних металів на внутрішньому ринку" з пропозиціями Президента України. Дана процедура передбачає окремий розгляд. І ми переходимо до розгляду. І першим я запрошую до доповіді представника Президента... колеги, так, вибачте, заступника міністра економічного розвитку і торгівлі Нефьодова Максима Євгеновича. Нефьодов Максим Євгенович, я... Може, а чому? Як вам зручно, як вам зручно. Пане Максим, будь ласка, доповідайте.</p>
<p>&nbsp;</p>
<p>13:17:46</p>
<p>НЕФЬОДОВ М.Є.</p>
<p>Шановний пане Голово, шановні народні депутати! Президент України вважає, що прийнятий Верховною Радою України 21 квітня 2016 року Закон України "Про внесення змін до статті 13 Закону України про ЗЕД щодо зменшення дефіциту брухту чорних металів на внутрішньому ринку" у такій редакції не може бути підписаний з наступних підстав.</p>
<p>Перше. Запропоноване в законі підвищення розміру ставки вивізного мита на відходи і брухт чорних металів до 30 євро за тонну на 3-річний період не узгоджується із міжнародними зобов'язаннями України як члена СОТ. Зокрема, в рамках імплементації до національного законодавства міжнародних тарифних зобов'язань України в відповідному законі експортні мита на відходи та брухт чорних металів застосовуються відповідно до Закону України "Про вивізне експортне мито на відходи та брухт чорних металів", де сказано, що, починаючи з року членства України в СОТ передбачене поетапне зменшення експортного мита на відходи та брухт чорних металів, яке на сьогодні дорівнює 10 євро на одну тонну. Стосовно цих товарів відповідно до пункту 240 Звіту робочої групи з розгляду заявки про вступ до СОТ Україна взяла на себе зобов'язання не збільшувати експортні мита і не запроваджувати будь-які заходи, які мають еквівалентний ефект, якщо це не буде виправдано винятками, передбаченими угодою.</p>
<p>Зазначені зобов'язання стали невід'ємною частиною угоди, і згідно з нормами статті 9 Конституції України та статті 19 Закону України "Про міжнародні договори" після ратифікації Верховною Радою Закону України "Про ратифікацію Протоколу про вступ України до СОТ" ці міжнародні зобов'язання стали частиною законодавства України. Але водночас Україна зберігає за собою право запроваджувати обмеження експорту в окремих, чітко визначених угодами СОТ, випадках, передбачених, зокрема, статтями 11, 20 та 21 Угоди ГАТТ та за умови дотримання встановлених вимог. Так, брухт і відходи чорних металів мають стратегічне значення для металургійної галузі України, повноцінне функціонування якої є однією зі складових національної безпеки держави. Вивезення металобрухту на фоні об'єктивно зумовлених обмежень інвестицій в оновлення основних фондів призводить до різкого скорочення металофонду країни. Крім того, падіння обсягів заготівлі брухту призводить до збільшення його дефіциту всередині країни, особливо протягом останніх двох років в умовах анексії Криму та окупації частини території Донецької і Луганської областей. Ця ситуація, що склалася із обсягами заготівлі та експорту металобрухту, дійсно становить загрозу національній безпеці України. Відповідно до статті 21б, ніщо в угоді ГАТТ не повинно тлумачитись як перешкода будь-якій стороні у здійсненні своїх дій, які вона вважає необхідними для захисту суттєвих інтересів своєї безпеки. Але обов'язковими вимогами є тимчасовий характер таких обмежень та створення мінімальних перешкод для міжнародної торгівлі.</p>
<p>Відповідно є підстави вважати, що застосування підвищеної ставки вивізного мита на металобрухт протягом трьох років є невиправданим.</p>
<p>Враховуючи викладене, Президент вважає за доцільне: перше:&nbsp; назву та текс закону викласти в такій редакції: "Про внесення змін до деяких законів України щодо зменшення дефіциту брухту чорних металів на внутрішньому ринку". Друге:&nbsp; скасувати реєстрацію контрактів на експорт металобрухту. Третє: ввести однорічний період підвищення ставки вивізного мита на відходи та брухт чорних металів у розмірі 30 євро за одну тону, що буде узгоджуватись зі світовою практикою застосування подібних обмежених заходів тимчасового характеру, зокрема, передбачених угодами СОТ та нашими відносинами із торгівельними партнерами в Європі.</p>
<p>Просимо підтримати даний законопроект.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Згідно Регламенту, я прошу лишатися на трибуні. Пане Віктор, я прошу лишатися на трибуні. Ще раз, Максим Євгенійович, я прошу повернутися на трибуну.</p>
<p>Згідно Регламенту, ми маємо 3 хвилини питання-відповіді. Я прошу записатись на питання, 3 хвилини питання-відповіді, будь ласка. Прошу провести запис.</p>
<p>Єднак, будь ласка, включіть мікрофон.</p>
<p>&nbsp;</p>
<p>13:22:17</p>
<p>ЄДНАК О.В.</p>
<p>Прошу передати слово на запитання Віктору Кривенку.</p>
<p>&nbsp;</p>
<p>13:22:25</p>
<p>КРИВЕНКО В.М.</p>
<p>Шановні колеги, ми бачимо з вами…</p>
<p>Віктор Кривенко, Народний Рух України.</p>
<p>Ми бачимо з вами продовження політики, яка не спрямована на захист внутрішнього товаровиробника. Південна Корея, Туреччина приймають рішення і захищають своїх товаровиробників навіть тоді, коли формально це суперечить певним вимогам, які підписувалися раніше по міжнародним угодам. Ми знаємо, як ми вступали з вами в СОТ. Колеги мені переповідали, як наші делегації приїжджали в 4 році, в 5 році в 5-зірковий готель, екскурсія, шопінг-тур, годинка переговорів. І потім кажуть: "А нам дали доручення все підписати". Друга, третя країна знизу по захисту власних ринків. Коли я запитувався у представників Південної Кореї: "Як так, що до вас на ринок не може потрапити ні iPhone, ні іномарка? Ви члени…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд, завершуйте питання.</p>
<p>&nbsp;</p>
<p>13:23:31</p>
<p>КРИВЕНКО В.М. Яке ваше бачення дієвого захисту нашого внутрішнього ринку, особливо там, де ми маємо свої переробні промисловості, потужності? Дякую.</p>
<p>&nbsp;</p>
<p>13:23:42</p>
<p>НЕФЬОДОВ М.Є. Дякую за запитання.</p>
<p>Це справді суттєва проблема, тому що українська торгівельна дипломатія, будемо казати, будемо відвертими, вона довгий час була дуже мало дієспособною. Це стосується як кадрового потенціалу, так і стратегічного бачення: а які, власне, сектори для нас цікаві, і з якими партнерами ми хочемо будувати свої відносини, чи ми хочемо літати по всьому ринку виключно туди, де… по всьому світу виключно туди, де нас запрошують.</p>
<p>В даному конкретному випадку ми розуміємо, що наші металурги одночасно в умовах військової агресії, а також суттєвого зниження цін на сировинні товари, вони знаходяться в важкій ситуації. Наші металурги є величезними платниками податків і величезними роботодавцями, які утримують цілі міста, особливо на сході України. Саме тому даний законопроект і направлений на те, аби дати їм можливість перепочити, дати їм можливість хоча б по деяких… номенклатурі вхідної сировини комфортні умови роботи. Тим не менш, ми маємо зберігати тут певний баланс між тим, щоб, з одного боку, металурги отримали комфортні умови, з іншого боку, вони не отримали антидемпінгове розслідування проти себе…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка, завершуйте</p>
<p>&nbsp;</p>
<p>13:24:58</p>
<p>НЕФЬОДОВ М.Є. …ось даний компроміс, на думку Президента України, він і є тим варіантом, який створює для них максимально можливі умови в даний час.</p>
<p>&nbsp;</p>
<p>ГОЛОВУЮЧИЙ. Дякую. Демчак Руслан Євгенович, будь ласка, питання.</p>
<p>&nbsp;</p>
<p>13:25:10</p>
<p>ДЕМЧАК Р.Є.</p>
<p>Максиму Курячому передаю.</p>
<p>&nbsp;</p>
<p>13:25:16</p>
<p>КУРЯЧИЙ М.П.</p>
<p>Шановні колеги! Шановний Андрій Володимирович! Шановні депутати!</p>
<p>Ну, справді Україна взяла на себе дуже багато зобов'язань і при вступі до Світової організації торгівлі, і при підписанні Асоціації з Європейським Союзом. Але сьогодні ми мусимо прийняти це історичне, екстраординарне рішення. Це рішення підтримує нашу галузь. Це створить тисячі робочих місць. Це збереже місця для металургів і в моєму рідному Дніпропетровську.</p>
<p>Шановні колеги! Да, безумовно, сьогодні це соломонове рішення. На рік піднімаємо ставки експортних мит і таким чином боремося зі спекулянтами, які цілі статки за 25 років заробили для себе, наживаючись на Україні і вивозячи її по запчастинам.</p>
<p>Голосуємо без обговорення, без жодних сумнівів. Підтримуємо. Дякуємо.</p>
<p>&nbsp;</p>
<p>ГОЛОВУЮЧИЙ. Я розумію це було не питання, а відповідь. Дуже вам дякую.</p>
<p>Час для відповідей завершений.</p>
<p>Максим Євгенович, можете зайняти своє робоче місце.</p>
<p>Колеги! Я вам пояснюю процедуру. Доповідь і питання потім. А зараз буде співдоповідь. Будь ласка, запишіться на запитання. Було всього ж двоє людей перед тим. Я впевнений, що ви попадете і зможете дати питання. Після доповіді.</p>
<p>До співдоповіді запрошую голову Комітету з питань промислової політики та підприємництва Галасюка Віктора Валерійовича. І закликаю до лаконічності, щоб ми змогли швидше перейти до прийняття рішення.&nbsp;</p>
<p>Будь ласка, Віктор Валерійович, прошу доповідати.</p>
<p>&nbsp;</p>
<p>13:26:47</p>
<p>ГАЛАСЮК В.В.</p>
<p>Дякую.</p>
<p>Шановний пане Голово! Шановні колеги народні депутати! Ми ініціювали цей законопроект з Олегом Ляшком і з нашими колегами з усіх фракцій коаліції для того, щоб вирішити безпрецедентну проблему металургійної галузі. Коли український металобрухт за безцінь вивозиться за кордон, щоб там потім ставати готовою продукцією, а українські металурги вимушені зупиняти навіть виробництво на тижні, а інколи навіть на місяці, бо вони не мають сировини для того, щоб забезпечити своє виробництво. Для того, щоб вирішити цю проблему, ми запропонували в законопроекті 3868 підняти втричі вивізне експертне мито на металобрухт з 10 євро до 30 євро на три роки. Парламент підтримав цю позицію, одночасно погодившись з нашою пропозицією на цей час відмінити квотування експорту металобрухту. Цей закон був прийнятий нами з вами в парламенті, і це серйозна заявка на порятунок української металургії. Щоб не крали робочі місця металургів за кордон, щоб забезпечити цінову стабільність та стабільність гривні.</p>
<p>Я хочу наголосити всім тим, хто думає, що цей закон стосується тільки металургів. Цей закон стосується кожного українця. Бо кожного українця стосується галузь, яка створює 25 відсотків української промисловості, які забезпечує 25 відсотків українського експорту, від якої залежить, чи будуть ціни в магазинах стабільні, чи будуть зростати, чи буде гривня стабільна, чи вона буде падати.</p>
<p>Разом з тим, Президент України наклав вето на цей законопроект. У своєму вето Президент запропонував скоротити втричі строк дії цього законопроекту з трьох років до одного року і запропонував на постійній основі відмінити квотування експорту металобрухту.</p>
<p>Я хочу наголосити, що от Міністерство економіки називає цю позицію компромісною. На мою думку, це позиція не компромісна, на мою думку, це позиція, яка не в інтересах вітчизняної промисловості, не в інтересах українського виробника.</p>
<p>Який може бути, скажіть, компроміс між сировинним експортом металобрухту на 300 мільйонів доларів і галуззю, яка генерує 8 мільярдів доларів експортної виручки готової продукції? Між галуззю, яка забезпечує 300 тисяч робочих місць і декількома тисячами нелегальних робочих місць при зборі металобрухту?</p>
<p>Тому це дуже сумнівний компроміс, якщо казати м'яко. І коли як аргументи наводять те, що є занепокоєння Європейського Союзу, то я хочу сказати, ви знаєте, який обсяг експорту українського металобрухту до Європейського Союзу? 4 мільйони доларів на рік, щоб ви розуміли. Тобто немає про що говорити. Це свідчить про слабкість української економічної позиції, про слабкість економічної дипломатії і не неналежне відстоювання українських&nbsp; національних інтересів в сфері економіки.</p>
<p>Разом з тим я хочу наголосити, що як реальні люди ми маємо виходити з реальних варіантів. Тому Комітет з питань промислової політики і підприємництва, розглянувши вето Президента, рекомендації Президента, ми бачимо, що у нас, на жаль, немає іншого варіанту як погодитись з пропозиціями Президента. Я ще раз наголошую, що ми вимушені погодитись з пропозиціями Президента для того, щоб цей законопроект був прийнятий і для того, щоб хоча би трошечки сьогодні врятувати ситуацію в українській металургії.</p>
<p>Але я хочу, разом з тим, наголосити, що прийняття таких законів має стати не виключенням, а традицією, вони мають не ветуватися, а якнайшвидше підтримуватися і парламентом, і Президентом, і всіма гілками влади. Ви знаєте, який в нас промисловий пакет на порядку денному, який досі не розглянутий. Це законопроекти 4809 про підтримку вітчизняного літакобудування. Сьогодні від нього залежить чи буде державне підприємство "Антонов" реальним постачальником літаків в світ, чи буде ставити їх на полиці в музеї. Це 4130 законопроект про порятунок української космічної індустрії, про реструктуризацію заборгованості "Південмашу". Це законопроекти: 2617, 2618 про деревообробне обладнання для того, щоб посилити дію мораторію, підтримати вітчизняного виробника. Це законопроект 3872 про заморозку податку на землю для того, щоб вітчизняні виробники не втрачали свої виробничі активи.</p>
<p>Тому, шановні колеги, я закликаю вас підтримати пропозиції Президента щодо законопроекту 3868 і приділяти промисловим законам першочергову увагу. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, зараз згідно Регламенту буде 3 хвилини на запитання. Прошу записатись, пане Володимир, ви хотіли задати запитання. А народних депутатів я прошу заходити в зал, через 3 хвилини ми перейдемо до прийняття рішення по процедурі. І я прошу Секретаріат Верховної Ради повідомити депутатів, і прошу голів фракцій максимально змобілізувати депутатів. Прошу провести запис на запитання до співдоповідача. Будь ласка.</p>
<p>Бачите, Володимир Литвин. Будь ласка, пане Володимир.</p>
<p>&nbsp;</p>
<p>13:32:21</p>
<p>ЛИТВИН В.М.</p>
<p>Шановний Голово! Шановні колеги! Я гадаю, що треба підтримати рішення комітету, треба мати щось краще щось ніж взагалі нічого не мати в цьому питанні. Але взагалі ми повинні розуміти, що Україна сьогодні розхристана держава, і можна подивитися, що&nbsp; до нас возять все, що комусь не потрібно, а ми не можемо&nbsp; захистити свій внутрішній ринок. Разом з тим, я&nbsp; дозволю собі поставити питання в&nbsp; іншій площині. А чому ми не розглядаємо зауваження&nbsp; Президента до Закону про фінансування професійно-технічної освіти? Чому?</p>
<p>Друге питання. А ми розуміємо, що ми зірвали набір у професійно-технічних училищах? А ми розуміємо, що це діти із бідних&nbsp; сімей, діти-сироти, діти, позбавлені батьківського піклування? Ми розуміємо, що це 350 тисяч дітей? Якщо держава вважає за необхідне&nbsp; приховати те, що вона відмовляється від цієї системи, так давайте ми публічно&nbsp; про це скажемо і внесемо на розгляд врешті-решт цей закон. І нічого відтерміновувати з тижня на тиждень. Стояло в минулий четвер…..</p>
<p>&nbsp;</p>
<p>ГОЛОВУЮЧИЙ. Дякую вам. Це виступ фактично, а не запитання. Пане Віктор будь ласка, дайте відповідь.</p>
<p>&nbsp;</p>
<p>13:33:38</p>
<p>ГАЛАСЮК В.В.</p>
<p>Шановний Володимире Михайловичу, дякую за те, що ви наголошуєте на вірних пріоритетах. Я хочу ще раз наголосити, що через прийняття таких законів як 3868, ми маємо крок за кроком виправити ситуацію. Що сьогодні Україна є сировиною колонією,&nbsp; яка в світ продає зерно, необроблений метал, чи ще гірше металобрухт, продає ліс-кругляк, а із світу ввозить готові товари і кредити від Міжнародного валютного фонду. Так от такі закони як сьогоднішній вони спрямовані на виправлення ситуації. Тому ним має бути першочерговий пріоритет. Жодних канікул поки не будуть прийняті промислові закони.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Будь ласка, Павло Кишкар.&nbsp;</p>
<p>&nbsp;</p>
<p>13:34:20</p>
<p>КИШКАР П.М.</p>
<p>Прошу передати Віктору Кривенко слово.</p>
<p>&nbsp;</p>
<p>13:34:26</p>
<p>КРИВЕНКО В.М.</p>
<p>Шановні колеги, Віктор Кривенко "Народний рух України". Віктор Валерійович, таке запитаннячко. Ми бачимо, що знову наші компанії, які займаються металобрухтом вирізають наліво і направо все по Україні. Вони знову перемагають промисловість. Тому що вони більш зконцентровані і більше у них, мабуть, ресурсу для лобіювання своїх ініціатив. Як ви вважаєте, чи вірно голосувати в цю версію вето, бо ми на 1 рік даємо певний захист і певні преференції нашим металургійним підприємствам, але потім на постійній основі прибираємо квотування металобрухту? Ми перетворюємося і скочуємося до агросировинної колонії. Ми розуміємо, що іноземні металургійні заводи, вони спокійно, оскільки отримують підтримку від держави, від урядів&nbsp; своїх, вони будуть викуповувати "на корню"&nbsp; всю сировину і&nbsp; у підсумку, ми зупинимо нашу металургійну промисловість – такий ризик є.&nbsp;</p>
<p>Яка ваша думка з цього приводу.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, дайте відповідь, пане Віктор.&nbsp;&nbsp;&nbsp;&nbsp;&nbsp;</p>
<p>&nbsp;</p>
<p>13:35:25</p>
<p>ГАЛАСЮК В.В. Дякую, Віктор Миколайович, за&nbsp; ваше запитання.</p>
<p>Ми проводили з цього приводу консультації&nbsp; з профільними об'єднаннями виробників, з "Металургпромом" і прийшли&nbsp; того висновку,&nbsp; що краще, дійсно, мати хоч щось, чим не мати нічого. Тому у нас буде рік для того, щоб спланувати стратегію розвитку галузі, для того,&nbsp; щоб спрямувати подальші кроки щодо підтримки української металургії, щодо забезпечення внутрішнього попиту&nbsp; на продукцію металургії&nbsp; через будівельні&nbsp; проекти, інфраструктурні проекти, а також через розвиток вітчизняного машинобудування. Але цей законопроект&nbsp; сьогодні треба підтримати навіть в такій урізаній редакції.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Час для&nbsp; запитань вичерпаний. Але,&nbsp; "Самопоміч", наполягаєте? Бо час вичерпаний взагалі вже є.</p>
<p>Ми можемо переходити до голосування? Колеги, я прошу усіх народних депутатів зайти в зал.</p>
<p>Дуже дякую вам, пане Віктор, за доповідь і за відповідь на питання.</p>
<p>Я прошу зайти усіх в зал і приготуватись до голосування. Я хочу нагадати,&nbsp; що пропозиція комітету і висновок комітету є: прийняти в цілому з урахуванням пропозицій&nbsp;&nbsp; Президента&nbsp; України. І, власне,&nbsp;&nbsp;&nbsp; таку пропозицію, я першою поставлю на голосування. Але перед тим, я попрошу народних депутатів максимально наблизитись до своїх робочих місць, щоб карточка була "в зоні досягнення рукою" і зайти в зал, хто знаходиться в кулуарах.&nbsp;</p>
<p>І з вашого дозволу, я поставлю спочатку рейтингове голосування. Ніхто не заперечує? Ніхто не заперечує. І я прошу взяти участь в рейтинговому голосуванні,&nbsp; шановні колеги,&nbsp; прошу взяти участь&nbsp; в рейтинговому голосуванні.&nbsp;&nbsp; Будь ласка, голосуємо колеги. Прошу&nbsp; взяти участь&nbsp; в рейтинговому голосуванні.</p>
<p>&nbsp;</p>
<p>13:37:24</p>
<p>За-237</p>
<p>Дякую.</p>
<p>Як я і думав, можемо голосувати, бо&nbsp;&nbsp; це всіма узгоджено.</p>
<p>Я ставлю на голосування Закон&nbsp; України про внесення зміни до статті&nbsp; &nbsp;13 Закону України "Про зовнішньоекономічну діяльність" щодо зменшення дефіциту брухту чорних металів на внутрішньому ринку" з пропозицією Президента України від 16.05.2016 року. Згідно рішенню комітету, пропонується прийняти в цілому з урахуванням пропозицій Президента України номер 3868. Ставлю на голосування пропозицію комітету. Хто підтримує, прошу проголосувати, колеги. Будь ласка, голосуємо.</p>
<p>&nbsp;</p>
<p>13:38:16</p>
<p>За-248</p>
<p>Закон прийнятий, на якому наполягали і комітет, і фракції. Закон прийнятий 3868. Вітаю і авторів, вітаю представників Президента за доопрацювання, вітаю з прийняттям рішення.</p>
<p>Шановні колеги, я дуже прошу не розходитися. Вчора на Погоджувальній раді було зроблено зауваження, що ми маємо ряд обговорених законопроектів, по яких ми до сих пір не прийняли рішення. Ми можемо їх і відхилити, їх можна буде до вересня знову підготувати, але, власне, була вимога, щоб ми поставили розділ, він дуже короткий, це по одному голосуванню, щоб ми поставили на порядок денний на голосування по тих законопроектах, які вже були обговорені, наголошую, і тільки потребують голосування. Це всього три законопроекти, які були вже обговорені, вони зазначені в порядку денному.</p>
<p>Отже, перший 3584 проект Закону про внесення змін до&nbsp; деяких законодавчих актів України щодо вдосконалення регулювання відносин у сфері паркування транспортних засобів.</p>
<p>Шановні колеги, обговорено. Є потреба нагадувати? Нема потреби нагадувати, можемо голосувати.</p>
<p>Отже, є пропозиція комітету, щоб ми його голосували 3584. Хто підтримує пропозицію комітету, прошу проголосувати 3584, прошу голосувати. Будь ласка, колеги, голосуємо. Прошу проголосувати.</p>
<p>&nbsp;</p>
<p>13:39:59</p>
<p>За-181</p>
<p>181- "за". Законопроект відхилений.</p>
<p>Наступний, проект Закону про внесення змін до деяких законодавчих актів України щодо правового забезпечення відкритості баз даних та прозорості реєстраційних процедур (2696). Чи є потреба нагадувати, він&nbsp; був зафіксований, чи можемо голосувати, колеги? Голосуємо, так, 2696, пропозиція комітету: за основу. Хто підтримує дане рішення, обговорений вже законопроект, прошу голосувати 2696 за основу. Будь ласка, прошу голосувати 2696. Голосуємо.</p>
<p>&nbsp;</p>
<p>13:40:49</p>
<p>За-188</p>
<p>Прошу?</p>
<p>&nbsp;</p>
<p>ГОЛОС ІЗ ЗАЛУ. <i>(Не чути)</i></p>
<p>&nbsp;</p>
<p>ГОЛОВУЮЧИЙ. Ну, я зможу ще раз вернутися. Прошу, Вікторія Пташник, одну хвилину. <i>(Шум в залі)</i> Добре, є вимога. Відхилений, відхилений. <i>(Шум&nbsp; в залі)</i></p>
<p>Шановні колеги,&nbsp; шановні колеги, наступний, 2708 - проект Закону про внесення змін до деяких законодавчих актів України щодо відповідальності за злісну непокору вимогам адміністрації установи виконання покарань (2708). Є потреба нагадувати? <i>(Шум&nbsp; в залі)</i> Колеги, в залі емоції, давайте висловимося, давайте висловимося. Вікторія Пташник, одна хвилина, будь ласка. Вікторія&nbsp; Пташник, одна хвилина.</p>
<p>&nbsp;</p>
<p>13:41:44</p>
<p>ПТАШНИК В.Ю.</p>
<p>Шановні колеги, я хочу звернути вашу увагу на законопроект 2696, це&nbsp; законопроект, що стосується сфери інтелектуальної власності і він, зокрема, зобов'язує Державну службу з інтелектуальної власності публікувати всі заявки на торгівельні марки, які подаються, це про прозорість діяльності&nbsp; служби по інтелектуальній власності.</p>
<p>Також він запроваджує можливість процедури адміністративного оскарження в рамках Державної служби з інтелектуальної власності для того, щоби коли права чиїсь порушуються, суб'єкт не чекав, коли це буде зареєстровано і потім не займався судовими тягомотинами по декілька років, а щоби він звертався зразу і подавав документи в рамках процедури адміністративного оскарження. Публікація... те, що стосується публікації заявок на торговельні марки, вона існує в Штатах, вона існує в Європейському Союзі, в країнах Азії. Тільки в Україні цього немає. Цей законопроект якраз розроблений на виконання вимог нашої Угоди асоціацією з ЄС. Він рекомендований чотирма комітетами для голосування в першому читанні. Будь ласка, я прошу повернутися…</p>
<p>&nbsp;</p>
<p>ГОЛОВУЮЧИЙ. Шановні колеги, учора на Погоджувальній раді, коли була вимога, щоб ми поставили на голосування, я усіх попередив: якщо немає голосів, ми готові йти на відхилення? Мені всі сказали: "Так, готові йти на відхилення". У нас була максимальна мобілізація в залі під час голосувань.</p>
<p>Я прошу, ще Володимир Ар'єв, одна хвилина. І рухаємося далі. Будь ласка.</p>
<p>&nbsp;</p>
<p>13:43:17</p>
<p>АР’ЄВ В.І.</p>
<p>Дуже дякую. Щойно був відхилений законопроект 3584. Що сьогодні відхилила Верховна Рада, а точніше, що вона продовжила? Законопроект 3584 наводив порядок абсолютно чітко і прозоро, за європейськими стандартами в комунальній сфері, яка стосувалася паркування і зборів коштів за паркування.</p>
<p>Сьогодні Верховна Рада продовжила можливість готівкою, кешем брати з власників автомобілів гроші за паркування, і які будуть йти, невідомо куди, невідомо, в чиї кишені. А електронний контроль, фактично повний електронний контроль і заборона готівкового обігу в питаннях паркування, що є європейською нормою в усьому світі, сьогодні була відхилена. Я вас дуже вітаю, ви сьогодні підтвердили те, що Україна є африканською державою. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, наступним в нас стоїть проект Закону про внесення змін до деяких законодавчих актів України щодо відповідальності за злісну непокору вимогах адміністрації установи виконання покарань. Є хтось, хто має за необхідність його відстояти в залі? Немає.</p>
<p>Ставлю на голосування проект Закону № 2708, пропозиція комітету – за основу. Хто підтримує дану пропозицію, прошу… Ну, я питаю, чи є комусь нагадати? Нема кому. Є кому, так?</p>
<p>Будь ласка, Валерій Пацкан. Будь ласка, одну хвилину.</p>
<p>&nbsp;</p>
<p>13:45:02</p>
<p>ПАЦКАН В.В.</p>
<p>Шановні колеги, ідеться мова про виключення 391 статті Карного кодексу.</p>
<p>Про що ідеться мова? Якщо у пенітенціарній службі вчиняється злочин проти тих людей, які там утримуються, то ми забороняємо наказувати керівниками установ тих людей. Ми ідемо до покращення і з огляду на актуальність питання про ведення роботи пенітенціарної системи у відповідність європейським стандартам, тобто керівник пенітенціарної служби не може на свій власний розсуд наказувати за незастелене ліжко, за не прибирання в слідчому ізоляторі і так далі, і тому подібне.</p>
<p>Прошу вас підтримати і гуманізувати, виключити 391 статтю Кримінального кодексу і в такий спосіб гуманізувати наші стандарти до європейських пенітенціарну службу.</p>
<p>Будь ласка, прошу підтримати.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я думаю, що тут буде загальна підтримка всіх, це лише за основу, я прошу тільки …… голосувати.</p>
<p>Я ставлю на голосування проект Закону про внесення змін до деяких законодавчих актів України щодо відповідальності за злісну непокору вимогам адміністрації установи виконання покарань (номер 2708). Згідно пропозиції комітету, за основу. Хто підтримує дану пропозицію, прошу голосувати. Будь ласка, голосуємо.</p>
<p>&nbsp;</p>
<p>13:46:35</p>
<p>За-188</p>
<p>Рішення не прийняте, шановні колеги.</p>
<p>Закон відхилений.</p>
<p>Колеги, я прошу вас зараз уваги. Я дуже прошу усіх присутніх уваги.</p>
<p>Ми маємо кілька питань, які потребують невідкладного рішення. Поміж них це є: ввести в дію рішення Ради національної безпеки і оборони щодо спільного всеосяжного плану дій в частині секторальних санкцій. Воно потребує невідкладного рішення.</p>
<p>Також ми маємо необхідність сьогодні внести зміни до Державного бюджету України щодо збільшення видатків в Центральній виборчій комісії. Сьогодні в з<a name=Temp></a>алі часто згадували про вибори, які відбудуться.</p>
<p>Зараз я поставлю лишень включення в порядок денний сесії. Це не відхилить закони. Якщо буде воля залу, ми їх включимо в порядок денний сесії, не буде волі залу – не включимо. Але ми повинні принаймні спробувати те зробити. Так само питання визначення до складу Комісії з питань вищого корпусу державної служби, про який багато говорили.</p>
<p>Шановні колеги, я вас прошу приготуватись до прийняття рішення. Якщо будуть голоси, ці питання потребує невідкладного рішення. Ми їх зараз включимо, після обіду ми зможемо їх розглянути. Ми зможемо розглянути питання фінансування ЦВК. І тому я вас попрошу приготуватись до голосування. І я думаю, тут теж в нас не буде ніяких політичних дискусій між собою.</p>
<p>Отже, наступний розділ, який у нас стоїть, це включення до порядку денного та прийняття рішення. Отже, перший серед них 4825. Це проект Постанови про затвердження рішення Ради національної безпеки і оборони України від 20 травня 16 року "Про виконання резолюції Ради Безпеки Організації Об'єднаних Націй" від 20 липня 15 року номер 2231 щодо Спільного всеосяжного плану дій в частині секторальних санкцій.</p>
<p>Я з вашого дозволу дам 1 хвилину представнику Президента пану Артуру Герасимову. Артур Герасимов є в залі? Для того, щоб він просто пояснив значимість цього законопроекту, і чому важливо невідкладно його прийняти. Будь ласка, пане Артур.</p>
<p>&nbsp;</p>
<p>13:49:09</p>
<p>ГЕРАСИМОВ А.В.</p>
<p>Шановні колеги, якщо коротко, то ситуація дуже проста. Ми маємо підтримати зусилля наших міжнародних партнерів відносно того, щоб ситуація з секторальними санкціями відносно Республіки Іран була підтримана також і нами. Крім цього, одразу можу сказати, що ця постанова, вона зроблена таким чином, що ми виводимо з-під санкцій дуже багато речей, які стосуються нормального співробітництва між Україною та Республікою Іран, і не стосуються всього, що може бути спрямоване на створення ядерної зброї та на створення ракет, які її можуть доставити.</p>
<p>Тому велике прохання підтримати цю постанову, сьогодні включити її до порядку денного і невідкладно розглянути. Дякую.</p>
<p>&nbsp;</p>
<p>ГОЛОВУЮЧИЙ. Дуже вам дякую, колеги. Я хочу спитатись: ми можемо розраховувати на позитивне голосування?</p>
<p>І, шановні колеги, я ставлю, це лишень включення до порядку денного сесії, проект Постанови про затвердження рішення Ради національної безпеки і оборони від 20 травня 2016 року "Про виконання резолюції Ради Безпеки Організації Об'єднаних Націй від 20 липня 2015 року щодо Спільного всеосяжного плану дій в частині секторальних санкцій".</p>
<p>&nbsp;Хто підтримує включення в порядок денний сесії прошу проголосувати. Будь ласка, голосуємо, колеги.</p>
<p>&nbsp;</p>
<p>13:50:43</p>
<p>За-195</p>
<p>195 – "за". Колеги, може ми зорганізуємося і включимо, колеги. Я прошу всіх зайти в зал, зайняти робочі місця, колеги. Бракує небагато голосів. Мені видається, якщо ми змобілізуємося зараз, ми зможемо це включити в порядок денний сесії.</p>
<p>Колеги, я прошу зайти в зал, зайняти робочі місця. Секретаріат Верховної Ради я прошу повідомити про те, що ми зараз приймаємо рішення.</p>
<p>Будь ласка, колеги.</p>
<p>Я прошу зайти в зал, зайняти робочі місця.</p>
<p>Шановні колеги, я ще раз поставлю на голосування включення в порядок денний сесії. Отже, хто підтримує включення в порядок денний сесії для прийняття рішення, 4825, прошу проголосувати. Будь ласка, голосуємо.</p>
<p>&nbsp;</p>
<p>13:52:21</p>
<p>За-199</p>
<p>199. Тоді колеги, можливо, можливо, в нас буде спільне рішення. Проект Закону про внесення змін до Закону України "Про Державний бюджет України на 2016 рік" (щодо збільшення видатків Центральній виборчій комісії), по фінансуванню виборів. Можливо, по тому питанню &nbsp;ми дійдемо розуміння, колеги? Можна сподіватися?</p>
<p>Тоді, будь ласка, Алєксєєв Сергій. Якщо можна, одну хвилину пояснити значення цього законопроекту.</p>
<p>Алєксєєв Сергій, одна хвилина, будь ласка. Включіть мікрофон.</p>
<p>Я бачу, є підтримка, давайте спробуємо, колеги. Я прошу приготуватися до прийняття рішення. Наскільки мені відомо, більшість політичних партій, які є в залі, вони підтримують фінансування ЦВК для проведення виборів. Вони проти того, щоб…</p>
<p>Включення в порядок денний сесії ставиться стільки раз, скільки є необхідність. Немає жодних обмежень в тому питанні, жодних немає обмежень.</p>
<p>Тому, шановні колеги, я ставлю пропозицію включення в порядок денний сесії для прийняття рішення&nbsp; проект Закону про внесення змін до Закону України "Про Державний бюджет України на 2016 рік" (щодо збільшення видатків Центральній виборчій комісії) включення в порядок денний сесії для прийняття рішення (4865). Хто підтримує дану пропозицію, прошу проголосувати. Будь ласка, голосуємо, колеги.</p>
<p>&nbsp;</p>
<p>13:54:10</p>
<p>За-220</p>
<p>Я зможу ще раз поставити, якщо депутати зорганізуються. Я прошу зайти в зал, нам бракує буквально п'яти голосів. Колеги! Ви розумієте, державні інститути мають функціонувати незалежно від того, які в нас йдуть політичні дискусії. Вибори мають відбуватися. Багато колеги народних депутатів зараз перебувають на виборчій естафеті. Ми можемо поставити під сумнів проведення виборів, якщо ми це не включимо в порядок денний і сьогодні не вирішимо. Це не питання політики, це не питання фракцій. Це питання, щоб функціонували органи державної влади.</p>
<p>Тому я прошу, дайте, додайте 5 голосів. Готові? Прошу… Я ще раз наголошую, згідно Регламенту я можу ставити скільки треба на голосування. Я дуже прошу зайти в зал, приготуватись до голосування. Я прошу додати 2 голоси. Додайте по цьому питанню 2 голоси. Радикальна партія, додайте 2 голоси по цьому питанню.</p>
<p>Колеги, я ставлю на голосування пропозицію включити в порядок денний сесії для прийняття рішення проект Закону про внесення змін до Закону України "Про Державний бюджет України на 2016 рік" (щодо збільшення видатків Центральній виборчій комісії) (номер 4865). Прошу проголосувати. Прошу підтримати, колеги. Будь ласка, голосуємо 4865. Прошу підтримати. Голосуємо, колеги.</p>
<p>&nbsp;</p>
<p>13:56:08</p>
<p>За-229</p>
<p>229 – "за". Шановні колеги, дякую за підтримку.</p>
<p>Шановні колеги, зараз згідно Регламенту… Прошу? Зараз згідно Регламенту наше ранкове засідання є завершене, колеги. В мене є ще пропозиції на голосування, ну, ми зараз не наберемо голосів, друже.</p>
<p>Тому ранкове засідання Верховної Ради України я оголошую закритим. О 16 годині ми проведемо… продовжимо нашу роботу. Я дуже прошу народних депутатів о 16 годині зібратись для продовження нашої роботи.</p>
<p>&nbsp;Шановні колеги, дякую за активний і продуктивний початок нашого дня, сподіваюсь, після обіду будемо працювати так само продуктивно. Дякую, колеги.</p>
<p>&nbsp;</p>
