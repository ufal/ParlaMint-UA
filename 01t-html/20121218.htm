Стенограма пленарного засідання
18 грудня 2012
&nbsp;<p align=center>ЗАСІДАННЯ ТРЕТЄ</p><p align=center>Сесійна зала Верховної Ради України</p><p align=center>18 грудня 2012 року, 10 година</p><p align=center>Веде засідання Голова Верховної Ради України В.В.РИБАК</p><p>&nbsp;</p><p>ГОЛОВУЮЧИЙ. Починаємо працювати. Шановні депутати, доброго ранку! Доброго ранку, запрошені, гості Верховної Ради. Прошу народних депутатів підготуватися до реєстрації. Увімкніть систему "Рада".</p><p>10:01:56</p><p>Зареєструвалися 375 народних депутатів. Ранкове засідання Верховної Ради України оголошую відкритим.</p><p>Сьогодні день народження народного депутата України Рудьковського Миколи Миколайовича. Давайте поздоровимо Миколу Миколайовича і побажаємо успіхів в роботі.&nbsp;<i>&nbsp;(Оплески)</i></p><p>В порядку оголошення. Відповідно до статті 60 Регламенту Верховної Ради України повідомляю про створення у Верховній Раді України сьомого скликання міжфракційного депутатського об'єднання "За сприяння свободі сумління". Керівником міжфракційного депутатського об'єднання обрано народного депутата України Ганну Миколаївну Герман. Побажаємо успіхів об'єднанню, Ганно Миколаївно.</p><p>Шановні депутати, відповідно до статті 25 Регламенту у вівторок ми маємо 30 хвилин для виступів уповноважених представників депутатських фракцій з внесенням пропозицій, оголошень, заяв, повідомлень.&nbsp;&nbsp;Тому прошу представників фракції записатися на виступ. Прошу записуватися.</p><p>Записалися представники. 30 хвилин, по 6 хвилин на кожну фракцію. У вас з мотивів? Прошу, Володимире Михайловичу.</p><p>Прошу, Володимире Михайловичу. Включіть мікрофон. Литвин.</p><p>&nbsp;</p><p>10:04:27</p><p>ЛИТВИН В.М.</p><p>Шановний Володимире Васильовичу! Володимир Литвин, 65 округ, Житомирщина. У мене і в моїх колег питання. Була узгоджена розсадка. Зараз самовільно пересадили, перетасували деяких народних депутатів. Тому я прошу, щоб Апарат або це доручення, від кого було Апарату, повернули все назад, так, як узгодила Підготовча депутатська група. Якщо у когось виникає бажання розпорошити депутатів позафракційних, я розумію цю ситуацію, але таке свавілля є абсолютно неприйнятним. Самовільно, не ставлячи до відома, переклеїли таблички і пересадили депутатів. Я просив би навести зараз в цьому плані порядок, бо не з того починає роботу Верховна Рада. Дякую.</p><p>&nbsp;</p><p>ГОЛОВУЮЧИЙ. Спасибі. Я доручаю Зайчуку Валентину Олександровичу, розберіться і давайте розглянемо це питання. Так не повинно бути в залі.</p><p>Так, хто в нас перший? Слово надається депутату Розенку, фракція "УДАР Віталія Кличка", прошу.</p><p>&nbsp;</p><p>10:05:55</p><p>РОЗЕНКО П.В.</p><p>Прошу передати слово лідеру нашої фракції Кличку Віталію Володимировичу.</p><p>&nbsp;</p><p>ГОЛОВУЮЧИЙ. Передаємо. Прошу.</p><p>&nbsp;</p><p>10:06:08</p><p>КЛИЧКО В.В.</p><p>Шановні громадяни, шановні колеги, на тлі провалів влади в економіці, соціальній політиці сьогодні існує справжня загроза зміни зовнішнього вектора розвитку України. І це не тільки просто слова, це ризик.</p><p>Президент сьогодні у Москві проведе переговори і підпише документи. Українське суспільство хоче знати, що збирається підписати Президент країни. Ми хочемо знати, чому життєво важливе для України питання ухвалюють кулуарно, непрозоро. Чому громадяни про них дізнаються, коли вже неможливо щось змінити?</p><p>Судячи з заяв останніх днів, влада націлилась таки розпочати процес інтеграції України до Митного союзу. Можуть говорити, що ми так будемо мати дешевий газ і мовчати про те, що це, на жаль, не надовго.</p><p>Але виникає питання, чи готовий український народ віддавати половину податків іншій державі? Чи готові ми, щоб хтось вирішив за нас ці питання, як нам жити?</p><p>Особисто я як і мільйони українців кажемо: "Ні". Саме тому українське суспільство зробило вибір на користь Європи. Це вибір цінностей, поваги до людини, її прав, свобод, стандартів життя. Ми за партнерські рівноправні відносини с усіма нашими сусідами. Ми проти здачі національних інтересів України. Дякую.&nbsp;<i>(Оплески)</i></p><p>&nbsp;</p><p>ГОЛОВУЮЧИЙ. Спасибі. Запрошується до слова народний депутат Тігіпко, фракція Партії регіонів. Прошу. Включайте мікрофон на трибуні.</p><p>&nbsp;</p><p>10:08:40</p><p>ТІГІПКО С.Л.</p><p>Можна виступати, пане Голово?</p><p>&nbsp;</p><p>ГОЛОВУЮЧИЙ. Прошу. Всім буде слово, я пропустив. Це&nbsp;&nbsp;моя помилка, я прошу. Прошу, виступайте.</p><p>&nbsp;</p><p>10:09:06</p><p>ТІГІПКО С.Л.</p><p>Пане Голово, шановні народні депутати! Ми провели два дні у Верховній Раді достатньо бурхливо, і мені здається, зараз деякі моменти нам потрібно було би більш уважно розглянути і обговорити.</p><p>В першу чергу стосується того, яким чином ми далі будемо голосувати. Ви знаєте, весь час, скільки існує Верховна Рада України всі фракції, практично всі, які були сформовані у Верховній Раді, може, за виключенням комуністичної фракції, які були постійно дуже дисципліновані, порушували це питання і не дотримувалися вимог Конституції.</p><p>І на сьогодні, на жаль, остаточного вирішення цього питання ми не маємо. Переконаний, що тут потрібно ставити крапку і змінити ситуацію. Але в той же час вирішити питання тільки виключно сенсорною кнопкою нам не вдасться.&nbsp;</p><p><a name=Temp></a>І&nbsp;&nbsp;тому&nbsp;&nbsp;ми на раді фракції прийняли рішення&nbsp;&nbsp;доручити&nbsp;&nbsp;пану Макеєнко відпрацювати&nbsp;&nbsp;зміни до Закону про Регламент, який ми дозволяв врахувати досвід європейських країн.&nbsp;Який дозволяє&nbsp;&nbsp;&nbsp;персонально голосувати за&nbsp;&nbsp;всі рішення, але, в той же час, дає можливість фракціям, які мають плюс 1 голос для формування більшості, працювати&nbsp;&nbsp;ефективно. Я вважаю, що той, хто хоче приєднатися до пана Макеєнка, поки не сформований регламентний комітет, можна було б це робити.</p><p>Друге питання. На жаль, і я хотів би&nbsp;&nbsp;сказати "на жаль",&nbsp;&nbsp;ще раз, тому що&nbsp;&nbsp;ми повертаємося до мовного питання, яке загострилось&nbsp;&nbsp;під час наших засідань. Ви знаєте, примусової українізації&nbsp;&nbsp;ми не підтримуємо і не підтримаємо. Чому?&nbsp;&nbsp;Тому що як мінімум, по трьом причинам, в першу чергу,&nbsp;&nbsp;вона не ефективна. Чому? Тому що заставляти дорослу людину говорити тією мовою, якою вона не хоче говорити,&nbsp;&nbsp;це означає тільки&nbsp;&nbsp;одне: ми отримаємо зворотній ефект, вона на зло,&nbsp;&nbsp;&nbsp;&nbsp;&nbsp;не буде цього робити, на зло не буде цього робити. Тут працює тільки одне, заохочення і заохочення, по-перше батьків, заохочення дітей, заохочення, в тому числі&nbsp;&nbsp;і&nbsp;&nbsp;&nbsp;політиків. Якщо ми переслідуємо інтереси нашої держави, якщо ми&nbsp;&nbsp;не переслідуємо вузько партійні і інтереси і&nbsp;&nbsp;&nbsp;фракційні інтереси, я переконаний, що ми повинні на це&nbsp;&nbsp;звертати увагу.</p><p>Друга позиція, вона небезпечна. Традиційно, в деяких регіонах, Україна&nbsp;&nbsp;формувалася як багатонаціональна держава в козацьких регіонах&nbsp;&nbsp;як інтернаціональна держава.&nbsp;&nbsp;&nbsp;Тому, я вважаю, що&nbsp;&nbsp;ми повинні з повагою підходити до тих регіонів, де, на сьогоднішній день,&nbsp;&nbsp;&nbsp;розмовляють іншими мовами, в тому числі, російською. Я думаю, що для когось&nbsp;&nbsp;це диво, але в той же час, в той же час, я хотів би повідомити вас, що в тому ж Севастополі, коли проходить футбол, починають футбол і закінчують тим, що встають і співають&nbsp;&nbsp;&nbsp;"легендарний Севастополь – гордость русских моряков". Якщо ми будемо загострювати це питання, це призведе тільки до того, що з'являться радикали на іншому боці і, в кінці кінців, будуть зростати сепаратистські настрої. А я вважаю, що цього не повинно бути, ми за унітарну державу. І я вважаю, що ми не повинні формувати таких настроїв і робити відповідні провокації.&nbsp;<i>&nbsp;(Оплески)</i></p><p>&nbsp;Третя позиція – вона не демократична. У всьому світі, в європейських країнах, в першу чергу, поперед всього ставлять інтереси особистості. І якщо людина спілкується із своїми виборцями російською мовою, я переконаний, вона має право вийти на цю трибуну і виступити російською мовою для того, щоб вони її розуміли добре. А той, хто веде Верховну Раду, безумовно повинен виступати українською.</p><p>Тому пропозиції. Перше. Перенести дискусію по цьому питанню в ті комісії, які створені Президентом після того, коли був прийнятий мовний закон. Якщо потрібно, якщо ці комісії напрацювали певні рішення, було б доцільно провести тут парламентські слухання для того, щоб подумати, що конструктивного ми можемо змінити. Третя позиція. Якщо потрібно, вийти на зміни до закону.</p><p>І останнє. Я просив би дати можливість всім депутатам виступати, якщо вони бажають, в тому числі і російською мовою вільно. Якщо цього не буде, то ми не дамо нікому виступати з цієї трибуни теж, якщо будуть забороняти це робити нашим депутатам.</p><p>Наступна позиція. Ви знаєте, зараз прийшов час думати про те, яким чином нам потрібно приймати конструктивні рішення. Я подивився, мало конструктиву. Ми зараз готуємось до цих рішень. Якщо у когось, в тому числі, в першу чергу, у позафракційних депутатів, є якісь пропозиції, будь ласка, ми готові їх враховувати і, в першу чергу, звертати увагу на ті зміни до законів чи закони, які нам потрібні найближчим часом.</p><p>І останнє. В Україні багато снігу і холодно. За другий рік зараз Міністерство надзвичайних ситуацій розгорнули пункти допомоги безпритульним людям. Я вважаю, що Верховна Рада…</p><p>&nbsp;</p><p>ГОЛОВУЮЧИЙ.&nbsp;&nbsp;Закінчуйте.</p><p>&nbsp;</p><p>ТІГІПКО С.Л. Я вважаю, що Верховна Рада повинна приєднатися до підтримки Червоного Хреста, який допомагає нашим безпритульним, і виділити певні гроші, зібрати певні гроші для того, щоб допомогти безпритульним українцям. Дякую за увагу.&nbsp;<i>&nbsp;</i></p><p>&nbsp;</p><p>ГОЛОВУЮЧИЙ.&nbsp;&nbsp;Дякую. Шановні депутати, ми ж в парламенті, чи де ми знаходимося? Що за свист, що тепер зараз вийде Леонов, а ця половина буде свистіти? Що ви робите? Це ж парламент, давайте поважати один одного і все ми почуємо один одного. Не повинно так бути.</p><p>Запрошую до слова народного депутата Леонова, об'єднання "Свобода".</p><p>&nbsp;</p><p>10:16:09</p><p>ЛЕОНОВ Е.В.</p><p>Прошу передати слово Тягнибоку Олегу Ярославовичу.</p><p>&nbsp;</p><p>ГОЛОВУЮЧИЙ.&nbsp;&nbsp;Прошу. Включити мікрофон.</p><p>&nbsp;</p><p>10:16:25</p><p>ТЯГНИБОК О.Я.</p><p>Доброго&nbsp;&nbsp;ранку, шановний пане Голово! Шановні колеги народні депутати України! Нас усіх надзвичайно турбує сьогоднішня поїздка Президента України Віктора Януковича до Москви, адже українське суспільство зовсім не володіє ситуацією, які наміри у нашого Президента. Чи хочуть щось підписувати, якісь нормативні акти, чи хочу по щось домовлятися. Найгірше, що українське суспільство впродовж останніх багатьох років, просто-напросто позбавлено такої можливості володіти інформацією, які міжнародні договори і суть тих міжнародних договорів підписується.</p><p>Нам розказують про якийсь певний економічний зиск від Митного союзу, але ми всі прекрасно розуміємо, що цей економічний зиск є надзвичайно сумнівним. Фактично ми прекрасно розуміємо, що Російська Федерація окрім економічних якихось преференцій і намагань позитивно вирішити свої особисті&nbsp;&nbsp;проблеми, вона ще й має дуже&nbsp;&nbsp;серйозні і великі політичні амбіції. Адже впродовж останнього часу ми бачимо, як вони&nbsp;&nbsp;тут намагаються через&nbsp;&nbsp;Російську Православну Церкву строить русский мир. Ми бачимо як вони сувитизують українську освіту. Ми бачимо як відбувається окупація національного інформаційного простору. Ми бачимо, як російський бізнес за ласий шматочок бачить стратегічні підприємства української держави, той же такий "Турбоатом", ту ж таки українську газотранспортну систему, той же таки Одеський Припортовий завод чи "Українську залізницю". Зрештою українська земля так само попадає в сфери впливу російського бізнесу. І все це може бути наслідком втрати для України&nbsp;&nbsp;стратегічних підприємств і землі у випадку входження до&nbsp;&nbsp;надзвичайно&nbsp;&nbsp;сумнівного Митного союзу.</p><p>Крім того, ми всі&nbsp;&nbsp;прекрасно повинні розуміти, яка ж економічна вигода і для кого ця економічна вигода може&nbsp;відбутися, якщо&nbsp;&nbsp;Україна вступить до&nbsp;&nbsp;Митного союзу, якщо Україна підпише відповідний договір? Що, це вигода буде для простого українського громадянина? Скажіть мені, будь ласка,&nbsp;&nbsp;вступ до Митного союзу забезпечить зменшення кількості житлово-комунальних послуг, які зараз і так не в стані проплачувати українські громадяни? Ні. Вступ до Митного союзу дасть зиск виключно для олігархів, які є сьогодні приватними власниками&nbsp;&nbsp;багатьох стратегічних підприємств, зокрема підприємств&nbsp;&nbsp;металургійної і коксохімічної промисловості, для якої і потрібні очевидно певні преференції зі сторони Росії і зі сторони Митного союзу. Але що цікаво, саме ці олігархи вони вже давним-давно самі вступили разом зі своїми родинами до Європейського Союзу, тому що вони туди переводять кошти, тому що вони&nbsp;&nbsp;там уже мають свої маєтки,&nbsp;&nbsp;вони вкладають ті кошти, які зароблені тут в Україні, там&nbsp;&nbsp;десь&nbsp;&nbsp;далеко в Європі.&nbsp;&nbsp;А нам розказують про&nbsp;&nbsp;необхідність входження до Митного союзу.</p><p>Крім того, ми повинні прекрасно розуміти, що для Росії товариство, будь-який договір, і це історично вже є підтверджено, будь-який договір, який підписується з Росією це є просто-напросто дорога з одностороннім рухом в минуле. Умови Росія завжди ставить однаковісінькі,&nbsp;&nbsp;не тільки по відношенню до України, але й&nbsp;&nbsp;до будь-якої іншої країни, з якою вони намагаються співпрацювати. Те, що вимагає Росія, має бути виконано безумовно, швидко і однозначно, а те, чого добивається інший партнер, це має бути безумовне виконання всіх вимог Російської Федерації.</p><p>Через те ми собі усвідомлюємо, що цей нібито псевдо-економічний союз, який мав би принести рай для України, це все просто-напросто мильна бульбашка, яка формується для того, щоб Російська імперія знову ж таки відроджувалася. Цей шлях в новий-старий Радянський Союз. Ми протестуємо проти цього, тим більше, усвідомлюємо, що приєднання до Митного союзу раз і назавжди, фактично, унеможливить повноцінну інтеграцію України до Європи, до європейських структур.</p><p>Більше того, товариство, шановні колеги депутати, я би хотів вам всім нагадати, що в нас існує у державі Закон "Про засади внутрішньої та зовнішньої політики України", і однією з засад зовнішньої політики згідно цього Закону, дозвольте зацитувати, є "забезпечення інтеграції України в європейський політичний, економічний, правовий простір з метою набуття членства в Європейському Союзі". Це є Закон України, через те порушувати цей закон, як і багато інших, не дозволимо і є неприпустимо.</p><p>До речі, щодо порушення закону і щодо порушення нашого внутрішнього Регламенту. Шановна ліва сторона нашого залу, я хочу звернутися до вас з таким проханням: товариство, шановні депутати більшості, якщо ви будете голосувати самі за себе, якщо ви не будете голосувати за своїх колег… можливо, й така практика раніше і була в цьому парламенті, повірте, жодної реакції зі сторони цієї частини залу не буде.</p><p>З іншої сторони, ви взагалі говорите якусь маячню про мову. Товариство, ми ж нічого особливого не вимагаємо, тільки дотримання нашого законодавства. З виборцями говоріть якою хочете мовою, на коридорі говоріть якою хочете мовою, але ми вас просимо в цьому сесійному залі згідно Закону України, як це передбачено, будь ласка, користуйтеся державною&nbsp;&nbsp;українською мовою, як це передбачено в частині&nbsp;&nbsp;другій статті 6&nbsp;закону, який ви нещодавно самі ухвалили, де пишеться, що державна мова обов'язково...</p><p>&nbsp;</p><p>ГОЛОВУЮЧИЙ.&nbsp;&nbsp;Дайте закінчити.</p><p>&nbsp;</p><p>ТЯГНИБОК О.Я.&nbsp;Дякую, пане Голово. В частині другій статті 6 Закону України&nbsp;&nbsp;про засади державної&nbsp;&nbsp;мовної політики, скандального закону, який ви так успішно для себе тут ухвалювали, чітко зазначено, що по всій території України застосовується держ... українська мова при здійсненні повноважень органами законодавчої, виконавчої та судової влади і в міжнародних договорах. Тобто в побуті, товариство, звісно, що кожен може спілкуватися будь-якою мовою. Але раз ви вже прийшли в парламент, ви, очевидно, є люди вже освідченні, ви люди є&nbsp;&nbsp;вже досвідчені і, очевидно, ви би мали користуватися українською державною мовою. Тим більше, це буде&nbsp;підвищувати статус нашого найвищого законодавчого&nbsp;органу.&nbsp;&nbsp;Дякую. Слава Україні!&nbsp;<i>(Оплески)</i></p><p>&nbsp;</p><p>ГОЛОВУЮЧИЙ. Спасибі. Спасибі.</p><p>Я хочу ще раз до представників "Свободи". Виступає керівник, слухають комуністи, Партія регіонів,&nbsp;ніхто ж нікому не мішає, чуємо один одного. Так можемо чути? Ну чому ви так ведете? Давайте разом чути один одного, я вас дуже прошу. Ніхто ж не мішав, дивіться, всі сиділи, всі слухали. Оце цивілізований парламент і та Європа, за яку ми всі мріємо<i>.</i></p><p>Я прошу до слова Цибенка, Компартія України. Давайте чути один одного.</p><p>&nbsp;</p><p>10:24:19</p><p>ЦИБЕНКО П.С.</p><p>Фракція Комуністичної партії України. Петро Цибенко.</p><p>Шановні співвітчизники, шановні громадяни України! Компартія йшла на вибори&nbsp;&nbsp;із гаслом та програмою: "Повернемо країну народу!" Ми запропонували реальні механізми подолання системної соціально-економічної кризи і виходу країни на шлях сталого розвитку. Отже, від імені фракції Комуністичної партії України хочу наголосити, що ми налаштовані на конструктивну законотворчу роботу&nbsp;в інтересах громадян України, в інтересах людини праці.</p><p>По-перше, Компартія категорично виступає за конституційну заборону купівлі-продажу сільськогосподарських земель. Ми виступаємо за те, щоб прибрати олігархів з газових і нафтових свердловин, повернути у державну власність підприємства стратегічних галузей промисловості, встановити жорсткий контроль з боку держави за використанням природних багатств в інтересах всього суспільства, а не деяких бізнес-сімей.</p><p>Наша програма передбачає широку державну підтримку вітчизняного виробника, зокрема через зміцнення державної банківської системи та забезпечення великих промислових і сільськогосподарських підприємств, а також підприємств малого і середнього бізнесу, доступними кредитами під 3-5 відсотків річних.</p><p>По-друге, справедлива податкова, бюджетна та соціальна політика. Ті, хто має надприбутки, повинні сплачувати надподатки. Саме тому ми наполягаємо на впровадженні прогресивної системи оподаткування та податку на розкіш. Всі капітали мають залишатися в Україні, а не виводитися в офшори. Державна монополія на горілку і тютюн дозволить спрямувати в державну казну кілька десятків мільярдів, які зараз осідають у кишенях горілчаних та тютюнових баронів. Що було зрозуміло: отриманих тільки від цієї монополії коштів вистачило б для того, щоб повністю покрити дефіцит бюджету Пенсійного фонду, а не дерти три шкури з трудящих.</p><p>Наша програма передбачає скасування антисоціальної медичної реформи та відродження системи якісної і безкоштовної медичної допомоги, модернізацію медичних установ, передусім пологових будинків та дитячих лікарень.</p><p>Ми наполягаємо на скасуванні ганебної пенсійної реформи та повернення пенсійного віку 60 років для чоловіків і 55 – для жінок. Відповідні законопроекти нами вже зареєстровані.</p><p>Ми виступаємо категорично проти скасування існуючих пільг інвалідам, ветеранам, чорнобильцям, афганцям, дітям війни, іншим незахищеним верствам населення на заміну їх так званою адресною допомогою.</p><p>Компартія вимагає прийняття закону про повернення у державну власність&nbsp;&nbsp;всіх об'єктів&nbsp;&nbsp;житлово-комунального господарства і неприпустимість&nbsp;&nbsp;прийняття олігархічного&nbsp;&nbsp;&nbsp;Житлового кодексу, за яким людину можна викинути&nbsp;&nbsp;на вулицю без будь-якого, як кажуть суду і слідства.</p><p>Видатки на комунальні послуги – це наша&nbsp;&nbsp;&nbsp;принципова позиція, не повинні перевищувати 10 відсотків від доходу&nbsp;сім?ї. Депутати-комуністи у жодному разі&nbsp;&nbsp;не проголосують за рабський Трудовий кодекс, який&nbsp;&nbsp;так наполегливо проштовхують&nbsp;&nbsp;олігархи-роботодавці і які&nbsp;&nbsp;фактично&nbsp;&nbsp;перетворює найманого&nbsp;&nbsp;робітника&nbsp;&nbsp;на безправного кріпака.</p><p>Фракція Компартії буде&nbsp;&nbsp;відстоювати прийняття законів, які ми розробили, які гарантують безкоштовну освіту і перше робоче місце для молоді, спрямовані на&nbsp;&nbsp;підтримку молодої сім?ї і забезпечення молоді житлом тощо.&nbsp;</p><p>Найважливішими зовнішньополітичними завданнями&nbsp;&nbsp;нашої програми визначено відмову України від подальшої кабальної співпраці з Міжнародним валютним фондом та&nbsp;&nbsp;перегляд умов вступу до&nbsp;&nbsp;Світової організації торгівлі.</p><p>Компартія виступає за&nbsp;&nbsp;взаємовигідне співробітництво України&nbsp;&nbsp;з країнами&nbsp;&nbsp;Європейського Союзу, Сполученими Штатами Америки, іншими країнами світу, але пріоритетом є приєднання до Митного&nbsp;&nbsp;союзу і участь у&nbsp;&nbsp;євразійському&nbsp;просторі з подальшою&nbsp;&nbsp;перспективою вступу до Шанхайської організації торгівлі. Недарма кажуть: скільки не йди на Захід,&nbsp;все одно&nbsp;&nbsp;прийдеш на Схід.</p><p>Євразійський простір&nbsp;&nbsp;необхідний Україні як повітря – це і ринок збуту&nbsp;&nbsp;для вітчизняних підприємств, і доступ до природних ресурсів. Ну, про що казати,&nbsp;&nbsp;коли навіть у доповіді Американської&nbsp;&nbsp;&nbsp;національної&nbsp;&nbsp;розвідувальної ради&nbsp;визнано, що до 2030 року Китай відбере у Сполучених Штатів Америки&nbsp;&nbsp;звання найпотужнішої&nbsp;&nbsp;економіки світу.</p><p>Шановні громадяни України, загалом&nbsp;&nbsp;наш пакет щодо реалізації програми "Повернемо Україну народу" нараховує більше 20 законопроектів, частина з яких вже&nbsp;&nbsp;зареєстрована у Верховній Раді України, а частина&nbsp;&nbsp;буде зареєстрована у найближчі дні.</p><p>Фракція Компартії і кожен наш депутат&nbsp;&nbsp;налаштовані виключно на конструктивну роботу. Ми,&nbsp;&nbsp;як і заявляли з самого початку, будемо діяти як самостійна політична сила, самостійна, але відповідальна перед виборцями за свої обіцянки.</p><p>І останнє. Шановні колеги! Я хочу заспокоїти попереднього виступаючого стосовно загрози окупації України. Шановні колеги! Ми знаємо, що з огляду на ту ситуацію, яка склалася сьогодні на дорогах, у нас по території України жоден танк не пройде. Тому, заспокойтесь, шановні колеги. Дякую.</p><p>&nbsp;</p><p>ГОЛОВУЮЧИЙ. Дякую. Народний депутат Шевченко, фракція "Батьківщина".</p><p>&nbsp;</p><p>10:30:22</p><p>ШЕВЧЕНКО А.В.</p><p>Прошу передати слово голові фракції Арсенію Яценюку.</p><p>&nbsp;</p><p>ГОЛОВУЮЧИЙ. Прошу, Арсеній Яценюк.</p><p>&nbsp;</p><p>10:30:40</p><p>ЯЦЕНЮК А.П.</p><p>Пане головуючий! Члени парламенту! Опозиція вимагатиме скликання позачергового засідання Верховної Ради України з порядком денним: "Про відповідальність Президента України за порушення статті 11 Закону України "Про основи внутрішньої і зовнішньої політики", у тому випадку, якщо Президент Янукович підпише сьогодні будь-який акт про вступ України до Митного союзу.</p><p>Не Президенту Януковичу вирішувати, куди рухатись Україні. Україна визначилась, що наше майбутнє в Європейському Союзі. Це майбутнє наших дітей. Це майбутнє нашої країни. Це майбутнє кожної людини, яка є в країні.</p><p>Сьогодні 500 днів з ув'язнення Юлії Тимошенко. І я прошу оплесками підтримати Юлію Тимошенко.&nbsp;<i>(Оплески)&nbsp;</i>І знаково, що саме сьогодні Президент Янукович відбув до Москви для того, щоб підписати угоду про ув'язнення України. Україна буде вільною і незалежною, демократичною країною! Ми звільнимо і Україну, і Тимошенко! І це – завдання опозиції.</p><p>Ми окремо хотіли би ще раз наголосити на тому, що таке Митний союз. Митний союз – це не економічне утворення. Митний союз – це суто політичний союз, в якому немає місця для України і українців. Політичний союз, в якому немає місця українській незалежності, в якому немає місця українському підприємництву, в якому немає місця українській мові, духовності і культурі, в якому місця немає місця нашій країні. І тому ми туди іти не будемо. Якщо Янукович хоче бути в Митному союзі – будь ласка, ми організуємо російську прописку. Але російської прописки в Україні не буде. Ми – незалежна держава і будемо відстоювати свою незалежність.&nbsp;<i>(Оплески)</i></p><p>Ми вважаємо, що в найкоротші терміни Україна повинна підписати Угоду про створення зони вільної торгівлі та про політичну асоціацію з нашими європейськими партнерами. Нам потрібні не ціни на газ, нам потрібні цінності. Цінності в повазі до людини, цінності в верховенстві права, цінності у праві народу України вибирати і змінювати владу, цінності у високих стандартах освіти і науки, цінності у якісній медицині, цінності в тривалості життя, цінності у повазі один до одного. Ми не хочемо в Радянський Союз, ми вже там були. І тому ми повинні будувати свою країну разом з нашими європейськими партнерами. Це завдання 45 мільйонів українців, це сподівання українців на краще майбутнє. Ми знаємо, де є це краще майбутнє. І це краще майбутні в Європейському Союзі і це краще майбутні передбачено національними документами України. Наш рух до Європейського Союзу нікому не вдасться зупинити.</p><p>Ми окремо хотіли би зупинитися на питаннях діяльності парламенту. Шановний пане Голово, вчора ми проводили з вами засідання. Ми звертаємося до більшості. Не порушуйте закон і Конституцію. Особисте голосування – це основна конституційна норма. В тому випадку, якщо буде виконуватися конституційна норма, парламент буде працювати так, як того хочуть мільйони українців. А мільйони українців хочуть, щоб цей парламент працював на них, а не працював на політичні партії і на тих політиків, які думають,&nbsp;&nbsp;&nbsp;що через розкол країни вони можуть зберегти свій рейтинг. Ваша партія почала розкол країни по мовній ознаці, саме ви прийняли антиукраїнський і антидержавний закон і зараз ви розповідаєте про те, що ви за права українців розмовляти своєю мовою. Наша мова визначена Конституцією – це українська мова. Ми поважаємо всіх, хто розмовляє іншими мовами, але вимагаємо поваги до своєї держави, до своєї країни і до своєї Конституції. Якщо ви українська партія – також навчіться розмовляти українською.&nbsp;<i>(Оплески).</i></p><p>Ми як опозиція вважаємо, що виключно в єдності опозиції і в єдності країни є запорука до нашої перемоги. Ми будемо діяти разом. Ми будемо діяти злагоджено. Ми будемо діяти відповідально за кожне слово, яке ми говорили на виборах. Ми будемо виконувати все, що ми обіцяли. Ми працюємо на тих, хто голосували за нас. Ми працюємо на свою країну. І цей склад парламенту, і ця парламентська опозиція доведе, що ми здатні змінити країну, ми здатні змінити життя українців, ми здатні зробити Україну європейською державою і ми здатні показати, що єдність і сила українського суспільства зламає будь-які перепони, які стоять на шляху до добробуту і до щастя кожного українця. Слава Україні!</p><p>&nbsp;</p><p>ГОЛОВУЮЧИЙ. Спасибі. Всі представники фракцій виступили. Тому дозвольте мені дуже коротко, стисло висказати деякі спостереження і поділитися думками, які є після перших двох днів роботи Верховної Ради.</p><p>Я хотів би, щоб ми сьогодні всі почули друг друга і в нас є можливість обмінятися думками. Не хотілося б загострювати на цьому увагу, але не варто замовчувати той факт, що найбільш поширеним предметом обговоренням в суспільстві щодо результатів роботи перших двох днів сесії сьомого скликання стала елементарна бійка в сесійному залі.</p><p>Хочу вибачитися перед українськими виборцями за поведінку всіх, хто брав участь у цьому видовищі.</p><p>Водночас аналіз перегляду як вітчизняних, так і закордонних засобів масової інформації за останні чотири дні свідчать про наявність, на жаль, елементів деструктивності, що руйнівно впливають на авторитет українського парламенту і негативно відбиваються на іміджі держави в цілому.</p><p>От перед вами газета "Берлін кур'єр" (Германія), от наш парламент тут, обличчя видно, все, все&nbsp;&nbsp;тут є. І назва цієї статті "Парламент України готовий до бою". До якого бою парламент України готовий?</p><p>Тому, шановні друзі, відомо, що перед виборами кожна політична сила, яка 12 грудня сформувала фракції, оприлюднила свої програми, прийшовши у Верховну Раду України, повинна парламентськими методами цю програму реалізовувати. Очевидно, є потреба у створенні відповідної довірливої атмосфери у Верховній Раді України. Щоб кожен політик, захищаючи власні переконання, водночас дослухався до позицій інших.</p><p>Тому я прошу вас, що основна законотворча робота має зосередитися в комітетах Верховної Ради&nbsp;&nbsp;України, і насамперед на підготовку тих проектів, щоб сприяли утвердженню європейських стандартів, за що ми ратуємо і мріємо.</p><p>Нам всім треба&nbsp;&nbsp;усвідомити,&nbsp;&nbsp;що виборча кампанія –&nbsp;&nbsp;це вже надбання&nbsp;&nbsp;&nbsp;історії, і зараз нам потрібно піднятися над партійними, над особливими&nbsp;&nbsp;&nbsp;інтересами і в основу своєї діяльності&nbsp;&nbsp;покласти забезпечення інтересів наших виборців, і лише тоді&nbsp;&nbsp;&nbsp;нас супроводжуватиме удача.</p><p>Перепрошую,&nbsp;&nbsp;я перевищив межі стислого слова, але я намагався довести до вас&nbsp;&nbsp;&nbsp;іще раз і іще раз, шановні&nbsp;&nbsp;&nbsp;колеги, моє бачення сьогоднішньої ситуації. Сподіваюсь, мої думки&nbsp;&nbsp;&nbsp;знайдуть позитивний відгук&nbsp;&nbsp;серед парламентарів, принаймні,&nbsp;&nbsp;я завжди відкритий до діалогу і ми будемо працювати разом.</p><p>Шановні друзі,&nbsp;&nbsp;є ще одне оголошення. Відповідно до статті 60 Регламенту Верховної Ради України, повідомляю про створення&nbsp;&nbsp;в Верховній Раді&nbsp;&nbsp;&nbsp;України сьомого скликання&nbsp;&nbsp;міжфракційного депутатського об'єднання "Столиця України". Керівником міжфракційного депутатського об'єднання "Столиця України" обрано народного депутата України Володимира Дмитровича Бондаренка. Побажаємо&nbsp;&nbsp;і Бондаренку, і групі успіхів.</p><p>Шановні депутати, 13 грудня&nbsp;&nbsp;Президент України своїм указом призначив Миколу Яновича Азарова Прем'єр-міністром України.&nbsp;&nbsp;Відповідно до пункту 1 частини другої&nbsp;&nbsp;статті 81 Конституції України&nbsp;&nbsp;Микола Янович Азаров написав заяву про складання ним депутатських повноважень. Відповідний проект&nbsp;&nbsp;Постанови, який внесений мною, вам роздано. Можна поставити це питання на голосування?</p><p>Ставлю на голосування проект Постанови (№ 1008) про дострокове припинення повноважень народного депутата України Азарова Миколи Яновича для прийняття за основу і в цілому. Прошу голосувати.</p><p>&nbsp;</p><p>10:42:40</p><p>За-268</p><p>Прошу по фракціях. Партія регіонів – 184, "Батьківщина" – 1, "УДАР Віталія Кличка" – 37, "Свобода" – 0, Компартія України – 29, позафракційні – 17. Дякую.</p><p>Продовжуємо роботу. Розгляд питання повинен бути передбачено в статті 16 Регламенту Верховної Ради України, які ми повинні розглянути на першій сесії Верховної Ради, це відповідно до статті 16 Регламенту. Зараз нам треба розглянути питання про комітету, предмети відання та про обрання голів комітетів, перших заступників, секретарів, членів комітетів Верховної Ради України сьомого скликання та керівництва і склад Спеціальної контрольної комісії Верховної Ради України з питань приватизації. Але депутатські фракції ще не визначилися, йдуть дискусії. Тому сьогодні це питання ми розглядати не будемо.</p><p>&nbsp;У зв'язку з цим, вносяться пропозиція про включення до порядку денного пленарного засідання сьогодні питання про висвітлення роботи Верховної Ради України та про календарний план роботи першої сесії Верховної Ради України сьомого скликання. Є якісь запитання чи будемо голосувати? Прошу. Геращенко, прошу.</p><p>&nbsp;</p><p>10:44:44</p><p>ГЕРАЩЕНКО І.В.</p><p>Ірина Геращенко, фракція "УДАР".</p><p>Шановні колеги, мені здається,&nbsp;&nbsp;дуже погано, що ми розглядаємо це положення до того, як утворені комітети і коли профільний Комітет Верховної Ради з питань свободи і слова міг би розглянути це положення з точки зору професійності його. Тому що ми знову голосуємо за такий пострадянський підхід у висвітленні діяльності Верховної Ради,&nbsp;&nbsp;коли національне радіо буде тринькати державні гроші на трансляцію свій денних засідань, де ми самі іноді в залі не розуміємо,&nbsp;що відбувається.</p><p>Так само у нас є дуже багато запитань в опозиції відносно того, як працює і канал "Рада", відносно того… ми озвучували ці питання, як працює і сайт Верховної Ради. Ми дуже сподіваємося, що це буде сайт Верховної Ради, а не керівництва Верховної Ради. Є таких дуже багато питань і погано, що ми сьогодні не обговорюємо положення про висвітлення діяльності Верховної Ради, бо це надзвичайно важливі питання. Щоб дійсно під час таких важливих питань висвітлювалась діяльність не конкретних фракцій, депутатів, а Верховної Ради України.</p><p>І тому, мені здається, погано, що ми не ознайомилися з цим положенням, до нього потрібно…</p><p>&nbsp;</p><p>ГОЛОВУЮЧИЙ.&nbsp;&nbsp;Дайте закінчити.</p><p>&nbsp;</p><p>10:45:55</p><p>ГЕРАЩЕНКО І.В.</p><p>… і до нього потрібно буде повернутися, шановні колеги, після формування вже комітетів, щоб профільний Комітет з питань свободи слова дав свої рекомендації. Особливо це стосується національного радіо, ми просто використовуємо його абсолютно не правильно і псуємо імідж національного радіо з таким висвітленням. Дякую за увагу.</p><p>&nbsp;</p><p>ГОЛОВУЮЧИЙ.&nbsp;&nbsp;Спасибі. Є ще виступи? Сасу, фракція "Батьківщина", прошу.</p><p>&nbsp;</p><p>10:46:23</p><p>САС С.В.</p><p>Дякую, Володимире Васильовичу. Сас, "Батьківщина". Володимире Васильовичу, ми домовлялися і ви неодноразово наголошували на те, що ми повинні працювати відповідно до закону. Так от, ви звернули увагу на статтю 16 Регламенту Верховної Ради України, там до розгляду питання про комітету написано "заслуховування позачергового послання Президента про внутрішнє і зовнішнє становище в Україні".</p><p>Справа в тому, що те, що ми бачили по телебаченню у Верховній Раді, було в "Урядовому кур’єрі" назване як звернення Президента до українського народу та народних депутатів з приводу початку роботи Верховної Ради сьомого скликання. Це не послання Президенту.</p><p>Є процедура&nbsp;&nbsp;169 стаття, яка передбачає, що&nbsp;&nbsp;Президент після відкриття засідання бере слово і зачитує це послання Президента.</p><p>Тому Володимире Васильовичу,&nbsp;&nbsp;справа в тому, що для того, щоб готувати до Верховної Ради програму діяльності уряду, мабуть, треба все-таки на базі послання це робити. Ви позбавляєте зараз опозицію основної функції: пропонування…</p><p>&nbsp;</p><p>ГОЛОВУЮЧИЙ. Закінчуйте.</p><p>&nbsp;</p><p>10:47:34</p><p>САС С.В. … альтернативного курсу опозиції. Це основне завдання опозиції.</p><p>І що стосується календарного плану. Володимире Васильовичу, відповідно до запропонованого календарного плану у нас в січні 15 днів, а потім ще&nbsp;&nbsp;25 у січні і до 5 лютого Верховна Рада не працює в пленарному режимі. Невже в тій ситуації, яка має місце в Україні, я маю на увазі соціально-економічній, Верховна Рада може на протязі місяці не проводити пленарні засідання? Я думаю, що це неправильно. Дякую.</p><p>&nbsp;</p><p>ГОЛОВУЮЧИЙ. Шановний депутате, давайте ми не будемо все в одне місце. Ми розглядаємо питання висвітлення роботи Верховної Ради України.&nbsp;&nbsp;Тому я прошу висказатися по цьому питанню. Підготовча група внесла пропозицію: розглянути. Я поставлю на голосування, включимо, розглянемо, я надам слово і будемо йти далі. А все разом&nbsp;&nbsp;давайте не будемо розглядати. Конкретне питання: висвітлення&nbsp;&nbsp;роботи&nbsp;&nbsp;Верховної Ради. Прошу.</p><p>Прошу, Ляшко, включіть мікрофон.</p><p>&nbsp;</p><p>10:48:43</p><p>ЛЯШКО О.В.</p><p>Олег Ляшко, Радикальна партія. Шановний Володимире Васильовичу! Питання висвітлення роботи&nbsp;&nbsp;Верховної Ради – це важливе питання. Але є ще більш важливе питання – це невиплата зарплат мільйонам українських громадян. Щодня і я, і інші народні депутати отримуємо звернення від працівників бюджетних установ, від працівників різних форм власності про те, що людям місяцями не виплачують зарплату. Завтра у нас день Святого Миколая,&nbsp;&nbsp;за якийсь час ми буде відзначати Новий рік, мільйони українських сімей не матимуть за що купити подарунки своїм дітям. А ви пропонуєте, щоб Верховна Рада пішла і тривалий час не працювала.</p><p>Тому я пропоную зараз від імені Верховної Ради звернутися до уряду Азарова, бо в нього, очевидно, все нормально,&nbsp;&nbsp;&nbsp;і зарплату вчасно отримує на відміну від простих людей.</p><p>Я пропоную до уряду Азарова з вимогою негайно вжити заходів першочергових до виплати заробітної плати українським працівникам бюджетних установ, лікарям, учителям, працівникам соціальної сфери. Ідуть…</p><p>&nbsp;</p><p>ГОЛОВУЮЧИЙ.&nbsp;&nbsp;Спасибі.</p><p>Я ставлю на голосування питання про включення до порядку денного пленарного засідання двох питань: висвітлення роботи і календарний план роботи першої сесії. Прошу голосувати.</p><p>&nbsp;</p><p>10:50:27</p><p>За-353</p><p>353 народних депутата.</p><p>По фракціях: Партія регіонів – 183, "Батьківщина" – 58, ВО "УДАР Віталія Кличка" – 36, "Свобода" – 34, Компартія – 30, позафракційні – 12.</p><p>По висвітленню роботи Верховної Ради&nbsp;&nbsp;України слово для доповіді надається народному депутату України Руслану Володимировичу Кошулинському. Прошу.</p><p>&nbsp;</p><p>10:51:11</p><p>КОШУЛИНСЬКИЙ Р.В.</p><p>Шановний пане Голово, шановні депутати! Представляю вам проект Постанови Верховної Ради&nbsp;&nbsp;України "Про порядок висвітлення роботи Верховної Ради&nbsp;&nbsp;України сьомого скликання", підготовлений та внесений членами Тимчасової президії першої сесії парламенту сьомого скликання.</p><p>У цій постанові зазначено, зокрема, чітко зафіксувати обов'язковість прямої трансляції на Першому загальнонаціональному телеканалі та Першому каналі Національної радіокомпанії парламентських подій, визначених Законом України "Про порядок висвітлення діяльності органів державної влади та органів місцевого самоврядування в Україні засобами масової інформації"&nbsp;&nbsp;та Регламентом Верховної Ради&nbsp;&nbsp;України, а саме: складання присяги народними депутатами, заслуховування послань Президента України, складання присяги новообраним Президентом,&nbsp;проведення"години запитань до Уряду",&nbsp;&nbsp;парламентських слухань тощо. У дні пленарних засідань та запитань до Уряду на Першому телеканалі транслювати п'ятнадцятихвилинну телепрограму "Парламентський день". Щотижня по суботах транслювати на Першому телеканалі сорокап'ятихвилинні передачі за участю представників депутатських фракцій та позафракційних депутатів.</p><p>На першому загальнонаціональному каналі Національної радіокомпанії здійснювати пряму трансляцію пленарних засідань та парламентських слухань, а також щотижня по четвергах транслювати сорокап'ятихвилинні тематичні передачі за участю представників депутатських фракцій та позафракційних депутатів. Здійснювати пряму трансляцію пленарних засідань, телепрограм "Парламентський день", сорокап'ятихвилинних передач за участю народних депутатів на супутникову, кабельному парламентському телеканалі та в мережі кабельного мовлення. Забезпечити постійне і всебічне висвітлення парламентської діяльності на шпальтах газети "Голос&nbsp;&nbsp;України".</p><p>Ми вважаємо, що такий формат висвітлення парламентської діяльності дозволить громадянам України достатньо об'єктивно та в повному обсязі отримати інформацію про роботу найвищого законодавчого органу і просимо підтримати цей законопроект. Дякую.</p><p>&nbsp;</p><p>ГОЛОВУЮЧИЙ. Спасибі. Є необхідність обговорення цього питання? Прошу записатися&nbsp;&nbsp;от фракції по одной хвилині. Прошу. Прошу записатися от фракції.</p><p>&nbsp;</p><p>ГОЛОС ІЗ ЗАЛУ.&nbsp;<i>(Не чути).</i></p><p>&nbsp;</p><p>ГОЛОВУЮЧИЙ. А я вам дам. Так, прошу депутат Ілик.</p><p>&nbsp;</p><p>10:54:10</p><p>ІЛИК Р.Р.</p><p>Передаю слово Арсенію Яценюку.</p><p>&nbsp;</p><p>ГОЛОВУЮЧИЙ. Прошу Арсеній Яценюк.</p><p>&nbsp;</p><p>10:54:17</p><p>ЯЦЕНЮК А.П.</p><p>Шановний пане головуючий, члени парламенту, я хотів&nbsp;&nbsp;привітати український народ і українську опозицію з тим, що візит Президента Януковича&nbsp;&nbsp;до Російської Федерації скасовано.&nbsp;<i>(Оплески)&nbsp;</i>Опозиція купує квитки для Президента Януковича в Брюссель. Нам саме туди необхідно.</p><p>&nbsp;</p><p>ГОЛОВУЮЧИЙ. Прошу Каплін, "УДАР Віталія Кличка".</p><p>&nbsp;</p><p>ЯЦЕНЮК А.П. Андрій Шевченко завершить.</p><p>&nbsp;</p><p>ГОЛОВУЮЧИЙ. А ви використали час. 20 секунд, Андрій Шевченко.</p><p>&nbsp;</p><p>10:55:07</p><p>ШЕВЧЕНКО А.В.</p><p>Дякую, пане Голово. Я використаю цих 20 секунд, щоб повідомити українському парламенту про те, що у Дніпропетровську щойно відключено телеканал "Рада" і замість нього заведено в кабельні мережі телеканал "БТБ". Я нагадаю, що це дивний, екзотичний телеканал, який утворений Нацбанком, і є великі питання по його прозорості.</p><p>Тому я думаю, що питання висвітлення роботи парламенту вимагатиме серйознішого підходу від нас усіх. Дякую.</p><p>&nbsp;</p><p>ГОЛОВУЮЧИЙ. Спасибі.</p><p>Фракція "УДАР Віталія Кличка", Каплін.</p><p>&nbsp;</p><p>10:55:34</p><p>КАПЛІН С.М.</p><p>Прошу передати слово Ірині Геращенко.</p><p>&nbsp;</p><p>ГОЛОВУЮЧИЙ. Прошу, хвилина у вас.</p><p>&nbsp;</p><p>10:55:42</p><p>ГЕРАЩЕНКО І.В.</p><p>Дякую. Шановні колеги, хочу підтримати пана Шевченка Андрія, свого колегу, тому що, дійсно, в жодній країні світу національний банк не має свого власного каналу. Я хочу нагадати, що це не за гроші Арбузова чи його родини взагалі-то фінансується, а за гроші платників податків. Тому для профільного комітету це буде важливе питання. Але так само за гроші платників податків фінансується газета "Голос України", так само фінансується національне радіо. І нам потрібно нормально підійти до питання, враховуючи, що до парламенту зайшло 226 мажоритарників, як вони будуть висвітлювати свою діяльність по цій квоті, так само, як буде висвітлюватися… У нас сьогодні газета "Голос України" часто перетворюється на рупор влади. Нам потрібно відмовитися від цієї практики, коли газети, що належать органам влади, стають придатками влади, трибунами і рупорами. Національне радіо взагалі має давати абсолютно інші програми, а не наші тут дуже часто дебати.</p><p>Тому я ще раз наголошую, що буде чесно, щоб ми до цього питання повернулися після створення профільного комітету…</p><p>&nbsp;</p><p>ГОЛОВУЮЧИЙ. Спасибі. Компартія України, Цибенко.</p><p>&nbsp;</p><p>10:56:48</p><p>ЦИБЕНКО П.С.</p><p>Дякую. Фракція Комуністичної партії України, Петро Цибенко.</p><p>Шановні колеги,&nbsp;&nbsp;шановні громадяни України! Фракція&nbsp;&nbsp;Компартії України підтримує обидві постанови&nbsp;&nbsp;і щодо&nbsp;календарного плану, і щодо прядку висвітлення роботи Верховної Ради України, тому що, по-перше, там&nbsp;&nbsp;&nbsp;враховано той досвід, який&nbsp;&nbsp;вже напрацьовано.</p><p>По-друге, там стоять підписи, у тому числі&nbsp;&nbsp;і наших членів робочої групи, які&nbsp;&nbsp;ініціювали прийняття цього документу.</p><p>Але,&nbsp;&nbsp;&nbsp;користуючись нагодою, я хочу&nbsp;&nbsp;підняти одну проблему,&nbsp;&nbsp;яка, на мій погляд, є&nbsp;&nbsp;надзвичайно важливою. Мова йде ось про що. Присутні у календарному плані "години Уряду". Я все-таки вважаю, що нам&nbsp;&nbsp;треба подумати, це питання не сьогоднішнього дня, але все-таки серйозно подумати над тим, щоб повернути у практику роботи&nbsp;&nbsp;&nbsp;Верховної Ради України&nbsp;&nbsp;не "годину Уряду",&nbsp;&nbsp;яка перетворюється&nbsp;&nbsp;у КВН,&nbsp;&nbsp;а "день Уряду", який передбачає попередню підготовку&nbsp;питання, обговорення, прийняття&nbsp;&nbsp;постанови – це&nbsp;&nbsp;значно більш ефективний&nbsp;&nbsp;механізм контролю за роботою Верховної Ради України. Отже, я вважаю, що до цієї теми ми маємо…</p><p>&nbsp;</p><p>ГОЛОВУЮЧИЙ. Спасибі. Партія регіонів. Чечетов.&nbsp;</p><p>&nbsp;</p><p>10:58:02</p><p>ЧЕЧЕТОВ М.В.</p><p>Прошу передать слово Ганне Герман.</p><p>&nbsp;</p><p>ГОЛОВУЮЧИЙ. Прошу передати слово Ганні Герман.</p><p>&nbsp;</p><p>10:58:09</p><p>ГЕРМАН Г.М.</p><p>Я, насамперед, шановні друзі, хотіла подякувати голові&nbsp;&nbsp;&nbsp;опозиційної фракції об?єднаної опозиції за те, що він виправив свою помилку, і порадити&nbsp;&nbsp;шановному нашому колезі, що інформацію, оскільки ми зараз розглядаємо питання інформаційного забезпечення, інформацію треба&nbsp;&nbsp;перевіряти, бо неперевірена інформація девальвує&nbsp;&nbsp;пізніше все, що ви скажете. І якщо ви виходите на трибуну і&nbsp;&nbsp;говорите про те, що Президент України&nbsp;&nbsp;полетів&nbsp;&nbsp;до Москві і буде там, вже щось підписує страшне, а виявляється,&nbsp;&nbsp;ви просто не знаєте, чи збирався&nbsp;&nbsp;Президент їхати, чи ні, і про те, що він нікуди не поїхав, а пізніше ви цю інформацію свою спростовуєте, то це девальвує ваші заяви, і виборці перестануть вам вірити.</p><p>&nbsp;&nbsp;&nbsp;Тому основне завдання&nbsp;&nbsp;в інформаційній політиці Верховної Ради, яку ми будемо здійснювати – це&nbsp;&nbsp;правдивість інформації, яку…&nbsp;</p><p>&nbsp;</p><p>ГОЛОВУЮЧИЙ. Спасибі. Об?єднання "Свобода", Бублик.</p><p>&nbsp;</p><p>10:59:17</p><p>БУБЛИК Ю.В.</p><p>Прошу передати слово Андрію Мохнику.</p><p><b>&nbsp;</b></p><p>ГОЛОВУЮЧИЙ. Прошу передати.</p><p>&nbsp;</p><p>10:59:25</p><p>МОХНИК А.В.</p><p>Андрій Мохник, Всеукраїнське об'єднання "Свобода".</p><p>Шановні колеги, Всеукраїнське об'єднання "Свобода" підтримує цю постанову і хочу наголосити, і звернути вашу увагу про те, що я спілкувався з працівниками телеканалу "Рада". І на сьогодні існує величезна проблема про те, що там надзвичайно застаріле обладнання. І ми от, ухвалюємо постанову про те, що висвітлювати діяльність Верховної Ради України. Але дуже часто це висвітлення відбувається в екстремальних умовах. І щоб комітет з питань ЗМІ і свободи слова, який надалі буде розглядіти і курувати це питання, щоб він звернув на це увагу.</p><p>Тому що, скільки б ми не ухвалювали постанов, а обладнання може сказати "до побачення". Так само, як, наприклад, зараз "до побачення" каже, кажуть "Хюндаї", які закупив віце-прем'єр-міністр Колесніков, який їх...</p><p>&nbsp;</p><p>ГОЛОВУЮЧИЙ. Обговорення, шановні депутати, підходить до кінця. Прошу, хвилина від нефракційних. Міщенко.</p><p>&nbsp;</p><p>11:00:38</p><p>МІЩЕНКО С.Г.</p><p>Дякую. Дякую, Володимире Васильовичу. Сергій Міщенко, 98 округ, Київщина. У мене є два запитання. Одне до вас, Володимире Васильовичу. Інше до доповідача по цьому питанню.</p><p>Перше. Чому депутатам не роздали проект цієї постанови? Ми хоча б ознайомилися з ним. Я дивлюся, не тільки у мене немає, але я розумію, що Президія отримала. Чому ні один депутат цього не отримав? Про що ми говоримо?</p><p>І друге питання. Я думаю, що ті депутати, які їздять на округ до своїх виборців, знають, що більшість населених пунктів і наших мешканців не мають можливості дивитися телеканал "Рада". У них єдина можливість – це радіоточка, яку вони слухають. Це похилого віку люди. Тому у мене питання до доповідача. Чи будуть отримувати наші громадяни України повну інформацію, як отримували в минулі скликання? Для того, щоб вони знали, хто їх захищає, а хто проводить антидержавну політику. Дякую.</p><p>&nbsp;</p><p>ГОЛОВУЮЧИЙ. Спасибі. Я інформую, що в перший день роботи Верховної Ради сьомого скликання документи ці були роздані усім народним депутатам і в тому числі і вам. Давайте попрацюємо.</p><p>Обговорення закінчилося. Я вже все сказав.</p><p>&nbsp;</p><p>11:02:26</p><p>КОШУЛИНСЬКИЙ Р.В.</p><p>Дякую за запитання.&nbsp;&nbsp;Отож, максимальне висвітлення нашої діяльності це є прерогатива нашої діяльності, нашої роботи. Враховуючи те, що в Законі України "Про Державний бюджет", який ухвалила каденція минула, було закладено, я нагадаю, за кодом 0111010 ті кошти на висвітлення діяльності Верховної Ради в межах тих асигнувань і будуть виділятися кошти для нашого висвітлення.</p><p>Переконаний, що наступна діяльність і комісія профільна визначиться з механізмом висвітлення. Якщо цього буде недостатньо, пропоную вам зокрема внести зміни до цієї постанови для максимального висвітлення. Враховуючи те, що, на превеликий жаль, досі не виділені кошти навіть на висвітлення діяльності ще минулої каденції, переконаний, якщо ви проконтролюєте якісно, і профільний Комітет з питань бюджету проконтролює якісне виділення коштів на наше висвітлення, щоб ми могли: "а" – технологічно забезпечити роботу висвітлення нашої діяльності через телерадіокомпанію.</p><p>І, друге, це те, що, на превеликий жаль, в селах, коли так звані радіоточки, які досі працюють, на превеликий жаль, в неякісному стані, пропоную, щоб профільний комітет також звернув на це увагу для максимально широкого висвітлення нашої діяльності. Дякую.</p><p>&nbsp;</p><p>ГОЛОВУЮЧИЙ.&nbsp;&nbsp;Спасибі.</p><p>Ставлю на голосування проект Постанови (№ 1001) про порядок висвітлення роботи Верховної Ради України сьомого скликання для прийняття за основу і в цілому. Прошу голосувати.</p><p>&nbsp;</p><p>11:04:18</p><p>За-357</p><p>По фракціях. Партія регіонів – 171, "Батьківщина" – 67, "УДАР Віталія Кличка" – 38, "Свобода" – 36, Компартія – 30, позафракційні – 15.</p><p>По мотивам голосування? Прошу. Катеринчук.</p><p>&nbsp;</p><p>11:04:47</p><p>КАТЕРИНЧУК М.Д.</p><p>Шановний Володимире Васильовичу, депутатська фракція "Батьківщина" просить вас починати голосування по будь-якому питанню…, перед тим обов'язково оголосити, хто відсутній з народних депутатів. Апарат має заблокувати картки, щоб голосування було чесним і прозорим, як це ми домовлялися. І я думаю, що саме такий стиль личить вашому головуванню як спікера Верховної Ради.</p><p>Тому прохання от зараз дати таке доручення і щоб нам повідомили, хто голосував чужими картками зараз.</p><p>&nbsp;</p><p>ГОЛОВУЮЧИЙ. Таке доручення я дам секретаріату і слідуючі сесії будемо починати з цього. Добре.</p><p>Я… Друге нам потрібно розглянути питання про календарний план роботи першої сесії Верховної Ради України сьомого скликання. Відповідний проект постанови вам розданий. Вчора він погоджений з усіма керівниками фракцій. Треба обговорити чи ставити на голосування?</p><p>Ставлю на голосування проект Постанови (№ 1108) про календарний план проведення першої сесії Верховної Ради України сьомого скликання для прийняття за основу і в цілому. Прошу голосувати.</p><p>&nbsp;</p><p>11:06:38</p><p>За-283</p><p>По фракціях. Я дам зараз. По фракціях.</p><p>Партія регіонів – 182, "Батьківщина" – 5, "УДАР Віталія Кличка" – 39, "Свобода" – 21, Компартія України – 30, позафракційні – 6.</p><p>По мотивам голосування Бондаренко.</p><p>&nbsp;</p><p>11:07:07</p><p>БОНДАРЕНКО В.Д.</p><p>Володимир Бондаренко, "Батьківщина". Шановні друзі, ну, ми занадто спростили свою діяльність в цей тяжкий для країни період. Мова йде про те, що сьогодні тяжко завершується бюджет Україні. В Києві, наприклад, три мільйони заборгованість на швидку допомогу. Завтра всі машини швидкої допомоги стануть. На святкові дні вона не профінансована.</p><p>Тому, мені здається, що треба було добавити хоча би один робочий день для розгляду найважливіших питань, зокрема пов'язаних з завершенням бюджетного року. Тому попередження, яке ми сьогодні отримали з приводу того, що треба там до 27 числа завершити всі ці справи, ми то завершимо, з зарплатами і так далі. а сьогодні в країні таких питань нависло багато. Декому дали фінансування в останній місяць року, свідомо знаючи, що воно не пройде через казначейство,&nbsp;&nbsp;яке блокує рахунки. Це стосується місцевих органів і наших виборців.</p><p>Тому&nbsp;&nbsp;я от не голосував за це рішення, тому що ми тільки два робочих дні намітили… от в цьому році от сьогодні і 25&nbsp;&nbsp;і тільки два – на початок наступного. Там ми то добавимо, але буде вже пізнувато.</p><p>&nbsp;</p><p>ГОЛОВУЮЧИЙ. Спасибі. Ці питання це вони відносяться до Кабінету Міністрів&nbsp;&nbsp;і Кабінет Міністрів&nbsp;&nbsp;буде їх вирішувати, а не Верховна Рада.</p><p>Тому, шановні депутати, ранкове засідання Верховної Ради України я оголошую закритим.</p><p>Наступне пленарне засідання відбудеться 25 грудня 2012 року. Керівників фракцій я прошу зайти у кабінет Голови Верховної Ради.</p><p>&nbsp;</p><p>&nbsp;</p><p>&nbsp;</p>
