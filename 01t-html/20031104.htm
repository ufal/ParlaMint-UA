Стенограма пленарного засідання
04 листопада 2003
<div>
<p align=center>ЗАСІДАННЯ&nbsp;&nbsp; ДВАДЦЯТЬ&nbsp; ВОСЬМЕ</p>
<p align=center>Сесійний зал Верховної Ради України</p>
<p align=center>4&nbsp;&nbsp; листопада&nbsp; 2003 року, 10.00 година</p>
<p align=center>Веде засідання Голова Верховної Ради України ЛИТВИН В.М.</p>
<p>&nbsp;</p>
<p>ГОЛОВА. Доброго ранку, шановні народні депутати, запрошені та гості Верховної Ради України! Прошу, шановні колеги, підготуватися до реєстрації. Увімкніть систему "Рада".</p>
<p>10:04:24</p>
<p>Зареєструвалося&nbsp;-440</p>
<p>Зареєстровано в залі 440 народних депутатів. Ранкове засідання Верховної Ради України оголошую відкритим.</p>
<p>Шановні колеги! Як ви знаєте, ми внесли зміни до Регламенту Верховної Ради, тобто повернулися до роботи у вівторок за принципом 2000 року. Ми узгодили розклад засідання на цей тиждень і на вівторок.</p>
<p>Зважаючи на те, що у нас надзвичайно багато питань, які ми обговорили і по них відповідно потрібно прийняти рішення, цей день відводимо для прийняття фактично рішень. Коли вичерпаємо прийняття рішень, перейдемо до розгляду питань. перелік питань, який вам розданий, у вас є.</p>
<p>Шановні колеги, прошу уваги! Для того, щоб ввести роботу парламенту в нормальне русло, я розумію, що треба розминку якусь провести, я прошу тоді записатися. Давайте 10 хвилин проговоримо з процедури. Ну я прошу, ну заспокойтесь, шановні колеги! Ну запишіться. Ну давайте зараз домовимся, скільки зробимо, ну зачекайте! Я поставлю на голосування заяви від фракцій, тільки заспокойтеся. Ви ж не зможете проголосувати, сядьте! Я поставлю на голосування питання, ви ж не проголосуєте про те, щоб заяви робить від фракцій!</p>
<p>Шановні колеги, ну давайте порадимось. Шановні народні депутати! Ну заспокойтеся, ми зараз домовимся і будемо 45, 50 хвилин, тільки заспокойтеся! Ви ж не зможете проголосувати! І рішення не буде прийнято!</p>
<p>Шановні колеги, ну одну хвилиночку! Володимир Філенко, ну!..</p>
<p>Шановні народні депутати! Оскільки ми проголосували і прийняли рішення, що заяви від фракцій у нас тепер переносяться з вівторка на середу, а з середи на п'ятницю, зараз є наполягання, і я поставлю на голосування, щоб зараз 45 хвилин провести виступи від фракцій. А ви визначайтесь, будь ласка.&nbsp;&nbsp;</p>
<p>&nbsp;</p>
<p>ГОЛОС З МІСЦЯ. Ні!</p>
<p>&nbsp;</p>
<p>ГОЛОВА. Ну що ні?! Я ставлю на голосування, давайте тоді голосуйте! Я всі ставлю пропозиції. Ну так тоді сядьте на місце. Та я розумію, але ж проголосуйте! Я ще раз... Шановні колеги! Але давайте не демонструвати&nbsp; агресію тут, давайте в залі не демонструвати. Зараз дамо, тільки сядьте, у вас там записано три чоловіки чи п'ять, передасте і скаже.</p>
<p>Ще раз, шановні колеги, є дві пропозиції про те, щоб обмінятись думками з процедури і з мотивів протягом 15 хвилин. Тут голосування нам, очевидно, не потрібні. Є інша пропозиція, щоб зараз провести 45 хвилин, виділити час для виступів уповноважених представників фракцій, депутатських груп для того, щоб вони висловили свою позицію, як ми будемо далі працювати. Я ставлю на голосування другу пропозицію, про 45 хвилин.</p>
<p>&nbsp;</p>
<p>10:08:13</p>
<p>За-207</p>
<p>Рішення не прийнято.</p>
<p>Значить 15 хвилин у різному, на табло висвітіть, будь ласка, хто записався.</p>
<p>Ігор Шурма, фракція СДП(о) по одній хвилині.</p>
<p>&nbsp;</p>
<p>10:08:46</p>
<p>ШУРМА І.М.Прошу передати слово Нестору Шуфричу.</p>
<p>&nbsp;</p>
<p>ГОЛОВА.Кому передати?</p>
<p>&nbsp;</p>
<p>10:08:52</p>
<p>ШУФРИЧ Н.І.</p>
<p>Дякую. Шановні колеги! Нам дуже важко далося рішення стосовно того, щоб ми голосували сьогодні. Ми не розуміємо, чому ви обурюєтесь. Вас у всіх ваших поїздках захистили правоохоронні органи. Якщо ви хочете їм подякувати, не треба їм робити інсинуацій, а направити їм листа подяки з тим, що вони забезпечили вашу безпеку. Дякую за увагу! І дайте робити парламенту.</p>
<p>&nbsp;</p>
<p>ГОЛОВА.Анатолій Матвієнко, будь ласка.</p>
<p>&nbsp;</p>
<p>ЛУК'ЯНЕНКО Л.Г.</p>
<p>Шановний Володимире Михайловичу, шановні депутати! Україна пережила надзвичайні події. Те, що сталося у Донецьку, те, що сталося у Львові, є продовженням олігархічного прагнення до встановлення незаконної диктатури. Ці методи є уже чисто бандитські методи, і Верховна Рада як вищий законодавчий орган мусить зупинити такий хід розвитку.</p>
<p>Подібне сталося позавчора із захопленням Спілки письменників України. Це є попрання нормальних, демократичних процедур.</p>
<p>Тому Верховна Рада має, і я пропонує це, викликати сюди для звіту...</p>
<p>&nbsp;</p>
<p>ГОЛОВА. Дякую. Мікрофон!</p>
<p>Станіслав Ніколаєнко, фракція Соціалістичної партії України.</p>
<p>&nbsp;</p>
<p>10:10:53</p>
<p>НІКОЛАЄНКО С.М.</p>
<p>Ніколаєнко, фракція соціалістів. Слово прошу передати Олександру Олександровичу Морозу.</p>
<p>&nbsp;</p>
<p>ГОЛОВА. Олександр Мороз, будь ласка.</p>
<p>&nbsp;</p>
<p>10:11:00</p>
<p>МОРОЗ О.О.</p>
<p>Шановні колеги, шановний Володимире Михайловичу! Я звертаюся і до присутніх у залі, і до радіослухачів.</p>
<p>Йде блокування зараз засідання не тому, що депутати не хочуть роботи Верховної Ради. Тому що те, що робиться сьогодні в державі, це є прикладом того, як кримінал стає на чолі держави. Це розвиток тої ситуації, яка створилася при нинішній системі влади.</p>
<p>І тому ми повинні зараз послухати звіти, інформацію керівників силових структур про те, яким чином може сьогодні на полковника міліції представник криміналу посилати його на три букви, і він повертається, втирається і йде, бо він розуміє, що править у конкретній пригоді кримінал, а не держава.</p>
<p>Тому ми зобов'язані зараз послухати, бо пропустити повз увагу парламенту цю подію так, як і інші події: у Львові, в інших місцях - ми не можемо. Я наполягаю на тому, щоб звіти ці відбулися.</p>
<p>&nbsp;</p>
<p>ГОЛОВА. Дякую.</p>
<p>Народний депутат Олексіюк, фракція "Наша Україна".</p>
<p>&nbsp;</p>
<p>10:12:07</p>
<p>ОЛЕКСІЮК С.С.</p>
<p>Прошу передати слово Соболєву.</p>
<p>&nbsp;</p>
<p>ГОЛОВА. Сергій Соболєв, будь ласка.</p>
<p>&nbsp;</p>
<p>10:12:25</p>
<p>СОБОЛЄВ С.В.</p>
<p>29-31 жовтня у місці Донецьку відбулися події, які показали, як кучма та його оточення&nbsp; збираються організовувати вибори Президента 31 жовтня 2004 року. Всеукраїнський з'їзд "Нашої України" розпочався&nbsp; із запізненням не в офіційно заорендованому палаці "Юність", а на площі біля готелю "Шахтар".&nbsp;</p>
<p>Переляк і підступність донецької влади, а точніше безвладдя, відчули&nbsp; на собі не лише учасники з'їзду, що з’ясовували обставини так званого замінування місць проведення форуму, але й десятки тисяч донеччан, які на кожному кроці бачили фашистку символіку на бігбогдах, дозвіл на розміщення яких надала місцева Донецька влада. До чого&nbsp; ж це треба було дійти, щоб після 58-ми років з дня розгрому фашизму в Україні за дозволом так званої донецької влади, а точніше кримінальних паханів, що правлять бал замість влади у Донецьку, були б розклеєні сотні бігбодів з фашистської символікою з&nbsp; однією метою залякати донеччан.&nbsp; Ви думали таким чином залякати&nbsp; і Ющенка, нагадавши йому, як фашисти катували його батька у застінках Освенцима.</p>
<p>Запам'ятайте Янукович і&nbsp; ті, хто писав цей сценарій в Адміністрації Медведчука і Кучми, Україна - це не зона, де діють по понятіях! Особлива заслуга у розпалюванні&nbsp; конфліктів належала керівництву МВС, СБУ в Донецькій області, що отримували команди&nbsp; безпосередньо&nbsp; з Києва.</p>
<p>Окремої уваги&nbsp; заслуговує&nbsp; позиція Міністерства освіти. Після Харкова, де для зриву форуму&nbsp; "Нашої України" тисячі студентів були звільнені із занять і загнані на площу в Донецьку, діяв місцевий колорит. Для учнівської молоді був вільний доступ до спиртних напоїв. Кого ж ще донецька влада могла залучити у союзники? Риночників, їх вивели на площу нібито через те, що опозиція хотіла підняти фіксовані податки. Мабуть, Янукович та Азаров забули, що саме вони підняли пропозицію для підняття фіксованих податків у тричі, а проти цього&nbsp; проголосували всі чотири опозиційні фракції: "Наша Україна", комуністи, соціалісти і БЮТ. Але найцікавіша була реакція простих донеччан, які вітали автобуси Ющенка на вулицях міста, де влада не встигла проплатити пікети.</p>
<p>Що показали ці події?</p>
<p>І в аеропорту...</p>
<p>&nbsp;</p>
<p>ГОЛОВА. Завершуйте.</p>
<p>&nbsp;</p>
<p>СОБОЛЄВ С.В. ... і у палаці "Юність", де близько тисячі молодиків розігріті горілкою, готували провокації проти учасників форуму під охороною братків та міліції.&nbsp; Але найцікавіша була реакція Прем'єр-міністра Януковича, він опустився до памперсів. Пане Януковичу,&nbsp; треба міняти команду, а не памперси, дохазяйнувалися.</p>
<p>Тому висновок один: на території Донецької області не діють закони України, а діють закони зони. Люди, що були завжди у конфлікті з законом, пробують перенести це на всю Україну. Тому ми вимагаємо створення слідчої комісії по подіях 29-31 жовтня в Донецьку. Сьогодні заслухати звіт...</p>
<p>&nbsp;</p>
<p>( Ш у м&nbsp;&nbsp; у&nbsp;&nbsp; з а л і)</p>
<p>&nbsp;</p>
<p>ГОЛОВА. Ви виступили за всіх вже. 10 секунд, все. Ви ж використали той регламент, який передавали.</p>
<p>&nbsp;</p>
<p>СОБОЛЄВ С.В. ...міністра освіти, внутрішніх справ, голови СБУ та прокуратури України щодо цих подій. Дякую.</p>
<p>&nbsp;</p>
<p>ГОЛОВА. Володимир Пузаков, фракція комуністів.</p>
<p>Прошу, сідайте, будь ласка, ви вже ж виступили.</p>
<p>&nbsp;</p>
<p>10:15:44</p>
<p>ПУЗАКОВ В.Т.</p>
<p>Дякую. Прошу передати слово Петру Миколайовичу Симоненко.</p>
<p>&nbsp;</p>
<p>ГОЛОВА. Петро Симоненко, будь ласка.</p>
<p>&nbsp;</p>
<p>10:15:52</p>
<p>СИМОНЕНКО П.М.</p>
<p>Симоненко, фракція комуністів.</p>
<p>Шановні колеги! Ми , фракція&nbsp; комуністів,&nbsp; в котре заявляємо, що обурені тією ситуацією і розвитком подій в Україні, якій відбуваються&nbsp; не тільки і відбулися в жовтнів Донецьку,&nbsp; а протягом останніх 12-ти років, так званої, незалежності України. Ми, комуністи, застерігали&nbsp; всі політичні сили,&nbsp; що&nbsp; антикомуністична істерія, постійне знущання над нами, комуністами, і прибічниками&nbsp; лівих ідей призведе до того, що певні політичні сили сформують олігархічну систему влади, і ми є свідками того,&nbsp; що якраз цей процес завершився на початку нової президентської кампанії.</p>
<p>Тому, говорячи про висновки, які повинні ми зробити, ми повинні, в першу чергу, зробити висновок щодо послідовності інтересів, які ми відстоюємо від імені народу, а не захищаючи&nbsp; інтереси певних політичних чи фінансово-економічних, чи олігархічних представників і угрупувань у тих чи інших політичних силах.</p>
<p>Тому ми, комуністи, вимагаємо, щоб було проведено у повному обсязі розслідування і те, що відбувалося у Трускавці, і у Львові, у Рівно, коли на підставі антикомуністичної істерії сьогодні знищувалися засади демократії і до цього, на жаль, але були причетні певні політичні сили,&nbsp; які сьогодні пожинають результати&nbsp; своєї попередньої політики.</p>
<p>І дві пропозиції. По-перше. Нам треба розглянути, розглянути питання щодо хліба і&nbsp; фракція комуністів внесла пропозиції, так, як і розглянути питання щодо термінового відкликання наших хлопців- вояків з Іраку. Бо там гинуть наші сьогодні люди. Дякую.</p>
<p>&nbsp;</p>
<p>ГОЛОВА. Юрій Крук. Фракція Народно-демократичної партії України.</p>
<p>&nbsp;</p>
<p>10:17:41</p>
<p>КРУК Ю.Б.</p>
<p>Прошу передать слово Пустовойтенко Валерию Павловичу.</p>
<p>&nbsp;</p>
<p>ГОЛОВА. Валерій Павлович Пустовойтенко.</p>
<p>&nbsp;</p>
<p>10:17:48</p>
<p>ПУСТОВОЙТЕНКО В.П.</p>
<p>Шановний Володимир Михайлович! Шановні народні депутати. Фракція Народно-демократичної партії теж обговорювали ті події, які пройшли в Донецькій області.&nbsp; Ми вважаємо, що таких подій не повинно виникати ні в одному регіоні. Тому що всі політичні партії у нас рівні, вони заслуговують на подальший розвиток так же, як і вся наша країна на подальший розвиток політичної системи в нашій державі. І ми засуджуємо ті дії, які проходили в Донецьку. Я можу сказати наступне, що мені дуже не хотілося, щоб ми в процесі виборчої кампанії , чи одна чи інша політична сила використовували нагнітання політичної ситуації в нашій державі, яка сьогодні залишається дуже й дуже складною.</p>
<p>Я просив би і звертаюся до всіх представників депутатських груп і фракцій розблокувати роботу Верховної Ради України, щоб ми приступили до процесу голосування і перенести процес обговорення тих подій, які пройшли в Донецьку після 18 години. Я цю пропозицію вчора вносив на Погоджувальній нашій раді. Дякую за увагу.</p>
<p>&nbsp;</p>
<p>ГОЛОВА. Ігор Плужников фракція Соціал-демократичної партії України (об'єднаної).</p>
<p>&nbsp;</p>
<p>10:19:16</p>
<p>ПЛУЖНИКОВ І.О.</p>
<p>Дякую, прошу передати слово Прошкуратовій Тамарі.</p>
<p>&nbsp;</p>
<p>ГОЛОВА. Тамара Прошкуратова.</p>
<p>&nbsp;</p>
<p>ГОЛОВА. Прошу, виступає жінка, шановні колеги наша колега, депутат-жінка. Я прошу, прошу!</p>
<p>&nbsp;</p>
<p>10:19:31</p>
<p>ПРОШКУРАТОВА Т.С.</p>
<p>Тамара Прошкуратова, фракція СДПУ(о).</p>
<p>Шановні колеги, мені як жінці, як мамі, як вчительці надзвичайно прикро і соромно за&nbsp; нас усіх депутатів, що в той період, коли треба прийняти бюджет, коли в позаминулий четвер Верховну Раду оточили вчителі, вимагали підвищення заробітної плати, переглянути бюджет щодо фінансування освіти, про незадоволення лікарів щодо фінансування їхньої галузі, ми в цей час вирішуємо, розв'язуємо тут різні політичні інтриги, коли на перший план виходить не прийняття законів, на основі яких внесені були пропозиції в бюджет, а якраз саме з'ясування політичних інтриг, з'ясування своїх амбіцій, вимога президентських нових виборів.</p>
<p>І тому я пропоную все це зараз припинити і все-таки приступити до обговорення законопроектів.</p>
<p>&nbsp;</p>
<p>ГОЛОВА. Левко Лук'яненко, фракція Блоку Юлії Тимошенко.</p>
<p>&nbsp;</p>
<p>10:20:42</p>
<p>ЛУК'ЯНЕНКО Л.Г.</p>
<p>Лук'яненко, Українська республіканська партія, Блок Юлії Тимошенко.</p>
<p>Шановний Володимире Михайловичу, шановні депутати! Я хотів би коротесенько проінформувати, що сталося у Спілці письменників України. Із всієї України група, яка не задоволена керівництвом Національної спілки письменників з боку Володимира Яворівського, скликала зібрання. На цьому зібранні, про яке не інформувалися всі члени Спілки письменників, висунули і обрали іншу особу. У цей час вночі вчора автоматники у якийсь цивільній формі почали вдиратися до будинку Спілки письменників. Там була сторож, звичайнісінька жінка, її потягнули на допит кудись. Причому ці люди, які увірвалися з автоматами, не показали документи, не показали повноважень, не показали санкцію прокурора. Чому так робиться? Шановні депутати, ми вищий законодавчий орган, на наших очах виконавча влада починає діяти як у фашистській державі. Це ж бандитські методи.</p>
<p>Та існують нормальні статутні методи виборів керівництва у Спілці письменників, у інших громадських організаціях. Чому ми допускаємо знущання над нормами права і дивимося, як відбувається бандитизм. Я пропоную Верховній Раді викликати для допиту міністра внутрішніх справ.</p>
<p>&nbsp;</p>
<p>ГОЛОВА. Дякую. Іван Бокий, фракція Соціалістичної партії України. Останній виступаючий.</p>
<p>&nbsp;</p>
<p>10:22:30</p>
<p>БОКИЙ І.С.</p>
<p>Шановні колеги, те, що відбулося у Донецьку, все це нагадує, ви знаєте, сюжети із відомого твору Салтикова-Щедрина "Історія одного міста". А місце це Глупово. Тобто ми з вами присутні при тому, як Україну перетворюють у філіал щедринського міста Глупова, яким будуть правити брудасті. І вони будуть самерзанствовать, садрянствовать і так далі. Ви розумієте, що ці речі просто так прощати не можна.</p>
<p>Я думаю, що те, що відбулося в Донецьку, те, що відбувалося у Харкові, те, що відбувалося у Львові, воно повинно бути у Верховній Раді розглянуто, і цьому треба дати політичну оцінку як наступу кримінальної банди, наступу криміналітету на демократичний устрій України.</p>
<p>І я думаю, що ті політичні сили, які стоять за цим, повинні зрозуміти всю міру цієї відповідальності втягування України у бандитський режим. Дякую.</p>
<p>&nbsp;</p>
<p>ГОЛОВА. Так, шановні колеги, 15 хвилин ми обговорення провели. Я прошу сідати всіх на місце. Прозвучало дві вимоги: перша, я прошу, шановні колеги, уважно послухати, щоб робити усвідомлений вибір під час голосування, перше - це заслухати інформацію керівників силових структур, міністра освіти і науки, це перша вимога. Друга вимога - утворити тимчасову слідчу комісію Верховної Ради для розслідування цієї проблеми. Відповідно до цього я поставлю на голосування дві пропозиції, кожну окремо. Прошу уваги! Перша пропозиція стосується того, щоб заслухати інформацію міністра внутрішніх справ, голови Служби безпеки, а також міністра освіти і науки з приводу подій у Донецьку. Правильно я сформулював? Прошу народних депутатів визначатися.</p>
<p>&nbsp;</p>
<p>10:25:03</p>
<p>За-197</p>
<p>Рішення не прийнято.</p>
<p>Я ставлю на голосування другу пропозицію про включення до порядку денного проекту постанови Верховної Ради України за номером 4326 про утворення тимчасової слідчої комісії Верховної Ради України з питань вивчення дотримання законодавства та забезпечення конституційних прав громадян під час підготовки і проведення форуму демократичних сил 31 жовтня 2003 року у місті Донецьку. Я прошу уваги, я зачитаю зміст цього документу, оскільки його ще немає на руках у всіх.</p>
<p>"Відповідно до статті 89 Конституції України Верховна Рада постановляє:</p>
<p>1) утворити тимчасову комісію Верховної Ради;</p>
<p>2) до складу тимчасової слідчої комісії Верховної Ради включити народних депутатів, представників депутатських фракцій і груп в розрахунку - один представник від 30 народних депутатів;</p>
<p>3) тимчасовій слідчій комісії інформувати Верховну Раду України до кінця 2003 року про результати своєї діяльності.</p>
<p>І четверте. Матеріально-технічне, організаційне, інформаційне забезпечення роботи комісії покласти на Апарат Верховної Ради. Ставлю на голосування про включення проекту постанови, який я зачитав, до порядку денного.</p>
<p>&nbsp;</p>
<p>10:26:30</p>
<p>За-197</p>
<p>Рішення не прийнято.</p>
<p>По фракціях, будь ласка, що з процедури. Шановні колеги, по фракціях дивіться, там написано все. Переходимо до розгляду питань. Ярослав Сухий, будь ласка. Потім Зварич, а тоді далі будемо визначатись.</p>
<p>&nbsp;</p>
<p>10:27:22</p>
<p>СУХИЙ Я.М.</p>
<p>Володимире Михайловичу, дякую. Я готовий доповідати питання перше нашого порядку денного, котре звучить так: "Про державну підтримку в галузі повернення та компенсації, втрачених, знецінених заощаджень громадян, стан відновлення та перспективи". Будь ласка, я готовий, я на місці.</p>
<p>&nbsp;</p>
<p>ГОЛОВА.Роман Зварич.</p>
<p>&nbsp;</p>
<p>10:27:46</p>
<p>ЗВАРИЧ Р.М.</p>
<p>Шановний Володимире Михайловичу, шановні колеги, я думаю, що ви самі могли б переконатись в тому, що сьогодні роботи не буде, якщо ми далі будемо так вести себе. Я хочу наголосити на тому, що ми звинувачуємо владу в тому, щоб був створений бандитський режим в Донецьку.</p>
<p>Тому, Володимире Михайловичу, я вас таки прошу і наполягаю, скористайтеся своїми повноваженнями, Голова Верховної Ради, оголосіть перерву на півгодини для того, щоб принаймні керівники фракцій могли це питання обговорити. Інакше, сьогодні роботи не буде.</p>
<p>&nbsp;</p>
<p>ГОЛОВА. Шановні народні депутати, прошу уваги! Я поставив 2 пропозиції на голосування. Вони не дістали підтримки. Це перше.</p>
<p>Я думаю, що краще нам було б, якби зустрілися представники від фракцій "Наша Україна" і "Регіони України", обговорили цю ситуацію. Одну хвилинку! Дайте завершити цю проблему!</p>
<p>Але оскільки, я бачу, такого немає&nbsp; бажання і на вимогу двох фракцій: "Наша Україна" і Блоку Юлії Тимошенко я оголошую перерву на 30 хвилин. Керівників депутатських груп і фракцій прошу зібратися в кабінеті Голови.</p>
<p>&nbsp;</p>
<p align=center>ПІСЛЯ&nbsp;&nbsp; ПЕРЕРВИ</p>
<p>ГОЛОВА. Запросіть народних депутатів до сесійної зали.</p>
<p>Я прошу керівників депутатських груп і фракцій поінформувати народних депутатів, про що ми вели тривалу дискусію протягом півтори години з тим, щоб&nbsp; знову не було у нас недорозумінь. Ну, я ж прошу керівника фракції, ми ж начебто домовилися. Знову за рибу гроші, що ж таке.</p>
<p>Шановні народні депутати, обговорювалися такі... Я прошу уваги, обговорювалися такі питання.</p>
<p>Перше, заслуховування інформації.</p>
<p>Друге, прийняття рішення по слідчій комісії.</p>
<p>Третя пропозиція, доручити двом комітетам підготувати питання, це мається на увазі комітет, який очолює Володимир Стретович і Володимир Романович Мойсик, а у вечері о 18.30 на розширеному засіданні Погоджувальної ради заслухати інформацію силовиків і потім нам визначитися, як ми будемо діяти далі.</p>
<p>Ну цілком нормальна була компромісна пропозиція для того, щоб зблизити позиції, для того, щоб Верховна Рада виступала єдиним консолідованим органом. Інші пропозиції, ну, не знаходять підтримки у сесійній залі.&nbsp; Тому я ще раз хочу озвучити ту пропозицію, яку сформулював.</p>
<p>Перше. Доручити двом комітетам зібрати всі необхідні матеріали до 18.30. На 18.30 запросити міністрів внутрішніх справ, освіти та науки, а також керівника Служби безпеки і провести&nbsp; розширене&nbsp; засідання Погоджувальної ради. Маючи&nbsp; всю інформацію, визначитися, що ми будемо робити.</p>
<p>Одну хвилинку, ви навчіться слухати, шановні колеги.</p>
<p>а) Заслухати інформацію, якщо це буде потрібно, може&nbsp; потреби не буде.</p>
<p>б) Прийняти рішення про створення комісії. Потрібно спочатку мати інформацію, щоб потім&nbsp; приймати якесь рішення. Це нормальне, природне, я вважаю, рішення.</p>
<p>Там ми ж казали, що у 18.30 домовимося. Я ще раз казав, що ми о 18.30 визначимося чи треба нам слухати ці питання. Якщо слухати, то коли. Як слухати, то у якому розрізі. Яка&nbsp; процедура розгляду.</p>
<p>І друге. Чи потрібно створювати слідчу комісію, якщо створювати, то у якому складі.</p>
<p>Я думаю, що це нормальна позиція для того, щоб розблокувати роботу Верховної Ради. Зачекайте, ніякому голові комітету.</p>
<p>Я ще раз вам формулюю. Ви ж слухайте, ви не хочете слухати. Я ще раз&nbsp; формулюю, що доручити двом комітетам підготувати матеріали для розгляду на Погоджувальній раді. О 18.30 провести засідання Погоджувальної ради, визначитися, послухати інформацію і визначитися, як ми будемо далі реагувати на цю подію. Якщо наша буде воля і буде згода... Та заспокойтеся.</p>
<p>&nbsp;</p>
<p>З ЗАЛУ.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Не чути.</p>
<p>&nbsp;</p>
<p>ГОЛОВА. Так тільки&nbsp; не так показуйте, а показуйте нормально. Я говорю, заспокойтеся.</p>
<p>А&nbsp; після того визначитися. Якщо ми будемо&nbsp; слухати, то коли, у якому розрізі і в якому обсязі. Нормальна пропозиція? Нормальна.</p>
<p>Я&nbsp; оголошую до розгляду проект постанови&nbsp; про проведення парламентських слухань "Про державну політику у галузі повернення та компенсації втрачених, знецінених заощаджень громадянам...</p>
<p>Шановні колеги! У зв'язку з тим, що відбувається блокування роботи Верховної Ради, ранкове і вечірнє засідання оголошую закритим і, будь ласка, визначайтеся. Засідання сьогодні не буде. Все, дякую.</p>
<p>Шановні народні депутати! В зв'язку з тим, що виникають&nbsp; питання, я ще раз оголошую, що сьогоднішнє засідання Верховної Ради оголошується закритим, продовжуйте далі блокувати роботу Верховної Ради.</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
