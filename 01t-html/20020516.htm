Стенограма пленарного засідання
16 травня 2002
<pre><b>                         ЗАСІДАННЯ П'ЯТЕ

               Сесійний зал Верховної Ради України.
                 16 травня 2002 року. 10 година.

</b><i>     Веде засідання член Президії першої сесії Верховної Ради
</i>
     України МУСІЯКА В.Л.

     ГОЛОВУЮЧИЙ. Доброго   ранку,   шановні   народні    депутати,
запрошені,  гості.  Народних депутатів України прошу підготуватися до реєстрації.

     Так, будь ласка, включіть реєстрацію. Прохання реєструватися.

     У залі  зареєстровано   310   народних   депутатів.   Ранкове засідання оголошується відкритим.

     Як ми вчора домовилися,  зараз я оголошу перерву до 12.30.  З 12.30 ми продовжимо розгляд питання про обрання  Голови  Верховної Ради,  Першого  заступника  і  заступника  Голови  Верховної Ради.
Керівників фракцій я прошу зараз підійти в ложу уряду.

     Оголошується перерва до 12.30.

      (Після перерви)

     ГОЛОВУЮЧИЙ. Прошу увімкнути систему  "Рада".  Прошу  народних депутатів зареєструватися.

     Дякую, 328 народних депутатів у залі.

     Шановні народні депутати,  слово надається народному депутату Мішурі, голові Лічильної комісії, для довідки.

     МІШУРА В.Д.,  голова тимчасової Лічильної  комісії  Верховної Ради  України  (багатомандатний  загальнодержавний виборчий округ,
КПУ).  Шановні народні депутати! Я хочу зробити довідку невеличку.
Учора я зробив обмовку,  бо назвав одну графу,  а цифру дав зовсім не ту.  У нас не 447 депутатів отримали бюлетені (ви розумієте, що це  не  так),  а  294,  і  взяли участь у голосуванні 214 народних депутатів. Усі ці дані відображено у протоколі.

     Прошу вибачити мене, це була просто обмовка.

     ГОЛОВУЮЧИЙ. Дякую, Валерію Дмитровичу.

     -----------

     Оголошення. Згідно зі статтею 13 Закону  України  про  статус народного  депутата  України та статтею 4.2.2 Регламенту Верховної Ради  України  інформую  про  вихід  народного  депутата   України Горбачова  Віктора  Сергійовича  із  складу  депутатської  фракції
"Єдина Україна".

     Шановні народні  депутати!  На  прохання   керівників   шести фракцій  я  оголошую  перерву  до 16 години.  Ще раз повторюю:  на прохання керівників  шести  фракцій  оголошується  перерва  до  16 години. Немає пакетів, ні з чим працювати.

     Дякую. Перерва.




</pre>
