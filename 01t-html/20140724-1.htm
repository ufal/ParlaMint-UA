Стенограма пленарного засідання
24 липня 2014
&nbsp;
<p align=center>ЗАСІДАННЯ ШІСТДЕСЯТ СЬОМЕ</p>
<p align=center>Сесійний зал Верховної Ради України</p>
<p align=center>24 липня 2014 року, 16 година</p>
<p align=center>Веде засідання Голова Верховної Ради України О.В.ТУРЧИНОВ</p>
<p>&nbsp;</p>
<p>ГОЛОВУЮЧИЙ. Шановні народні депутати, прошу сідати на&nbsp; свої робочі місця. Верховна Рада продовжує свою роботу, ми відкриваємо вечірнє пленарне засідання. Прошу колеги, сідайте, будь ласка.</p>
<p>Прошу всіх уважно заслухати&nbsp;&nbsp; оголошення. 27 лютого 2014 року на основні чинного законодавства на пленарному засіданні Верховної Ради України було оголошено про створення парламентської коаліції "Європейський вибір", до&nbsp; складу якої ввійшло 262 народних депутата.</p>
<p>Сьогодні 24 липня 2014 року на пленарному засіданні голови депутатських фракцій політичної партії "УДАР" та Всеукраїнське об'єднання "Свобода" заявили про вихід цих фракцій зі складу коаліції, всього 71 народний депутат. І подали відповідні документи, які підтверджують рішення народних депутатів з їх особистими підписами. Крім того, також&nbsp; 19 народних депутатів заявили і подали заяви про вихід зі складу коаліції.</p>
<p>У зв'язку з цим оголошую про припинення діяльності парламентської коаліції "Європейський вибір" у Верховній Раді України сьомого скликання.</p>
<p>Шановні колеги, ми з вами говорили про те, що&nbsp; необхідно прийняти…&nbsp; Колеги, я&nbsp; прошу серйозні питання. Ми з вами говорили на ранковому засідання, що була&nbsp; домовленість про голосування дуже важливих законів, які пов'язані з тою кризовою ситуацією, яка склалась в країні. Це питання пов'язані зі змінами до&nbsp; Державного бюджету України&nbsp;&nbsp;&nbsp; &nbsp;і змін до Податкового кодексу України та інших законодавчих… України.</p>
<p>Я прошу, шановні колеги, щоб ми з вами розпочали розгляд цього питання саме з проекту Закону про внесення змін до Податкового кодексу України та деяких інших законодавчих актів України, тому що саме цей закон створює доходну базу, яка розподіляється відповідно у другому законі, тобто у Законі про зміни до Державного бюджету України на 2014 рік.</p>
<p>&nbsp;Саме тому, шановні колеги, я прошу сісти на свої робочі місця. У нас є можливість зараз поступити наступним чином. Я би, перед тим, як депутати будуть голосувати, дав би три хвилини міністру фінансів України для того, щоб він... Колеги, для того, щоб він саме представив&nbsp; цей проект закону, який ми повинні включити до порядку денного.</p>
<p>Поки міністр іде до парламентської трибуни, прошу, шановні колеги, щоб ми побачили, що є зараз депутати готові голосувати, зареєструватися. Включіть, будь ласка, систему "Рада".</p>
<p>16:13:26</p>
<p>В залі зареєструвалося 290, вибачте, 305 народних депутатів. Ми продовжуємо нашу роботу.</p>
<p>Будь ласка, Олександр Віталійович, прошу представити проект.</p>
<p>&nbsp;</p>
<p>ШЛАПАК О.В.&nbsp; Шановний Голово Верховної Ради, шановні народні депутати! З вашого дозволу я почну з загальної картини для того, щоб пояснити, навіщо ми вносимо, пропонуємо внести зміни до Податкового кодексу. Перед Україною стоять надзвичайно складні виклики, які потребують нашої відповіді, не гаючи, сьогодні.</p>
<p>Ці виклики пов'язані в першу чергу з двома нашими ворогами. Перший з них – це ворог, який вбиває наших людей на сході України, це військовий конфлікт. І другий з них – це економічна ситуація, яка, на превеликий жаль, також пов'язана з цим конфліктом.</p>
<p>Нам необхідно з вами винайти ресурси для збільшення військових видатків. Хочу нагадати, що в березні місяці, коли виділялися кошти з державного бюджету для резервного фонду для нашого Міністерства оборони і інших силовиків, ми розраховували, що операція продовжиться до 1 липня. На продовження в подальшому операції потрібні додаткові ресурси. Наші військові просять, мінімально просять виділити для цих цілей суму більше 9 мільярдів гривень.</p>
<p>Окрім того, уряд України постійно стикається з необхідністю знаходити ресурси для відновлення уже звільнених від терористів територій. У нас поки що немає ресурсів для того, щоб надати хоча б елементарні умови проживання і роботи тим людям, хто виїхав з Криму і зі східних територій.</p>
<p>Отже, уряд ініціює створення спеціального фонду для відновлення східних регіонів України та вирішення питань переселенців. Для цього потрібно близько 7 мільярдів гривень.</p>
<p>Окрім того, економічний аналіз, який представлений в додаткових матеріалах народним депутатам, свідчить про те, що до кінця цього року із-за подій, в першу чергу, які відбуваються на сході України, ми не доберемо до дохідної частини державного бюджету близько 13 мільярдів гривень.</p>
<p>Таким чином, перед нами постає надзвичайно складне завдання – знайти резерви для перекриття загального фінансового розриву в сумі 31 мільярдів. На 10 мільярдів ми знайшли можливість скоротити видатки державного бюджету, про що я буду вам доповідати, коли будемо говорити про зміни до Закону про бюджет 2014 року. На 21 мільярд ми пропонуємо знайти додаткові доходи, внісши зміни до Податкового кодексу.</p>
<p>Ми вважаємо, що в цих складних умовах не можна йти на збільшення фіскальної нагрузки на діючих суб'єктів підприємництва. <a name=_GoBack></a>А тому пішли наступним шляхом. По-перше, максимально оподаткувати діяльність по видобутку корисних копалин, нагадаю, які згідно Конституції належать народу України. По-друге, зняти пільги по податку на додану вартість, а в основному по податку на прибуток.</p>
<p>&nbsp;</p>
<p>ГОЛОВУЮЧИЙ.&nbsp; Дайте можливість завершити виступ.</p>
<p>&nbsp;</p>
<p>ШЛАПАК О.В.&nbsp;&nbsp; Оскільки вважаємо, що на сьогоднішній день значно важливіші є доходи бюджету, які можна було б використати на цілі, про які я вже вам говорив.</p>
<p>Щодо першої частини – оподаткування надр. Ми розпочали цю роботу в березні місяці, коли більш як в 4 рази підняли оподаткування залізної руди. Однак, наші спроби оподаткувати додатково газ і нафту закінчилися невдачею. Разом з тим, хочу нагадати вам, шановні народні депутати, сьогодні ми добуваємо в Україні державними компаніями трошки більше, як 15 мільярдів кубометрів газу і продаємо його по регульованій ціні за 362 гривні. Разом з тим, компаніями, так званими, по спільній діяльності, ми добуваємо близько 6 мільярдів кубометрів газу і продаємо його для промисловості, знову таки, по регульованій ціні – 4724 гривні.&nbsp; Це означає, що фіскальна нагрузка на "Укргазвидобування" досягає 94 відсотка, тоді як фіскальна нагрузка на приватні компанії – 17,5 відсотків. Хочу нагадати вам, що собівартість "Укргазвидобування" в першому кварталі в&nbsp; 14 році – 242 гривні. І це при тому, що в структурі собівартості 156 гривень складає амортизація. Таким чином, чистий дохід природного газу власного видобутку для потреб населення складає 47 гривень, рентабельність, увага, 19 відсотків. Чистий дохід при реалізації 1 тисячі кубометрів природного газу власного видобутку для потреб промисловості – 3654 гривні. Увага, рентабельність півтори тисячі відсотків. Ми вважаємо, що цю практику рано чи пізно потрібно припинити. І на наше переконання, припинити її повинен парламент сьогодні, направивши ці сверх- доходи на потреби наших військових.</p>
<p>Чистий дохід від реалізації природного газу для потреб промисловості у 77 разів більший, ніж чистий дохід від реалізації природного газу для потреб населення. Ми порахували, що тільки з 2008 року приватні компанії на добутку українського газу заробили більше 40 мільярдів прибутків. Ми пропонуємо збільшити ставку плати за користування надрами для природного газу, що продається для потреб промисловості з 17,5 до 70 відсотків від граничного максимального рівня ціни для реалізації природного газу. Приблизно ж така картина стосується і видобутку нафти. Протягом 5-ти років до 1 січня 2014 року видобуток нафти і конденсату оподатковувався відповідною системою платежів, це був фіксований податок з корегуючим коефіцієнтом, в середньому, я зупинюсь тільки на цій цифрі, він дорівнював 56 відсоткам від вартості нафти, яку ми взяли за розрахункову одиницю, це барель нафти класу Urals, це було 56 відсотків, я підкреслюю, але з 1 січня 2014 року підхід помінявся, був запроваджений інший підхід і ставку спустили до 39 відсотків. Таким чином, на сьогоднішній день, (хочу звернути вашу увагу на наступні цифри, вони також роздані в ваших матеріалах), собівартість видобутку нафти Укрнафтою за 1 квартал 2014 року складає 885 гривень. Це данні самої компанії. Таким чином, на сьогоднішній день компанія отримує прибуток, якщо перекласти його в собівартість, більше 700 відсотків. Ми вважаєм, що треба повернутися до оподаткування, яка існувала до 1 січня 2013 року і таким чином …</p>
<p>&nbsp;</p>
<p>ГОЛОВУЮЧИЙ. Олександр Віталійович, ще багато у вас?</p>
<p>&nbsp;</p>
<p>ШЛАПАК О.В.&nbsp;&nbsp; Три хвилини.</p>
<p>І таким чином повернути ставку 56 відсотків для оподаткування нафти. Це два головних ресурсних платежі. Уряд ініціював зміни до оподаткування, до зняття спецрежиму оподаткування аграрного комплексу. Після консультацій з фракціями ми вирішили&nbsp; &nbsp;зняти ці пропозиції з порядку денного і залишити спецрежим ще на певний час, і провести додаткові консультації з аграріями.</p>
<p>Разом з тим, шановні колеги, ми не можемо дозволити шановним експортерам вивозити з держави зерно і вивозити з державного бюджету ПДВ, які вони туди не платили, а тому ми наполягаємо на тому, щоб відшкодування операції з експорту зерна було відмінене щонайменше до 1 січня 2015 року.</p>
<p>Є ще кілька більш мілких новацій, які стосуються податку на прибуток і ПДВ про які я відповім на питання, якщо такі будуть, з метою економії часу. Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні колеги, є питання до Міністра фінансів?</p>
<p>&nbsp;</p>
<p>ГОЛОС ІЗ ЗАЛУ. Немає.</p>
<p>&nbsp;</p>
<p>ГОЛОВУЮЧИЙ. Нема питань? Я бачу декілька рук. Давайте тоді від фракцій запишимось на питання. Народний депутат Ващук.</p>
<p>&nbsp;</p>
<p>16:22:42</p>
<p>ВАЩУК К.Т.</p>
<p>Шановний пане міністре! Я хочу, щоб ви чітко сказали, що ви не рухаєте систему оподаткування аграрного сектору України і рухаєте лише в питанні ПДВ для зернотрейдерів. Скажіть зараз чітко й зрозуміло, що з оподаткуванням АПК? Дякую.</p>
<p>&nbsp;</p>
<p>ШЛАПАК О.В. Шановна Катерина Тимофіївна! Ще раз говорю: оподаткування аграрного комплексу залишається таким, яким воно є на даний момент. Продовжує існувати спецрежим ПДВ, залишається фіксований сільгоспподаток і звільнення від операцій, від експорту зерна. Все залишається, як є на сьогоднішній день.</p>
<p>&nbsp;</p>
<p>ГОЛОВУЮЧИЙ. Будь ласка, Карташов, народний депутат.</p>
<p>&nbsp;</p>
<p>16:23:37</p>
<p>КАРТАШОВ Є.Г.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>У меня такой вопрос. Почему мы вот знаем о том, что прибыль составляет где-то 700 процентов, почему только сейчас мы ставим вопрос, а не ставили его раньше?</p>
<p>&nbsp;</p>
<p>ШЛАПАК О.В. Я скористаюся порадою пана Ляшка і теж скажу. Ми пробували поставити його вже 27 березня, пане Євгене. Ви не підтримали нас тоді. А чому його не зробили, не поставили раніше, це дійсно питання до попереднього уряду, який поміняв систему 1 січня 2013 року.</p>
<p>&nbsp;</p>
<p>ГОЛОВУЮЧИЙ. Народний депутат Іонова.</p>
<p>&nbsp;</p>
<p>16:24:15</p>
<p>ІОНОВА М.М.</p>
<p>Прошу передати слово Тарасу Кутовому.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон народного депутата Кутового.</p>
<p>&nbsp;</p>
<p>16:24:24</p>
<p>КУТОВИЙ Т.В.</p>
<p>Пане міністре, дякую за вашу доповідь. Якщо можна, просто роз'ясніть один момент. Ми у своїй доповіді назвали, що стосується ПДВ, дату 1 січня 2015 року. В матеріалах, які ми щойно отримали в перерві, значиться цифра, третій абзац, отут, в абзаці четвертому підпункту 12 пункту першого Розділу І законопроекту слова, цифри "1 січня 2015 року" замінити словами та цифрами: "31 грудня 2015 року включно".</p>
<p>То ми говоримо про 31 грудня 2015 року чи ми говоримо про 1 січня 2015 року? Дякую.</p>
<p>&nbsp;</p>
<p>ШЛАПАК О.В. Дякую. Я доповідав законопроект, який, який ми внесли до парламенту. Якщо ми дійдемо до розгляду його по суті, у мене на дві сторінки зауважень до цього законопроекту, де і є правка, про яку ви зараз казали. Суть цієї правки зводиться до наступного.</p>
<p>Якщо ми не готові з 1 січня 2015 року міняти систему оподаткування аграрного комплексу, то до моменту, ми вважаємо, 31 грудня 2015 року повинен зберегтися режим звільнення від відшкодування ПДВ при експорті зерна. Тому стоїть цифра 31 грудня 2015 року. Вона до обговорення в поправках.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Леонов.</p>
<p>&nbsp;</p>
<p>16:25:41</p>
<p>ЛЕОНОВ Е.В.</p>
<p>Прошу передати слово народному депутату Михайлу Головку.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон.</p>
<p>&nbsp;</p>
<p>16:25:47</p>
<p>ГОЛОВКО М.Й.</p>
<p>Михайло Головко, Всеукраїнське об'єднання "Свобода". У мене запитання до пана міністра. Скажіть, будь ласка, а чому ви не вказали в даному законопроекті оподаткування ренти за видобуток залізної руди, а тільки газ і нафта. Що, ми таким чином починаємо лобіювати структури Ахметова? Це раз.</p>
<p>Другий момент. Не враховано також збільшення акцизу на пиво, на алкоголь, на тютюн. Це, якщо хоча би на гривні 2 збільшили акциз на пиво, ми отримали б додатково 4 мільярда гривень в рік. Хіба нам ці кошти не потрібні? Тим паче і зробимо добру справу, буде менше спиватися наше молоде покоління. Ну, і звісно ж, не враховані наші основні пропозиції, які Всеукраїнського об'єднання&nbsp; "Свобода" подавала. Це ті законопроекти, які стосувалися оподаткування і повернення коштів з офшорів. Адже сьогодні структури різні зареєстровані в офшорах, вивозять мільярди з України, і ми жодним чином їх не оподатковуємо, тобто уникають подвійного…</p>
<p>&nbsp;</p>
<p>ШЛАПАК О.В. Пане Михайло, відповім вам таким чином. Ми підняли, я вже говорив про це, з 27 березня ставку на руду в чотири рази. Можемо піднімати далі – нема питань. З 1 липня підняті акцизи на 27 відсотків на алкогольні напої. Можемо піднімати і далі. Але це… Можливо, і мало. Але це потребує додаткових спеціальних розрахунків. Поскільки, наприклад, наше з вами підняття на пиво, алкоголь і тютюн закінчилося тим, що в цілому в абсолюті податки до державного бюджету зменшилися. Тому це потребує додаткової дискусії.</p>
<p>І я хотів і також про офшори сказати. Будь-яка пропозиція народних депутатів, яка направлена на додаткові доходи державного бюджету, буде нами з вдячністю прийнята і розглянута. Вона просто потребує трошки більше часу для проведення дискусії, у тому числі дискусій з учасниками ринку. Дякую. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Включіть мікрофон міністра.</p>
<p>&nbsp;</p>
<p>ШЛАПАК О.В. Я вже сказав вам про те, що ми підняли ставку на руду в чотири рази 27 березня.</p>
<p>Про офшори. Ще раз кажу, якщо є готовий законопроект, ми з вдячністю його розглянемо. <i>(Шум у залі) </i>Прекрасно. Я тільки сьогодні отримав і від пана Кайди. Я подивлюся його з великим задоволенням.</p>
<p>Єдине, що обрахувати його і поставити цифру, ми з вами не&nbsp; в стані. Ідея прекрасна, давайте її будемо розглядати і приймати.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Соболєв.</p>
<p>&nbsp;</p>
<p>16:28:28</p>
<p>СОБОЛЄВ С.В.</p>
<p>Кириленку Івану Григоровичу.</p>
<p>&nbsp;</p>
<p>ГОЛОВУЮЧИЙ. Передає слово Івану Кириленку.</p>
<p>&nbsp;</p>
<p>16:28:33</p>
<p>КИРИЛЕНКО І.Г.</p>
<p>Шановні колеги, шановні члени уряду, шановний пане міністре! Я хочу, щоб усі почули. За те, що в сільськогосподарському виробництві ви&nbsp; руйнуєте те, що складувалося десятиліттями і до чого вже звикли і на чому Україна майбутня буде відроджувати свою економіку, ми провели переговори з агровиробниками і хочемо сказати наступне. Шановний Олександре Віталійовичу, ми готові підтвердити те, що аграрії готові поставити війську сьогодні в необхідних кількостях через державний резерв, необхідну кількість борошна, круп, макаронних виробів, масла рослинного і тваринного, і м'яса безкоштовно в необхідних кількостях через державний резерв. <i>(Оплески)</i></p>
<p><i>&nbsp;</i>І будь ласка, підтвердить, що пункт 9 в "Прикінцевих положеннях" підпункт 6-7 щодо бюджетників вилучено. Підтвердить, будь ласка.</p>
<p>&nbsp;</p>
<p>ШЛАПАК О.В. Ні, це ви говорите про Закон про бюджет. Про нього ми ще будемо говорити. Так, він дійсно вилучений, але давайте про це трошки пізніше, зараз мова про інший закон йде.</p>
<p>&nbsp;</p>
<p>ГОЛОВУЮЧИЙ. Будь ласка, останній виступаючий Єремеєв Ігор Миронович. Будь ласка.</p>
<p>&nbsp;</p>
<p>16:29:46</p>
<p>ЄРЕМЕЄВ І.М.</p>
<p>Шановний Голово, шановні народні депутати, декілька місяців тому, коли розпочалися трагічні події і розпочалася військова агресія проти України саме ця Верховна Рада прийняла рішення і для Міністерства оборони виділила біля 8 мільярдів гривень для підтримання боєздатності нашої армії.</p>
<p>Ви сьогодні знову просите, до нас і звертаєтесь для того, щоб ми профінансували ще частково армію. Але за цих декілька місяців ми чули неодноразово про те, що бронежилети закупляються на тисячу на півтори тисячі гривень дорожче. Ми сьогодні чуємо про те, що люди по селах збирають кошти для того, щоб купити бронежилети. Ми вважаємо, що у Верховній Раді повинно відбутися засідання, де повинен бути присутній Президент, міністр оборони, керівник АТО, де повинен відбутися повний і детальний звіт про використання 8 мільярдів гривень і після того повинні розглядатися ці питання, де ми повинні отримати відповіді на всі запитання, які ми поставили.</p>
<p>&nbsp;</p>
<p>ШЛАПАК О.В.&nbsp; Шановний Ігор Миронович, ми з вами в цій залі домовилися про створення спеціальної комісії з участі народних депутатів, які повинні були слідкувати за тим куди витрачаються кошти. Туди ходив Олександр Іванович Кузьмук, якого всі поважають в цій залі, ходили і інші люди, ви не ходили. Будь ласка, приймайте участь в цій комісії, дивіться як розподіляються кошти. Я не хочу ні в якому разі сказати про те, що кошти розподіляються абсолютно ефективно. Але у нас є всі інструменти відслідкувати, як тратяться ці кошти.</p>
<p>Натомість, я не є військовий фахівець, разом з тим я бачив&nbsp; запити наших військових. І можу підтвердити: коштів для того, щоб з 1 серпня&nbsp; платити хоча би грошове забезпечення людям, які воюють в зоні АТО, немає. Можете перевіряти до "другого снігу", до 1 січня, але з 1 серпня нам платити військовим буде нічим.&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Шановні колеги,&nbsp; я бачу багато рук і я вам хочу нагадати: ми ще закон не включили навіть до порядку денного. Ми включимо до порядку денного,&nbsp; будь ласка, буде можливість його обговорити. Ну про що&nbsp; ми зараз говоримо? Попросили&nbsp;&nbsp;&nbsp; задати питання міністру фінансів, я надав таку можливість. Прошу, Олександр Віталійович, сідайте на своє&nbsp; робоче місце.</p>
<p>Шановні колеги, прошу сісти на свої робочі місця. Вноситься пропозиція щодо включення до порядку денного проекту Закону про внесення змін до&nbsp; Податкового кодексу&nbsp; України та деяких інших законодавчих актів щодо удосконалення окремих положень&nbsp; (Реєстраційний номер 4309а). Прошу підтримати включення цього проекту до порядку денного нашої сесії. Прошу голосувати.</p>
<p>&nbsp;</p>
<p>16:32:45</p>
<p>За-206</p>
<p>Рішення не прийнято.&nbsp;</p>
<p>По&nbsp; фракціям,&nbsp; будь ласка.&nbsp; "Батьківщина" - 78, регіони - 1, "УДАР" - 35, "Економічний розвиток" - 1, "Суверенна європейська Україна" – 0,&nbsp;&nbsp; "Свобода" – 34,&nbsp; "ЗМС" (бачите, як "ЗМС" працює ефективно) – 29, підтримка є,&nbsp; позафракційні – 28.&nbsp;</p>
<p>&nbsp;Шановні колеги, я так розумію, що питання у нас дуже серйозне. Колеги! Саме тому… Ми працюємо за Регламентом, ви це мені хочете сказати, я це почув. Будь ласка, далі працюємо.</p>
<p>Наступне питання,&nbsp; шановні колеги, на якому наполягає уряд, причому наполягає його прийняти в цілому, – це питання пов'язане з енергетичною безпекою нашої країни. І уряд наполягає &nbsp;на тому, щоб ми розглянули це питання.&nbsp; Я не ставлю питання про бюджет, тому що його нема сенсу ставити у зв'язку з тим, що Верховна Рада не підтримала доходну частину бюджету. Без доходної частини бюджету приймати рішення щодо змін до бюджету немає жодного сенсу.</p>
<p>Тому шановні колеги, я прошу вас зараз перейти до розгляду, за наполяганням уряду, в другому читанні проекту Закону про внесення змін до деяких законів України щодо реформування системи управління Єдиною газотранспортною системою України.</p>
<p>Прошу голову комітету Мартиненка Миколу Володимировича доповісти закон до другого читання.</p>
<p>&nbsp;</p>
<p>16:35:17</p>
<p>МАРТИНЕНКО М.В.</p>
<p>Шановний Олександр Валентинович, шановні колеги, комітет на вчорашньому засіданні розглянув поправки, які надійшли від вас по даному законопроекту. Комітету на засіданні вдалося збалансувати законопроект таким чином, що його тіло не розрушене. Введена одна норма, про яку ми говорили ще під час розгляду цього закону в першому читанні, яка говорить про те, що інвестора для участі в операторі газотранспортної системи… кінцеве рішення буде приймати сесійна зала, тобто треба буде проголосувати 226 голосами. Навіть у самих правках до другого читання дуже багато різних інсинуацій, в яких, наприклад, пропонується оператора залишити державним. Тоді куди ж ми з вами будемо залучати самого інвестора? Як його будемо стимулювати це робити?</p>
<p>Питання друге. Також пропонувалося дуже сильно зарегламентувати відбір інвесторів, які повинні приймати участь в газотранспортній системі, неначе в нас стоїть велика черга. А насправді суть законопроекту зводиться до того: перша задача – це зробити стимули для споживачів Західної Європи качати газ по нашій трубі і не бути зацікавленими в добудові "Південного потоку".</p>
<p>І друге питання. Зробити таким чином, щоб інвестор зайшов у нашу газотранспортну систему, в наші газові сховища, які постійно недогружені, і&nbsp; зробив на цьому нормальний бізнес&nbsp;&nbsp; і&nbsp; нормальні потоки газу для того, щоб вони йшли через нашу&nbsp; країну, і сама система отримувала для нашої держави прибутки.</p>
<p>Можемо йти по правках, Олександре Валентиновичу.</p>
<p>&nbsp;</p>
<p>ГОЛОВУЮЧИЙ. Шановні колеги, на скільки я знаю, уряд на полягає, щоб закон був прийнятий саме в редакції комітету, тому що поправки його можуть повністю розбалансувати.&nbsp; Так, Миколо Володимировичу?</p>
<p>&nbsp;</p>
<p>МАРТИНЕНКО М.В. Абсолютно.</p>
<p>&nbsp;</p>
<p>ГОЛОВУЮЧИЙ. Шановні колеги, можу я ставити на голосування&nbsp; цей проект в редакції комітету? Можемо. Прошу підтримати…</p>
<p>Миколо Володимировичу, фракція "УДАР" сьогодні іменинники, вони наполягають, я не можу відмовити в слові.</p>
<p>Будь ласка, Оксані Продан, включіть мікрофон.</p>
<p>&nbsp;</p>
<p>16:37:17</p>
<p>ПРОДАН О.П.</p>
<p>Дякую дуже. Шановні колеги, фракція "УДАР" і я особисто подала поправки, які&nbsp; передбачають декілька речей, які&nbsp; не враховані в зазначеному законопроекті.</p>
<p>По-перше, як сказав правильно Олександр Валентинович, цей законопроект стосується саме національної безпеки України. Тому ми повинні говорити про те, що оператор, який буде розпоряджатися газотранспортною&nbsp; системою повинен залишатися державним.&nbsp; І ми маємо можливість, згідно з нашими поправками і з діючим законодавством, використовувати механізми державно-приватного партнерства. Це&nbsp; перше.</p>
<p>Друге, що повинно бути. Умови і порядок визначення інвестора повинні затверджуватися Верховною Радою. Саме так, тому що Україна сьогодні має всього дві цінності – це газотранспортну систему і землю. Ми не можемо просто так віддати можливість комусь затверджувати вимоги до майбутніх інвестицій і до взаємного використання державного майна без рішення Верховної Ради.</p>
<p>Крім того, цим законопроектом передбачається розділити сховища і газопровід. Це говорить про те, що&nbsp; національна безпека, через рік, через півроку через три роки&nbsp; максимум&nbsp; буде в Україні…</p>
<p>&nbsp;</p>
<p>ГОЛОВУЮЧИЙ. Дайте можливість завершити.</p>
<p>&nbsp;</p>
<p>16:38:28</p>
<p>ПРОДАН О.П.</p>
<p>Тому що на сьогоднішній момент цінність української газотранспортної системи в&nbsp; тому, що&nbsp; ми маємо трубопровід і маємо сховища, яких немає ніде в Європі. Зараз пропонується розділити сховища, які є прибутковими, які є унікальними з газотранспортним потоком,&nbsp; &nbsp;потоком, який сьогодні дуже швидко може стати паралельно тому, який добудовується зараз європейцями. Тому для нас важливо залучити європейські кошти під модернізацію саме на загальну систему, на сховища разом з трубою.</p>
<p>І останнє. В цьому законопроекті немає жодних вимог до майбутнього інвестора в частині модернізації і в частині необхідності вкладення інвестицій. Ми тільки даємо можливість нашому українському оператору, діючому сьогодні згідно з наказом Мінпаливенерго, даємо йому можливість вкладати частину української труби в майбутнє операторську сумісну діяльність. Але жодних вимог до інвестора в цьому&nbsp; законопроекті немає. Тому жодних гарантій в те, що газотранспортна система буде відбудована і буде відновлено, ми не будемо мати.</p>
<p>Дуже прошу підтримати чотири поправки "УДАРу" і тоді "УДАР" задово....</p>
<p>&nbsp;</p>
<p>ГОЛОВУЮЧИЙ. Будь ласка, прокоментуйте, Микола&nbsp; Володимирович.</p>
<p>&nbsp;</p>
<p>МАРТИНЕНКО М.В. Шановні колеги,&nbsp; коментар буде спочатку загальний. Якщо виконати всі пропозиції "УДАРу", нам нічого не треба робити. У нас державний оператор є. Так чи ні я кажу? Державний оператор, у нас є газові сховища. Ви кажете: прибуткові? За всі останні роки в нас ніколи вони не були заповнені. У нас на сьогодні разом з буферним газом біля 14 мільярдів кубів газу. А всього сховища поміщають 30-35 мільярдів, якщо мені здається. Так про що ми&nbsp; взагалі говоримо? Як ми будемо виписувати всі деталі, умови входження інвестора? Для чого в нас уряд є? Чи уряд ми не в цій залі обираємо? Тоді давайте уряд не буде приймати в цьому участь, будемо дублювати абсолютно уряд – тут приймати рішення. То єсть я констатую таким чином, що фракція "УДАР" поправки сформулювала для того, щоби зірвати цей законопроект, його вихолостити. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Шановні колеги, я так розумію, що і комітет профільний, і уряд наполягають голосувати саме в редакції, прийнятої комітетом для того, щоб не було розбалансування закону і щоб він не втратив сенс. Саме Російська Федерація мріє, щоб сьогодні закон цей не був прийнятий. І я дуже прошу, шановні колеги, підтримати в другому читанні і в цілому в редакції комітету законопроект реєстраційний номер 4116а. &nbsp;Це проект Закону України про внесення змін до деяких законів України щодо реформування системи управління Єдиною газотранспортною системою України. Прошу підтримати в другому читанні і в цілому. Прошу голосувати: 4116а голосуємо.</p>
<p>&nbsp;</p>
<p>16:41:40</p>
<p>За-94</p>
<p>Рішення не прийнято.</p>
<p>По фракціях, будь ласка. "Батьківщина" – 75, Партія регіонів – 0, "УДАР" – 0, "Економічний розвиток" – 8, "Суверенна європейська Україна" – 0,&nbsp; "Свобода" – 0, "ЗМС" – 0, позафракційні – 11.</p>
<p>Будь ласка, Олег Ляшко, з мотивів.</p>
<p>&nbsp;</p>
<p>16:42:07</p>
<p>ЛЯШКО О.В.</p>
<p>Я вам зараз розкажу, з яких мотивів. Олег Ляшко, Радикальна партія. Я був один із ти небагатьох народних депутатів, який голосував за цей законопроект. Я хочу попередити громадян України: сьогодні, коли в нас жара, коли в нас немає морозу, коли в нас немає снігу, коли до нас прийде зима і у ваших квартирах буде холод, і у ваших батареях буде холод, і у ваших кранах буде холодна вода, щоб ви знали, кому дякувати і кого виносити на вилах: комуняк (слава Богу, до зими їх не буде), регіоналів і всіх, хто не голосував за цей закон. Ганьба! Ви захищаєте олігархів! Ви торгуєтеся з урядом за зернотрейдерів, за нафту, за газ і за все інше. Одиниці думають про народ, одиниці!</p>
<p>І правильно зробили фракція "УДАР", фракція "Свободи" і інші фракції, що оголосили про розвал коаліції, про дострокові вибори. Не має права така Верховна Рада: з комуняками і з регіоналами…</p>
<p>&nbsp;</p>
<p>ГОЛОВУЮЧИЙ. Я вибачаюсь, Олег Валерійович, так "УДАР" і "Свобода" якраз і не голосували за цей закон. Тут трішки розібратися треба. <i>(Шум у залі)</i></p>
<p>&nbsp;Шановні колеги, я прошу! Я прошу! Арсеній Петрович, уряд наполягає на перерві? <i>(Шум у залі)</i></p>
<p><a name=Temp></a>Шановні колеги, уряд. В зв'язку з результатами голосування. Давайте, Соболєву слово. <i>(Шум у залі) </i>Я дам можливість, спокійно, я дам можливість сказати. Будь ласка, відключіть мікрофон Сергія Соболєва. Депутат Мирний тут стоїть і наполягає на слові. Будь ласка, пане Олександре.</p>
<p>&nbsp;</p>
<p>16:44:05</p>
<p>МИРНИЙ О.Б.</p>
<p>Олександр Мирний, Всеукраїнське об'єднання "Свобода". Я хочу сказати, що, мабуть, час дешевих клоунів у Верховній Раді проходить. Питання державної ваги і вискакувати, не розуміючи питання, а просто працювати, я не знаю, на камеру, на трибуни, на будь-що, ну, це верх цинізму і найвища зрада української держави. Тому що ми чітко знаємо, що більше 100 компаній в Європі є афільовані з Газпромом. Мало того, в багатьох з них є, взагалі, контрольний пакет акцій. І я хочу сказати, що якби ми зараз спокійно пройшли по відхиленим, підкреслюю, по відхиленим поправкам, я думаю, ми би знайшли рішення, що робити. Тому що їх не так багато і, взагалі, поправок всього лише 34…</p>
<p>&nbsp;</p>
<p>ГОЛОВУЮЧИЙ. Дайте можливість завершити виступ.</p>
<p>&nbsp;</p>
<p>МИРНИЙ О.Б. Я думаю, що ми повинні повернутися до цього питання. Тому що ми не повинні відкидати це питання, дійсно, газогону, це питання робочих місць, це питання енергетичної безпеки. Але є , наприклад, що виникло питання, яке у "Свободи". Ми вчора дякуючи Миколі Володимировичу, дійсно, дуже напружений був комітет. І, наприклад, з паном Власенко, підкреслюю, депутатом з "Батьківщини", загострили питання на одному й тому самому пункті і знайшли рішення, як нам треба прокоментувати ту ситуацію, яка складається. Але в сьогоднішньому варіанті ми побачили старий варіант за який не можна голосувати, з нашої точки зору. То давайте ці речі робити і спокійно повернутися до розгляду цього питання, і спокійно проголосувати враховуючи всі ті небезпеки, які є на сьогоднішній день. Слава Україні!</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Соболєв.</p>
<p>&nbsp;</p>
<p>16:46:16</p>
<p>СОБОЛЄВ С.В.</p>
<p>Шановний прем'єр-міністр. Шановний Голова Верховної Ради. Шановні виборці.</p>
<p>Якщо хтось не зрозумів, що щойно сталося, я попробую пояснити, навіть за хвилину. У нас що, не було українського управляючого газотранспортною системою? Хтось це забув? Компанію РосУкрЕнерго, ви забули її? Ви забули, як всі люди Фірташа сиділи в НАКу "Нафтогаз України" і управляли і витягували останнє? Саме на цьому наполягає одна з фракцій? Ми забули, як у нас газові сховища здавались за 2 копійки в оренду на 10 років тому ж Фірташу? Ми знову хочемо, щоб це залишалося? Не вийде. Саме тому був момент істини. Той, хто дійсно розуміє, що зараз стоїть питання, чи буде південний поток чи йог не буде, чи зацікавимо ми реальних європейських інвесторів і інвесторів США до співпраці з Україною, до співпраці з українським парламентом і урядом, саме в цьому і залежить Національна безпека України. А ключовий запобіжник, який уряд врахував і …</p>
<p>&nbsp;</p>
<p>ГОЛОВУЮЧИЙ. Дайте можливість завершити.</p>
<p>&nbsp;</p>
<p>16:46:27</p>
<p>СОБОЛЄВ С.В. …це підтримав. Це запобіжник, що саме парламент буде затверджувати того інвестора, який претендує на управління, підкреслюю, тієї газотранспортної системи, яка залишається у власності держави. Таким чином, ми входимо в зиму з ситуацією, яка є абсолютно не вирішена і яка становить реальну загрозу національним інтересам України. І як би ми далі поверталися, чи не поверталися, це є вирок цьому парламенту і ми побачили чим закінчуються політичні ігрища в цьому парламенті. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, шановні колеги, голова комітету Микола Мартиненко і давайте підведемо риску.</p>
<p>&nbsp;</p>
<p>16:48:26</p>
<p>МАРТИНЕНКО М.В.</p>
<p>Шановний Олександр Валентинович. Шановні колеги.</p>
<p>Звучало питання про те, що якісь позиції не враховані були на комітеті, на комітеті були враховані всі правки без виключення, вчора вже не можна було вносити додаткові правки, які звучали, в тому числі на засіданні комітету. Всі правки враховані, вони є, відповідно, в таблиці. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, уряд наполягає&nbsp; на перерві для проведення консультацій. Я оголошую.&nbsp; <i>(Шум в залі)</i></p>
<p>Я оголошую перерву до 17 годин 20 хвилин і запрошую керівників фракцій на консультацію з урядом.</p>
<p>&nbsp;</p>
<p>ГОЛОС ІЗ ЗАЛУ<i>. (Не чути)</i></p>
<p>&nbsp;</p>
<p>ГОЛОВУЮЧИЙ. Після, після… Прем'єр-міністр говорить, після цієї консультації уряд зробить офіційну заяву.</p>
<p align=center>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Шановні народні депутати! Прошу сідати на свої робочі місця. Верховна Рада продовжує свою роботу. Прошу Секретаріат зробити відповідне оголошення в кулуарах Верховної Ради і запросити всіх народних депутатів до сесійної зали. Шановні колеги, сідайте, сідайте.</p>
<p>Слово надається Прем'єр-міністру України Арсенію Петровичу Яценюку. <i>(Оплески)</i></p>
<p>&nbsp;</p>
<p>ЯЦЕНЮК А.П.&nbsp; Шановний пане Голово! Колишні партнери по коаліції "Європейський вибір"! Це саме той вибір, за який стояли мільйони українців, саме той вибір, який зробили люди на Майдані. Саме той вибір, який повинна зробити Україна, бо так розпорядилась історія! І депутати від опозиції!</p>
<p>Це складний виступ і складний момент, не персональний, а складний момент для країни в цілому.</p>
<p>Я пробую уникнути будь-якої дипломатичної лексики, а тим більше, політтехнологічної. А сказати правду, як я робив останніх 5 місяців разом з цим урядом. Це не найкращий уряд в історії країни. Дай Боже, напевно, буде в майбутньому взірцевий уряд, якщо збережеться Україна, і якщо ми пройдемо зараз цей період страшних випробувань. Але принаймні цей уряд робив те, що могли. Те, як вміли. Те, на що учили батьки, як ти це відчуваєш і що хотіли українці.</p>
<p>Чи задоволений особисто роботою? Звичайно, ні. Хотілось би зробити більше, хотілось би зробити краще, хотілось би зробити швидше. Але чи, відповідаючи на питання, чи зробили ми все, що могли, що в наших силах, дам ствердну відповідь: так, зробили.</p>
<p>Те, що відбулося сьогодні у парламентській залі, буде мати дуже складні, якщо не драматичні наслідки для країни. <i>(Оплески) </i>&nbsp;Дай Бог, щоб я помилився, і ми будемо аплодувати тим, хто скаже, ми зробили правильне рішення, ми були праві, той курс, який ми вибрали, був єдино вірний.</p>
<p>Так, більшість людей хоче дострокових парламентських виборів</p>
<p>І ми хочемо дострокових парламентських виборів. Це правда. Тільки є одна дуже важлива річ. В чому є різниця між національним лідером і політиканом? Різниця в тому, що національний лідер бере на себе відповідальність, навіть якщо це не подобається… <i>&nbsp;(Оплески)</i></p>
<p>Ви повинні, шановні колеги, мене правильно зрозуміти. В нашого уряду зараз немає відповіді на питання: чим платити зарплати, чим мені завтра вранці заправити БТРи, як мені заплатити людям, які загинули і їхнім сім'ям. Звідки? З яких грошей? Як утримувати армію і Збройні Сили? Як недеморалізувати дух тих десятків тисяч людей, які не сидять в цій залі, а які в траншеях під кулями сидять? Може ми про них подумаємо!</p>
<p>Розвалена коаліція має сьогодні наслідок. Закони, які б наповнювали дохідну частину бюджету, провалені. І це зрозуміло. А хто хоче йти на вибори і одночасно голосувати за непопулярні закони. <i>(Оплески) </i>Закон про бюджет, який треба не для МВФа, дорогі друзі, то це треба для нас всіх. Там 9 мільярдів&nbsp; на армію і 7 мільярдів&nbsp; на відновлення інфраструктури, Донецьк, Луганськ.</p>
<p>Я був у Слов'янську, я бачив тих людей. Зрозуміло, що вони не дуже люблять центральну владу в Києві. Але я&nbsp; вам&nbsp; можу точно сказати: ДНР, ЛНР і іншу гидоту вони ненавидять. <i>(Оплески)</i>&nbsp; Але цим людям треба помогти, ну їм треба помогти – це наші&nbsp; українці. Так буває,&nbsp; що люди роблять помилки, та нема святих ні одного в цьому залі, та і на землі їх нема. І тому, якщо ми будемо більш такі правильні, відверті і щирі один до другого, то буде інша країна. Але розмінювати вузькополітичний інтерес на&nbsp; долю держави&nbsp; неприпустимо. Це моральний і політичний злочин. <i>(Оплески)</i></p>
<p>&nbsp;Саме найстрашніше для мене особисто, не як для прем'єра, наша країна бачила десятки прем'єрів до мене і ще після мене, дай Бог, щоб&nbsp; їх було багато, а як для людини – це&nbsp; те, що сьогодні&nbsp; після того, коли&nbsp; фактично розпалась коаліція, коли провалили закон&nbsp; по ГТС,&nbsp; всі ж все розуміють, дорогі друзі. Ми вперше&nbsp; хотіли прийняти рішення: допустити виключно справжні європейські і американські компанії, і виключно з дозволу Верховної Ради&nbsp; України, до управління газотранспортною системою держави і то тільки&nbsp; на 49 відсотків. Труба –&nbsp;&nbsp; в державній власності, контрольний пакет –&nbsp; в державній власності. І навіть це рішення завалили.</p>
<p>Так от за що мені найбільше боляче? За те, що зараз аплодисменти в Державній Думі Російської Федерації. От хто зараз виграв! От хто сьогодні&nbsp;&nbsp; святкує! І от хто сьогодні буде банкувати!</p>
<p>Можна погоджуватися, можна не погоджуватися. Дорогі друзі, я не претендую на абсолютну істину, &nbsp;далеко не маю на таке право. Але історія нам цього не простить. Дай Боже, щоб ми пройшли цей період, я все рівно вірю, як кожна людина, щиро вірю в те, що ці випробування наша країна пройде, в першу чергу, люди. Цю революцію зробили не ми, революцію зробили мільйони. Європейський вибір відстояли не ми, європейський вибір відстояла "Небесна сотня" і сотні тисяч українців, які вийшли. <i>(Оплески)</i></p>
<p>І нікому не дозволено здати це досягнення. Історія нас вчить, що от ми майже-майже вже до чогось доходимо і тут не вистачає самого малого, так було з Українською Народною Республікою. Так не має бути. Ми повинні на кінець-то продемонструвати всьому світу, що нас не вистачає тільки на п'ять місяців чи на шість, а що нас вистачає на десятиліття. Що в нас є свідомість, відповідальність, що наші цілі праведні і справедливі, і що ми чесні один по відношенню до другого. Ще раз вам кажу, та вибори – та це нічого, скільки ми цих виборів пережили. Але країна, але українці, які зараз втратять віру, а будь-які зміни і реформи в Україні можливі тільки тоді, коли люди вірять. А зараз після цього, що відбудеться, мені важко сказати, як людям всилити віру і впевненість, упевненість, що ми правильно робимо.</p>
<p>Тому те, що сьогодні розпалася коаліція, &nbsp;те, що сьогодні не проголосовані закони і немає чим платити солдату, міліціонеру, лікарю, вчителю,&nbsp; немає за що купити рушницю, немає чим заправити БТР, те, що сьогодні не прийнято&nbsp; рішення, щоб заповнити українські газосховища, щоб дати можливість перезимувати, щоб на кінець-то звільнитися від російської газової залежності – це є неприпустимо.</p>
<p>В цій ситуацій які є&nbsp; варіанти в уряду, так як у нас є&nbsp; парламентсько-президентська республіка?</p>
<p>Є перший варіант –&nbsp; розпалась одна&nbsp; коаліція, Прем'єр-міністр&nbsp; розпочинає процедуру формування нової коаліції. Що це означає? Це означає, що Прем'єр-міністр повинен взяти в коаліцію комуністів і регіонів. Я це не зроблю ні при яких обставинах! (<i>Оплески</i>)</p>
<p>Є другий варіант. У тому випадку, якщо&nbsp; немає нової коаліції, а чинна коаліція в парламентсько-президентській республіці розпалася, уряд і прем'єр-міністр зобов'язані подати у відставку.</p>
<p>Я заявляю про відставку&nbsp; в&nbsp; зв'язку з розпадом коаліції і блокуванням урядових ініціатив. (<i>Оплески</i>)&nbsp;&nbsp;</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Шановні народні депутати! Я офіційно звертаюсь до фракції ініціаторів розвалу коаліції – "УДАР" і "Свобода" негайно внести пропозицію щодо кандидатури на посаду технічного прем'єр-міністра, який буде&nbsp; керувати урядом до проведення парламентських виборів.&nbsp;</p>
<p>Це ваша відповідальність. Я прошу негайно внести кандидатуру. <i>(Оплески)</i> Я зберу в будь-який момент позачергову сесію для того, щоб розглянути і підтримати вашу кандидатуру. Я переконаний, весь парламент відчуває відповідальність і одноголосно проголосує за вашу кандидатуру. Так чи ні? <i>(Шум у залі) </i>&nbsp;Прошу не втрачати час і розпочати консультації щодо кандидатури технічного Прем'єр-міністра.</p>
<p>Шановні колеги! <i>(Шум у залі)</i> Шановні колеги, у нас з вами є судді, яких треба звільнити. Вони весь день чекають рішення... Пішов? Шановні колеги, я бачу, що нема бажання працювати. Мені кажуть, що Махніцький, який повинен доповідати це питання, пішов. Тому я закриваю на цьому сесійне засідання.</p>
<p>Верховна Рада продовжить свою роботу завтра о 10 годині ранку.</p>
<p>&nbsp;</p>
<p>&nbsp;</p>

