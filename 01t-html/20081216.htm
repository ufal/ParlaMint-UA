Стенограма пленарного засідання
16 грудня 2008
<div>
<p align=center>ЗАСІДАННЯ П’ЯТДЕСЯТ ПЕРШЕ</p>
<p align=center>Сесійний зал Верховної Ради України</p>
<p align=center>16 грудня&nbsp; 2008 року, 10:00 година</p>
<p align=center>Веде засідання Голова Верховної Ради України В.М.ЛИТВИН&nbsp;</p>
<p><b>&nbsp;</b></p>
<p>ГОЛОВУЮЧИЙ. Доброго ранку, шановні народні депутати, запрошені та гості&nbsp; Верховної Ради України. Прошу, шановні колеги,&nbsp; підготуватися до реєстрації. Увімкніть систему „Рада”.</p>
<p>10:01:46</p>
<p>Зареєстровано у сесійній залі&nbsp; 403&nbsp; народних депутати. Ранкове засідання Верховної Ради України&nbsp; оголошую відкритим.</p>
<p>Шановні колеги, за підсумками пленарної роботи Верховної Ради України&nbsp; за період з 9 по 12 грудня 2008 року&nbsp; відбулось п’ять пленарних засідань Верховної Ради України, розглянуто 15 питань порядку&nbsp; денного. За результатами розгляду прийнято три закони та 15 постанов, шість законопроектів прийнято за основу, оголошено і направлено для реагування відповідно 77 депутатських запитів.</p>
<p>Шановні народні депутати, відповідно до статті 25 Регламенту у вівторок маємо 30 хвилин для виступів уповноважених представників&nbsp; фракцій з внесенням&nbsp; пропозицій... Що, що? Шановні колеги, після виголошення заяв і запитів будемо говорити по процедурі. Для&nbsp;&nbsp; виступів уповноважених представників фракцій з внесенням пропозицій, оголошенням заяв&nbsp; і повідомлень. Прошу представників фракцій записатися на виступи. Будь ласка, прошу показати на табло.</p>
<p>Олег Зарубінський, фракція „Блоку Литвина”. Передає Сергію Миколайовичу Терещуку. Наступним буде виступати Олег Ляшко.</p>
<p>&nbsp;</p>
<p>10:03:33</p>
<p>ТЕРЕЩУК С.М.</p>
<p>Шановний&nbsp;&nbsp; Володимире Михайловичу, шановні колеги, народні депутати фракції 3 у минулі вихідні провели зустріч із виборцями в кількох регіонах України. Це є системою нашої роботи, адже безпосереднє спілкування з людьми дає можливість відчути думки і настрої народу, дати об'єктивну оцінку соціально-політичним процесам, які відбуваються в суспільстві. Якщо сказати, що люди стривожені, то цього буде дуже мало: вони до глибини душі обурені тим, що твориться в нашій державі, до чого її довели політики і наші керманичі.</p>
<p>Здоровому глузду не підлягає те, що Україна з таким потенціалом опинилися на 177 місці за індексом людського розвитку. Наші виборці схвально зустріли, що накінець запрацювала Верховна Рада, що Верховна Рада обрала головою Володимира Михайловича Литвина. Їх наказ однозначний: всі народні депутати, президент і уряд мають відкинути політичні амбіції, об'єднатися рятувати Україну, яка знаходиться на краю економічної прірви, напередодні соціальних потрясінь. І людей в меншій мірі цікавить, чи є коаліція, який формат коаліції. Людей цікавить: чи буде працювати, чи не буде працювати Верховна Рада?</p>
<p>В цій залі немало пролунало слів на підтримку або виходу з кризового стану металургійної промисловості, хімічної промисловості, в машинобудуванні, ми підтримали банківську сферу. Але, шановні колеги-депутати, сьогодні надзвичайно катастрофічна ситуація в селі, в аграрному секторі. Село сьогодні в повному занепаді. Сьогодні ми говоримо на весь світ, що у нас отриманий найвищий за всю історію урожай зернових – більше 50 млн. тонн зерна. Але в той же час ми не говоримо про те, що господарства не мають сьогодні грошей, вони залишились з зерном. Ми не говоримо про те, що це зерно фуражне, воно зовсім не витребуване на внутрішніх і світових ринках. Ми зовсім не говоримо про те, що сьогодні за рік у нас скоротилось поголів'я свиней майже на 12 відсотків, корів на 10 відсотків.</p>
<p>Вперше після 1998 року у нас в державі відбулося падіння в харчовій промисловості. Закриваються підприємства. 41 цукровий завод в цьому році не працював. Відсутність державної політики, а інколи помилкова державна політика, я маю на увазі заборону експорту зернової продукції, потім квотування експорту олії призвело до того, що ми втратили світові ринки. Наші елеватори перезавантажені зерном, ціни на світовому ринку впали, внутрішнього ринку споживання зернової продукції у нас як такого немає. Ситуація в селі сьогодні набагато гірша, повірте, ніж 10 років тому назад під час кризи 98-го року. Сьогодні сільськогосподарські підприємства мають близько 50 мільярдів кредитів. Кредити повертати потрібно, банки кредити не пролонговують, бо там теж людські гроші. Без пролонгації кредитів сільськогосподарські&nbsp; підприємства сьогодні можуть стати банкротами.</p>
<p>Нас постійно переконує уряд, що виконується&nbsp; дохідна частина Державного бюджету. На цій трибуні заступник міністра фінансів запевнив, що державні програми фінансуються. Я запевняю вас, що близько 2 мільярдів село з запланованих бюджетом грошей до цього часу не отримали, і до завершення року залишилося якихось 2 неділі, і тут можна прогнозувати, що й не отримає село ті 2 мільярди, які сьогодні конче необхідні, щоб хоч трохи підтримати сільське господарство.</p>
<p>Нас… сьогодні постійно говорять про те, щоб потрібно відкрити ринок землі. На це наполягає Рада національної безпеки і оборони. Але, шановні колеги, в момент, коли сільське господарство в такому занепаді, коли сільськогосподарські підприємства працюють ледь-ледь цього робити вкрай неможливо. Тому фракція „Блоку Литвина”&nbsp; наполягає на наступному. Ми сьогодні вимагаєм від Національного банку і уряду зробити всі, щоб стабілізувати ситуацію на фінансових ринках, щоб не допустити далі продовження падіння гривні. Для цього потрібно вести сьогодні жорстке адміністрування купівлі і перечислення&nbsp; валюти.</p>
<p>Ми сьогодні вимагаємо&nbsp; з стабілізаційного фонду, коли він буде створений, направити&nbsp; кошти на підтримку сільського господарства. Але сьогодні до того часу, поки нема стабілізаційного фонду, ми вимагаємо, щоб були гроші виділені комерційним банкам для рефінансування&nbsp; програм в сільському господарстві. Добрива, засоби захисту – без цього не може сільське господарство розпочати роботу.</p>
<p>Ми вимагаємо обмежити сьогодні ввіз м’ясної продукції.&nbsp; Мабуть сьогодні це неприпустимо – за 17 років незалежності&nbsp; ми не можем себе нагодувати м’ясом, я вже не кажу про те, що можем експортувати в інші країни. 500 тисяч тон м`яса ввезено в Україну. Ми наполягаємо на &nbsp;забороні ввозу цієї продукції в Україну.</p>
<p>&nbsp;</p>
<p>ГОЛОВУЮЧИЙ. Дякую, Сергій Миколайович.</p>
<p>Олег Ляшко, фракція… Будь ласка.</p>
<p>&nbsp;</p>
<p>10:09:01</p>
<p>КОЖЕМ’ЯКІН А.А.</p>
<p>Шановний Голово, шановні народні депутати, шановні виборці! Насамперед від імені нашої політичної сили – „Блоку Юлії Тимошенко” – хочу висловити щиру подяку колегам по парламенту, Голові та Президії Верховної Ради за те, що після нав’язаної тривалої перерви відновлено організовану системну роботу законодавчого органу. Ми засвідчуємо: в парламенті створена і запрацювала нова коаліція. Наша фракція переконана: період штучно створених політичних криз в парламенті закінчився. Минулий тиждень чітко продемонстрував, що значна більшість народних обранців заради інтересів країни може консолідувати свої зусилля та ефективно працювати.</p>
<p>Парламент зробив реальні кроки щодо забезпечення виконавчої влади необхідним інструментарієм для мінімізації впливу світової кризи. Низка важливих урядових антикризових законопроектів, прийнятих у першому читанні, допоможуть та захистять провідні галузі економіки: будівельну, автомобілебудівну та агропромисловий комплекс. Але головне, що прийняті закони є гарантією захисту соціальних прав українців. І це лише перший крок. Необхідно внести зміни у базові соціальні закони, відмовитися від необов’язкових бюджетних витрат, насамперед від тих, які пов’язані з утриманням державного апарату та необгрунтованими пільгами. Зекономлені гроші будуть спрямовані на покриття додаткових соціальних витрат та інвестицій в реальний сектор економіки. Нові законопроекти посилять боротьбу з рейдерством, спростять роботу малих і середніх підприємств, покращать інвестиційний клімат, забезпечать стабільність паливно-енергетичного комплексу.</p>
<p>Прийняття цих та ряду інших законів – це лише початок нормальної, продуктивної роботи. Ми зобов’язані на цьому тижні продовжити діловий ритм. Критична ситуація у державі цього від нас вимагає.</p>
<p>На Погоджувальній раді ми визначили перелік законопроектів, які потребують першочергового прийняття. Фракція „Блоку Юлії Тимошенко” повністю підтримує пропозицію працювати до того часу, поки всі вони не будуть розглянуті... всі заплановані питання не будуть розглянуті. Отже у тісній співпраці з урядом ми маємо всі можливості ефективно реагувати на економічні та соціальні виклики.</p>
<p>На жаль, наша фракція вимушена в котре констатувати, що серед українського політикуму є незадоволені тим, що не за їхнім сценарієм розгортаються події. Їх не влаштовує те, що є більшість, створена коаліція, що парламент запрацював та приймаються необхідні закони. Про це свідчить необґрунтовані погрози акціями непокори, категоричні ультиматуми.</p>
<p>Мета у цих авторів – це чергова авантюра розвалити нову більшість, зруйнувати необхідну для суспільства стабільність. Від імені фракції "Блоку&nbsp; Юлії Тимошенко"&nbsp; та наших колег з новоствореної коаліції я твердо заявляю, що ми не допустимо деструктивних дій на шкоду українському народу.</p>
<p>Нині, як ніколи, наша держава потребує рішучих та узгоджених дій уряду, всіх політичних сил парламенту, Президента та місцевої влади для подолання негативних впливів світової кризи на нашу економіку. Тому будь-які провокативні заклики та ініціативи – це ігрища з новорічними петардами біля бочки з бензином. Наша політична сила хотіла б застерегти усіх тих, хто захоплюється такими забавами, хто дає вказівки на руйнацію, займається політичним шантажем, або намагається посіяти паніку у суспільстві. Це антинародна позиція, за яку доведеться нести відповідальність.</p>
<p>У нас попереду надзвичайно відповідальний період, ми повинні прийняти ще низку антикризових законів, але головне – нам треба прийняти Державний бюджет на 2009 рік. Тому я звертаюсь до всіх народних депутатів, колеги, давайте облишимо взаємні образи, безпідставну огульну критику і подбаємо про українське суспільство, щоб у наступному році воно жило в кращих умовах. Дякую за увагу.</p>
<p>&nbsp;</p>
<p>ГОЛОВУЮЧИЙ. До виступу запрошується Петро Миколайович Симоненко, фракція комуністів.</p>
<p>&nbsp;</p>
<p>10:13:07</p>
<p>СИМОНЕНКО П.М.</p>
<p>Шановні колеги, фракція Компартії вимагає створення спеціальної слідчої комісії з розслідування&nbsp; фінансово-банківських афер, до яких безпосередньо причетні вищі посадові особи держави,&nbsp; Національний банк та&nbsp; ті комерційні банки і їх власники, які безпідставно і незаконно отримали багатомільярдні пільгові кредити.</p>
<p>Ми також наполягаємо на розслідуванні їхніх зловживань щодо використання кредиту від МВФ. По-перше, чому і на яких підставах Національний банк України надав комерційному банку&nbsp; „Надра” 7,5 мільярдів гривень у доларовому еквіваленті по курсу 5,05 гривень за долар, коли на той час американський долар вже коштував принаймні 7 гривень. В чиїх кишенях і на чиїх рахунках&nbsp; осіла курсова різниця в 3 мільярди гривень? Чому немає реакції Президента на таку зухвалу аферу? Не тому, часом, що Президент Ющенко, регіонал Фірташ пов’язані спільними бізнес-інтересами і не тільки в цій справі, а і в газових аферах?</p>
<p>Нагадаю, що саме співвласником сумнозвісної посередницької структури є саме&nbsp; той комерсант, з яким&nbsp; спілкується сьогодні Президент, і саме в їх інтересах Ющенко вимагав продати газ із підземних сховищ України за 110 доларів за тисячу кубічних метрів замість 179-ти, які… цей газ купувався державним коштом.</p>
<p>По-друге, Президент Ющенко примусив частину Верховної&nbsp; Ради проголосувати за меморандум з Міжнародним валютним фондом,&nbsp; і таким чином, переклав погашення кредиту у 16,5 мільярдів доларів на нас, громадян України.</p>
<p>Люди повинні усвідомити, що тепер їхні податки будуть спрямовуватися не на те, щоб забезпечити лікарні ліками, не на наповнення Пенсійного фонду, не на допомогу багатодітним та інвалідам, не на розвиток транспорту і комунального господарства, а на його погашення, а це – півтора мільярди доларів щорічно. Для довідки: витрати Держбюджету на утримання армії складають трохи більше цієї суми.</p>
<p>По-третє, хто і коли уповноважив Президента погоджуватися на умови МВФ, який вимагає зменшення золотовалютного резерву України протягом наступного року вдвічі – з 32 мільярдів доларів, які ми маємо на грудень 2008-го, до 14,9 на грудень 2009-го? Замість того, щоб&nbsp; забезпечити фінансову стабільність, забезпечити інвестиційну та кредитну підтримку економіки, сільгоспвиробника, соціальної сфери, житлово-комунальне господарство, щоб не допустити масового звільнення і безробіття, Нацбанк ,а Президент продовжує своїми діями знищувати державу Україна, як у свій час пограбували та знищили банк „Україна”. Тоді банком керував Ющенко, зараз він керує державою. Результат один – крах.</p>
<p>Наступне, сьогодні банки відбирають у людей заставне майно, продають його за безцінь своїм ділкам саме тоді, коли нерухомість та машини подешевшали, а сума виторгу не дозволяє покрити борг. Тобто людину залишають без майна, а вона ще й винна банку гроші. При цьому власники підприємств, які звільняють робітників, і ті службовці, і власники банків, що їх обдирають, - одні і ті ж самі особи.</p>
<p>Сьогодні треба негайно прийняти закон про мораторій на вилучення заставного майна і реструктурувати борги. Адже банки вже створили організовані угрупування по вибування боргів, тобто організований рекет, яким керує банківська мафія, і який покриває владна верхівка.</p>
<p>Шановні виборці! Вже почалося масове відключення гарячої води та відчутні перебої з газо- та теплопостачанням. Відповідальність за недодання цих послуг перекладається знову на заборгованість населення. При цьому тарифи і ціни на комунальні послуги підвищуються, а їхня якість падає. А на дворі – зима. У лікарнях, дитячих садках, пологових будинках, у помешканнях людей вимикають світло, тепло, воду. І роблять це ті, хто представляють центральну та місцеву владу і помаранчевих, і біло-голубих олігархів.</p>
<p>У магазинах зникають придатні до вживання продукти харчування, полиці продовольчих магазинів і супермаркетів забиті товарами на межі терміну вживання або взагалі таким, що непридатні для їжі. І це не просто зловживання, це державна політика, спрямована на підтримку та задоволення інтересів тільки бізнес-кланів.</p>
<p>Шановні виборці, сьогодні перед кожним стоїть вибір: боротися і перемагати або підкоритися і тихенько доживати у злиднях. Але останній приклад злочинного тандему влади і олігархів –&nbsp; затримання на гарячому голови Броварської держадміністрації за отримання хабара, уявіть собі, хабар готівкою 42 мільйона доларів. Це за роздачу землі.</p>
<p>Притягнути до відповідальність таких злодюг надзвичайно складно. Адже у даному випадку за голову Броварської райдержадміністрації заступається...</p>
<p>&nbsp;</p>
<p>ГОЛОВУЮЧИЙ.&nbsp; Дайте можливість закінчити думку, 30 секунд. Будь ласка.</p>
<p>&nbsp;</p>
<p>СИМОНЕНКО П.М. Я звертаюся до Генеральної прокуратури України. Вважати мій виступ офіційним депутатським запитом.</p>
<p>І головне. Ми не маємо права мовчати. Я звертаюся до громадян України. Компартія розпочинає всеукраїнську акцію протесту, яка відбувається наприкінці грудня в усіх областях України. Приєднуйтесь, не будьте байдужими, створюйте робочі комітети для захисту своїх підприємств і робочих місць,&nbsp; створюйте комітети по захисту своїх майнових прав і земельних паїв. Пам’ятайте, що свої…</p>
<p>&nbsp;</p>
<p>ГОЛОВУЮЧИЙ. Дякую. До виступу запрошується Олександр Сергійович Єфремов, фракція Партії регіонів. А, перепрошую, Юрій Кармазін,&nbsp; фракція "Наша Україна-Народна Самооборона". Потім буде виступати Олександр Сергійович Єфремов.</p>
<p>&nbsp;</p>
<p>10:19:09</p>
<p>КАРМАЗІН Ю.А.</p>
<p>Шановні народні депутати, Юрій Кармазін Партія захисників вітчизни, "Наша Україна-Народна Самооборона", ми представники фракції Блоку "Наша Україна-Народна Самооборона" вітаємо відновлення роботи Верховної Ради України, як це вітає сьогодні і весь український народ. Визнаючи політичну відповідальність за долю українського народу і держави в умовах глибокої світової фінансово-економічної кризи, необхідність невідкладного впровадження принципово нових, гармонійних, збалансованих, справедливих суспільних відносин задля всебічного розвитку кожного громадянина, зміцнення громадянського суспільства і утвердження ефективної, відповідальної влади на всіх рівнях, побудови конкурентоспроможної національної економіки, фракція на своєму засідання сьогодні прийняла рішення, за яке проголосувало 37 голосів за, при 14 проти і 6, які утрималися, про затвердження угоди про створення Коаліції національного розвитку, стабільності та порядку (о п л е с к и). Фракція доручила відомому політику Борису Івановичу Тарасюку підписати цю угоду. Я передаю йому слово і прошу включити Бориса Івановича Тарасюка.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка. Виступ від фракції продовжить Борис Іванович Тарасюк.</p>
<p>&nbsp;</p>
<p>10:20:35</p>
<p>ТАРАСЮК Б.І.</p>
<p>Дякую. Шановний пане Голово, шановні народні депутати, від імені фракції „Наша Україна” я вітаю всіх українців, весь український народ, з тим що нарешті Верховна Рада&nbsp; України запрацювала і виконує свої функції. Період інтриг і нищення парламентаризму в Україні скінчився. Почалася нормальна робота Верховної Ради. Сьогодні, як сказав Юрій Кармазін, більшість фракції схвалила угоду про утворення коаліції з "Блоком Юлії Тимошенко" і&nbsp; "Блоком Литвина". В той же час фракція доручила мені підписати цю угоду і вона буде підписана сьогодні. (О п л е с к и).</p>
<p>На засіданні фракції В’ячеслав Кириленко і Роман Зварич подали у відставку. (О п л е с к и). Сьогодні фракція обере нове керівництво, яке буде представляти фракцію, яке не буде слухати інструкцій ззовні. Але підстав для ейфорії немає, попереду напружена робота задля протидії фінансово-економічній кризі в&nbsp; ім’я&nbsp; захисту прав і інтересів українських громадян.</p>
<p>Шановні народні депутати! Будьмо гідні довіри українських громадян, що нас обрали, виконаємо наші обіцянки і очікування виборців!</p>
<p>На завершення, шановний пане Голово, я прошу сьогодні поставити на голосування питання про задоволення заяви про складення повноважень народним депутатом Вакарчуком. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. До виступу запрошується Олександр Сергійович Єфремов, фракція Партії регіонів.</p>
<p>Анатолій Кирилович Кінах буде виступати.</p>
<p>&nbsp;</p>
<p>10:22:53</p>
<p>КІНАХ А.К.</p>
<p>Шановні народні депутати! Шановні співвітчизники! В Україні практично по всім напрямкам життєдіяльності&nbsp; поглиблюється&nbsp; системна соціально-економічна, фінансова, промислова криза. І необхідно прямо визнати, що головний ризик її для суспільства держави, економіки сформувалися не на зовнішньому, а на внутрішньому просторі. Народ, економіка стали практично заручниками ганебного протистояння&nbsp; влади, в першу чергу президентської та урядової урядової вертикалі. Влада втрачає стрімко свою кваліфікацію і відповідальність, і соціально-економічна, і політична криза співпадає з кризою влади на фоні безпрецедентного правового нігілізму, поглиблення щіпацтва та корупції.</p>
<p>В листопаді поточного року спад обсягів промислового виробництва в Україні склав мінус 28,6 відсотків, це історичний, в лапках, максимум за всю історію України. І в десять разів вищий, чим в державах, які знаходяться навколо нас. Металургія втратила 49 відсотків обсягу промислового виробництва, хімічна галузь 37, машинобудування, яке до останніх місяців було локомотивом нашої економіки, мінус 39 відсотків. Зірвані всі державні програми, в тому числі такі, як боротьба з ВІЛ, СНІДОМ, програми, які стосуються обороноздатності нашої держави. По суті ми спостерігаємо хаотичну, безсистемну з елементами корупції валютно-курсову політику держави, від якої потерпають і економіка, і мільйони наших співвітчизників. Має принципове значення те, що до сьогоднішнього дня в парламенті відсутній пакет антикризових заходів, як спільний результат дій Кабінету Міністрів і Національного банку.&nbsp; П’ять засідань Кабінету Міністрів, це також безпрецедентний випадок, так і не затвердили проект макропоказників на 2009 рік і, практично, вже зірваний бюджетний процес 2009 року, що ще більш поглиблює кризові явища.</p>
<p>Має принципове значення те, що в цих умовах ми спостерігаємо практично імітацію діяльності як Кабінету Міністрів, так і так званих коаліцій в парламенті. Спочатку руйнівний бюджет 2008 року, який став головним джерелом інфляції і спаду виробництва в Україні, потім переможні реляції з антикризовим законом, який абсолютно не впливає на покращення стану справ і недавно поставили крапку, коли прийняли зміни і доповнення до бюджету які руйнують українську економіку і в якому практично держава&nbsp; відмовляється повертати податок на додану вартість українським підприємствам в обсягах 12 мільярдів гривень, що більш поглиблює і кризу, і створює явища масового безробіття втрати внутрішніх і зовнішніх ринків.</p>
<p>Фракція Партії регіонів наполягає на слідуючому: необхідно припинити цю „бурхливу” (в лапках) імітацію діяльності. Так звана коаліція в парламенті – це знову безпрецедентний приклад як правового нігілізму, так і великого масштабу омани українського суспільства. З грубими порушеннями Регламенту при відсутності коаліційної угоди нас закликають до того, щоб парламент&nbsp; відновив свою діяльність, на жаль, це не так. Тому ми підкреслюємо і вимагаємо негайний звіт Кабінету Міністрів України разом, підкреслюємо, з Національним банком – внесення в парламент&nbsp; системних комплексних антикризових дій, проект державного бюджету України,&nbsp; валютно курсова політика на основі системних високопрофесійних дій. Неспроможні це зробити, відійдіть в сторону, не мучте український народ, економіку і державу. Дякую, за увагу.</p>
<p>&nbsp;</p>
<p>ГОЛОВУЮЧИЙ. Шановні народні депутати! Виступи від фракцій завершено.</p>
<p>Я прошу секретаріат із цих пропозицій, які прозвучали в заявах виступах, якщо&nbsp; необхідно підготувати необхідні доручення до інститутів влади або звернення.</p>
<p>Шановні колеги! На Погоджувальній раді ми узгодили розклад нашої роботи і домовилися про те, що нам потрібно прийняти постанову про порядок денний третьої сесії Верховної Ради України шостого скликання. Я хочу поінформувати вас, шановні колеги, що&nbsp; в цей перелік включається&nbsp; більше тисяча сто законопроектів.&nbsp; До нього додані відповідні додатки, додаток один і додаток два, які комітети, або фракції, пропонують відповідні&nbsp; законопроекти не включати до порядку денного сесії. Але відповідно до&nbsp;&nbsp; Регламенту я буду ставити на голосування в такий спосіб. Прошу уваги! Весь пакет, включаючи два&nbsp; додатки, з тими запереченнями, які є від фракцій і від комітетів, якщо не буде підтримана така пропозиція,&nbsp; буде поставлене на голосування питання про сформування порядку денного виключно із тих законопроектів, які не викликають заперечень і у фракцій, і в комітетах тобто основне тіло цього проекту постанови буде ставитися на голосування. А потім, якщо буде наполягання,&nbsp; будуть окремо голосуватися&nbsp; додатки перший&nbsp; і другий. Немає заперечень? Я ставлю на голосування проект постанови…</p>
<p>Будь ласка, запишіться, давайте п’ять хвилин з цього приводу. Іде запис, будь ласка. Прошу показати на табло.</p>
<p>Народний депутат Пудов, потім Клінкаров, Адам Іванович Мартинюк.</p>
<p>&nbsp;</p>
<p>10:29:50</p>
<p>ПУДОВ Б.М.</p>
<p>Слово для виступу прошу передати депутату Камчатному.</p>
<p>&nbsp;</p>
<p>ГОЛОВУЮЧИЙ.&nbsp; Народний депутат Камчатний.</p>
<p>&nbsp;</p>
<p>10:30:02</p>
<p>КАМЧАТНИЙ В.Г.</p>
<p>Дякую! Камчатний „Блок Юлії Тимошенко”, Харківська область.</p>
<p>Я повністю підтримую внесений&nbsp; пакет з цих трьох розділів. Але в мене є пропозиція, як представника міста Харкова. В цих переліках відсутні, на мій погляд, три законопроекти, які внесені&nbsp; мною і моїми колегами, зокрема це стосується міста Харкова. Внесений законопроект підготовлений депутатською групою „За Харків”, 3454&nbsp; - про заходи, щодо стимулювання соціально-економічного розвитку міста Харкова у зв’язку з 355-річчям. Це перше.</p>
<p>Друге.&nbsp; Безпідставно забутий, на мій погляд, дуже важливий, проект постанови про відзначення 125-річчя Національного технічного університету „Харківський політехнічний інститут”.</p>
<p>&nbsp;</p>
<p>ГОЛОВУЮЧИЙ. Добре, я записав.</p>
<p>Адам Іванович Мартинюк, фракція комуністів, прошу вас.</p>
<p>&nbsp;</p>
<p>10:31:07</p>
<p>МАРТИНЮК А.І.</p>
<p>Дякую, Володимир Михайлович.</p>
<p>Мартинюк, фракція комуністів.</p>
<p>Шановні колеги, дуже шкода, що із загального переліку питань, який ми маємо розглядати на цій сесії вилучені законопроекти фракції комуністів і я наполягаю, щоб їх повернути до загального переліку. Законопроект 1149 Петра Симоненка про оголошення Україною постійного нейтрального позаблокового статусу. Проект закону 1015-1 Грача про мови, про внесення змін у закон про мови. Проект колеги Цибенка, 2456 про внесення доповнень до постанови Верховної Ради про відзначення пам’ятних дат та ювілеїв у 2008 і відповідно 2009 році. Проект Симоненка 1023 про завершення переходу Збройних сил України та інших військових формувань на комплектування особового складу військовослужбовців, яку проходять військову службу за контрактом. Проект Симоненка 1024-3 про загальнообов’язкове державне пенсійне страхування щодо мінімаль...</p>
<p>&nbsp;</p>
<p>ГОЛОВУЮЧИЙ. Можливість завершити перелік.</p>
<p>&nbsp;</p>
<p>10:32:22</p>
<p>МАРТИНЮК А.І. ... 1116 про створення робочої групи з розробки або внесення змін до Кодексу України про дорожній рух.</p>
<p>Шановні колеги, як бачимо, абсолютна більшість із цього переліку не носить ніякого політичного забарвлення. Я не розумію на якій підставі якісь фракції чи комітети прийняли рішення про те, щоб вилучити їх із порядку денного.</p>
<p>&nbsp;</p>
<p>ГОЛОВУЮЧИЙ. Володимир Макеєнко, фракція Партії регіонів.</p>
<p>&nbsp;</p>
<p>10:32:49</p>
<p>МАКЕЄНКО В.В.</p>
<p>Вернидубову слово, будь ласка.</p>
<p>&nbsp;</p>
<p>ГОЛОВУЮЧИЙ. Іван Вернидубов, будь ласка.</p>
<p>&nbsp;</p>
<p>10:32:52</p>
<p>ВЕРНИДУБОВ І.В.</p>
<p>Дякую.</p>
<p>Уважаемый Владимир Михайлович, я, просмотрев этот список о вопросах, подготовленных для рассмотрения на пленарных заседаниях конечно очень рад за тех авторов законопроектов, которые подали свои законопроекты в сентябре, октябре, декабре и уже стоят в списке. Я вместе с другими соавторами подал законопроект о городе-герое Севастополе еще в марте месяце, 2321, и он почему-то стоит в той графе, где предлагается комитетом&nbsp;подготовит к рассмотрению и так дальше. По этому поводу я неоднократно уже выступал здесь и прошу вас, тот порядок, который был при Яценюке, его не должно быть дальше, все депутаты должны быть в равных условиях. А для всех депутатов скажу, что, проголосовав за вот этот порядок денний, мы отдаем право монополизировать Голове Верховной Рады каждый день формировать свое повестку дня.</p>
<p>Спасибо за внимание.</p>
<p>&nbsp;</p>
<p>ГОЛОВУЮЧИЙ. Юрій Кармазін, фракція "Наша Україна – Народна Самооборона".</p>
<p>&nbsp;</p>
<p>10:33:57</p>
<p>КАРМАЗІН Ю.А.</p>
<p>Юрія Кармазін, Партія захисників Вітчизни, "Наша Україна-Народна Самооборона".</p>
<p>Шановний Володимире Михайловичу! Шановні народні депутати! Вчора на засіданні Погоджувальної ради я ставив питання про те, що коли весь український народ потерпає від кризи у нас є понад сотня депутатів, які просто не відвідують засідання, пленарні засідання сесії Верховної Ради, не засідають і зривають засідання комітетів у зв’язку з чим не відбуваються комітети по причині відсутності кворуму. З цим треба покінчити, бо якщо пересічні, як каже сьогодні наш Президент, громадян не перебуває на робочому місці три години його звільняють, те саме має бути з народним депутатом. Я просив би запланувати доповідь Комітету з питань Регламенту по цим питанням, по забезпеченню дисципліни. Це перше питання.</p>
<p>І друге. Включіть, будь ласка, законопроект про канцелярію Президента, де я передбачаю скорочення до трьохсот чоловік цей не потрібний орган, який сьогодні будоражить всю країну! Дякую.</p>
<p>&nbsp;</p>
<p>ГОЛОВУЮЧИЙ. Олег Зарубінський, фракція "Блоку Литвина".</p>
<p>&nbsp;</p>
<p>10:35:08</p>
<p>ЗАРУБІНСЬКИЙ О.О.</p>
<p>Олег Зарубінський, фракція "Блоку Литвина".</p>
<p>Шановний Володимире Михайловичу! Шановні колеги! На жаль, деякі мої колеги от під час виступів показали те, що за рік колапсу у Верховній Раді ми або вони відвикли від того, як має працювати Верховна Рада. Дивиться, що нам пропонують сьогодні зробити, нам пропоную прийняти порядок на сесію, щоб ми з вами, як законодавці, мали змогу готуватися до сесійних засідань до пленарних, аналізувати законопроекти, відшліфовувати їх, займатися ключовою місією парламенту законодавчою, законотворчою роботою. Тут було сказано про якусь узурпацію, ви забули як має бути забули, є порядок денний на сесії на підставі цього погоджувальні ради приймають розклад засідань на два тижні, як це було в четвертому скликанні, правильно. А після цього формується порядок денний на кожен день, на підставі цього розкладу засідань це абсолютно правильна, логічна процедура. Я пропоную проголосувати за порядок денний на сесію і включити туди всі законопроекти. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Шановні народні депутати! Ми обмінялися думками з цього приводу. Я прошу дозволу наголосити лише на одному, про що сказав колега Іван Вернидубов. Я також є співавтором законопроекту про місто-герой Севастополь. І я думаю, що варто було б нам ставити це питання і розглядати, і виконувати відповідні приписи Конституції. А відносно узурпації влади, то я думаю, треба сказати хто займається узурпацією влади, а хто займається організацією роботи Верховної Ради. Відповідно до вимог організації роботи Верховної Ради, має бути затверджений порядок роботи Верховної Ради України. А засідання на кожний пленарний тиждень узгоджуються виключно на Погоджувальній раді Верховної Ради України. Якщо Погоджувальна рада не приймає рішення про розгляд того чи іншого питання, Голова Верховної Ради самостійно не формує розклад засідань. Я думаю, що за такий тривалий період роботи у Верховній Раді варто було б це уже засвоїти.</p>
<p>Тому, шановні колеги, є пропозиція, є право суб’єктів законодавчої ініціативи вносити відповідні законопроекти. І обов’язок Верховної Ради України – прийняти постанову і сформувати відповідний порядок денний сесії, всіх законопроектів, які внесені до Верховної Ради. З урахуванням цього і з доповненням тих законопроектів, які, можливо, випали, я просив би перевірити це Секретаріат. Я ставлю на голосування про прийняття проекту Постанови Верховної Ради України про порядок денний Третьої сесії Верховної Ради України шостого скликання, з включенням до нього всіх законопроектів, які зареєстровані на даний момент у Верховній Раді України. Це буде чесно і відповідально. Прошу голосувати.</p>
<p>&nbsp;</p>
<p>10:38:20</p>
<p>За-199</p>
<p>Немає, 179, рішення не прийнято.</p>
<p>Тому ставиться...</p>
<p>Прошу уваги! Тому ставиться на голосування інша пропозиція. Про прийняття проекту постанови про порядок денний третьої сесії Верховної Ради України шостого скликання (реєстраційний номер 3095) без додатків, з урахуванням тих пропозицій номерів, які були викладені колегами народними депутатами під час обміну думками.&nbsp; З приводу документу прошу голосувати.</p>
<p>&nbsp;</p>
<p>10:39:10</p>
<p>За-233</p>
<p>Рішення прийнято.</p>
<p>Дякую, шановні колеги.</p>
<p>Шановні колеги,&nbsp; розклад засідання Верховної Ради України на 16 – 19 грудня 2008 року погоджено і в зв’язку з тим, що ми затвердили порядок денний, у нас немає необхідності голосувати&nbsp; рішення про затвердження розкладу нашої роботи на цей пленарний тиждень. Тепер працюємо далі відповідно до розкладу засідань.</p>
<p>Вноситься, шановні колеги, на ваш розгляд проект Постанови про призначення Селіванова Анатолія Олександровича постійним представником Верховної Ради України у Конституційному Суді України. Слово з цього приводу має голова Комітету з питань правової політики Сергій Григорович Міщенко.</p>
<p>Сергію Григоровичу,&nbsp; будь ласка.</p>
<p>&nbsp;</p>
<p>10:40:16</p>
<p>МІЩЕНКО С.Г.</p>
<p>Шановний Володимире Михайловичу, шановні колеги! Ми за політичних, політичної боротьби забули про те, що у нас майже рік немає нашого представника, представника Верховної Ради в Конституційному Суді України. Ми можемо зараз ліквідувати цю недоречність. Тому на ваш розгляд подається Постанова Верховної Ради про призначення Селіванова Анатолія Олександровича, завідуючого відділом зв’язків з органами правосуддя Апарату Верховної Ради України, постійним представником&nbsp; Верховної Ради України у Конституційному Суді України. Перед тим, як&nbsp; голосувати, я хочу зазначити, що ви знаєте цю людину давно, що він нашим&nbsp; представником&nbsp; у&nbsp; Конституційному Суді&nbsp; був не одне скликання, про його регалії, про його питання у юридичному контексті&nbsp; говорити, я думаю,&nbsp; недоцільно, тому що всі знаєте, що ця людина завжди стояла на позиціях Верховної Ради. І&nbsp; Комітет з питань правової політики&nbsp; одностайно&nbsp; всі&nbsp; фракції підтримали дану кандидатуру на цю посаду. тім більше у нас є заключення Комітету з Регламенту&nbsp; і етики, що теж позитивно відзначають цю кандидатуру.</p>
<p>Тому&nbsp; я пропоную&nbsp; Верховній Раді затвердити Селіванова Анатолія Олександровича постійним представником Верховної Ради у Конституційному Суді.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Шановні колеги,&nbsp; ми вчора обговорювали це питання, заперечень з боку фракцій не було. Немає з вашого боку зараз заперечення, з боку народних депутатів, щоб&nbsp; поставити це питання на розгляд?&nbsp;</p>
<p>Вноситься на ваш розгляд проект Постанови про&nbsp;призначення Селіванова Анатолія Олександровича постійним представником Верховної Ради України у Конституційному Суді України (реєстраційний номер 3156).</p>
<p>Прошу, шановні колеги, голосувати.</p>
<p>&nbsp;</p>
<p>10:42:50</p>
<p>За-257</p>
<p>Рішення прийнято. Дякую.</p>
<p>Вітаємо Анатолія Олександровича.</p>
<p>По фракціях? Будь ласка. Партія регіонів – 5; „Блок Юлії Тимошенко” – 150, „Наша Україна-Народна Самооборона” – 55,&nbsp; фракція комуністів – 27, „Блок Литвина” – 20.</p>
<p>Шановні колеги, оголошується на розгляд проект Постанови про дострокове припинення повноважень народних депутатів України&nbsp; Вакарчука і Тимошенка.</p>
<p>Голова Комітету з питань Регламенту, депутатської етики і забезпечення діяльності Верховної Ради України. Олександр Сергійович, мікрофон чи ви будете тут? Я прошу увімкнути мікрофон Олександра Сергійовича Єфремова.</p>
<p>&nbsp;</p>
<p>10:43:43</p>
<p>ЄФРЕМОВ О.С.</p>
<p>Владимир Михайлович, насколько я понимаю, сегодня&nbsp; в поветке дня этого вопроса не было. Это что начало самопроизвольно определять, что будет ставится в парламенте или как? Или это коалиция большинства, которая создана&nbsp; или не создана, еще надо разбираться,&nbsp; будет определять то, что она&nbsp; желает рассматривать? Мы готовим этот вопрос на&nbsp; четверг, и мы готовы доложить на четверг.</p>
<p>&nbsp;</p>
<p>ГОЛОВУЮЧИЙ.&nbsp; Я прошу заспокоїтись.</p>
<p>Шановні колеги,&nbsp; питання, яке стосується складення депутатських повноважень, пройшли відповідну процедуру, вони розглянуті у комітеті. Я хочу нагадати, що наш колега Тимошенко&nbsp; написав заяву ще 1 жовтня 2008 року, і наш колега Вакурчук написав ще заяву 16 вересня 2008 року. І тому шукати тут якесь підґрунтя політичне&nbsp; немає жодних підстав, оскільки&nbsp; люди склали по суті справи повноваження, і вони&nbsp; не працюють. Про що&nbsp; може бути мова? І є відповідне рішення&nbsp; комітетів. Ці питання автоматично ставляться на розгляд.</p>
<p>Будь ласка, Олександр Сергійович Єфремов.</p>
<p>&nbsp;</p>
<p>10:45:03</p>
<p>ЄФРЕМОВ О.С.</p>
<p>Владимир Михайлович, во-первых, давайте вспомним все-таки Регламент, и по каждому вопросу вы не комментируйте других выступающих, вы на это не имеете права делать, как спикер парламента. Это первое.</p>
<p>Второй вопрос. Мы с вами на Погоджувальной раде согласовывали порядок денный на эту неделю. И я говорю, что в порядке&nbsp; денном на этой неделе есть пункт, когда&nbsp; мы согласовали, когда будем рассматривать этот&nbsp; вопрос. Если вы по желанию кого-то&nbsp; из представителей большинства, которые&nbsp; созданы, желаете менять эту повестку дня,&nbsp; то давайте менять, которая была согласована на Погоджувальной раде. Но тогда я говорю, это не вписывается&nbsp; ни в какие нормативы.</p>
<p>&nbsp;</p>
<p>ГОЛОВУЮЧИЙ. Шановні народні депутати, прошу уваги. Для того, щоб зняти всі суперечності, прошу уваги, я поставлю на голосування&nbsp; питання, хто за те, &nbsp;щоб зараз розглянути відповідні проекти постанов, які стосуються припинення повноважень народних депутатів України Вакарчука і Тимошенка, прошу голосувати.&nbsp;</p>
<p>&nbsp;</p>
<p>10:46:16</p>
<p>За-236</p>
<p>Рішення прийнято.</p>
<p>Олександр Сергійович, мікрофон. Чи є потреба доповідати? Будь ласка, мікрофон. Або ви з трибуни будете? Будь ласка. По фракціях? Будь ласка.</p>
<p>&nbsp;</p>
<p>10:46:29</p>
<p>ЄФРЕМОВ О.С.</p>
<p>В регламентном комитете рассмотрено заявление народного депутата Вакарчука о сложении депутатских полномочий. У нас нет основания для того, чтобы отказать народному депутату в его заявлении, поэтому этот вопрос может быть рассмотрен в Верховной Раде и принято положительное решение. Спасибо.</p>
<p>&nbsp;</p>
<p>ГОЛОВУЮЧИЙ. Шановні народні депутати, нема заперечень?</p>
<p>&nbsp;</p>
<p>ІЗ ЗАЛУ. Немає.</p>
<p>&nbsp;</p>
<p>ГОЛОВУЮЧИЙ. Я ставлю на голосування проект Постанови 3178 про дострокове припинення повноважень народного депутата України Вакарчука. Прошу голосувати.</p>
<p>&nbsp;</p>
<p>10:47:26</p>
<p>За-245</p>
<p>Рішення прийнято.</p>
<p>По фракціях? Будь ласка. Партія регіонів – 2, „Блок Юлії Тимошенко” – 154, "Наша Україна – Народна Самооборона” – 42, фракція комуністів – 27, „Блок Литвина” – 20.</p>
<p>Тепер, шановні колеги, вноситься на розгляд проект Постанови 3449 щодо дострокового припинення повноважень народного депутата України Тимошенка Миколи Михайловича. Будь ласка, мікрофон Єфремова Олександра Сергійовича.</p>
<p>&nbsp;</p>
<p>10:47:58</p>
<p>ЄФРЕМОВ О.С.</p>
<p>Заявление Тимошенко Николая Николаевича также рассмотрено в комитете в связи с переходом на другую работу. У нас нет оснований, для того чтобы не голосовать за данное заявление, поэтому Верховная Рада может определиться. Спасибо.&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Дякую.&nbsp;</p>
<p>Шановні колеги, немає інших пропозицій, застережень?&nbsp;&nbsp;</p>
<p>&nbsp;</p>
<p>ІЗ ЗАЛУ. Немає.</p>
<p>&nbsp;</p>
<p>ГОЛОВУЮЧИЙ. Вноситься на ваш розгляд проект Постанови Верховної Ради України (реєстраційний номер 3449) про дострокове припинення повноважень народного депутата України Тимошенко Миколи Михайловича.</p>
<p>Прошу голосувати.</p>
<p>&nbsp;</p>
<p>10:48:50</p>
<p>За-375</p>
<p>Рішення прийнято.</p>
<p>Шановні колеги, давайте разом подякуємо нашим колегам, з якими ми разом працювали і за їх роботу, і за їх принципову позицію, яку вони продемонстрували, подавши відповідні заяви до Верховної Ради, виконавши тим самим і свій громадянський обов`язок, і вимоги Конституції. Я прошу необхідні матеріали передати&nbsp; секретаріату&nbsp; Центральної виборчої комісії для того, що вони могли прийняти відповідне рішення про наступних людей, які отримають статус народного депутата України.</p>
<p>Шановні колеги, на погоджувальній раді ми також обговорили питання про те, що у нас надзвичайно багато законопроектів, і їх всі необхідно розглянути. А для того, щоб їх розглянути, нам належить не лише ефективно&nbsp; працювати, а й можливо навіть прийняти рішення про продовження вечірнього засідання Верховної Ради України до завершення розгляду всіх питань, які визначені&nbsp; розкладом на сьогодні.</p>
<p>Я ставлю на голосування пропозицію про продовження вечірнього засідання Верховної Ради України до завершення розгляду всіх питань, визначених розкладом на сьогодні. Прошу підтримати. Прошу голосувати.</p>
<p>&nbsp;</p>
<p>10:50:30</p>
<p>За-220</p>
<p>Рішення не прийнято.</p>
<p>Переходимо до розгляду проектів законів, визначених розкладом засідання.</p>
<p>Оголошується до розгляду проект Закону про внесення змін до деяких законодавчих актів України з питань соціального захисту багатодітних сімей.&nbsp; &nbsp;Реєстраційні номери: 2448, 2474. Доповідачі: міністр у справах сім’ї, молоді та спорту Юрій Олексійович Павленко і народний депутат України Ярослав Михайлович Сухий. Співдоповідачем буде виступати член Комітету з питань сім’ї, молодіжної політики, спорту та туризму Євгеній Іванович Суслов.</p>
<p>Будь ласка, Юрій Олексійович.</p>
<p>&nbsp;</p>
<p>ПАВЛЕНКО Ю.О.</p>
<p>Шановний пане Голово, шановні народні депутати України! На ваш розгляд Президентом України вноситься проект Закону про внесення змін до деяких законодавчих актів з питань соціального захисту багатодітних сімей. Найбільш уразливими в сучасних соціально-економічних умовах є багатодітні сім’ї. Багатодітні сім’ї невідкладно потребують посилення державної підтримки, оскільки їм живеться набагато складніше, ніж багатьом іншим. Найгострішими проблемами таких сімей залишаються: забезпечення житлом, низький матеріальний достаток, отримання дітьми освіти. Члени таких сімей значно поступаються в заробітній платі, здебільшого займаються малокваліфікованою працею, стають, як правило, першими жертвами безробіття.</p>
<p>Проект Закону України про внесення змін та доповнень до законодавчих актів з питань соціального захисту багатодітних сімей розроблено з метою удосконалення державної системи соціального захисту багатодітної сім’ї та кожного з її членів, найповнішого виконання багатодітної родиною своїх функцій, підвищення її життєвого рівня та посилення її ролі в житті суспільства. Законопроект передбачає запровадження додаткових соціальних гарантій багатодітним сім’ям. Це і позачергове надання із Житлового фонду соціального призначення жилих приміщень сім’ям та одиноким матерям і батькам, які мають п’ятьох і більше дітей, а також у разі народження однієї жінки одночасно трьох і більше дітей.</p>
<p>Багатодітним сім’ям, в складі яких є троє і більше неповнолітніх дітей пропонується надати наступні пільги: 50-відсоткова знижка плати за користування житлом – квартирна плата – в межах норм, передбачених чинним законодавством;&nbsp; &nbsp;50-відсоткова знижка плати за користування комунальними послугами: газопостачання, електропостачання та інші послуги, вартості балонного газу та побутових потреб в межах середніх норм споживання; 50-відсоткова знижка&nbsp; вартості палива, в тому числі – рідкого, в межах норм установлених для продажу населення для багатодітних сімей, які проживають в будинках, що не мають центрального опалення; позачергове встановлення квартирних телефонів, абонентна плата за користування яким становитиме 50 відсотків від затверджених тарифів.</p>
<p>Дітям з багатодітних сімей пропонується надати наступні пільги: безоплатне одержання ліків за рецептами лікарів, щорічне медичне обстеження і диспансеризація в державних та комунальних закладах охорони здоров’я із залученням необхідних спеціалістів, першочергове обслуговування в лікувально-профілактичних закладах, аптеках, першочергова госпіталізація, безоплатний проїзд усіма видами міського пасажирського транспорту, автомобільним транспортом загального користування в сільській місцевості, а також залізничним і водним транспортом приміського сполучення, та автобусами приміських, міжміських, в тому числі внутрірайонних, незалежно від відстані та місця проживання.</p>
<p>Відповідним проектом закону пропонується внести зміни до статті 19 закону України про охорону дитинства, де пропонується доповнити положення, що діти з багатодітних сімей, в складі яких є п’ятеро і більше дітей, а також особи віком від 18 до 23 років із таких сімей звільняються від плати за навчання у&nbsp; вищих навчальних закладах усіх рівнів, за умови, якщо певний освітньо-кваліфікаційний рівень вони здобувають вперше.</p>
<p>Передбачається також, що плата за навчання, зазначених осіб компенсуватиметься вищим навчальним закладом в порядку, встановленому Кабінетом Міністрів України. При цьому сума такої компенсації не включатиметься до складу загального місячного, або річного оподаткованого доходу осіб, за навчання яких вона сплачена.</p>
<p>Згідно із законопроектом одному з батьків, які мають троє, чи більше дітей віком до 18 років, збільшується сума податкової соціальної пільги, що зменшить суму його загального місячного оподаткованого доходу.</p>
<p>До того ж, не підлягає включенню до оподаткованого доходу одного з батьків, який виховує трьох і більше дітей, цільова благодійна допомога, яка надається резидентами, юридичними або&nbsp; фізичними особами у будь-якій сумі.</p>
<p>Законами… змінами до Закону України „Про пенсії”&nbsp; та „Особливі заслуги перед Україною” передбачається зберегти у подальшому право матері, які народили п’ятеро та більше дітей та виховали їх до шестирічного віку на надбавку до пенсії у розмірі 35-40 відсотків прожиткового мінімуму для осіб, які втратили працездатність. Надбавка у такому ж розмірі на період по 31 грудня 2008 року встановлена Законом України „Про Державний бюджет на 2008 рік”. Право&nbsp; на надбавку до пенсії, про яку йдеться, матимуть і жінки, відзначені почесним званням України „Мати-героїня”</p>
<p>Пропонується також збільшити тривалість додаткової оплачуваної відпустки працівникам, які мають дітей, з&nbsp; семи до десяти календарних днів та з 14 до 17 календарних днів. Таким чином, зазначений проект закону є надзвичайно&nbsp; актуальним та доцільним. Враховуючи вище зазначене, варто об’єднати зусилля ініціаторів законопроектів&nbsp; про внесення змін до деяких законодавчих актів України з питань соціального захисту багатодітних сімей.</p>
<p>Даний законопроект, який представляється мною, внесений Президентом України, а проект Закону „Про статус та соціальний захист багатодітних сімей”, внесений народними депутатами України Сухим та Петровим. Без сумніву, даним законопроектом ми вперше в Україні за 17 років починаємо формувати цілісну єдину політику по соціальному захисту, соціальній&nbsp; підтримці багатодітної родини.</p>
<p>Тому я хотів би подякувати і за ту ініціативу, яка&nbsp; проявлена народними депутатами України в іхньому законопроекті, По більшості позиції законопроект, внесений Президентом України та внесений народними депутатами України, вони збігаються. Тому наша пропозиція: схвалити внесений законопроект у першому читанні. І під час доопрацювання його до другого читання максимально врахувати ті пропозиції, які є в законопроекті, внесеного народними депутатами Сухим та Петровим.</p>
<p>До даного законопроекту надане фінансово-економічне обґрунтування. І це не мала сума, яка передбачається з Державного бюджету, розуміючи всі складності Державного бюджету наступного року. Тому тут треба буде на етапі між першим і другим читанням максимально виважено підійти до кожної позиції даного законопроекту. По нашим оцінкам необхідні кошти для підтримки багатодітної родини протягом року складають у межах 1,5 мільярда гривень.</p>
<p>Загалом я хотів би поінформувати народних депутатів України, що протягом останніх 3 років Міністерством України у справах сім’ї, молоді і спорту питання соціального захисту, підтримки багатодітної родити було визначено як одне з пріоритетних завдань міністерства. За цей час зроблена велика робота по проведенню паспортизації кожної багатодітної родини, вивчення конкретних проблем, конкретних труднощів, з якими стикається і родина в цілому, і кожна конкретна дитина із такої родини.</p>
<p>Максимально по мірі можливостей спільно з обласними, районними державними адміністраціями кожній такій родині надається підтримка. Але, на наше переконання, цього замало, тому що соціальний статус, соціальна підтримка мають гарантуватися багатодітній родині безпосередньо законом, безпосередньо мають бути захищені державою.</p>
<p>Тому, шановні народні депутати,&nbsp; ми звертаємося до вас підтримати даний законопроект, внесений Президентом України, спрямований на соціальний захист і підтримку багатодітної родини у першому читанні. І до другого читання максимально врахувати пропозиції законопроекту, внесеного народними депутатами України. Дякую за увагу.</p>
<p>&nbsp;</p>
<p>ГОЛОВУЮЧИЙ. Так, доповідь міністра завершена. Шановні колеги, прошу записатися на запитання до доповідача.</p>
<p>Так. Прошу, Олег Ляшко, фракція "Блоку Юлії Тимошенко".</p>
<p>&nbsp;</p>
<p>11:01:15</p>
<p>ЛЯШКО О.В.</p>
<p>Олег Ляшко, "Блок Юлії Тимошенко", наша фракція буде підтримувати цей законопроект, оскільки він спрямований на посилення соціального захисту багатодітних сімей. І в другому читанні тоді доопрацюємо його з урахуванням можливостей бюджету і фінансової кризи.</p>
<p>Шановний Володимире Михайловичу, я звертаюся до вас з пропозицією, після розгляду цього законопроекту розглянути наступну пропозицію. Оскільки перед цим не була підтримана пропозиція сьогодні працювати стільки, щоб розглянути всі законопроекти, які вкрай важливі, то пропоную підтримати, щоб розглядати за скороченою процедурою наступні законопроекти, аби ми встигли сьогодні розглянути всі законопроекти, бо вони вкрай важливі для країни. Це й наповнення бюджету, це й антирейдерське законодавство, і тому неможливість їх розгляду, вона значно не сприятиме покращанню економічної ситуації в країні. Тому, щоб ми встигли, пропоную розглядати за скороченою процедурою.</p>
<p>Дякую.</p>
<p>&nbsp;</p>
<p>ПАВЛЕНКО Ю.О. Дякую, Олег Володимирович, за вашу підтримку цього законопроекту.</p>
<p>&nbsp;</p>
<p>ГОЛОВУЮЧИЙ. Щодо вашої пропозиції, якщо буде згода Верховної Ради України, по завершенню цього законопроекту, коли будемо далі розглядати наступні, я поставлю вашу пропозицію на голосування.</p>
<p>Народний депутат Костусєв, фракція Партії регіонів.</p>
<p>&nbsp;</p>
<p>11:02:40</p>
<p>КОСТУСЄВ О.О.</p>
<p>Спасибо. Прошу передать слово депутату Корж Виктору.</p>
<p>&nbsp;</p>
<p>ГОЛОВУЮЧИЙ.&nbsp; Ввімкніть мікрофон, будь ласка.</p>
<p>&nbsp;</p>
<p>11:02:51</p>
<p>КОРЖ В.П.</p>
<p>Шановний Юрію Олексійовичу, я хотів би сказати, що, безумовно, наша фракція буде підтримувати цей законопроект, бо він актуальний і йде в фарватері всіх законодавчих актів, які стосуються підтримки дітей, зокрема, багатодітних сімей. Але я б хотів звернути вашу увагу на те, що постанова номер 905, яку прийняли в минулому місяці, в жовтні точніше, в якій йдеться про порядок усиновлення, з’явилася нова категорія дітей, батьки яких дали згоду на усиновлення. Ми ініціювали свого часу в минулому році, ви зараз реалізовуєте рік національного усиновлення. Ми разом декларуємо заходи про укріплення багатодітних сімей, ця постанова повністю вибивається з цього форватеру і посилання…</p>
<p>&nbsp;</p>
<p align=center>Веде засідання Перший заступник Голови Верховної Ради України О.В.ЛАВРИНОВИЧ</p>
<p>&nbsp;</p>
<p>ГОЛОВУЮЧИЙ. Завершуйте питання, будь ласка.</p>
<p>&nbsp;</p>
<p>КОРЖ В.П. І посилання ваших фахівців на 209 статтю Сімейного кодексу, що це йдеться про немовлят, від яких відмовилися батьки, вона абсолютно не сприймається.</p>
<p>Тому, Юрій Олексійович, я знаю, що ця постанова в Кабінеті Міністрів приймалась з голосу і її текст не відповідає законодавчому акту. Тому я просив би вас розібратися з цим питанням і привести у відповідність цю постанову до законодавства та до здорового глузду. Дякую.</p>
<p>&nbsp;</p>
<p>ПАВЛЕНКО Ю.О. Дякую. Дякую, Віктор Петровичу, насамперед, за підтримку даного законопроекту, тим більше, що і ви до великої міри причетні до його розробки, працюючи протягом 2007 року міністром України у справах сім’ї, молоді і спорту.</p>
<p>Що стосується вашого зауваження, то справді Кабінетом Міністрів було ухвалено в листопаді дві надзвичайно важливі постанови, які регламентують порядок діяльності органів опіки і піклування, а фактично органів влади і їхню відповідальність за дотримання, і захист прав дитини, сироти-дитини, позбавленої батьківського піклування. А по-друге, була ухвалена постанова, яка регламентує порядок усиновлення, як національного так і міждержавного, це теж надзвичайно важливий крок і він був зроблений вперше українською державою, який чітко визначає повноваження кожної посадової особи, відповідальність кожної посадової особи, за долю дитини, яка всиновлюється. Крім того, передбачає контроль за дотриманням прав такої дитини після усиновлення. На жаль…</p>
<p>&nbsp;</p>
<p>ГОЛОВУЮЧИЙ. Завершуйте відповідь.</p>
<p>&nbsp;</p>
<p>ПАВЛЕНКО Ю.О. На жаль, цього тривалий час в країні не було і все давалось тільки на морально-етичні якості фахівців і ви про це знаєте. Що стосується даної позиції, то ми ще раз&nbsp;&nbsp; її детально проаналізуємо і надамо вам у відповідні терміни, у відповідності до&nbsp; законодавства вичерпну відповідь.</p>
<p>&nbsp;</p>
<p>ГОЛОВУЮЧИЙ.&nbsp; Шершун Микола Харитонович.</p>
<p>&nbsp;</p>
<p>11:06:04</p>
<p>ШЕРШУН М.Х.</p>
<p>Дякую. Микола Шершун фракція „Блок Литвина”.</p>
<p>Безперечно, ми будемо підтримувати положення законопроекту щодо заходів, спрямованих на підвищення соціального захисту багатодітних сімей, але є пропозиція, разом з тим&nbsp; запитанням. Чи&nbsp; не вважаєте ви, що послідовне охоплення заходами державної підтримки потребують також&nbsp; інші вразливі категорії сімей з дітьми. Зокрема, з метою забезпечення права дитини на виховання у біологічній сім’ї, мається на увазі, з метою попередження, відмови батьків від&nbsp; новонародженої дитини, від дітей з інвалідністю. На мій погляд, необхідно також передбачити посилення соціальної захищеності одиноких матерів і батьків сімей, які виховують дітей з інвалідністю. Ваше&nbsp; бачення?</p>
<p>&nbsp;</p>
<p>ПАВЛЕНКО Ю.О. Дякую за вашу підтримку даного законопроекту. Я, без&nbsp;&nbsp; сумніву, підтримую в повній мірі вашу пропозицію і, більше того, я вам скажу, що&nbsp; протягом останніх декількох років зроблена надзвичайно велика робота по протидії ранньому сирітству, по збереженню рідної біологічної матері&nbsp; для кожної дитини.</p>
<p>Я вам скажу, що сьогодні ті центри, соціальні центри матері і дитини, які працюють уже в дев’ятнадцяти областях України, зменшили кількість відмов матерів від дітей на 60 відсотків тобто кожну другу маму для дитини ми зберегли, надавши необхідні соціальні і матеріальні, психологічні і інші послуги.</p>
<p>І в таких випадках, це&nbsp; показує досвід, що інколи просто протягнута рука і добре слово такій матері дуже багато чого вартують. Але я впевнений, що держава має допомагати тим родинам, які виховують дітей-інвалідів, дітей з дуже серйозними хворобами...</p>
<p>&nbsp;</p>
<p>ГОЛОВУЮЧИЙ. Лаконічніше формулюйте, будь ласка, відповідь.</p>
<p>&nbsp;</p>
<p>ПАВЛЕНКО Ю.О. Такі ініціативи з нашого боку надані, як по відношенню дитини в біологічній родині, так і під час усиновлення чи під час формування прийомної сім’ї, де є дитина-інвалід, збільшити, якщо для здорової – два прожиткових мінімуми, для дитини-інваліда – три прожиткових мінімуми. Я сподіваюсь, що Верховна Рада тут нас теж буде підтримувати в цих ініціативах. Дякую.</p>
<p>&nbsp;</p>
<p>ГОЛОВУЮЧИЙ. Прошу, сідайте.</p>
<p>Запрошую для доповіді проекту Закону 2474 народного депутата України Ярослава Михайловича Сухого.</p>
<p>&nbsp;</p>
<p>11:09:03</p>
<p>СУХИЙ Я.М.</p>
<p>Шановні колеги! Як відомо, демографічна політика була і залишається складовою не тільки соціальної політики, але і державної політики будь-якого суспільства. Демографічна політика є, якщо хочете, стрижнем і основою системи національної безпеки будь-якої держави. І будь-яка держава турбується про те, аби забезпечити в суспільстві нормальні умови не тільки для народження, але і для виховання, і для нормального розвитку суспільства. Проблематика соціальної допомоги, соціальної допомоги, я підкреслюю, сім’ям, стоїть не тільки в Україні і не поставлена не тільки в Україні. Така проблематика є і в інших державах світу. Хочу всім нагадати, що колись в Радянському Союзі був навіть податок, він так і називався податок на бездітність. Тому окрім суспільних фондів споживання і цей податок був як одне з джерел, яким наповнювалися ті соціальні пільги та виплати, якими користувалися багатодітні сім’ї тоді.</p>
<p>Що сталося зараз? Розумієте, за роки незалежності і в зв’язку з тими кризовими явищами, які переживала Україна не один рік і не один раз, у нас склалася дуже порочна практика, коли соціальна політика виглядає як гарячкове латання дірок. Приймається законопроект на користь вчителів,&nbsp; прийшли медики – страйкують; приймається законопроект на користь медиків, приймається законопроект на користь міліціонерів, на користь військовослужбовців. Замість цілісної, стрункої системи соціальної політики ми постійно займалися гарячковим пошуком, де взяти гроші, аби залатати ту чи іншу дірку. Що ми в наслідок отримали? Я, користуючись нагодою присутності тут&nbsp; Володимира Макаровича, хочу йому сказати, а він тисячі раз&nbsp; був прав, коли, виступаючи на нашому комітеті, говорив про те, що соціальна допомога, тобто допомога від суспільства конкретній бідній&nbsp; людині – це та допомога, яка забезпечена матеріально-фінансовими ресурсами. Якщо цього немає, це солодкі обіцянки, це нерви, це тільки&nbsp; збудження суспільства. Я можу&nbsp; вам пригадати безліч законопроектів, які приймалися тут у цьому залі, з цієї трибуни&nbsp; доповідалися, чи то в силу політичних вимог ми голосували&nbsp; за них, чи хотіли комусь&nbsp; допекти та дошкулити і вето долали, як, наприклад, Закон про дітей війни&nbsp; і тому подібне.</p>
<p>Тому законопроект, який сьогодні розглядається,&nbsp;&nbsp; необхідно приймати хоча б тому, що ми повинні&nbsp; врешті-решт&nbsp; підійти&nbsp; до системності у розгляді питань соціальної політики. Сьогодні&nbsp; соціальна допомога і захист багатодітних сімей регламентують більше&nbsp; десяти законів. Необхідність їх зведення у єдиний, необхідність&nbsp; певної, якщо хочете кодифікації цієї проблематики, назріла давно. Я народним депутатам України четвертого скликання&nbsp; хочу нагадати. Виступала із Сімейним кодексом, якщо пам’ятаєте колеги, професор Зореслава Ромовська, яка&nbsp; говорила про те, що нам проблематику багатодітних сімей треба вивести окремо в окремий законопроект, де чітко розписати: а) статус; б) соціальне ставлення держави і суспільства до&nbsp; цієї проблематики. Чому? &nbsp;Я не думаю, що я відкрию для вас&nbsp; Америку. Парламентські слухання, які проводилися у цьому залі та дні уряду, які нещодавно тут&nbsp; проводилися з питань боротьби з бідністю, наповнили реальним законодавчим змістом стратегії подолання&nbsp; бідності, дають нам невтішні факти. Серед громадян України, які на межі бідності або на межі&nbsp; злиденності, як правило, сім’ї з дітьми і сім’ї багатодітні і, як правило,&nbsp; ці сім’ї багатодітні, які проживають у селах. Що ми з вами можемо отримати, шановні колеги? Якщо ми втратимо демографічну ситуацію на селі, ми не отримаємо ні правоохороних&nbsp; органів. Ми не отримуємо наповнення, нормальне наповнення нормальними дітьми&nbsp; наші вузи, ми втрачаємо просто-на-просто&nbsp; на очах золотий генофонд української нації – сільських дітей, тому що&nbsp; ми їм там не допомагаємо. І це, я вважаю,&nbsp; не правильно.</p>
<p>Проблема в чому? Ми можемо тут, як у законопроекті Президента, розписати нові пільги…</p>
<p>Це дискримінація опозиції. Я підкреслюю приймати тут законопроекти, як, наприклад, у президентському, уряду збільшити, уряду віддати. Я думаю, прийшла пора в кінці кінців&nbsp; приймати законопроекти, які би&nbsp; понукали ріст пільг і дотацій.</p>
<p>Шановні колеги, нам необхідно забезпечити&nbsp; адресність цих дотацій. Чомусь сьогодні&nbsp;&nbsp; ця дотація – це 9 гривень, 18 гривень. Та соціальна допомога – це такі кошти, які&nbsp; би дали суспільству жити нормально. Вдумайтеся, це&nbsp; тільки на Україні пенсія, як&nbsp; споможеніє від бєдності. Та в усіх державах світу пенсія&nbsp; - це те, що зароблено молодими руками, суспільству віддано найкраще – молоді роки, віддав здоров’я, віддав турботу про сім’ю,&nbsp; він віддавався&nbsp; весь суспільству, і раптом ми йому даємо 600-800 гривень у той час, коли у всьому світі (а ми пенсійну реформу зупинили), у всьому світі пенсія – це заслужено. Так от і&nbsp; пільги, і доплати багатодітній сім’ї – це має бути нагорода тим батькам за те, що вони турбуються про майбутнє нації – забезпечити їм умови аби розвивалося нормально.</p>
<p>Законопроект 2474, який я доповідаю за дорученням ще колеги Петрова, чому я пропоную прийняти його у першому читанні? Шановні колеги, уявіть собі, ми ж дамо, якщо ми приймемо цей законопроект і всі позитиви з президентського&nbsp; візьмемо,&nbsp; ми дамо у руки&nbsp; соціальним службам, держадміністраціям, народним депутатам України, їх помічникам, до яких ходять на прийом&nbsp; багатодітні сім’ї, ми дамо у руки самим&nbsp; багатодітним сім’ям один закон, де&nbsp; чітко і зрозуміло будуть виписані всі норми і статус, і соціальна допомога.</p>
<p>Президентський законопроект&nbsp; пропонує внесення змін знову до більш ніж 10 законопроектів в різні сторони, і попробуй вибирати з різних законів, що стосується багатодітної сім'ї. Тому пропозиція законопроекту 2448, а разом з тим пропозиція народних депутатів України обов'язково має бути врахована при підготовці до другого читання.&nbsp;&nbsp;&nbsp;&nbsp;&nbsp;&nbsp;&nbsp;</p>
<p>І ще одне. Наш законопроект передбачається запровадити з першого січня 2010 року. На комітеті, де стояла дуже жвава дискусія, було вияснено, що в кінці кінців нам потрібно буде дати в 2009 рік урядовим структурам, аби разом з Комітетом профільним – сім'ї і молоді – розібратися і з'ясувати, яка наша методологія у поведінці держави, суспільства і багатодітної сім'ї. Який алгоритм стосунків – раз, забезпечити реальні, я мрію, що оця криза, що розпалилася, нас нарешті опам'ятає, наш популістсько-демагогічний запал, і ми соціальні законопроекти почнемо приймати реальні. Це стосується і прожиткового мінімуму.</p>
<p>Щойно міністр говорив: три прожиткових мінімумів, п'ять прожиткових мінімумів. Та цей прожитковий мінімум не витримує ніякої критики, виходячи, доктори знають, з норм фізіологічного споживання. Населення, а особливо маленькі діти, від цих норм вижити не можуть. Якби не тіньові доходи, ми би мали зараз ситуацію гіршу, а поки що доктори можуть підтвердити: поки ми тут з вами балакаєм і варнякаєм, нас стало менше на 300 тисяч. Тобто вмерло більше, ніж народилося. Ну, на карті України пропало таке місто, я знаю, як Тернопіль, від маленьких, до стареньких. А ми туди ще розмовляємо і балакаємо.</p>
<p>Нам необхідно при прийнятті наших законопроектів виходити з чого? – Яка реальна вартість цього законопроекту, як він може бути реалізований? Тому я вас закликаю голосувати за законопроект депутатський, тому що він, по-перше, дає можливість кодифікувати всі норми стосовно проблематики багатодітних сімей, він дає можливість профільному комітету спільно з урядом, я би попросив, тут політиканства нема ніякого, з цим урядом, ну, з іншим урядом, ну не важно, але в кінці кінців виконавцем всіх наших законодавчих актів є влада. Ми повинні дати їм в руки реальний законопроект&nbsp;&nbsp; і тоді ми зможемо реально слідкувати за їхнім виконанням. Близько 240 тисяч багатодітних сімей, у них біля 1 мільйона дітей. Це я попереджую, якщо хтось запитає чому необхідний окремий закон. Тому що це величезна категорія наших громадян. Причому 250 тисяч більше, ніж 250 тисяч дітей виховується у сім`ях, де їх є 4 і більше.</p>
<p>Шановні колеги, а чи не заборгували ми з вами перед цими нашими&nbsp; українськими берегинями – жінками… мати-героїня, а їх близько 2 тисяч, які… ви прочитайте там в цьому законопроекті, це ж не серйозні пільги і нереальні пільги. Їх необхідно розробити чітко і&nbsp; однозначно.</p>
<p>Стосовно конкретики пільг, я ще раз підкреслюю, їх потрібно об`єднати разом з президентським і дати можливість нашому профільному комітету при підготовці до другого читання чітко, аргументовано виписати і зробити в кінці кінців цей закон може вперше в історії парламентаризму українського реальним.&nbsp;Дякую.&nbsp;</p>
<p>&nbsp;</p>
<p align=center>Веде засідання Голова Верховної Ради України В.М.ЛИТВИН&nbsp;</p>
<p>&nbsp;</p>
<p>ГОЛОВУЮЧИЙ. Шановні колеги, доповідь завершено. Будь ласка, на запитання запишіться.&nbsp; Прошу висвітлити. Володимир Яворівський, фракція "Блоку Юлії Тимошенко".</p>
<p>&nbsp;</p>
<p>11:19:24</p>
<p>ЯВОРІВСЬКИЙ В.О.</p>
<p>Шановний&nbsp; доповідачу, безперечно у тій демографічній&nbsp; майже трагічній ситуації, яка сьогодні спостигла&nbsp; український народ, Україну, безперечно, що всі ці три ініціативи – і президентська, і&nbsp; ваша, і іншого народного депутата – є абсолютно актуальною. Через те повірте, що ми будемо голосувати, "Блок Юлії Тимошенко" буде голосувати фактично за всі ці три законопроекти, бо в кожному з них є якась одна цікава дуже або дві, або три цікаві деталі, і звичайно найкраще було би їх об`єднати. Тобто тут абсолютно, мені здається, що ми абсолютно єдині в тому. Що це потрібно підтримати.</p>
<p>Я маю&nbsp; одну-єдину, пане Сухий, одну-єдину осторогу. У цій складній ситуації тотальної економічної кризи чи витягнемо… ви чули, міністр назвав вартість закону президентського півтора мільярда. У мене таке враження, у вас більше пільг, отже це буде ще дорожче, і я просто боюсь одного-єдиного – чи знову це.. не повисне цей законопроект? Як ви оцінюєте ці можливості нашого бюджету?</p>
<p>&nbsp;</p>
<p>СУХИЙ Я.М. Володимир Олександрович, ви безумовно праві. Відгукуючись на ваше перше зауваження стосовно демографічної ситуації, ви правильно&nbsp; зазначаєте: ця проблематика потребує комплексного підходу. Турботою про багатодітних сімей ми не повинні забувати про жахливий стан наших пологових будинків, які там є, і про дитячі садочки, які в свій час роздавали наліво і направо, а зараз вже знову черги шикуються в наших містах.</p>
<p>Стосовно пільг. Тому-то комітет профільний прийняв рішення підтримати депутатський законопроект, що ми погодили пільги. І вартісна величина цього законопроекту буде погоджена до другого читання профільним комітетом і тим, хто буде цей закон виконувати, урядом. В моєму законопроекті немає імперативу: винь да полож. Я прекрасно розумію, що ми зараз маємо. Головне – прийняти один законопроект. Нехай він не буде наповнений пільгами. Дасть Бог, в 2009 році ми розрулимо цю проблему, в 2010 році криза кінчиться, ми почнемо висхідний розвиток. Ми кризу переживали з вами, Володимир Олександрович, в залі, пам’ятаєте, не раз. Була гіперінфляція, були фантики, були пунтіки – ми все це пережили.</p>
<p>&nbsp;</p>
<p>ГОЛОВУЮЧИЙ. Народний депутат Карпук, фракція&nbsp; „Наша Україна – Народна Самооборона”.</p>
<p>&nbsp;</p>
<p>11:21:48</p>
<p>КАРПУК В.Г.</p>
<p>Володимир Карпук, „Наша Україна – Народна Самооборона”.</p>
<p>Шановний Ярославе Михайловичу, ви прочитали досить добру лекцію про демографічну ситуацію. Я повністю згоден з вами. І називали цифру – 240 тисяч багатодітних сімей і 1 мільйон дітей. Це, дійсно, вірно. Разом з тим, мені імпонує ваша думка про системність підходу вирішення проблеми допомоги багатодітним сім’ям і адресність цієї допомоги. Але введення того закону з 1 січня 2010 року, ви ж самі говорите, що багатодітні сім’ї найбільш беззахисні, які найбільше потерпають. Хоча законопроекти і президентський, і ваш подавалися в п’ятому місяці, в травні-місяці, але є це в першу чергу антикризовий закон, який допомагає багатодітним сім’ям вижити в кризі. Тому, з тієї точки зору, більш імпонує&nbsp; підхід президентського закону. Але ви ж знаєте, як трудно нам творити ці системні закони. І коли він буде прийнятий, той закон, який ви пропонуєте, той підхід? &nbsp;Дякую.</p>
<p>&nbsp;</p>
<p>СУХИЙ Я.М. Ну, шановні колеги, давайте подивимося на календар, яке сьогодні число. 1 січня 2009 року – он воно, ось воно. Нам до того часу потрібно, аби Кабінет Міністрів у и вніс зміни і доповнення. Я не думаю, що Президент України, коли вносив цей законопроект поступав як опозиція. Це в опозиції є таке мистецтво: наобіцяти людям те. що влада ніколи не зможе виконати. А в даному випадку я кажу про реальність законопроекту, про те, що він має бути один однією книжечкою, а сутність, вартісна величина цих всіх пільг та соціальних допомог обов’язково має на то... є профільний комітет і там є спеціалісти, разом з Кабінетом Міністрів&nbsp; України. Ну, якщо ми, послухайте, якщо ми дальше продовжимо таку політику: приймати тут законопроекти, користуючись більшістю і шпильки вставляти уряду, то рано чи пізно ця шпилька вилізе з другого боку і другому уряду. А в кінці кінців вилізе на самих дітей, 2009 рік – діють законопроекти, які підтримують багатодітні сім’ї. Для того, щоб зробити цю проблему системною і комплексною нам необхідно прийняти цей законопроект.</p>
<p>&nbsp;</p>
<p>ГОЛОВУЮЧИЙ. Сергій Рижук, фракція Партії регіонів.</p>
<p>&nbsp;</p>
<p>11:24:11</p>
<p>РИЖУК С.М.</p>
<p>Дякую. Прошу слово передати депутату Стояну.</p>
<p>&nbsp;</p>
<p>ГОЛОВУЮЧИЙ. Олександр Стоян.</p>
<p>&nbsp;</p>
<p>11:24:16</p>
<p>СТОЯН О.М.</p>
<p>Шановний Ярослав Михайлович.</p>
<p>Ви, дійсно, дуже аргументовано показали необхідність прийняття цього важливого соціального закону. І ви знаєте, я чого боюсь? Зараз є два закони: президентський і ваш. І я не хотів би, щоб тут, скажімо, привалювали якісь політичні мотиви, тому що президентський закон дуже важливий і все там розставлено, як треба, і ваш – дуже важливий. Але мені імпонує ваш проект, знаєте чому? Тому що ви, дійсно, зібрали всі зміни в один документ, в один законопроект і тоді, коли він буде, легше на місцях буде визначатися, як треба надавати&nbsp; цю допомогу багатодітним.</p>
<p>В президентському все також враховано, але в 10-ти законах. Тому&nbsp; я просив би колег, все-таки відкинути якісь політичні мотиви, якісь там, ну, непорозуміння, проголосувати за законопроект Сухого Ярослава Михайловича, вірніше, взяти за основу його. А до другого читання доручити нашому Комітету з питань соціальної політики і Комітету з молоді, щоб ми звели до купи. І тоді це буде дуже добре. Але дуже прошу, щоб&nbsp; ми не загубили сам по собі закон, бо він дуже важливий для багатодітних сімей.</p>
<p>Дякую.</p>
<p>&nbsp;</p>
<p>СУХИЙ Я.М. Олександр Миколайович, дякую вам.</p>
<p>Я хочу всім колегам підкреслити в цьому законопроекті є величезний політичний&nbsp; мотив. Коли ми приймемо цей законопроект, ми тим самим даємо позитивний сигнал суспільством. Ми не зациклилися, а не замкнулися на тих проблемах в економці, які зараз є, ми думаємо про завтрашній день. Отже, ще не вмерла Україна.</p>
<p>А стосовно лобізму, то тут можуть бути якісь ваші… Ну, я вибачаюся, тут немає лобізму, тут не лобіюються інтереси бізнесові, тут лобіюються інтереси українського народу. Я думаю, цей законопроект сьогодні в сесійному залі повинен і просто зобов’язаний об’єднати нас всіх навколо турботи про багатодітних сімей. Пам’ятайте те, що я вам казав, і це правда: хто за цей законопроект не проголосує, в того будуть величезні сексуальні проблеми.</p>
<p>&nbsp;</p>
<p>ГОЛОВУЮЧИЙ. Дякую, Ярославе Михайловичу, на такій ноті.</p>
<p>Шановні колеги, тепер позицію комітету буде доповідати Євгеній Іванович Суслов – член Комітету з питань сім’ї, молодіжної політики, спорту та туризму. Будь ласка.</p>
<p>&nbsp;</p>
<p>11:26:30</p>
<p>СУСЛОВ Є.І.</p>
<p>Шановний Володимир Михайлович, шановні народні депутати! На ваш розгляд подаються два законопроекти з питань посилення соціального захисту багатодітних родин: проект Закону України "Про внесення змін до деяких законодавчих актів України з питань соціального захисту багатодітних сімей” (номер 2448), внесений Президентом України,&nbsp; та проект Закону&nbsp; України „Про статус і&nbsp; соціальній захист багатодітних сімей в Україні, реєстраційний номер 2474, внесений народними депутатами України Сухим Ярославом Михайловичем і Петровим Борисом Федоровичем.</p>
<p>На даний час ці питання регулює Кодекс законів про працю України, Закони України „Про відпустки”, „Про державну допомогу сім’ям з дітьми”, „Про житловий фонд соціального призначення, „Про охорону дитинства”, „Про пенсії за особливі заслуги перед Україною”.</p>
<p>Комітет з питань сім’ї, молодіжної політики, спорту та туризму, підтримуючи обидва законопроекти, вважає, що розпорошеність питань щодо захисту багатодітних сімей&nbsp; в різних законодавчих актах призводить до труднощів&nbsp;&nbsp; щодо застосування їх&nbsp; на практиці.</p>
<p>Підтримуючи рішення Комітету з питань соціальної&nbsp; політики та праці, Комітет з питань сім’ї, молодіжної політики, спорту та туризму прийняв рішення рекомендувати Верховній&nbsp; Раді України прийняти за основу проект Закону України „Про статус і соціальний захист багатодітних сімей&nbsp; в Україні, реєстраційний номер 2474. Народний депутат України Сухий та Петров. З урахуванням у другому читанні положень проекту Закону України „Про внесення змін до деяких законодавчих актів України з питань соціального захисту багатодітних сімей”, реєстраційний номер 2448, поданий Президентом України.</p>
<p>Зауважимо, що Комітет з питань бюджету прийняв рішення, що законопроекти мають вплив на видаткову частину бюджету в сторону збільшення і тому можуть бути прийняті за умови, якщо будуть введені в дію не раніше першого січня 2010 року.</p>
<p>Прошу підтримати пропозицію комітету: прийняти у першому читанні проект Закону про статус і соціальний захист багатодітних сімей України, реєстраційний номер 2474, внесений Сухим і Петровим.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні колеги, до співдоповідача є запитання? Немає запитань? Немає. Тоді сідайте, будь ласка.</p>
<p>Переходимо до обговорення. Прошу записатися на виступи від фракцій і народних депутатів. Прошу показати тих, хто записалися.</p>
<p>Юрій Кармазін, фракція "Наша Україна". Наступним буде виступати Адам Мартинюк.</p>
<p>&nbsp;</p>
<p>11:29:36</p>
<p>КАРМАЗІН Ю.А.</p>
<p>Юрій Кармазін, Партія захисників Вітчизни, "Наша Україна - Народна Самооборона".</p>
<p>Шановні народні депутати,&nbsp; хочу сказати, що обидва законопроекти, які розглядаються, надзвичайно потрібні, і вони абсолютно прийнятні для прийняття. Один із них більш вузький, який вноситься Президентом, бо він так і називається „Про внесення змін до деяких законодавчих актів з питань соціального захисту багатодітних сімей”, а другий – проект нашого колеги Сухого – „Про статус і соціальний захист багатодітних сімей в Україні”.</p>
<p>На мій погляд, недоліком першого є те, що тут є двояке розуміння багатодітних сімей по відношенню до пільг, які надаються законом. По-перше, ті сім’ї, які три дитини мають, вони мають одні пільги, а, друге, - тільки п’ять мають. Тому, мені здається, що по підходах, по більшому переліку пільг, звісно, більший і ширший законопроект, який пропонує колега Сухий. І це той випадок, коли є представника опозиції в даному випадку в залі проект. Я вважаю, що юридично він виписаний краще. Тому що нам треба визначитися і прийняти колосальне рішення.</p>
<p>Я звертаюся до уряду України, тому що ці проекти не мають свого фінансово-економічного обґрунтування, ні один, ні другий. Я звертаю увагу авторів законопроектів і Секретаріат Президента, і звертаю увагу Ярослава Сухого, і народного депутата Петрова, що ніяких обґрунтувань до цього закону немає, а закон буде коштувати серйозно. За попередніми підрахунками це сума не в одну сотню мільйонів гривень. Але нема таких коштів, які Україна не мала б заплатити, для того щоби виростити хороше, нормальне потомство. І тому треба підтримувати багатодітні сім’ї, і той перелік з 15 пунктів пільг багатодітним сім’ям і гарантій їх соціального захисту, де передбачається і першочергове відведення земельних ділянок, і виплата підвищена на 100 відсотків стипендій дітям, які виховуються в багатодітних сім’ях і навчаються в навчальних закладах. І саме починаючи з трьох дітей, треба вважати сім’ї багатодітними. На мій погляд, потребує всілякої підтримки. Тому, шановні народні депутати, ми будемо голосувати і за один закон, і за другий, але об’єктивності ради треба сказати, що другий закон виписаний краще, хоча треба ще все обрахувати. Я прошу знайти кошти у бюджетного комітету на це. Дякую.</p>
<p>&nbsp;</p>
<p>ГОЛОВУЮЧИЙ. Адам Іванович Мартинюк, фракція комуністів. Наступним буде виступати народний депутат Пудов.</p>
<p>&nbsp;</p>
<p>11:32:55</p>
<p>МАРТИНЮК А.І. Шановний Володимире Михайловичу, шановні колеги, напевно ні в кого з нас не виникає сумніву, що дійсно ми розглядаємо злободенне питання. Дуже шкода звичайно, що доповідачі як по першому законопроекту, так і по другому, говорячи правильні речі про те, що треба допомогти багатодітним сім’ям, забули дати оцінку тому, а чому ми прийшли до такого стану речей. Чому за 17 років незалежності ми дійшли до того, що треба рятувати сім’ю, що треба рятувати молоду маму, що треба рятувати дитину. Бо на превеликий жаль, і в кінцевому результаті держави, бо на превеликий жаль у нас з кожним роком зменшується чисельність народжуваних і збільшується кількість тих дітей, які виховуються в дитячих будинках.</p>
<p>На превеликий жаль, свого часу Верховна Рада починала давати оцінку ганебному явищу як торгівля дітьми, але на жаль ми зупинилися на півдорозі. Що зараз ми можемо сказати, що немає торгівлі дітьми?! Ні, вона, напевно, процвітає, хоча ми з вами не б’ємо цьому тривогу. А тим більше та демографічна ситуація, а точніше відмовлення матерів від народжуваних дітей, дає якраз і підстави для того, щоб торгувати дітьми і ця торгівля продовжується. Мабуть звернули вчора-позавчора та й сьогодні зранку транслювали телебачення про те, що в Сполучених Штатах Америки відбувається суд над батьком, який усиновив дитину із СНГ і вона буквально в нього спарилася в автомобілі, де він залишив її без догляду.</p>
<p>Нам треба повернутися до тих соціальних пільг і допомоги, яку багато з наших людей пам’ятають. Я сам представляю Поліський район, Любищівщина на Волині, де дуже багато багатодітних сімей. І ті з вами хто пам’ятає радянську історію знає, що в одному селі Бірки в Радянському союзі було більше, ніж сорок матерів-героїнь. І це матері-героїні не сьогоднішнього, вибачте, показника, бо ми зменшили цей показник, а тоді для того, щоб одержати звання мати-героїня, треба було виховати, виростити не менше, як десять людей і, звичайно, було кому піклуватися про цих дітей. І я думаю, ми абсолютно правильно поступимо, коли, розглянувши ці два законопроекти, підтримаємо пропозицію профільного комітету про те, щоб підтримати законопроект, який тут доповідав колега Сухий.&nbsp; Бо він виписаний більш комплексно, бо він дійсно передбачає&nbsp; цілу серію пільг для тих, хто має троє дітей, четверо і п’ятеро. Він передбачає одноразову допомогу матерям-героїням кожного року. Тому я закликаю колег підтримати законопроект нашого колеги Сухого. Дякую.</p>
<p>&nbsp;</p>
<p>ГОЛОВУЮЧИЙ. Народний депутат Пудов передає колезі Костенку, так я розумію? Народний депутат Костенко фракція „Блоку Юлії Тимошенко”.&nbsp; І підготуватися Колоцею фракція Партії регіонів і потім…</p>
<p>&nbsp;</p>
<p>11:36:24</p>
<p>КОСТЕНКО П.І.</p>
<p>Шановний Володимир Михайлович, шановні колеги!&nbsp;&nbsp; На засіданні фракції&nbsp; розглянуто проекти законів України про внесення змін до деяких законодавчих актів України з питань&nbsp; соціального захисту багатодітних сімей (реєстраційний № 2448), внесений Президентом України&nbsp; та про статус і соціальний захист багатодітних сімей в Україні (реєстраційний № 2474),&nbsp; внесений народними депутатами України Сухим і Петровим. Дані законопроекти регулюють питання посилення соціального захисту багатодітних родин, однієї з найменш соціально захищених верств населення.&nbsp;&nbsp;&nbsp;</p>
<p>Фракція вважає за доцільне прийняти за основу законопроект, внесений Президентом України, як найбільш раціональний щодо врегулювання зазначеного питання. Але в більш&nbsp; широкому обсязі, яким вважається статус&nbsp; багатодітної родини, встановлення певних пільг, переваг та соціальних гарантій вважається законопроект, внесений народними депутатами&nbsp; Сухим та Петровим.</p>
<p>Фракція „Блоку Юлії Тимошенко” буде голосувати за прийняття за основу законопроекту № 2448, внесений народними депутатами України за умови врахування при його доопрацюванні до другого читання, положень законопроекту 2474, внесений народними депутатами Сухим та Петровим.</p>
<p>&nbsp;Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Народний депутат Колоцей, фракція Партії регіонів,&nbsp;&nbsp;&nbsp; &nbsp;прошу вас.</p>
<p>&nbsp;</p>
<p>11:38:03</p>
<p>КОЛОЦЕЙ Ю.О.</p>
<p>Сулківському, колезі моєму, Сулківському прошу передати, дякую.</p>
<p>&nbsp;</p>
<p>ГОЛОВУЮЧИЙ. Павло Сулківський, будь ласка, фракція Партії регіонів, Сулковський, перепрошую.</p>
<p>&nbsp;</p>
<p>11:38:17</p>
<p>СУЛКОВСЬКИЙ П.Г.</p>
<p>Дякую. Шановні народні депутати! Сьогодні дійсно надзвичайно важливі проекти законів ми розглядаємо. Тому що на сьогодні, як ніхто опинились в тяжкому, в тяжкій, в тяжкому стані весь український народ. А ще в найтяжчому ті багатодітні сім’ї, які мають п’ятеро, десятеро і більше дітей. І тому сьогодні зрозуміло, що нам обов’язково треба підтримати і підтримати з двох проектів депутатський проект, який сьогодні нам доповідав народний депутат пан Сухий Ярослав.</p>
<p>Шановні народні депутати! Ви знаєте, що ми, думаю, сьогодні жодного депутата не найдеться в цьому залі, що ми не підтримаєм такий законопроект. І хотів би сьогодні звернутись в присутності пана міністра, пана Павленка, значить, пан Президент, скільки б ми не приймали законів, якщо вони не будуть виконуватись, то грош – ціна нашим, тим законам, що ми тут будем сьогодні втрачати час. І от сьогодні, користуючись міністра, я хотів би звернутись з таким питанням. Є закон про присвоєння мати-героїня, які народили і п’ятеро, і більше дітей. І ви знаєте, шановні колеги, що вот, проводячи в окрузі прийом як народний депутат, до мене практично десятками йдуть матері, які не народили п’ятеро дітей, а які десять, п’ятнадцять дітей! І ось мені прийшлось, і що вони просять. Вони просять, чому ми всіх діток, п’ятнадцятеро дітей, десятеро дітей виховуємо здоровим способом життя, дітки тільки приносять користь Україні. І я звертаюсь до пана Павленка, а чого до сих пір ця сім’я, мама не отримала „Мати-героїня”, цієї відзнаки, цієї нагороди? І він мені три листи написав буквально позавчора&nbsp;відповідь. Роз’яснює, що треба звернутися туди, що треба подати такі документи. Два роки назад, пане Павленко, сотні матерів, я вам ось звернувся за&nbsp; десять&nbsp; матерів, ви мені даєте відпис: документи зібрані, лежать в Адміністрації Президента, вже подані Рівненською обласною державною адміністрацією. так чому ви не включаєте, щоб прискорити це, а тільки&nbsp; переписками займаєтесь.</p>
<p>І на завершення.&nbsp; Президент з підприємцями зібралися і прийняли таку угоду ніби, що влада і бізнес за програмою „Зігрійте любов’ю дитину” – непогана справа, через обласні державні адміністрації оголосили цим матерям, що 18…&nbsp; десятеро діток, якщо старшій дитина не виповнилося 18 років, якщо вона не&nbsp; забезпечена умовами життя, її…</p>
<p>&nbsp;</p>
<p>ГОЛОВУЮЧИЙ. Дайте завершити думку.</p>
<p>&nbsp;</p>
<p>СУЛКОВСЬКИЙ П.Г. Дякую.</p>
<p>І що воно робиться? Ну от наприклад, зібрали бізнесменів на Рівненщину, зокрема&nbsp; у Рівненський регіон, мало надійти більше 30 мільйонів. Це Віктор&nbsp; Андрійович Ющенко видав таке розпорядження, кому скільки. Біля&nbsp; 200 таких сімей виявили на Рівненщині. Що ви думаєте? Везуть&nbsp; десятеро діток, де дійсно не виповнилося старшій&nbsp; дитині&nbsp; 18 років, завозять КАМАЗ блоків битих і кажуть: розпишіться, що ми вам тут привезли&nbsp; на суму 17 тисяч. Ті&nbsp; кажуть: та що ж ви нам привезли, ви ж нам сміття привезли.&nbsp; Не хочете – вигрузили&nbsp; КАМАЗ. І такі приклади непоодинокі.</p>
<p>Я звертаюся до&nbsp; губернатора і кажу, навіть через пресу…</p>
<p>&nbsp;</p>
<p>ГОЛОВУЮЧИЙ. Дякую. Я дякую, але час вичерпаний уже. Ну, будь ласка,&nbsp; 20 секунд, завершуйте виступ.</p>
<p>&nbsp;</p>
<p>СУЛКОВСЬКИЙ П.Г. Значить, київські бізнесмени направляють туди по мільйону втрьох, і це тільки три мільйони з&nbsp; 30 мільйонів. Но місцеві, які чиновники, губернатор Віктор Матчук, наприклад, має, через газету опубліковано 52 мільйони, жодної копійки не…</p>
<p>&nbsp;</p>
<p>ГОЛОВУЮЧИЙ. Дякую. Дякую.</p>
<p>До виступу запрошується Петро Степанович Цибенко, фракція комуністів. Наступний буде виступати Олександр Стоян.</p>
<p>&nbsp;</p>
<p>11:43:04</p>
<p>ЦИБЕНКО П.С.</p>
<p>Шановні колеги, шановні громадяни України!</p>
<p>Фракція комуністів, Петро Цибенко.</p>
<p>Найперше, що я хотів би сьогодні з цієї&nbsp; трибуни підтримати свого колегу Адама&nbsp; Івановича Мартинюка, який пропонує нам подивитись на ті причини, які спонукають сьогодні тиражувати певною мірою безбатьківщину. Було зрозуміло чому у другій половині 40-х років, 50-х роках процвітало сирітство і безбатьківщина. Але виникає питання: а хто і чому сьогодні створив&nbsp; цю руїну, яка призвела до того, що сьогодні ми&nbsp; будемо вирішуватикомплекс питань, пов’язаний з захистом дитини?</p>
<p>Я хотів би сказати, що прийняття цього законопроекту, цих законопроектів, які сьогодні&nbsp; подані воно абсолютно логічне, бо&nbsp; коли свого часу Верховна Рада України законодавчо&nbsp; запровадила грошові виплати по народженню дитини, ми&nbsp; цим сказали літеру „а”. Сьогодні&nbsp; прийняттям цього законопроекту,&nbsp; ми маємо сказати літеру „б” і всі наступні літери. Це справді абсолютно логічно&nbsp; і послідовно.</p>
<p>При цьому я хотів би сказати, що&nbsp; фракція&nbsp; комуністів&nbsp; готова підтримувати обидва законопроекти,&nbsp; але вважаємо законопроект, який поданий нашими колегами народними депутатами, більш чутко виписаним, а головне – таким, що містить&nbsp; мінімум відсилочних норм, а це для законопроекту, для закону&nbsp; абсолютно важлива річ, над якою треба&nbsp; працювати. І тому, шановні колеги, я вважаю, що&nbsp; цей документ&nbsp; ми маємо підтримати, як більш підготовлений, як більш ретельно виписаний. І більше того, я вважаю, що ми маємо&nbsp; думати і над тим, щоб&nbsp; підвищити розмір тих виплат, які сьогодні обраховуються з прожиткового мінімуму, оскільки мова йде про те, що це надзвичайно важливо.</p>
<p>І окрім всього іншого ми прийняттям&nbsp; цього документу ставимо&nbsp; в один ряд, ліквідовуємо&nbsp; диспропорцію або, скажімо,&nbsp; не рівні права між тими батьками, які&nbsp;&nbsp; &nbsp;народили і виховують дитину, і між тими батьками, які цих дітей усиновляють. Отже, я ще раз хочу підкреслити, що фракція Компартії України пропонує поставити першим на голосування законопроект депутатський і проголосувати цей документ, а потім включити до цього документу ті речі, які випливають з президентського законопроекту. Дякую.&nbsp;</p>
<p>&nbsp;</p>
<p>ГОЛОВУЮЧИЙ. Дякую.&nbsp;</p>
<p>Олександр Миколайович Стоян, фракція Партії регіонів, будь ласка, до виступу запрошую вас. Наступним буде виступати Вечерко.&nbsp;&nbsp;&nbsp;&nbsp;&nbsp;</p>
<p>&nbsp;</p>
<p>11:46:01</p>
<p>СТОЯН О.М.</p>
<p>Шановні колеги, підтримка багатодітних сімей – це дуже важлива соціальна програма. Я зараз ще поцікавився у своїх колег з комітету, скільки ж сьогодні отримує багатодітна сім'я? Так от, хочу сказати, залежно від прожиткового рівня багатодітна сім'я, де троє дітей, отримує десь 150 гривень і плюс множиться на два – десь 170 добавляють, скажемо, 150-170 гривень. Це навіть не прожитковий мінімум, це навіть не мінімальна заробітна плата, а це – рівень забезпечення прожиткового мінімуму. Отак це накручено.</p>
<p>Тому, безумовно, те, що пропонують і президент, і наш колега Сухий, має важливе значення. Я хочу нагадати, що і в тому, і в іншому проекті декілька позицій позитивних – це і пільги по користуванню житлом, одержання кредиту на будівництво чи реконструкцію або придбання житла, це виплата допомоги по тимчасовій втраті працездатності стовідсотково незалежно від стажу роботи і, дуже важливо, - додаткова щомісячна допомога на кожну дитину.</p>
<p>Більше того, хочу загострити вашу увагу, мова йде не тільки про тих дітей, яких народили батьки, тобто власних дітей, біологічних дітей їхній, а й тих дітей, яких вони сьогодні взяли із дитячих будинків, і це дуже важливо, тому що зараз ви знаєте і політику президента, і політику нашої держави, щоб таких дітей брали, усиновляли. І прийняття цього закону допоможе. Але це – тільки перша частина вирішення проблеми. Чому? Поскільки, як я вже сказав, що допомоги-виплати залежать від прожиткового мінімуму, а від нього обраховуються, ви знаєте, виплати до шести років, до 13 років, після 13 років.</p>
<p>Що ми бачимо? На 2009 рік уряд пропонує 732 гривні прожитковий мінімум, а якщо згадати, що з 2000 року цей прожитковий мінімум залишається незмінним, бо в 2005 році, коли було проведено нове обрахування прожиткового мінімуму, він не переглядався, то сьогодні за розрахунками спеціалістів&nbsp; прожитковий мінімум занижений на 30-40 відсотків, тобто він десь сягає більше тисячі гривень. Тому наступна проблема, шановний&nbsp; Володимире Михайловичу, - треба поставити ті проекти, а їх понад 20, які вносить Комітет соціальної політики і праці, і ми там передбачаємо, що треба&nbsp;&nbsp;&nbsp; переглянути прожитковий мінімум, виходячи з&nbsp; нормативів, які розглянули спільно роботодавці, профспілки і уряд в 2005 році. Це перша позиція.</p>
<p>Друга позиція. Треба переглянути дійсно виплати, прив`язані до нового прожиткового мінімуму.</p>
<p>І третя пропозиція. Не можна залишати 545 гривень мінімальну заробітну плату, як це сьогодні пропонує уряд, а її треба визначати, виходячи з нового прожиткового мінімуму. Таким чином, підніметься і рівень соціальних виплат.</p>
<p>Ми пропонуємо від імені фракції Партії регіонів підтримати законопроект нашого колеги Ярослава Сухого, поставити його першим, а&nbsp; все позитивне, все добре, що є в проекті Президента, а там багато цікавих пропозицій, до другого читання підготувати і за скороченою процедурою подати&nbsp; найближчим часом. &nbsp;Дякую.&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Народний депутат Вечерко, фракція Партії регіонів. Є? Будь ласка.</p>
<p>&nbsp;</p>
<p>11:49:18</p>
<p>ВЕЧЕРКО В.М.</p>
<p>Уважаемые коллеги!&nbsp; Владимир&nbsp; Михайлович! Уважаемые народные депутаты! Уважаемые граждане Украины! Сегодняшний закон про социальную защиту многодетных семей является наиболее актуальным в настоящее время, потому что сегодня у нас демографический показатель Украины рождаемость гораздо ниже, чем процент смертности&nbsp; в нашей стране. Нас сегодня уже 47 миллионов вместо 52 миллионов.</p>
<p>Хочу сказать, что наш коллега депутат Сухой очень правильно внес и своевременно этот законопроект, и я призываю поддержать&nbsp; этот законопроект, потому&nbsp; что сегодня здоровье нации нашей Украины под угрозой. Слишком высокие цены на лекарственные средства, лекарств не хватает, стоимость лекарств гораздо выше, чем заработная плата у трудящихся. На это нужно обратить внимание.</p>
<p>Я бы хотел еще внимание обратить, уважаемые народные депутаты, на то, что сегодня в стране очень сильно развита финансовая пирамида в отношении жилья. То есть&nbsp; многодетные семьи вложили денежные средства на покупку квартир, но эти квартиры не получили, потому что строительные компании обанкротились.</p>
<p>Поэтому мне хотелось бы добавить в этот законопроект, чтобы мы внесли запрет, чтобы банки не отнимали квартиры, продлили кредит на 3 года, у многодетных семей чтобы не отнимали квартиры.</p>
<p>Сегодня нужно уделить внимание также матерям и детям, потому что охрана здоровья нашего населения – это перспектива. Поэтому я хочу обратить внимание на то, чтобы Министерство здравоохранения Украины внимательно рассмотрели вопросы оздоровления детей, потому что в настоящее время вообще ничего не делается. И мы должны очень внимательно подойти еще раз к тому, чтобы проконтролировать Министерство здравоохранения, Министерство семьи и молоди на то, чтобы именно по принятому законопроекту это все выполнялось.</p>
<p>Поэтому я поддерживаю законопроект Сухого и призываю вас его поддержать. Спасибо за внимание.</p>
<p>&nbsp;</p>
<p>ГОЛОВУЮЧИЙ. Народний депутат Каплієнко, фракція „Блоку Тимошенко”. Будь ласка, з місця мікрофон ввімкніть.</p>
<p>&nbsp;</p>
<p>11:51:57</p>
<p>КАПЛІЄНКО В.В.</p>
<p>Прошу передати слово Миколі Томенку.</p>
<p>&nbsp;</p>
<p>ГОЛОВУЮЧИЙ. Микола Томенко, будь ласка.</p>
<p>&nbsp;</p>
<p>11:52:12</p>
<p>ТОМЕНКО М.В.</p>
<p>Шановні колеги, я хотів би, щоб ми глянули на ці два законопроекти і порівняли по загальній концепції два законопроекти. Якщо ми подивимося на президентський законопроект, то автори запропонували нам йти традиційним шляхом. І, на моє глибоке переконання, це не зовсім ефективний шлях. Що пропонується: пропонується йти шляхом надання пільг. То я неодноразово чув від Президента країни, що він хоче боротися з махровим соціальним популізмом, але, ну, як би логіка законопроекту, на мою думку, абсолютно хибна. От дивіться, у нас є багатодітна сім’я, ми хочемо їй допомогти, є дві концепції: допомогти їй фінансово, щоб вона мала фінансові можливості і за ці гроші, вона прийме рішення: що їй робити. Чи, скажімо, купити собі щось, чи квартиру поміняти. І законопроект депутатів, на мою думку, ідеологічно він правильний. Бо він дає можливість фінансово, економічно зробити більш самостійною сім’ю.</p>
<p>В президентському законопроекті знижка на користування житлом, знижка на користування телефоном, знижка на користування там паливом, знижка на користування транспортом. Ми з цими пільгами вже такий хаос створили, що в нас скоро система житлово-комунального господарства. Давайте і ще ми і ще одну категорію пільговиків розширимо. Тому я вважаю, що при добрій ідеї Президента і депутатів, концепція депутатів більш правильна. Бо вона змушує сім’ю економічно&nbsp; і фінансово правильно діяти.</p>
<p>Тепер по структурі, звичайно, депутатський законопроект – це один закон, де, зрозуміло, сім’я отримала, юрист отримав, з яким працює адвокат, і вони працюють …… цим законопроектом, а не внесення змін в десятки законопроектів.</p>
<p>Ну, і третє – найсумніше, за рахунок чого це фінансувати?&nbsp; Тут слабкі місця і там, і там. Ну, в всякому&nbsp; депутати хоч запропонували за рахунок надходження від приватизації. В президентському законопроекті взагалі ця стаття не заповнена. І я би радив команді Президента все-таки, ну, поважати законодавчий орган і пояснювати. Якщо ви пропонуєте 1,5 мільярда дати, то, скажіть, за рахунок чого це дати з 1 січня, я перепрошую, 2009 року?</p>
<p>Депутати, які представляють опозиційну фракцію, пропонують з 1 січня 2010 року і пропонують хоч якийсь шлях, як це зробити. Тому я думаю, що коли ми будемо ухвалювати рішення, очевидно, що це 1 січня 2010 року. Але, очевидно, що ми повинні прозріти, де ми ті гроші знайдемо. Тому я пропоную обов’язково сьогодні&nbsp; ухвалити рішення. Щоб ми продовжили роботу в комітеті між першим і другим читанням.</p>
<p>І ще раз хочу сказати: ми мусимо міняти ідеологію не на пільговість, а на допомогу. І тому депутатський законопроект видається мені більш продуманішим. І я переконаний, що ті добрі пропозиції, які є в президентському законопроекті, вони комітетом будуть враховані, коли ми будемо працювати над другим читанням.&nbsp;Дякую.</p>
<p>&nbsp;</p>
<p>ГОЛОВУЮЧИЙ. Володимир Бондаренко. Фракція "Блок Юлії Тимошенко". Є Бондаренко? Немає.</p>
<p>Іван Вернидубов, фракція&nbsp; Партія регіонів .</p>
<p>Запросіть депутатів до сесійної зали, зараз будемо приймати рішення .</p>
<p>&nbsp;</p>
<p>11:55:46</p>
<p>ВЕРНИДУБОВ І.В.</p>
<p>Шановний Головуючий, шановні колеги! Дійсно, питання про підтримку багатодітних сімей дуже актуальне і демографія, про яку говорили виступаючі, в Україні, дійсно, хвилює. Голодомор не 30-х років, а останніх років зробив нашу країну біднішою на мільйони. А чим скажімо, дійсно, можна пояснити те, що люди вмирають? Держава, якщо вона зацікавлена у своєму нормальному розвитку, повинна дбати про те, щоб умови були нормальні для народження та особливо для виховання і підтримки дітей.</p>
<p>Тому треба, в усякому разі, висловити подяку акторам, і Президенту, і депутатам, що піднімають ці питання, і все ж визнати, що законопроект, внесений депутатами, більш конкретний, ніж президентський, адже надання пільг, дійсно, не той шлях, за яким треба йти. І депутатський законопроект дає змогу саме сім’ї, багатодітній сім’ї самій планувати, де, на що потратити кошти, які будуть одержані ними в якості допомоги.</p>
<p>І метою депутатського законопроекту саме і є підвищення життєвого рівня багатодітної родити як однієї з найменш соціально незахищених верств нашого населення. І показуються шляхи. Цей законопроект показує конкретні шляхи. Це …………. визначає статус багатодітної родини, визначає розвиток, підтримку і допомогу багатодітним родинам пріоритетними напрямками державної політики стосовно сім’ї та демографічного розвитку, встановлення переваг та соціальних гарантій їм і запровадження також додаткових переваг для жінок, які удостоєні почесного звання „Мати-героїня”.</p>
<p>Комітет Верховної&nbsp; Ради з питань сім’ї, молодіжної політики, спорту та туризму пропонує саме цей законопроект прийняти за основу, а президентський законопроект пропонує доопрацювання. Але я погоджуюся із тими, хто виступав уже. Якщо у комітеті, взявши за основу депутатський законопроект, доопрацювати, то появиться потрібний актуальний закон.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Володимир Бондаренко. Ні, у нас же ще з’явився...</p>
<p>&nbsp;</p>
<p>11:58:34</p>
<p>БОНДАРЕНКО В.Д.</p>
<p>Володимир Бондаренко, „Блок Юлії Тимошенко”.</p>
<p>Шановні колеги,&nbsp; я закликаю всіх, не дивлячись на будь-які там політичні&nbsp; наші симпатії і антипатії, підтримати законопроекти, які сьогодні винесені на обговорення.</p>
<p>У своїй депутатській практиці, я думаю, кожен із вас зіштовхувався з долею сімей, які мають багато дітей. Скільки дітей сьогодні – стільки проблем. Кажуть, скільки дітей – стільки щастя. Так. Але це іноді відчувається, а проблеми кожного дня є.</p>
<p>Я можу вам сказати, що свого часу я пробував через київську міську владу просунути одну пропозицію, яка була дуже актуальною. Після оголошення політики створення дитячих будинків сімейного типу, а це також фактично багатодітна сім’я, тільки вона не є сім’єю, народженою цими батьками в повній мірі, тому що, як правило, до декількох своїх дітей додаються потім маленькі дітки, які сьогодні знаходяться в інтернатних установах. Умови перебування дітей в інтернатних установах жахливі. І сьогодні вони тим більше жахливі. Тому, коли в таку сім’ю попадають діти, при тому це іноді буває діти різних рас, діти хворі і дуже хворі, то у цій сім’ї виникає проблем більше навіть, ніж у тій, яка біологічно єдина. І такі сім’ї сьогодні повинні підтримуватися особливо.</p>
<p>Тому я буду вносити до цих законопроектів доповнення, які стосуються забезпечення нормальних умов виховання дітей в сім’ях, які взяли на себе такий дуже важкий обов’язок виховувати чужих дітей, покинутих дітей у такій кількості, яка відносить їх до категорії багатодітних. Зокрема, я вносив пропозицію про те, щоб на базі колишніх піонерських таборів, різних баз, які існували, а потім були запущені, але мають інфраструктуру, водогін свій внутрішній, котельню свою, ще дещо, будувати одразу по п’ять, сім, десять будинків із земельною ділянкою і передавати їх таким сім’ям, які сьогодні ну набагато краще виконують функцію виховання дітей, які раніше знаходилися в інтернаті. Це одна з позицій. Знову ж таки, для багатодітних сімей всіх типів ми повинні забезпечити реальне або ж надати реальне забезпечення автотранспортом, який би давав можливість сім’ї в повному складі хоча б іноді виїздити на відпочинок чи здійснювати якісь туристичні короткі поїздки, адже така сім’я не поміщається в жоден стандартний автомобіль. Ми вирішували, наприклад, це&nbsp; питання особливим чином, зверталися до митниці. І, слава Богу, отримали підтримку, отримали звідти такий автомобіль для однієї сім’ї в Святошинському районі. Але це повинно стати практикою, коли сім’я, в якій 10-12 дітей, отримує від держави автомобіль. Це невеликі затрати сьогодні, але це дає можливість сім’ї жити дуже комфортно, тому я ще раз, і ще раз закликаю всіх підтримати всі запропоновані законопроекти, з тим щоби до другого читання, врахувавши наші пропозиції, зробити єдиний великий, хороший документ, який би захистив ці сім’ї.&nbsp;Дякую.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, обговорення проекту Закону „Про внесення змін до деяких законодавчих актів України з питань соціального захисту багатодітних сімей” завершено. Ярослав Сухий просить заключне слово як автор, один з авторів законопроектів. Будь ласка, мікрофон.</p>
<p>Народних депутатів запросіть до сесійної зали.</p>
<p>&nbsp;</p>
<p>&nbsp;</p>
<p>12:01:46</p>
<p>СУХИЙ Я.М.</p>
<p>Дякую. Шановні колеги, я в першу чергу хочу подякувати всім народним депутатам України, котрі проявили небайдужість, взяли участь в обговоренні цього законопроекту. Я впевнений, що таку ж активність ви проявите під час внесення змін та доповнень до другого читання.</p>
<p>Хочу особливо висловити щиру подяку керівництву Верховної Ради України, за те що втретє поспіль цей законопроект ставиться першим на порядок денний. Значить, в мене, таким чином, сприйняття цього законопроекту, з тим що він обговорений, є надія, що все-таки Верховна Рада&nbsp;&nbsp; повертається в своє нормальне русло. Якщо вам ще пощастить, дай Боже, то ще буде коаліція і нарешті ми вийдемо на нормальні умови і ритм роботи нашої законодавчої гілки влади.</p>
<p>Я хочу окремо подякувати Юрію Анатолійовичу Кармазіну, який висловив хорошу пропозицію, думаю, вона буде врахована до другого читання, про те, аби адресність не розпорошити соціальних пільг та допомог, їх потрібно запроваджувати буде поетапно, але неухильно і динамічно, бо інакше ми просто втратимо соціальний зміст цього законопроекту.</p>
<p>І останнє, шановні колеги, цей законопроект, і правильно про це говорили вже народні депутати України, зокрема, Адам Іванович Мартинюк, він відіграє спонукальну роль як для сім’ї, так для держави, як для соціальних служб, так для керівників промислових підприємств. Якщо держава покаже приклад, що вона повернулась лицем до цієї проблеми серйозно, тоді ми отримаємо моральне право говорити з керівниками промислових підприємств про те, що в нього на заводі чи на фабриці, чи в колективі працює сім’я багатодітна, їй необхідно привернути більше уваги. Я сподіваюсь, що ми підтримаємо депутатський законопроект, я обіцяю, що особисто буду приймати участь в доопрацюванні цього законопроекту в комітеті профільному з тим, аби всі позитивні зауваження Президента були враховані. Дякую. Прошу підтримати наш законопроект.</p>
<p>&nbsp;</p>
<p>ГОЛОВУЮЧИЙ. Шановні колеги, ми завершили обговорення законопроекту в двох його варіаціях. Висновок комітету, президентський законопроект врахувати при доопрацюванні, а законопроект народного депутата Сухого прийняти за основу.</p>
<p>Але відповідно до регламенту, перший вноситься на голосування проект закону про внесення змін до деяких законодавчих актів України з питань соціального захисту багатодітних сімей, реєстраційний № 2448 президентський. Прошу голосувати.</p>
<p>&nbsp;</p>
<p>12:04:39</p>
<p>За-234</p>
<p>Рішення прийнято.</p>
<p>Шановні колеги, по фракціях, будь ласка. Партія регіонів – 0, „Блок Юлії Тимошенко” – 152, „Наша Україна – Народна Самооборона” – 62, комуністів – 0, „Блок Литвина” – 20. Але я дуже просив би комітет профільний, щоб доопрацювали до другого читання на базі законопроекту Ярослава Сухого, він має такий більш системний характер. Зараз одну секундочку.</p>
<p>Шановні колеги, я прошу не розходитися, я поставлю ще на голосування одну пропозицію, потім Ярослав Михайлович. Ряд депутатів, і виступав Олег Ляшко, пропонують для того,&nbsp; щоб ми оперативно розглядали законопроекти, які пов’язані з необхідністю протидії кризі, хай&nbsp; вона буде неладна, щоб&nbsp; перейти до розгляду за скороченою процедурою, якщо не підтримали і працювати до завершення розгляду всіх питань на вечірньому засіданні. Я не можу не поставити цю пропозицію на голосування.</p>
<p>Тому я ставлю на голосування пропозицію, щоб наступні&nbsp; законопроекти ми розглядали за скороченою процедурою. Прошу голосувати.</p>
<p>&nbsp;</p>
<p>12:06:04</p>
<p>За-348</p>
<p>Рішення прийнято.</p>
<p>Ярослав Михайлович, будь ласка, мікрофон.</p>
<p>&nbsp;</p>
<p>12:06:08</p>
<p>СУХИЙ Я.М.</p>
<p>Шановні колеги! Я дуже шкодую, що в цьому сесійному залі, на превеликий жаль,&nbsp; знову в черговий раз і вкотре перемогло політиканство! Попри всю цю нібито показну метушню між&nbsp; Ющенком і Тимошенко, мені вже стало остаточно зрозуміло: оба сапога пара! І не розповідайте, що між вами&nbsp; є якісь там тертя! Ви, напевно, чимось там&nbsp; не можете сторгуватися та поділитися!</p>
<p>Мені дуже шкода, що нинішнє голосування не сприяло тому, про що&nbsp; говорив Володимир Михайлович Литвин на „Інтері” – про консолідацію&nbsp; та єдність всіх сил. Отже, чітко і жорстко: ми – опозиція, а ви „мастіть собі голову”, робіть, що хочете! На превеликий жаль, ви самі придумали такий шлях, шлях тупиковий! Тому що ми могли прийняти сьогодні один законопроект, а до другого читання&nbsp; доопрацьовувати потрібно сімнадцять законопроектів.</p>
<p>Мені дуже шкода, що так сьогодні сталося в сесійній залі!</p>
<p>&nbsp;</p>
<p>ГОЛОВУЮЧИЙ. Дякую! Шановні народні депутати, оголошується перерва до 12 годин&nbsp; 38 хвилин.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p align=center>&nbsp;</p>
<p align=center>Веде засідання заступник Голови Верховної Ради України</p>
<p align=center>М.В.ТОМЕНКО</p>
<p>&nbsp;</p>
<p>ГОЛОВУЮЧИЙ. Шановні колеги, продовжуємо засідання Верховної Ради України у відповідності до порядку денного сьогоднішнього засідання. Наступний законопроект, який ми розглядаємо, проект Закону про внесення змін до деяких законодавчих актів України (щодо інвестиційної діяльності). Доповідач від уряду: Перший заступник Міністра економіки Максюта Анатолій Аркадійович, співдоповідач – голова підкомітету з питань економічної політики Плотніков Олексій Віталійович. До доповіді запрошую Першого заступника Міністра економіки, прошу, Анатолій Аркадійович. <b></b></p>
<p>&nbsp;</p>
<p>МАКСЮТА А.А.</p>
<p>Вельмишановний головуючий, вельмишанові народні депутати! На ваш розгляд пропонується проект Закону про внесення змін до деяких законодавчих актів України (щодо інвестиційної діяльності). Перш ніж перейти до характеристики самого законопроекту, я хотів би сказати, що залучення інвестицій в Україну, особливо в сучасних умовах, є одним з найбільших пріоритетів уряду. І з цього приводу ми маємо досить розвинуте законодавство. Але є певні проблеми неузгодженості, які стримують прихід інвесторів через недостатні умови для них. Тому одна з цілей цього закону є врегулювання чинного законодавства, яке би дало змогу інвесторам приходити в Україну і власним інвесторам інвестувати в Україні. І відповідно це є одним з засобів виходу України з важкої економічної ситуації.</p>
<p>Перше. Проектом Закону вносяться зміни до Кодексу України про адміністративні правопорушення в частині відповідальності посадових осіб за вимоги надання інвесторам документів, не передбачених законодавством України. Зокрема збільшується штраф за такі дії з 10 до 25 неоподаткованих мінімумів.</p>
<p>Друге питання, яке врегульовується цим законом, це низка змін до Закону про інвестиційну діяльність. Перш за все уточнюється визначення самого терміна інвестиції. Також дається термін інвестиційний проект. Якраз ці питання ставляться інвесторами через нечіткість цих визначень виникають численні проблеми у практичній діяльності. Також даються певні вимоги до інвестиційного&nbsp; проекту, які&nbsp; мають дотримуватися.</p>
<p>&nbsp;</p>
<p>ГОЛОВУЮЧИЙ. Дайте можливість&nbsp; завершити.</p>
<p>Я перепрошую, шановні колеги, я хочу нагадати, ми, на жаль, за скороченою процедурою працюємо, тому ще хвилинку, будь ласка,&nbsp; доповідачу.</p>
<p>&nbsp;</p>
<p>МАКСЮТА А.А. Да, буквально півхвилинки.</p>
<p>І&nbsp; також найважливіші питання цього&nbsp; закону – це введення реєстрації інвестиційних проектів, зокрема тих, які потребують державної допомоги, а також визначаються форми і види державної допомоги, яка може надаватися при реалізації&nbsp; інвестиційних проектів. Це на сьогодні є дуже важливе, тому що це приведе&nbsp; і до підвищення ефективності використання державних коштів, оскільки&nbsp; при реєстрації інвестиційних&nbsp; проектів буде розглядатися питання відповідності цих інвестиційних проектів пріоритетам держави. Відповідно кошти платників&nbsp; будуть використовуватися більш ефективно&nbsp; саме на ті пріоритети, які є у державі на сьогодні.&nbsp;&nbsp;</p>
<p>На завершення хочу сказати ще раз, що цей закон не вносить&nbsp; радикальних змін у законодавство, але є дуже важливим для залучення інвестицій в економіку&nbsp; України. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. До співдоповіді запрошую голову підкомітету з питань економічної політики&nbsp; Плотнікова&nbsp; Олексія&nbsp; Віталійовича. Прошу.</p>
<p>&nbsp;</p>
<p>12:45:23</p>
<p>ПЛОТНІКОВ О.В.</p>
<p>Шановний головуючий, шановні народні депутати, я хочу довести до вашого відома думку&nbsp; Комітету з питань&nbsp; економічної політики щодо цього закону. Проект&nbsp; Закону про внесення&nbsp; змін до деяких законодавчих актів (щодо інвестиційної діяльності) був розглянутий на засіданні Комітету з питань економічної політики 17 вересня 2008 року.</p>
<p>Дійсно, народні депутати констатували, що&nbsp; цей законопроект&nbsp; вносить певні зміни&nbsp; до Закону України про інвестиційну діяльність, зокрема уточнюються терміни &nbsp;інвестицій, інвестиційний проект, вносяться деякі інші зміни. Найбільші суперечки викликало те, що в цьому законопроекті&nbsp; виключаються векселя з характеристик інвестицій, тобто інвестувати можна&nbsp; будь-якими цінними паперами, але чомусь не можна робити інвестиції векселями. Це було саме те, що викликало найбільші питання в ході обговорення.</p>
<p>Враховуючи те, що висновки до законопроекту Головного науково-експертного управління Апарату Верховної Ради позитивні, і в цілому, враховуючи зауваження та хід обговорення, рішення комітету було – рекомендувати законопроект для подання на розгляд Верховної Ради та прийняття у першому читанні та в цілому. Тобто це те, що стосується бачення&nbsp; ситуації Комітетом з питань економічної політики.</p>
<p>Я вдячний вам&nbsp; за увагу.</p>
<p>&nbsp;</p>
<p>ГОЛОВУЮЧИЙ. Дякую Олексій&nbsp; Віталійович.&nbsp; Будь ласка, сідайте.</p>
<p>Записуємо, будь ласка, два – за, два – проти. Кармазин Юрій Анатоілйвич, будь ласка.</p>
<p>&nbsp;</p>
<p>12:47:16</p>
<p>КАРМАЗІН Ю.А.</p>
<p>Шановні народні депутати!</p>
<p>Юрій кармазин, Партія&nbsp; захисників вітчизни,&nbsp; „Наша Україна – Народна Самооборона”.</p>
<p>Шановні народні депутати, зміни, які пропонуються внести, вони і доповідалися зараз&nbsp; заступником&nbsp; міністра&nbsp; і керівником комітету, абсолютно потрібні зараз для виходу&nbsp; держави із кризи, особливо що стосується державної підтримки&nbsp; та стимулювання інвестиційної діяльності. Я хотів би сказати, що з огляду на той стан економіки, в якому вона находиться.</p>
<p>Тому, не зважаючи на те, що&nbsp; є зауваження до&nbsp; змін, які&nbsp; вносяться до Адміністративного кодексу, Кодексу про адміністративні правопорушення&nbsp; (стаття 166&nbsp; зі значком 10), до нього є зауваження у Науково-експертного управління, я&nbsp; все-таки вважаю, що більше користі для держави буде, якщо ми приймемо цей закон у першому і &nbsp;другому читанні, і це буде сприяти розвитку нашої економіки, тому що в законі передбачається надання фінансової допомоги з Державного бюджету і місцевим бюджетам для реалізації інвестиційних проектів на умовах співфінансування.</p>
<p>Я хотів би сказати, що зараз особливо важливо – це при такому фінансуванні для місцевого бюджету, як, скажемо, ті ж сміттєспалювальні заводи чи сміттєпереробні заводи. Україна зараз закидана мусором. Уже до двох відсотків території України у нас закидано мусором. Тому, так скажемо, такі програми мають іти. Далі – інше кредитування, яке планується також по цьому закону. Тому я просив би прийняти і в першому, і в другому читанні цей закон як виняток. Дякую.&nbsp;</p>
<p>&nbsp;</p>
<p>ГОЛОВУЮЧИЙ. Сулковський Павло Гнатович. І, шановні колеги, от Іван Григорович Кириленко турбується про те, що не всі народні депутати знають про те, що зараз відбувається пленарне засідання. Я на його прохання про це нагадую.&nbsp;&nbsp;&nbsp;</p>
<p>&nbsp;</p>
<p>12:49:24</p>
<p>СУЛКОВСЬКИЙ П.Г.</p>
<p>Шановний Олександре Володимировичу, шановні колеги! Ми як народні депутати не проти, щоб приймати закон, інвестувати свою економіку, своє виробництво і так далі, але я хотів би сьогодні задати запитання.</p>
<p>Олександре Володимировичу, буквально днями Голова Верховної Ради Володимир Михайлович Литвин оголосив, що є коаліція в парламенті на всю Україну, обнадіяв народ України, що є, кому взяти відповідальність за стан справ в Україні. Але насправді це ж є обман. На сьогодні немає коаліції на папері. Словами ніби вона є, а 226 підписів немає. Та кінець кінцем, коли буде найвища еліта політиків говорити українському народу правду? От до чого і довели Україну – до такої дестабілізації, до такої кризової ситуації в яку не кинь галузь. Просто практично Україну ведуть до непоправних справ.</p>
<p>І ось приклад. Які інвестиції можна ще вкладати, коли з <a name=Temp></a>&nbsp;власного державного бюджету буквально три місяці назад уряд своєю постановою направляє в Рівненську область 20 мільйонів на підтримку села. І ці практично 20 мільйонів розтринькали, розбазарили чиновники: голова обласної адміністрації Віктор Матчук (партієць „Нашої України”), перший заступник Юрій Благадир (партія… Народна партія „Блоку Литвина”).&nbsp; Володимире Михайловичу, повинні ви робити висновки&nbsp; з такими своїми&nbsp; партійцями, які направили 20 мільйонів у свої власні… якими опікуються підприємцями, сільськогосподарськими підприємцями.</p>
<p>КРУ на сьогоднішній день по дорученню Турчинова&nbsp; ще не приступила до перевірки за три місяці. Правда, нарешті сьогодні Рахункова палата дала мені відповідь і вражаючий… вражаючий такий, я би вам сказав, насл…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка, Павло Гнатович.</p>
<p>&nbsp;</p>
<p>12:51:53</p>
<p>СУЛКОВСЬКИЙ П.Г. ... шановні народні депутати, доповісти, що практично нам треба негайно до матеріалів Рахункової палати створити (я&nbsp; буду завтра реєструвати&nbsp; проект постанови) слідчу&nbsp; комісію парламентську. Негайно треба розібратись кінець з кінцями скільки чиновники: Президент, Голова Верховної Ради на чолі з Яценюком, а тут оказалось, що Володимир Михайлович Литвин також просив ці 20 мільйонів, щоб туди пішли в Гощанський район. І там партійці ці ці кошти практично направили собі! І тепер крім слідчої комісії від парламенту ми не можемо конкретно встановити, тому що&nbsp; і КРУ якимсь чином під керівництвом голови обласної адміністрації не хоче там вести перевірку. Тому на завершення…</p>
<p>&nbsp;</p>
<p>ГОЛОВУЮЧИЙ. Павло Гнатович, завершуйте, будь ласка.</p>
<p>&nbsp;</p>
<p>СУЛКОВСЬКИЙ П.Г. Тому… я завершую. Я уклінно прошу вас, Володимира Михайловича Литвина конкретно сьогодні до кінця робочого дня сказати народу України і парламенту є коаліція, є 226 голосів чи нема. Якщо нема, то&nbsp; треба не обманювати народ України, а чесно просто&nbsp; сказати, що просто далі маніпулювати – це просто злочин! &nbsp;Дякую.&nbsp;</p>
<p>&nbsp;</p>
<p>ГОЛОВУЮЧИЙ. Шановні народні депутати! Всі бажаючі висловитись з приводу цього законопроекту виступили. Я ставлю на голосування пропозицію профільного комітету про прийняття за основу проекту Закону про внесення змін до деяких законодавчих актів України щодо інвестиційної діяльності, номер 3065.</p>
<p>&nbsp;</p>
<p>12:53:44</p>
<p>За-241</p>
<p>Рішення прийнято.</p>
<p>Переходимо до наступного питання порядку денного. Розглядаємо проект Закону (2614) про внесення змін до деяких законодавчих актів України щодо відповідальності за правопорушення на ринку цінних паперів. Доповідає голова Державної комісії з цінних паперів і фондового ринку Анатолій Іванович Балюк.</p>
<p>&nbsp;</p>
<p>БАЛЮК А.І.</p>
<p>Шановний Олександре Володимировичу, шановні народні депутати! На ваш розгляд пропонується проект Закону про внесення змін до деяких законодавчих актів України щодо відповідальності за правопорушення на ринку цінних паперів. Основною метою цього законопроекту є запровадження та вдосконалення адміністративної і кримінальної відповідальності за використання інсайдерської інформації та маніпулювання цінами під час здійснення операцій з цінними паперами, за створення перешкод у доступі до інформації про емітентів цінних паперів та спотворення такої інформації.</p>
<p>Досвід свідчить, що розкриття інформації є дієвим інструментом впливу на компанію та захисту прав інвесторів. Важливість питання розкриття інформації пов’язано з тим, що тільки на основі регулярної, надійної та достовірної інформації акціонери та потенційні інвестори можуть оцінити якість управління акціонерними товариствами, прийняти обґрунтовані рішення з питань оцінки його капіталу.</p>
<p>У законодавстві відсутні норми, що передбачають відповідальність посадових осіб-емітентів та професійних учасників фондового ринку за порушення прав інвесторів, що призводить до безкарності цих осіб та незахищеності інвесторів. З огляду на зазначене, існує нагальна потреба у запровадженні такої відповідальності.</p>
<p>Доповнюється Кримінальний кодекс новими статтями, які передбачають введення кримінальної відповідальності за такі суспільно небезпечні злочини, як порушення порядку ведення реєстру власників іменних цінних паперів, порушення порядку передачі ведення реєстру власників іменних цінних паперів, приховування інформації про діяльність товариства, порушення порядку розкриття інформації на фондовому ринку.</p>
<p>З метою підвищення рівня правової дисципліни з боку учасників фондового ринку проектом цього закону пропонується збільшити санкції за правове порушення.</p>
<p>Також передбачається доповнити особливу частину Кримінального кодексу України статтею: захоплення будівель, споруд, чи інших об’єктів підприємства, установ, організацій з метою, передбаченою кримінальною відповідальністю з здійснення рейдерських дій шляхом захоплення будівель,&nbsp; споруд, чи інших об’єктів підприємств, установ, організацій. Або інше неправомірне втручання в діяльність&nbsp; підприємств, установ, організацій за відсутності ознак…</p>
<p>&nbsp;</p>
<p>ГОЛОВУЮЧИЙ. Шановний Анатолій Іванович, ви, очевидно, забули, що було&nbsp; проголосовано рішення про скорочену процедуру. Тому, будь ласка, лаконічніше зараз завершуйте доповідь.</p>
<p>&nbsp;</p>
<p>БАЛЮК А.І. Також існує потреба у введенні матеріальної складової кримінальної відповідальності за використання інсайдерської інформації на фондовому ринку та вводиться адміністративна відповідальність.</p>
<p>Головне науково-експертне управління підтримує в цілому прийняття цього законопроекту. Висловлені деякі зауваження, які, ми сподіваємось, допрацюємо до другого читання. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Сідайте, будь ласка. Запрошую до співдоповіді голову підкомітету Комітету&nbsp; з питань законодавчого забезпечення правоохоронної діяльності – Володимира Романовича Мойсика.</p>
<p>&nbsp;</p>
<p>12:57:24</p>
<p>МОЙСИК В.Р.</p>
<p>Шановний Олександре Володимировичу, шановні колеги, автори законопроекту доповіли суть змін, які пропонуються до Кримінального кодексу України, до Кодексу про адміністративні правопорушення і до Закону про державне регулювання ринку цінних паперів в Україні.</p>
<p>Шановний Олександре Володимировичу, сталося так, що у проекті закону за викладом на першому місці потрапили норми про зміни до Кримінального кодексу і до Кодексу про адміністративні правопорушення, а пізніше за текстом до закону про державне регулювання ринку цінних паперів в Україні.</p>
<p>І саме тому, наш комітет було визначено, як головним, проте, суть змін, запропонованих Кабінетом Міністрів, торкається головним чином закону про державне регулювання ринку цінних паперів в Україні, а вже за ними слідує відповідальність кримінальна і адміністративна. Отже, комітет підтримує прийняття змін, які торкаються Кримінального кодексу, Кодексу&nbsp; про адміністративні правопорушення щодо кримінальної і адміністративної відповідальності за вчинення правопорушень на ринку цінних паперів, але разом з тим треба зазначити, що Науково-експертне управління&nbsp; якраз не підтримує змін до цих законів і пропонує на доопрацювання.</p>
<p>Комітет разом з тим пропонує Верховній&nbsp; Раді підтримати за основу, а недоречності, на які&nbsp; звертає увагу Головне науково-експертне управління, треба врахувати при підготовці законопроекту до другого читання.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, Володимире Романовичу, сідайте, будь ласка. Записуємося два – за, два - проти.&nbsp;</p>
<p>Будь ласка, повторіть запис.</p>
<p>&nbsp;</p>
<p align=center>Веде засідання Голова Верховної Ради України В.М.ЛИТВИН&nbsp;</p>
<p>&nbsp;</p>
<p>ГОЛОВУЮЧИЙ. Юрій Кармазін, фракція "Наша Україна – Народна Самооборона" . Підготуватися Бондаренко Олені.</p>
<p>&nbsp;</p>
<p>13:00:01</p>
<p>КАРМАЗІН Ю.А.</p>
<p>Кармазін, Партія захисників Вітчизни, "Наша Україна-Народна Самооборона" .</p>
<p>Шановні народні депутати! Ці зміни, проти яких, фактично, виступило Науково-експертне управління, я вважаю, потрібні. І треба приймати цей закон у першому читанні.</p>
<p>Чому? Що пропонується? Коли ми приймали Кримінальний кодекс, а мені випало працювати над ним три роки, ми не мали тоді того беззаконня, яке є сьогодні, ми не мали того паралічу влади, який є сьогодні, ми ніколи не могли додуматися, що Президент&nbsp; України не буде гарантувати незалежність і недоторканість і майна, і підприємств, і дотримання норм Конституції.</p>
<p>Тому я звертаюся сьогодні до вас з тим, щоб ми прийняли цей закон у першому читанні, тому що така стаття, якою пропонується доповнити кодекс, 206 зі значком „1”: захоплення будівель, споруд чи інших об’єктів підприємств, установ і організацій або інше неправомірне втручання в діяльність підприємств, установ, організацій за відсутності ознак протидії законній господарській діяльності, що призвело до порушень нормальної роботи такого підприємства, установи, організації буде каратися.</p>
<p>Я хотів би сказати, що пропозиції від уряду – занадто м’які санкції. Мова йде про рейдерське захоплення підприємств. Це сьогодні немає такого дня, щоб у пошті депутата не було про рейдерське захоплення. Немає.</p>
<p>І оце саме зараз ви не сказали, коли доповідали, що мова йде фактично про рейдерське захоплення. Мова йде про інший вид рейдерського захоплення – це підроблення документів. Мова йде також про те, що при... порушується порядок зайняття господарською діяльністю і діяльністю з надання фінансових послуг оцими всякими „Кінгс кепітал”, іншими компаніями, які, не маючи права банку, фактично здійснюють замість банку діяльність і цими ошукують громадян.</p>
<p>Тому я за те, щоб ми, по-перше, прийняли ці законопроекти. По-друге, скоротили термін комітету в базовому для підготовки змін. Готовий сюди також вносити зміни, але ці зміни мають закрити доступ до...</p>
<p>&nbsp;</p>
<p>ГОЛОВУЮЧИЙ. Іван Вернидубов, фракція Партії регіонів, замість Олени Бондаренко. Будь ласка. Наступним буде виступати Гордієнко.</p>
<p>&nbsp;</p>
<p>13:02:34</p>
<p>ВЕРНИДУБОВ І.В.</p>
<p>Шановний головуючий, шановні колеги! Спору немає, внесення змін до законодавства, які регулюють ринок цінних паперів, корпоративні відносини, треба приймати. Цей законопроект своєчасний, злободенний. Це підвищило би ефективність дії з боку регуляторів, а також з боку правоохоронних органів на учасників ринку, які зловживають, рейдери і таке інше, про що вже говорилося.</p>
<p>Але, але у мене особисто дуже багато зауважень до проекту цьому закону. З одного боку, дійсно, норми про відповідальність за правопорушення на ринку цінних паперів, справді, потребують вдосконалення і саме в напрямку поширення матеріальної саме відповідальності, саме штрафом за порушення. Але, з іншого боку, велика кількість зауважень викликана напевно тим, що, як написано в пояснювальній записці, законопроект підготовлений на виконання розпорядження Кабміну. І розробники, напевно, на старті засиділися, а потім дуже швидко, підпирали строки виконання, видали на гора законопроект. І думаю, що доцільніше все-таки повернути його за розглядом у першому читанні на доопрацювання з таких міркувань. І в першу чергу це загальні міркування. Все-таки там, де мова йде про зміни Кодексу України про адміністративні порушення про штрафи. Так, вони повинні бути великими. Але оцінюючи положення проекту, зважити варто на те, як зауважує Головне науково-експертне управління, що стаття 53 „Позбавлення права обіймати певні посади” або&nbsp;визначає розмір штрафів за вчинення злочинів у межах від 30 до тисячі&nbsp; неоподаткованих мінімумів громадян. І в багатьох, пропонованих проектом нових статтях, розміри штрафів більш як у десять разів перевищують мінімальний розмір штрафів за вчинення злочинів, а максимальний розмір штрафів у багатьох статтях дорівнює максимальному розміру штрафу за вчинення злочину.</p>
<p>Таким чином, за вчинення адміністративних проступків, переважна більшість з яких до того ж не є корисними, передбачається…</p>
<p>&nbsp;</p>
<p>ГОЛОВУЮЧИЙ.&nbsp; Дайте можливість завершити думку.</p>
<p>&nbsp;</p>
<p>ВЕРНИДУБОВ І.В. Більш жорстких санкцій, ніж ті, які передбачені за&nbsp; загальновизнаним уявленням про співвідношення між собою злочину та адміністративного проступку. Тому потрібно переглянути запропоновані ці рішення. Це речі, які треба переглянути на стадії саме доопрацювання законопроекту. Дякую&nbsp; за увагу.</p>
<p>&nbsp;</p>
<p>ГОЛОВУЮЧИЙ.&nbsp; Народний депутат&nbsp; Гордієнко, фракція комуністів.</p>
<p>&nbsp;</p>
<p>13:05:13</p>
<p>ГОРДІЄНКО С.В.</p>
<p>Шановний Володимире Михайловичу, шановні колеги, шановні громадяни України, я хотів би сьогодні нагадати всім, хто присутній в цьому залі, і всім громадянам України, що характерною ознакою нинішнього часу в Україні є те, що&nbsp; найбільше лихоманить Україну,-що йде процес дограбування великої загальнонародної власності. Абсолютно паралельно з цим іде процедура й процес перерозподілу власності. Паралельно з цим іде боротьба за власність усередині кожного олігархічного клану. Я хотів би сьогодні сказати і наступне, що ми живемо в епоху надзвичайної нестабільності і що найбільш саме прикро, ігнорування Конституції і законодавства України і ігнорування, в першу чергу, її гарантом і всіма органами влади. У цей час захистити чесному працівникові чи чесному підприємцю, чи трудовому колективу свою власність є надзвичайно складно. Я хотів би усім вам нагадати, що в кожного з нас у пошті, як про це наголошували попередники, дуже й дуже багато матеріалів щодо захоплення підприємств нашої України.</p>
<p>Я хотів би вам сказати і наступне, що фракція Комуністичної партії України буде підтримувати законопроект у першому читанні. Ми за те, щоб посилити відповідальність за рейдерські захоплення. Але, виходячи з того, що ми живемо в епоху нехтування Конституції, законами України у нашій державі, що стає найбільшою загрозою для національної безпеки, ми все-таки дуже сумнівно віримо, що які б ми санкції жорстокі не прийняли, що це принесе саме користь і що це…</p>
<p>&nbsp;</p>
<p>ГОЛОВУЮЧИЙ. Дайте завершити. Дякую.</p>
<p>Шановні колеги, обговорення законопроекту завершено. Висновок комітету, який вам доповідався: прийняти законопроект за основу, враховуючи викладене під час обговорення народними депутатами, що цей законопроект потребує істотного доопрацювання. Тому я прошу підготуватися до голосування.</p>
<p>Ставиться на голосування пропозиція комітету про прийняття за основу проекту Закону про внесення змін до деяких законодавчих України (щодо відповідальності за правопорушення на ринку цінних паперів). Реєстраційний № 2614. Прошу голосувати.</p>
<p>&nbsp;</p>
<p>13:08:22</p>
<p>За-251</p>
<p>Рішення прийнято.</p>
<p>Шановні колеги! Враховуючи важливість цього закону, можливо ми таким чином поступимо. Запропонували б скоротити комітету підготовку законопроекту з тим, щоб наступний пленарний тиждень, в четвер, скажімо, ми могли б розглядати цей документ, в четвер, в п’ятницю. Якщо немає заперечень, то я тоді поставлю на голосування таке доручення профільному комітету. Немає?</p>
<p>Я ставлю на голосування про скорочення процедури підготовки до другого читання законопроекту 2614 з тим, щоб ми наступного пленарного тижня мали можливість його розглядати в четвер, або в п’ятницю. Прошу&nbsp; голосувати.</p>
<p>&nbsp;</p>
<p>13:09:15</p>
<p>За-252</p>
<p>За – 251, рішення прийнято. 252, перепрошую.</p>
<p>Оголошується до розгляду проект Закону про внесення змін до деяких законодавчих актів України щодо протидії протиправному поглинанню та захопленню підприємств. Реєстраційний № 3011. Доповідач – голова Державної комісії цінних паперів та фондового ринку Балюк Анатолій Іванович. Співдоповідач – голова Комітету з питань промислової&nbsp; і регуляторної політики та підприємництва Наталія Юріївна Королівська.</p>
<p>Будь ласка,&nbsp; Анатолій Іванович!</p>
<p>&nbsp;</p>
<p>БАЛЮК А.І.</p>
<p>Дякую! Шановний Володимире Михайловичу, шановні народні депутати! Основною метою цього закону є недопущення використання схем і методів протиправного поглинання та захоплення підприємств, що створює реальну загрозу національним і економічним&nbsp; інтересам нашої держави і вимагає формування ефективної системи протидії цим негативним процесам.</p>
<p>Законопроект передбачає внесення змін до Господарсько-процесуального кодексу, Цивільного кодексу, Закону України „Про відновлення платоспроможності боржника або визнання його банкрутом”,&nbsp; Закону України „Про державне регулювання ринку цінних паперів України”, про виконавче впровадження та Закон України „Про державну реєстрацію юридичних осіб та фізичних осіб підприємців”</p>
<p>Законопроект передбачає внесення змін до Господарсько-процесуального кодексу в частині віднесення до виключної компетенції господарських судів, спорів між акціонерами та&nbsp; реєстраторами, або зберігачами.</p>
<p>Щоб&nbsp; уникнути&nbsp; &nbsp;необгрунтованих позовів, накладення арештів на рахунки господарських суб’єктів, а також призупинення рішень загальних зборів господарських товариств, законопроектом вносяться зміни до статті 67 Господарського Процесуального Кодексу в частині розгляду заяв про забезпечення позову справ, предметом яких є оскарження рішення загальних зборів господарського товариства. Це пов’язано з тим, що судам необхідно враховувати, що заборона проводити загальні збори порушує права на участь у них і управління товариством тих його учасників, які не оскаржили це рішення і суперечить змісту заходів забезпечення та методів їх застосування, яка полягає в захисті інтересів учасників процесу, а не в позбавленні або порушенні прав інших осіб. Суд не повинен вживати таких заходів забезпечення позовів, які пов’язані з втручанням у внутрішню діяльність господарських товариств.</p>
<p>Крім того, законопроект передбачає доповнення Цивільного Кодексу в частині застосування позовної давності в один рік щодо оскарження рішень органів господарського товариства. Введення такої норми передбачає обмежити зазначені дії в часті, оскільки загальні збори проводяться акціонерним товариством щорічно. Тому позов до суду стосовно спірних питань, які розглядались на загальних зборах, повинен подаватись протягом року і дані питання повинні бути вирішені до наступних загальних зборів...</p>
<p>&nbsp;</p>
<p>ГОЛОВУЮЧИЙ.&nbsp; Дайте можливість завершити, будь ласка.</p>
<p>&nbsp;</p>
<p>БАЛЮК А.І. Законопроект доповнює також закон про відновлення платоспроможності боржника або визнання його банкрутом в частині погодження з уповноваженою особою акціонерів або учасників товариства з обмеженою чи додатковою відповідальністю, плану санації або мирової угоди у разі, якщо таким планом санації або мирової угоди передбачено обмін зобов’язань боржника на акції, частки, паї боржника.</p>
<p>Також забороняється залучення до проведення виконавчих дій суб’єктів господарювання недержавної форми власності, які надають послуги з охорони державної та іншої власності, послуги з охорони громадян.</p>
<p>У висновку Головного науково-експертного управління викладені зауваження. Ми їх підтримуємо і сподіваємось, що до другого читання вони будуть враховані і закон буде прийнятий. Прошу вашої підтримки.</p>
<p>&nbsp;</p>
<p>ГОЛОВУЮЧИЙ.&nbsp; Так, доповідь закінчено. Дякую. Сідайте будь ласка.</p>
<p>&nbsp;Наталія Юріївна Королевська, голова комітету. Будь ласка, позиція комітету з приводу цього законопроекту.</p>
<p>&nbsp;</p>
<p>13:13:05</p>
<p>КОРОЛЕВСЬКА Н.Ю.</p>
<p>Уважаемый Владимир Михайлович, уважаемые коллеги-депутаты, уважаемые избиратели! К вашему вниманию предлагается проект закона 3011 о внесении изменений в некоторые законодательные акты Украины относительно противодействия противоправному поглощению и захвату предприятий.&nbsp; К сожалению, не только каждый депутат украинского парламента, но&nbsp; и почти каждый гражданин Украины слышал о&nbsp; захвате предприятий или наблюдал&nbsp; эти захваты&nbsp; по телевиденью – это пиратство ХХ века, экономическое пиратство. Сегодня трудно себе представить&nbsp; в цивилизованных европейских странах, где уважают собственность и надежно защищают ее законами. В Украине все еще существуют многие уродливые и не цивилизованные&nbsp; явления, в&nbsp; том числе пресловутые рейдерские атаки. Поэтому&nbsp; бизнес находится под постоянной угрозой&nbsp;&nbsp; налета «полиграф полиграфовичей шариковых», которые ради отнять и поделить не ими созданное и не ими&nbsp; заработанное. Кабинет Министров внес законопроект&nbsp; номер&nbsp; 3011, призванный заблокировать рейдерские схемы и методы. Так как многочисленные атаки на предприятия наносят ущерб бизнес-климату&nbsp; и создают угрозу экономической&nbsp; безопасности нашей страны.&nbsp; Этот законопроект, безусловно, является своевременным и достаточно&nbsp; важным.</p>
<p>Мы все, уважаемые коллеги, обязаны защитить интересы законного бизнеса в Украине и национальные интересы нашей&nbsp; страны. Говорят&nbsp; «в здоровом теле здоровый дух». Так вот в здоровой стране&nbsp; должен быть здоровый бизнес. В свою очередь&nbsp;&nbsp; здоровый бизнес – это залог экономического здоровья всей нашей страны. И сегодня как никогда здоровье бизнеса в нашей&nbsp; стране&nbsp;&nbsp; - это вопрос экономического выживания всей нашей страны.</p>
<p>Изложенные в проекте закона меры позволяют&nbsp; значительно снизить угрозу рейдерских атак на предприятия. Законопроект не касается прав и свобод граждан. Реализация законопроекта 3011 не требует дополнительных расходов государственного бюджета Украины.</p>
<p>Главное&nbsp; научно-экспертное управление Аппарата&nbsp; Верховной Рады&nbsp; Украины&nbsp; в своем выводе&nbsp;&nbsp; к законопроекту от 10 сентября 2008&nbsp; года определило, что по результатам рассмотрения&nbsp; в первом чтении законопроект может быть принят за основу с учетом высказанных замечаний и предложений.</p>
<p>Комитет по вопросам&nbsp; промышленной и регуляторной&nbsp; политики и предпринимательства&nbsp; рассмотрел&nbsp; законопроект&nbsp; 3011 на заседании&nbsp; 17 сентября&nbsp; 2008 года. При обсуждении законопроекта члены комитета поддержали предложение правительства относительно урегулирования на законодательном уровне различных аспектов противодействия противоправному поглощениюи захвату предприятий. При этом члены комитета в основном согласились с конструктивными замечаниями Главного научно-экспертного управления&nbsp; и решили учесть их при доработке&nbsp; ко второму чтению.</p>
<p>Комітет&nbsp; пропонує проект Закону України&nbsp; про внесення змін до деяких законодавчих актів України щодо протидії противоправному поглинанню та захопленню&nbsp; підприємств прийняти за основу.</p>
<p>Прошу підтримати рішення комітету. В ту же чергу „Блок Юлії Тимошенко” і фракція „Блоку Юлії Тимошенко” у парламенті підтримує і поддерживаєт даний законопроект. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам також.</p>
<p>Шановні колеги, співдоповідь від комітету заслухано. Прошу записатися для обговорення: два – за, два – проти. Будь ласка, відбувається запис.</p>
<p>Олег Зарубінський, фракція „Блоку Литвина”. Наступний буде виступати Кармазін.</p>
<p>&nbsp;</p>
<p>13:16:36</p>
<p>ЗАРУБІНСЬКИЙ О.О.</p>
<p>Олег Зарубінський, „Блок Литвина”.</p>
<p>Шановний Володимире Михайловичу, шановні колеги, я думаю, що це&nbsp; законопроект, який&nbsp; не просто заслуговує на увагу, а який потребує голосування за нього всім депутатським корпусом. Мені здається, немає&nbsp; більш неполітичного, неідеологічного законопроекту, ніж цей. Тому що на сьогоднішній день підприємства, і хочеться сказати, що мова йде не про&nbsp; величезні підприємства, не про&nbsp; великий капітал, а про підприємства середні і малі, на жаль, стають дуже зручною мішенню, поживним грунтом для&nbsp; рейдерських атак.</p>
<p>Тут так м’яко сформульовано у законопроекті про поглинання. До речі, у мене виникає питання чи це є точний юридичний термін „протиправне поглинання підприємств”? А&nbsp; що стосується захоплення – це зрозуміло,&nbsp; що стосується поглинання, очевидно, тут може бути нюансу при підготовці до другого читання.&nbsp;</p>
<p>Але у народі, і не тільки у народі,&nbsp; а і у засобах масової інформації є вже термін, який абсолютно зрозумілий всім вже – це рейдерство – це нахабне і ганебне&nbsp; явище, яке на сьогоднішній день стало&nbsp; ледве не нормою для України.</p>
<p>Чому важливо нам прийняти цей законопроект? Знаєте, багато є визначень, що є демократична держава. От зараз якщо хочете, можливо, це евристично, але все-таки демократична держава – це держава, де панує не право сили, а сила права. В даному випадку голосуючи за цей законопроект бодай в першому читанні, ми проголосуємо за силу права, тому що право сили, нахабності, беспредела, того, що ми сьогодні бачимо по відношенню до українського підприємництва з боку бандитських економістів або економічних бандитів – це є просто неприпустимо. Я думаю, що ми маємо проголосувати всі за цей законопроект, тому що він стосується всіх підприємців, всіх бізнесменів, чесних бізнесменів.</p>
<p>&nbsp;</p>
<p>ГОЛОВУЮЧИЙ. Юрій Кармазін, фракція "Наша Україна – Народна Самооборона”.</p>
<p>&nbsp;</p>
<p>13:19:05</p>
<p>КАРМАЗІН Ю.А.</p>
<p>Юрій Кармазін, Партія захисників вітчизни, "Наша Україна – Народна Самооборона”.</p>
<p>Шановні народні депутати, я вважаю, що цей закон також має бути прийнятий і прийнятий в першому читанні, і зобов'язаний комітет доопрацювати його в ускореному порядку, тому що він надзвичайно потрібен державі.</p>
<p>Що пропонується? Пропонується в Господарсько-процесуальний кодекс внести зміну, якою обмежити свавілля, яким сьогодні користуються господарські суди. Що вони роблять сьогодні? Вони приймають ухвалу про забезпечення позову, де встановлюють, забороняють певним категоріям акціонерів приймати участь і так далі. Це що таке? Це – співучасть у рейдерстві. Рейдерство сьогодні без суду неможливе. Тому там, де є рейдер, там шукай суддю! І ото суддю знайшли у Львові Зварича, а я хотів би допомогти слідству і звертаюся зараз до Олександра Івановича Медведька. Якщо ви мене чуєте, Олександр Іванович, будь ласка, вилучіть документи по подвійному призначенню направлення документів пана Зварича, бо він проходив двічі комісії. Перший раз йому ж відмовили. І президент відмовив. А другий раз одна впливова посадова особа з Секретаріату сказала: ні, буде Зварич. Заставили людей знову проголосувати, подати документи і таким чином у нас … суддя з'явився. Це я допомагаю Олександру Івановичу Медведьку. А хай пошукає, підніме зараз документи.</p>
<p>Тепер щодо цього законопроекту. Щодо цього законопроекту кажу, шановні. Абсолютно правильно записано зараз, що має не допускати забезпечення позову шляхом винесення&nbsp; ухвал з питань. Встановлення заборони щодо проведення загальних зборів, участі акціонера того чи іншого і так далі все, що тут передбачено.</p>
<p>Далі. Я вважаю, що&nbsp; в статті… в Законі про Національну депозитарну систему та особливості електронного обігу цінних паперів в Україні, де пропонується внести, що державною часткою понад 50 відсотків ведення державного реєстру проводиться юридичною особою…</p>
<p>&nbsp;</p>
<p>ГОЛОВУЮЧИЙ. Прошу ввімкнути мікрофон.</p>
<p>&nbsp;</p>
<p>КАРМАЗІН Ю.А. Спасибі. … що визначається Кабміном. Дуже важливо, щоб ми записали, що ведення реєстрів власників іменних акцій, паперів, де є взагалі державна частка, будь-скільки – 25, 30 відсотків – якраз проводилось би юридичною особою, яку визнав Кабмін і визначив… і яка одержана в установленому порядку ліцензію на ведення реєстрів. Таким чином ми б забезпечили майно всіх громадян України, яке&nbsp; належить державі Україна.</p>
<p>Спасибі вам за надану можливість висловитись. Я за цей проект прошу вас проголосувати і за скорочення розгляду. Дякую.&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Дякую.&nbsp; Олексій Плотніков, фракція Партії регіонів.</p>
<p>&nbsp;</p>
<p>13:22:03</p>
<p>ПЛОТНІКОВ О.В.</p>
<p>Шановний&nbsp; Голово! Шановні народні депутати! Безперечно це є дуже актуальною темою цього&nbsp; законопроекту. Безперечно боротьба з незаконним поглинанням&nbsp; підприємств з рейдерством – це те що занепокоює не лише фахівців, це занепокоює громадян України, і про це вже сьогодні йшла мова. Я хочу, єдине,&nbsp; привернути увагу&nbsp; на певні серйозні вади саме цього варіанту тексту, а того, що&nbsp; в запропонованому тексті серйозно порушуються права принципу рівності прав акціонерів, які закріплені в статті 6 Закону про цінні папери та фондовий ринок, згідно з яким прості акції надають їх власникам однакові права. Згідно цього тексту, який пропонується, це все порушується.</p>
<p>Проектом пропонується встановити, що рішення про обрання реєстратора буде прийматися одним із акціонерів, як…. до того ж може мати вирішального контролю над товариством, оскільки не може самостійно провести загальні збори, тобто з цієї точки зору це є вкрай некоректним і це не призводить до вирішення цього завдання, яке поставлено перед і законопроектом, і автором законопроекту, і вирішення знову ж таки цієї серйозної проблеми, яка стоїть в суспільстві. Все. Спасибі.</p>
<p>&nbsp;</p>
<p>ГОЛОВУЮЧИЙ. Шановні колеги, обговорення проекту закону 3011 завершено. Інших зауважень і пропозицій немає?</p>
<p>Тоді вноситься на голосування пропозиція комітету: про прийняття за основу проекту Закону (3011) про внесення змін до деяких законодавчих актів України щодо протидії протиправному поглинанню та захопленню підприємств (реєстраційний номер 3011). Прошу голосувати.</p>
<p>&nbsp;</p>
<p>13:24:08</p>
<p>За-250</p>
<p>Рішення прийнято.</p>
<p>Шановні колеги, народний депутат Юрій Кармазін у своєму виступі пропонував, щоб Верховна Рада прийняла рішення про скорочення процедури підготовки до другого читання. Ніхто не заперечує?</p>
<p>Тому я ставлю на голосування пропозицію про скорочення підготовки законопроекту до другого читання, в такий спосіб, щоб наступного пленарного тижня в четвер і в п’ятницю ми мали можливість прийняти остаточне рішення щодо цього законопроекту. Це законопроект 3011 реєстраційний номер. Прошу голосувати.</p>
<p>&nbsp;</p>
<p>13:25:01</p>
<p>За-252</p>
<p>Рішення прийнято.</p>
<p>Оголошується до розгляду проект Закону про внесення змін до Закону України "Про заходи, спрямовані на забезпечення сталого функціонування підприємств паливно-енергетичного комплексу". Реєстраційний номер 3212. Доповідач – перший заступник голови Комітету з питань паливно-енергетичного комплексу, ядерної політики та ядерної безпеки Сергій Михайлович Тітенко.</p>
<p>Будь ласка, Сергій Михайлович.</p>
<p>&nbsp;</p>
<p>ТІТЕНКО С.М.</p>
<p>Доброго дня, шановні колеги. Я спробую дуже стисло доповісти вам про цей законопроект, оскільки він стосується відомого законопроекту&nbsp;2711, який був прийнятий в цьому залі 3 роки тому і довів свою працездатність і можливість зберегти для країни всі підприємства паливно- енергетичного комплексу на протязі дії цього законопроекту, цього закону.</p>
<p>Законо же проект, про який&nbsp; йде мова стосується виключно уточнення частини – строки дії закону 2711 в частині продовження його на наступний рік. Я хочу вам доповісти, що даними державної податкової інспекції, Державного казначейства, „Промінвестбанку”, Ощадбанку України та міжвідомчої комісії з погашення заборгованості підприємств ПЕК за цей час було проведено розрахунки на суму більш як 3,7 мільярда гривень.</p>
<p>Рішеннями міжвідомчої комісії за цей же період було записано заборгованості з наступним відшкодуванням збитків більш як на 2 мільярди гривень. А також було реструкторизовано основний податковий борг в 3,1 мільярди гривень.</p>
<p>В минулому році, враховуючи те, що процедури законопроекту складні і важкі, потребують залучення багатьох суб’єктів – учасників процедур закону. Він був продовжений на цей рік і дав змогу в цьому році, виключно в цьому році реструктуризувати заборгованість більш як 3 мільярди гривень. До кінця року також буде проведена приблизно 500 мільйонів гривень розрахунків по&nbsp; постанові відповідно до цього закону – 440.</p>
<p>Я хочу сказати, що продовження дії цього закону на наступний рік дозволить от цей тяжкий час фінансовий та економічний для нашої країни зберегти від штучного банкрутства підприєм…</p>
<p>&nbsp;</p>
<p>ГОЛОВУЮЧИЙ. Продовжуйте, будь ласка.</p>
<p>&nbsp;</p>
<p>13:25:44</p>
<p>ТІТЕНКО С.М. … паливно-енергетичного комплексу, починаючи з „Нафтогазу”, і закінчуючи звичайним наймаленьким Обленерго.</p>
<p>Я хочу також сказати, що&nbsp; серед багатьох ліків, які ми зараз у вигляді законів ми приймаємо в цьому залі, цей закон перевірений і дасть можливість, дійсно, зберегти нам паливно-енергетичний комплекс.</p>
<p>На засіданні комітету з паливно-енергетичного комплексу законопроект був розглянутий 24.09 і більшістю був підтриманий. Я прошу вас підтримати… прийняти законопроект за основу і в цілому.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам також, прошу, сідайте.</p>
<p>Шановні народні депутати! Прошу записатися на обговорення законопроекту два - „за”,&nbsp; два - „проти”. Прошу показати прізвища народних депутатів на табло. Юрій Камазін.</p>
<p>&nbsp;</p>
<p>13:28:49</p>
<p>КАРМАЗІН Ю.А.</p>
<p>Я прошу… Юрій Кармазін.</p>
<p>Я прошу підтримати цей закон, і далі передаю слово народному депутату Костенко… Клименко. І хотів би внести пропозицію, що цей закон треба приймати до 2011 року, бо ми так швидко з кризи не вийдемо. Тобто, дату треба поміняти&nbsp; і прийняти його в цілому. Тобто&nbsp; поставити потім на голосування зміну дати.</p>
<p>І народному депутату Клименку прошу передати слово, бо я записався.</p>
<p>&nbsp;</p>
<p>13:29:19</p>
<p>КЛИМЕНКО О.І.</p>
<p>Олександр Клименко, Українська народна&nbsp; партія.</p>
<p>Хотів би подякувати, в першу чергу, автору законопроекту Сергію Михайловичу, який працював і у вугільній промисловості, який опікувався і питаннями енергетики.</p>
<p>Оскільки це питання, воно в першу чергу стосується незалежності України, в частині незалежності, в першу чергу, як від економічної нестабільності, тому що цей законопроект унеможливить питання, які будуть пов’язані із банкрутством, штучним банкрутством підприємств вугільної галузі, енергетичної галузі, ті, які є сьогодні складовою&nbsp; нашої енергетичної, а відтак і національної, і економічної безпеки України. Тому мені видається, що необхідно сьогодні подовжити термін мораторію, щоб не було сьогодні якраз оцього свавілля на ринку і захоплення підприємств, у тому числі, за рішенням суду і органів виконавчої служби.</p>
<p>Я хотів би також, Сергій Михайлович, з вашого дозволу, внести пропозицію, щоб ми за нього проголосували і в цілому також, якщо він буде проголосований у першому читанні.</p>
<p>Фракція "Наша Україна-Народна Самооборона" розглянула сьогодні на своєму засіданні фракції цей законопроект, і він був підтриманий більшістю присутніх на цій фракції. Ми також будемо за нього голосувати.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Михайло Папієв, фракція Партії регіонів</p>
<p>&nbsp;</p>
<p>13:30:38</p>
<p>ПАПІЄВ М.М.</p>
<p>Дякую. Шановні народні депутати України! Я записався проти цього законопроекту і поясню вам чому. Якщо пригадаємо взагалі історію прийняття цього законопроекту, ви пригадуєте, що його було прийнято у червні 2005 року. І після цього ми його приймали як вимушену акцію, тому що необхідно було запобігти банкрутству підприємств „Нафтогаз України” і енергоринок. Після цього щорічно, в 2006 році, в 2007, і така ж сама процедура продовжується в 2008 році, ми продовжуємо термін дії цього закону. Хоча, на мій погляд, оце якраз підкреслює безсистемність роботи і Верховної Ради України, і уряду.</p>
<p>Знову ж таки ми сьогодні не маємо законопроекту уряду. А цікаво було би узнати взагалі яка позиція уряду? Чи збираються вони постійно, як той страус, ховати голову в пісок, і щоб Верховна Рада України за них щорічно продовжувала оцю вимушену дію, яка дає змогу нам проводити взаємні розрахунки, списувати податкову заборгованість і багато інших тимчасових заходів робити?</p>
<p>Тому прохання підтримати цей законопроект у першому читанні і в цілому, але при цьому дати доручення уряду. Нехай вже уряд вийде накінець-то з якимось системним законопроектом, який встановить правила гри не на один рік, який ми будемо продовжувати через, під час прийняття бюджету кожного року, а нехай встановлено буде чіткий, прозорий законопроект, який дасть змогу, по-перше, проводити розрахунки підприємств державної комунальної форми власності, бюджетних установ, населення і багато інших питань, бо питання також субсидії і пільг вони теж зав’язані у цьому законопроекті. Я прошу, щоб це доручення було чітко сформульовано. І уряд, щоб у січні цього року вніс комплексний законопроект, який би вирішив це питання. Я прошу підтримати цей законопроект. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.&nbsp; Наталія Королевська, будь ласка. Будете виступати? Будь ласка, від комітету.</p>
<p>&nbsp;</p>
<p>13:33:01</p>
<p>КОРОЛЕВСЬКА Н.Ю.</p>
<p>Шановний головуючий, шановні колеги депутати! «Блок Юлии Тимошенко» поддерживает данный законопроект, призванный предотвратить искусственное банкротство стратегических объектов топливно-энергетического комплекса, в частности НАК «Нафтогаз України» и ДП НАК «Энергорынок», и других предприятий энергетики, которые обеспечивают сегодня энергетическую безопасность нашего государства. Цель данного законопроекта, мы понимаем, это создание благоприятных условий для погашения предприятиями топливно-энергетического комплекса задолженности, которая образовалась вследствие неуплаты потребителями за энергоносители. Тем более сейчас, в период финансового и экономического мирового кризиса, когда мы понимаем, что темпы, нормы оплаты падают. Нам необходимо создать максимально все возможные условия, для того чтобы расчеты проходили вовремя и в срок и поддержать наши предприятия энергетического комплекса. Я также поддерживаю коллегу, которая выступала от Партии регионов, с целью создания единого законопроекта, который должен урегулировать все взаимоотношения. Но в то же самое время я поддерживаю инициативу Кармазина&nbsp; продлить действие данного законопроекта до 2111 года, потому что мы понимаем, что выход из кризиса в данном случае будет достаточно сложный и тем более для предприятий энергетического комплекса. Нам нужен период, для того чтобы полностью реструктуризировать всю задолженность с целью вывода предприятий на правильные, хорошие финансово-экономические отношения. Поэтому давайте создадим единую рабочую группу для наработки единого законопроекта, с четким планом-графиком введения всех законодательных норм, для того чтобы мы имели к 2011 году полностью расчищенную от всей кредиторской задолженности энергетическую систему в нашей стране. Поэтому «Блок Юлии Тимошенко» поддерживает данный законопроект, предлагает принять его в первом и во втором чтении как закон. Спасибо большое.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Шановні колеги, обговорення проекту закону реєстраційнимй №3212 „Про внесення змін до закону України „Про заходи, спрямовані на забезпечення сталого функціонування підприємств паливно-енергетичного комплексу” завершено. Пропозиція. Хто там піднімає руку?</p>
<p>Будь ласка, мікрофон Сулковського.</p>
<p>&nbsp;</p>
<p>13:35:18</p>
<p>СУЛКОВСЬКИЙ П.Г.</p>
<p>Володимире Михайловичу, якщо за скороченою процедурою, то два за, два проти записуються. І ось ми тут свідки. Два рази записувався, один за і другий проти записався, а третій, хоча як тільки почалось записувати, я ж не перший рік працюю, і запис не відбувається в деякій мірі.</p>
<p>А тепер по суті, тільки що виступала від фракції „Блоку Юлії Тимошенко” і говорить, що треба до 2011 року продовжити термін дії цього проекту закону, тому що не так просто виводити, вивести з кризи економіку і дану ситуацію в Україні. Та, шановні, я хочу сказати, що ви просто лукавите, ви тільки можете Україну в кризу заводити, ви вивести її просто не знаєте і не вмієте, у вас нема кадрів, щоб виводити з кризових ситуацій Україну, ось в чому суть і біда. І тому скільки б вам не продовжувати, до 2015-2020 років, ніякої кризи ви не подолаєте, якщо …</p>
<p>&nbsp;</p>
<p>ГОЛОВУЮЧИЙ. Шановні народні депутати, пропозиція і висновок комітету – прошу уваги! - депутатів, що виступали. Одна, прийняти за основу і в цілому. Водночас була ще одна пропозиція, змінити дату, не 1 січня 2010, а 1 січня 2011 року. Тому зараз таким чином проголосуємо, я поставлю за основу, а далі будемо вже визначатись за результатами голосування.</p>
<p>Вноситься пропозиція про прийняття за основу проекту Закону про внесення змін до закону України про заходи, спрямовані на забезпечення сталого функціонування підприємств паливно-енергетичного комплексу. Реєстраційний № 3212. Прошу голосувати.</p>
<p>&nbsp;</p>
<p>13:37:29</p>
<p>За-391</p>
<p>Рішення прийнято.</p>
<p>Шановні народні депутати, ми прийняли за основу. Хто за те, щоб ми зараз, відступивши від регламенту, прийняли цей проект закону як закон. Прошу голосувати.</p>
<p>&nbsp;</p>
<p>13:37:54</p>
<p>За-384</p>
<p>Ще один момент, шановні колеги, була пропозиція, щоб дату до 1 січня 2010 року замінити на 1 січня 2011 року.</p>
<p>Шановні колеги! Ну, була пропозиція, ми вже ж шляхом голосування. Тому я&nbsp; ставлю&nbsp; цю пропозицію на голосування, внести відповідну поправку. Прошу голосувати.</p>
<p>&nbsp;</p>
<p>13:38:32</p>
<p>За-388</p>
<p>Поправка прийнята.</p>
<p>Вноситься на голосування пропозиція про прийняття проекту Закону, як Закону, про внесення змін до&nbsp; Закону України „Про заходи, спрямовані на забезпечення сталого функціонування підприємств паливно-енергетичного комплексу” з відповідною поправкою, яку ми щойно проголосували. Реєстраційний номер проекту Закону 3212. Прошу голосувати.</p>
<p>&nbsp;</p>
<p>13:39:13</p>
<p>За-381</p>
<p>Закон прийнято.</p>
<p>Дякую, шановні колеги! Оголошується до розгляду проект Закону (реєстраційний № 2234) про застосування звичайних цін під час здійснення податкового контролю.</p>
<p>Доповідач перший заступник міністра фінансів Уманський Ігор Ігорович, співдоповідач голова Комітету з питань податкової та митної політики Терьохін Сергій&nbsp; Анатолійович.</p>
<p>Кабінет Міністрів вніс пропозицію про те, щоб цей законопроект доповідав Ігор Іванович, у зв’язку з відсутністю міністра фінансів.</p>
<p>Будь ласка.</p>
<p>&nbsp;</p>
<p>УМАНСЬКИЙ І.І.</p>
<p>Дуже дякую. Шановний Володимире Михайловичу, шановні народні депутати! Запропонований урядом до розгляду законопроект дає можливість, у відповідності до загальноєвропейської практики, забезпечити приведення до реальної, справедливої ринкової вартості бази оподаткування при реалізації товарів, робіт,&nbsp; послуг, що дозволить, на нашу думку,&nbsp; значно обмежити використання схем мінімізації податків, які базуються на проведенні заздалегідь збиткових операцій або реалізації надприбуткових активів з мінімальним прибутком.</p>
<p>Незважаючи на те, що поняття, механізм та алгоритм використання звичайної ціни нормативно чітко визначено законодавством, а саме Законом про оподаткування прибутку підприємств, він, на жаль, не працює. Причиною цього виступає неприродне віднесення звичайної ціни до непрямих методів перевірок. Діапазон застосування законопроекту розповсюджується на наступні операції. Це операції за зовнішньоекономічними контрактами, бартерні операції, операції з пов’язаними особами та операції з платниками податків, що застосовують правила або ставки оподаткування, які відмінні від базових, так звана спрощена система оподаткування, офшорні компанії тощо.</p>
<p>Законопроектом пропонується чотири базових методи визначення звичайної ціни: аналогів продажу, ціни перепродажу, витрати плюс та балансової вартості, які затверджуються Кабінетом Міністрів, крім, звичайно, останнього методу.</p>
<p>Що хотів би окремо підкреслити і просити шановних народних депутатів звернути увагу. З метою обмеження потенційно неадекватних дій органів податкової служби проектом закону пропонується обов’язок доведення правомірності висновків перевірок, що грунтуються на застосуванні звичайної ціни, покладати не на платників податків, а на податкові органи України і виключно у судовому порядку...</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, дайте можливість завершити.</p>
<p>&nbsp;</p>
<p>УМАНСЬКИЙ І.І. Таким чином, зазначений законопроект, на нашу думку, дасть можливість сьогодні, на сьогодні в разі його прийняття податковим органом, забезпечити мінімізацію схем уникнення від оподаткування та мінімізації відповідної бази оподаткування. Дуже дякую і прошу підтримати.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Сідайте будь ласка. Сергій Анатолійович Терьохін, Голова Комітету з питань податкової та митної політики. Будь ласка, рішення комітету.</p>
<p>&nbsp;</p>
<p>13:43:07</p>
<p>ТЕРЬОХІН С.А.</p>
<p>Дякую, Володимире Михайловичу.</p>
<p>Шановні народні депутати, буду виступати коротко. Враховуючи, що протягом&nbsp; 5 років останніх&nbsp; Кабмін&nbsp;&nbsp; не запропонував на розгляд&nbsp; Верховної Ради України&nbsp; законопроект&nbsp; про порядок визначення&nbsp; не прямих методів,&nbsp; як це передбачено пунктом 1.20 Закону про оподаткування&nbsp; прибутку,&nbsp; і порядком погашення зобов’язань платників податків перед&nbsp; бюджетом державними цільовим фондами,&nbsp; ми не можемо&nbsp; взагалі застосовувати порядок визначення справедливої ринкової ціни або звичайної ціни.</p>
<p>Ми, коли розглядали це питання у комітеті, вирішили все-таки утилітарно&nbsp; забрати&nbsp; цей законопроект у Верховну&nbsp; Раду, оскільки, на жаль,&nbsp; і в цій версії, яка подається&nbsp; не все так гладко, як хотілося б. Чи потрібна нам звичайна ціна, визначення звичайної ціни? Потрібно. Оскільки&nbsp; ми не можемо застосовувати порядок визначення і порядок&nbsp; Кіотської конвенції,&nbsp; припустимо, і порядок визначення податкових зобов’язань при непрямих методах. Одначе,&nbsp; та методологія, яка була&nbsp; нам запропонована, не в цілому відповідає нормам Міжнародного комітету оціночних&nbsp; стандартів при Організації Об’єднаних Націй і рекомендаціям Організації&nbsp; економічного&nbsp; співробітництва і розвитку з питань&nbsp;&nbsp;&nbsp; трансфертного ціноутворення.</p>
<p>Резюме коротке. Чи потрібен цей закон? Так. Чи в цій версії? Ні. Але для того, щоб поправити цей закон і зробити його технологічним,&nbsp; ми пропонуємо комітетом&nbsp; взяти&nbsp; за основу&nbsp; його і разом&nbsp; з іншими депутатами довести до ладу і подати&nbsp; до Верховної Ради&nbsp; на друге читання.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую,&nbsp; Сергій Анатолійович.</p>
<p>Шановні колеги, прошу записатися: два – за, два – проти. Прошу висвітлити прізвища народних депутатів, що записалися.</p>
<p>Павло&nbsp; Жебрівський, будь ласка.</p>
<p>&nbsp;</p>
<p>ІЗ ЗАЛУ. (Н е&nbsp;&nbsp; ч у т и)</p>
<p>&nbsp;</p>
<p>ГОЛОВУЮЧИЙ. Треба записуватися, значить не записалися.</p>
<p>&nbsp;</p>
<p>13:45:27</p>
<p>ЖЕБРІВСЬКИЙ П.І.</p>
<p>Чомусь ми завжди&nbsp; маємо думати, яким чином податковій адміністрації полегшити життя. Для цього платники податків платять податки і платять заробітну плату податківцям для того, щоб вони знаходили прибуток, а щоб підприємці не уникали оподаткування.</p>
<p>Ви знаєте, оце звичайна ціна, вона вже впихується у парламент за моєї пам’яті сьомий рік. І кожного разу податківці все хочуть цей закон пропихнути. У жодному скликанні (вже третє скликання) цей закон не проходить. Що таке звичайна ціна – це приблизно як митна вартість. Що сьогодні мають підприємці? Той, хто купує, знайшов дисконт якогось підприємства і дешевше продукцію, товар, то його заставляють дооцінювати,&nbsp; і з нього здирають ПДВ і мито по тій ставці, по якій митним органам хочеться.</p>
<p>Ми сьогодні на митниці маємо купу судових позовів і купу неприємностей у підприємців. Підприємцям стає не вигідно дешево&nbsp; купувати. Замість того, щоб купити обладнання дешевше і мати можливість більше&nbsp; структурувати своє підприємство, вони вимушені купляти&nbsp; за дорого, заставляючи&nbsp; там якісь прибутки, і&nbsp; потім використовуючи ті ж самі офшорні&nbsp; компанії. Це не є чесно, це не є правильно.</p>
<p>Я переконаний, що не підприємці для податкової, а податкова для бізнесу повинні слугувати і повинні працювати. Я думаю, що цей закон, саму концепцію не можна схвалити і не можна підтримувати. Я закликаю всіх народних депутатів Верховної Ради України не голосувати за&nbsp; даний законопроект. Дякую.</p>
<p>&nbsp;</p>
<p>ГОЛОВУЮЧИЙ. Павло Сулковський, фракція Партії регіонів.</p>
<p>&nbsp;</p>
<p>13:47:19</p>
<p>СУЛКОВСЬКИЙ П.Г.</p>
<p>Прошу передати колезі Ірині Акімовій.</p>
<p>&nbsp;</p>
<p>ГОЛОВУЮЧИЙ. Ірина Кімова, будь ласка.</p>
<p>&nbsp;</p>
<p>13:47:33</p>
<p>АКІМОВА І.М.</p>
<p>Кважаемые колеги, нет сомнения, что&nbsp; четкое определение обычной цены необходимо. Совершенно непонятно&nbsp; почему в соответствии с этим законом&nbsp; право определения методологии передается Кабинету Министров. И более того, это право определения&nbsp; убирается из&nbsp; законодательного поля,&nbsp; раньше определения обычных цен было&nbsp; в Законе&nbsp; про налогообложение прибыли предприятий&nbsp; и «О налоге на добавленную стоимость».&nbsp;</p>
<p>Когда&nbsp; создаем новый&nbsp; инструмент&nbsp; административного вмешательства Кабинета Министров&nbsp;&nbsp; в те области, которые&nbsp; должны регулироваться только законом, мы создаем хорошую базу для коррупции. Что нам нужно сейчас? Чтобы больше выдавливали из нашего предпринимательского сектора в зависимости от желания того или иного чиновника налогов? Если да, то тогда голосуйте за закон. Я считаю, что за такой закон голосовать нельзя.</p>
<p>&nbsp;</p>
<p>ГОЛОВУЮЧИЙ. Шановні колеги… Будь ласка, Микола Кравченко „за”, фракція комуністів. Кармазін – „за”.</p>
<p>&nbsp;</p>
<p>13:48:32</p>
<p>КРАВЧЕНКО М.В.</p>
<p>Кравченко, фракция коммунистов.</p>
<p>Я хотел бы, чтоб наши избиратели знали, что фактически сегодня происходит. Через границу проходит партия «Лексусов» стоимостью каждый 160 тысяч долларов, оценена она в 30 тысяч долларов, с нее платится мытный сбор там и другие налоги, завозятся на территорию Украины, продается за 10 тысяч гривен якобы, вот, затем оформляется еще разница и подается еще на возмещение ПДВ. Вот примерно такая схема, которая сегодня абсолютно, практически действует на всех таможнях. С целью вот именно решения этой проблемы и внесен этот закон. Поэтому вполне понятно, что те, кто занимаются этим и понимают, те голосовать за этот закон не будут. Но в целом этот закон нужен, и его нужно принимать.</p>
<p>&nbsp;</p>
<p>ГОЛОВУЮЧИЙ. Юрій Кармазін, будь ласка, мікрофон ввімкніть.</p>
<p>&nbsp;</p>
<p>13:49:53</p>
<p>КАРМАЗІН Ю.А.</p>
<p>Юрій Кармазін, Партія захисників вітчизни, "Наша Україна – Народна Самооборона”.</p>
<p>Шановні народні депутати, приклад, який навів народний депутат Кравченко, абсолютно правильний. Я в минулому році звертав увагу голови податкової служби, як завозились, по якій ціні. Вона була в 5-7 разів менше, ніж взагалі не тільки ринкова ціна, аніж мінімальна відпускна ціна з заводів на багато товарів, в тому числі і на автомобілі, про які сказав народний депутат.</p>
<p>Що стосується юридичної техніки. Звичайно, краще, якби уряд вніс проект&nbsp; &nbsp;змін до закону про оподаткування прибутку підприємств. Бо саме там і визначено поняття звичайних цін і там би було написано те, що написано зараз в цих 4-х статтях. Але в зв`язку з тим, що такого законопроекту поки що нема, я пропоную, щоб в першому читанні – тільки в першому читанні! – ми прийняли цей закон з огляду на те, щоб запропонували уряду і запропонували профільному комітету потім внести зміни до Закону про оподаткування прибутку підприємств і в цьому разі унормувати ці речі, тому що те, що передбачено в статті 2 цього проекту, написано абсолютно правильно. Якщо під час визначення звичайної&nbsp; ціни на товари використовуються офіційні джерела інформації при… про ціну і біржове котування…цьому дуже просто це робиться. Продається земля. Ця земля коштує в Києві чи в Одесі понад 100 тисяч американських доларів за одну сотку. А оформлюється як? Тому, шановні, я б хотів би, щоб ми&nbsp; приходили до життя поближче, а в тих відкритих відомостях, які друкуються, в книжках про нерухомість, журналах чітко написано скільки коштує той об`єкт, який продається. Та вони за мільйони продаються, а оформлені за копійки. Тому треба приймати в першому читанні і запропонувати уряду внести зміни до…&nbsp;&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Шановні народні депутати, обговорення&nbsp; законопроекту завершено. Пропозиція комітету – прийняти за основу з подальшим істотним доопрацюванням&nbsp; проекту закону.</p>
<p>Ставиться на голосування&nbsp; ропозиція про прийняття за основу&nbsp; проекту Закону про застосування звичайних цін під час здійснення податкового контролю. Реєстраційний номер 2234. Прошу голосувати.</p>
<p>&nbsp;</p>
<p>13:52:45</p>
<p>За-205</p>
<p>„За” – 205, рішення не прийнято.</p>
<p>Я ставлю на&nbsp; голосування… По фракціях? Будь ласка. Партія регіонів – 0, "Блок Юлії Тимошенко" – 149, "Наша Україна - Народна Самооборона" – 10, фракція комуністів – 26, „Блок Литвина” – 20.</p>
<p>Тоді традиційно вноситься наступна пропозиція: про направлення на повторне перше читання. Якщо ні – законопроект буде відхилено. Тому на повторне перше читання. Прошу голосувати.</p>
<p>&nbsp;</p>
<p>13:53:27</p>
<p>За-213</p>
<p>Рішення не прийнято. Законопроект відхилено.</p>
<p>Продовжуємо роботу на 15 хвилин, ранкове засідання, точніше.</p>
<p>Оголошується до розгляду проект Закону (3045) про внесення змін до деяких законодавчих актів України. Шановні колеги, перед тим як розпочати розгляд законопроекту, варто нам було б порадитись. Якщо ми завершимо розгляд законопроектів, і у нас там залишилось там небагато, то, можливо б, ви дозволили, щоб ми із середи які є законопроекти підвели там, які стосуються – якщо буде згода Верховної Ради, - про ратифікацію ми б розглянули. Ні – так тоді ми після того, як вичерпаємо розклад на сьогодні, підемо працювати в комітети. Яка пропозиція є? Ми не будемо виступати. Пропозиція така була: якщо б ви не заперечували, після того, коли в нас будуть розглянуті на вечірньому засіданні всі законопроекти і буде у нас вільний час, ми могли б перейти до розгляду питань, які стосуються ратифікації. А для цього треба запросити відповідно було б відповідальних від уряду. Якщо буде згода Верховної Ради. Якщо ні – будемо працювати в комітетах. Отака пропозиція.</p>
<p>Мені секретаріат повідомляє, що доповідачів забезпечити не зможуть. Тому будемо працювати, а далі будемо визначатися.</p>
<p>Оголошено до розгляду проект закону 3045. Доповідачі: перший заступник міністра фінансів Уманський Ігор Іванович, співдоповідач – голова Комітету з питань податкової та митної політики Терьохін Сергій Анатолійович. Будь ласка.</p>
<p>&nbsp;</p>
<p>УМАНСЬКИЙ І.І. Дуже дякую.</p>
<p>Шановний Володимир Михайлович, шановні народні депутати! На жаль, необхідно констатувати, що в Україні стало масовим явищем створення фіктивних фірм, підприємств, метою яких є не здійснення реальної економічної діяльності, а обслуговування потреб в ухиленні від оподаткувань. Спосіб, на жаль, дуже простий: реєструється фірма, яка торгує документами, за якими платник податку -&nbsp; клієнт збільшує валові витрати, або податковий кредит по ПДВ. Така фіктивна фірма, звичайно, не платить податки. Масштаби таких явищ дуже вражаючі: щомісяця виявляється близько 200-250 таких фіктивних фірм. Клієнтам надають тільки податковий кредит і в середньому на 3 мільярди гривень на місяць.</p>
<p>З метою підвищення ефективності боротьби з таким явищем запропоновані наступні зміни: в Кримінальному кодексі в статті 205 поняття фіктивне підприємства уточнюються положенням, що фіктивним підприємством є не тільки створення, а й отримання контролю в управлінні над юридичною особою з метою прикриття незаконної діяльності.</p>
<p>Кримінальний кодекс доповнюється новою статтею, якою передбачена кримінальна відповідальність за вчинення правочинів, що завідома суперечить інтересам держави і заподіяли велику матеріальну шкоду державі. Визначається розмір цієї шкоди -&nbsp; більше ніж 1000 неоподаткованих мінімумів. Також встановлюється, що розслідування в справах про злочин щодо фіктивного підприємства здійснюється органами, що порушили справу, на сьогодні це лише Міністерство внутрішніх справ.</p>
<p>В закону про Державну податкову службу встановлюється право податкової здійснювати дореєстраційну перевірку, щоб податкова могла пересвідчитись та вводити відповідальність фінансових установ за неповідомлення податкової про відкриття рахунку платника податку. Також надається право податковим органам звертатися до суду про скасування державної реєстрації…</p>
<p>&nbsp;</p>
<p>ГОЛОВУЮЧИЙ. Дайте можливість завершити.</p>
<p>&nbsp;</p>
<p>УМАНСЬКИЙ І.І. Уточнюється підстави для позапланової перевірки при відшкодуванні ПДВ. Також встановлюється обмеження для фінансових установ щодо здійснення видаткових операцій за рахунком виключно з дати отримання документального підтвердження повідомлення податкового обліку про взяття рахунку на облік в органах податкової служби.</p>
<p>Зазначений законопроект, на наше глибоке переконання, дозволить посилити боротьбу з фіктивними підприємствами та зменшити спроби недобросовісних підприємців в їхньому бажанні ухилитися від оподаткування.</p>
<p>Дуже дякую і прошу підтримати законопроект в першому читанні та в цілому. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, до співдоповіді запрошується голова Комітету з питань податкової та митної політики Терьохін Сергій Анатолійович. Будь ласка.</p>
<p>&nbsp;</p>
<p>13:58:44</p>
<p>ТЕРЬОХІН С.А.</p>
<p>Шановні колеги, комітет на своєму засіданні 9 вересня розглянув цей проект і проаналізувавши його положення, дійшов до висновку, що запропоновані зміни до законодавства, на жаль, не є комплексними і не вирішать усіх запропонованих до врегулювання питань податкового адміністрування, які на сьогодні є досить актуальними, а в деяких частинах&nbsp; є невірним по своїй суті.</p>
<p>Ну, от зокрема, запропонована зміна до частини першої статті 205 Кримінального кодексу – „Фіктивне підприємництво” – є невірною по своїй суті, так як не направлене на удосконалення цієї норми, яка, по суті, в чинній редакції не відповідає закладеній в ній змісту складу злочину, тобто передбачає кримінальну відповідальність за створення або придбання суб’єктів підприємництва з метою прикриття незаконної діяльності або здійснення видів діяльності, щодо яких є заборона, а не передбачає відповідальності за створення та (або) реєстрацію підприємств у порушення визначених законом процедур. Саме такий підхід&nbsp; до криміналізації цих дій застосовується у світовій практиці.</p>
<p>Крім того,&nbsp; відповідно до статті 234 Цивільного кодексу України фіктивним є правочин, який вчинено сторонами без наміру створення правових наслідків, яке обумовлювалося цим правочином. Такий правочин визнається судом недійсним, цей припис при опрацюванні поданого на розгляд законопроекту не враховано.</p>
<p>Те саме стосується&nbsp; змін до Кримінального кодексу, оскільки при такій&nbsp; диспозиції визначення фіктивного підприємництва, ну, можна собі уявити, скільки людей будуть об’явлені фіктивними без підстав для цього.</p>
<p>Таким чином,&nbsp; зазначені норми потребують суттєвого, я б наголосив би навіть, докорінного доопрацювання у контексті питань змін до податкового адміністрування. Це питання є актуальним.</p>
<p>І, зважаючи на актуальність, комітет запропонував Мінфіну створити спільну робочу групу по доопрацюванню зазначеного проекту у комплексі з питанням застосування механізмів визначення податкових зобов’язань за непрямими методами, застосування звичайних цін та інших, пов’язаних з ним, процедур податкового адміністрування...</p>
<p>&nbsp;</p>
<p>ГОЛОВУЮЧИЙ.&nbsp; Увімкніть мікрофон, будь ласка.</p>
<p>&nbsp;</p>
<p>ТЕРЬОХІН С.А. У складі народних депутатів України, представників центральних органів виконавчої влади, органів місцевого самоврядування, науковців і громадських організацій.</p>
<p>Комітет вирішив рекомендувати Верховній Раді України проект закону 3045 від 07.08, внесений Кабміном, повернути суб’єкту право законодавчої ініціативи на доопрацювання. Проект відповідної постанови вам надано.</p>
<p>Я доповів рішення комітету. А від себе можу сказати, що така сама історія з попереднім законопроектом. Якщо ми його відправимо на доопрацювання, тоді будемо чекати ще його рік або два. Якщо приймемо за основу, тоді все це прийде у Верховну Раду, і ми зможемо над ним плідно попрацювати. Тому я особисто вважаю як народний депутат, що краще все-таки взяти цей законопроект за основу. Вам вирішувати.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую .</p>
<p>Шановні колеги,&nbsp; прошу записатися для обговорення: два - за, два - проти. Прошу показати на табло прізвища народних депутатів.</p>
<p>Олексій Плотніков, будь ласка, фракція Партії регіонів. Потім Павло Жебрівський.</p>
<p>&nbsp;</p>
<p>14:02:10</p>
<p>ПЛОТНІКОВ О.В.</p>
<p>Шановний Голово, шановні народні депутати! Дійсно, як і виступав голова відповідного комітету, це є вкрай не досконалий законопроект. Окрім того, що він має певні нестиковки, він має певні некоректності суто юридичні. Тут абсолютно не коректно зачіпається і Кримінальний кодекс.</p>
<p>Фактично за ідеологією цього законопроекту посилюється і кримінальний тиск, і податковий тиск на національну економіку, на суб’єкти підприємницької діяльності. Зокрема, чомусь цим законопроектом пропонується криміналізувати певні суспільно-небезпечні діяння через заповнення кримінального кодексу.</p>
<p>Так, зокрема, вводиться стаття Кримінального кодексу „Порушення вимог закону при вчиненні правочину, що порушує публічний порядок”, тобто, ну, якщо в нормальних країнах такі речі все ж таки якось пом’якшують, в нас іде, згідно з цим законопроектом, те, що вводиться кримінальна відповідальність. Крім цього, де ще привертає увагу, внесення змін до пункту 2 частини першої статті 11 Закону „Про Державну податкову службу в Україні”, пропонується Державній податковій службі проводити дореєстраційний візит і документальні виїзні перевірки. Тобто якщо ще не зареєстрована структура, але вже до неї починає ходити податкова інспекція, тобто податковий тиск якщо не шляхом податкового навантаження прямого, то візитами податкової служби передбачається збільшувати. Тому я абсолютно проти цього законопроекту і відповідно закликаю голосувати проти. Спасибі.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Павло Жебрівський, фракція "Наша Україна-Народна Самооборона".</p>
<p>&nbsp;</p>
<p>14:04:00</p>
<p>ЖЕБРІВСЬКИЙ П.І.</p>
<p>Шановні колеги, благими намірами вистелена дорога до пекла – приблизно це таке ж і цей законопроект. Досить дивним виглядає, що зміни до Кримінального кодексу пропонують&nbsp; Мінфін. Власне, я думаю, що це не прерогатива Мінфіну, а що це взагалі інших міністерств, і потрібно якраз на цьому наголошувати. Я хотів би сказати, що цей законопроект, який криміналізує суспільство. Ми достатньо багато говорили про декриміналізацію суспільства. Сьогодні цим проектом закону ми криміналізуємо суспільство. Чи потрібно боротися з фіктивними фірмами? Абсолютно. Потрібно, той, хто робить злочин, щоб він знаходився у в’язниці? Потрібно, безумовно. Але фактично за підробку документів, за все це є інші статті Кримінального кодексу. І потрібно просто не полегшувати знову життя контролюючим органам, а потрібно заставити працювати ті органи, які, власне, повинні боротися з тими неподобствами, які існують у господарській діяльності в економіці України. Я переконаний, що якщо сьогодні пан, голова комітету каже, що він готовий запропонувати нову філософію, думаю, що нова філософія, яка буде логічна, буде розумна, ми обов’язково підтримаємо і не потрібно тоді чекати від Кабінету Міністрів, бо насправді це довга процедура. Але якщо комітет по миту і податкам, а ми вперше створили такий комітет в цій каденції і в нього не так багато роботи, він підготує законопроект, ми із задоволенням за нього проголосуємо для того, щоб навести лад у цьому напрямку. А за цей законопроект, власне як за саму ідеологію, філософію, голосувати не можна і я закликаю народних депутатів не голосувати за цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, обговорення завершено. Адам Мартинюк. Будь ласка, запросіть депутатів до сесійної зали.</p>
<p>&nbsp;</p>
<p>14:06:03</p>
<p>МАРТИНЮК А.І.</p>
<p>Дякую. Адам Мартинюк, фракція комуністів.</p>
<p>Шановні колеги, шановні радіослухачі. Тільки що виступали наші колеги, які на перший погляд переконливо доказували, що закон недолугий, але це доказували тим, хто не читав і не знає про що йдеться в законі. Чому вони виступають проти прийняття цього закону? Дуже просто, тому що цей закон має на меті підвищити відповідальність платників податків. Хто платники податків? Ті, хто знаходиться в основному у цій сесійній залі, ті, хто володіє фабриками, заводами, параходами, газетами, банками і так далі і тому подібне. Зрозуміло, їм не хочеться платити податки, а точніше не хочеться відповідати за несплату податків. Тому давайте ж речі називати своїми іменами, говорити про що йдеться в законі, а потім аргументувати,&nbsp; чому не хочемо приймати закон, тому за цей закон треба голосувати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні народні депутати, Павло Сулковський, будь ласка, мікрофон.</p>
<p>&nbsp;</p>
<p>14:07:17</p>
<p>СУЛКОВСЬКИЙ П.Г.</p>
<p>Дякую. Дуже цікаво, коли сьогодні сам від „Блоку Юлії Тимошенко” народний депутат висловився, що ці закони практично, якщо їх приймати, вони не принесуть користі Україні. Дуже цікаво, це ж виступив не від Партії регіонів народний депутат, а виступив від „Блоку Юлії Тимошенко”, голова комітету. І ще цікавіше, коли сьогодні комуністи, фракція комуністів у парламенті, підтримує помаранчеві сили, тобто зрозуміло, що комуністи сьогодні з помаранчевими беруть відповідальність за стан справ, який на сьогоднішній день Україна&nbsp; опинилася в кризі.</p>
<p>І тому дуже цікаво, шановний Володимире Михайловичу!</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, по суті законопроекту.</p>
<p>&nbsp;</p>
<p>СУЛКОВСЬКИЙ П.Г. А тепер по суті, шановний Володимире Михайловичу, і у присутністі вашій, тому що я без&nbsp; вашої присутності задавав питання. Сьогодні надзвичайно ці закони треба, нема фахівців в уряді і ви бачите, закон за законом&nbsp; парламент не голосує, відхиляється. Це ще раз говорить, що вони недосконалі, вони не на користь України і відхиляє сама фракція „Блоку Юлії Тимошенко” урядовий, свого уряду, проект за проектом. Це сьогодні вже підтвердження є, ось тільки що на засіданні ранковому в парламенті.</p>
<p>Тому, шановний Володимире Михайловичу! Конкретно, до вас, питання. Ви оголосили, що є коаліція. Ця коаліція повинна нарешті запрацювати і взяти відповідальність і 226 повинно бути утворено народних депутатів. Так ви скажіть чесно, перед&nbsp; Україною, є коаліція, чи немає коаліції? Якщо є, то зачитайте, будь ласка,&nbsp; згідно нової Конституції 226 підписів народних депутатів, щоб народ знав, хто оце зараз. Ми, наприклад, затягуємо кризову ситуацію, час відтягуємо і Україна ще усугубляється&nbsp; у кризовий стан. Тому відповідальність персональну прийдеться…</p>
<p>&nbsp;</p>
<p>ГОЛОВУЮЧИЙ. Дякую. Я пізніше, коли ми завершимо розгляд питання, дам вам відповідь.</p>
<p>А зараз репліка, фракція комуністів, будь ласка. Шановні колеги! Я прошу уваги!</p>
<p>&nbsp;</p>
<p>14:09:35</p>
<p>МАРТИНЮК А.І.</p>
<p>Шановні колеги! Заспокойтеся, заспокойтеся! Я розумію, що після мого виступу треба було виступати олігархам і дезавуювати, чому ж вони не голосують за ці закони. Тому тут абсолютно ясно, що їм хотілось би! Це перше.</p>
<p>По-друге, ви бачите, що цей закон не має абсолютно ніякого відношення, яке де забарвлення. Цей закон, як не дивно,&nbsp; захищають тільки комуністи, бо вони розуміють, що платити податки треба, бо треба давати&nbsp; заробітну плату і пенсію. Ви, не зважаючи на те, чи в біло-синій, чи в помаранчевій команді сидите,&nbsp;&nbsp; в основному не хочете голосувати за цей&nbsp; закон, бо він проти вас, бо ви скриваєте податки. Якщо підвищується відповідальність за скриття податків, то ви не хочете, щоб вас за це карали. Ось і лавочка, ларчик відкривається дуже просто. Так що перестаньте, будь ласка, користуватися тим, що не личить. Бо і помаранчеві абсолютно не хочуть голосувати за цей закон.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Не називались, я прошу вас. Шановні колеги, прошу уваги! Шановні колеги, зараз, перед оголошенням перерви треба нам завершити розгляд законопроекту, а, була продовжено ранкове засідання на 15 хвилин. Я це нагадую.</p>
<p>Шановні колеги, завершено розгляд законопроекту 3045 про внесення змін до деяких законодавчих актів України. Ставиться на голосування пропозиція про прийняття за основу проекту Закону 3045 про внесення змін до деяких законодавчих актів України. Прошу голосувати. За основу, прошу голосувати.</p>
<p>&nbsp;</p>
<p>14:11:38</p>
<p>За-228</p>
<p>Рішення прийнято.</p>
<p>Шановні колеги, одну хвилинку. Я прошу вас, давайте порадимось. У нас залишилось на розгляд, одну хвилинку, залишилось до розгляду два законопроекти. Якби ваша була така воля, я поставив би на голосування, щоб нам розглянути ці законопроекти на ранковому засіданні. Після того закрити ранкове засідання, вечірнього не проводити. Для того, щоб ми працювать могли в комітетах. Немає заперечень? Тому я ставлю на голосування пропозицію про продовження ранкового засідання до завершення розгляду двох законопроектів. Це 3075 і тут, 3281, 3409, 3409-1. Прошу голосувати.</p>
<p>&nbsp;</p>
<p>14:12:42</p>
<p>За-359</p>
<p>Рішення прийнято.</p>
<p>Оголошується до розгляду проект&nbsp;Закону (3075) про внесення змін до деяких законодавчих актів України (щодо норм податкового законодавства). Доповідач: перший заступник міністра фінансів Уманський Ігор Іванович. Будь ласка. Співдоповідач: голова Комітету з питань податкової&nbsp; та митної політики Терьохін Сергій Анатолійович, а також&nbsp; буде думка Комітету з питань паливно-енергетичного комплексу, тут пропонується її заслухати.</p>
<p>&nbsp;</p>
<p>УМАНСЬКИЙ&nbsp; І.А.&nbsp;&nbsp;</p>
<p>Шановний&nbsp; Володимире Михайловичу, є прохання за погодженням із залом відкласти&nbsp; зазначений законопроект і&nbsp; на сьогодні&nbsp; зняти його з розгляду і перейти до наступного.</p>
<p>&nbsp;</p>
<p>ГОЛОВУЮЧИЙ. Ні-ні, одну хвилиночку. Шановні колеги, оскільки розклад засідання затверджений, я можу цю пропозицію Кабінету Міністрів&nbsp; поставити на голосування. А якщо&nbsp; не буде прийняте рішення, ми змушені будемо розглядати цей законопроект.</p>
<p>Тому я ставлю на голосування пропозицію Кабінету Міністрів про перенесення розгляду проекту&nbsp; Закону про внесення змін до деяких законодавчих актів України (щодо норм&nbsp; податкового законодавства), 3075.</p>
<p>&nbsp;</p>
<p>14:14:13</p>
<p>За-216</p>
<p>Рішення не прийнято.</p>
<p>Прошу доповідати цей законопроект.</p>
<p>&nbsp;</p>
<p>УМАНСЬКИЙ І.А.&nbsp; Дякую.</p>
<p>Шановний&nbsp; головуючий, шановні народні депутати! Проектом законопроекту запроваджуються системні зміни&nbsp;&nbsp; податкового законодавства у сферах оподаткування фонду оплати праці, здійснюється реформування місцевих&nbsp; податків та зборів, вносяться&nbsp;&nbsp; корективи у&nbsp; рентну політику України. Хотів би підкреслити найголовніше: передбачено скасувати місцевих податків і зборів, які є неефективними з точки зору їх адміністрування, з одного боку, і, з іншого боку, дохідні за цими податками, на жаль, перевищує витрати на&nbsp; їх адміністрування. Я не буду перелічувати їх усі, я думаю, всі мають можливості з цим переліком ознайомитись. Також пропонується віднести&nbsp; земельний податок, плату за землю до складу місцевих податків і зборів. Здійснення перерозподілу податкового навантаження на фонд оплати праці з роботодавців з 33,2 відсотка до 30 відсотків, на найманих&nbsp; працівників з 2 до 5 відсотків, так звана брутизація зарплати.</p>
<p>Пропонується зниження ставки збору на&nbsp; обов’язкове державне пенсійне страхування з 0,5 до 0,2 відсотка за операціями з купівлі-продажу&nbsp; іноземної валюти.&nbsp; Пропонується збільшити ставку&nbsp; рентної плати за газ, крім газу&nbsp; для потреб населення з 200 до 400 гривень. З метою створення рівних конкурентних умов оподаткування рентну плату видобутку вуглеводів здійснюється запровадження коригуючого&nbsp; коефіцієнту до рентної плати за газ. Коефіцієнт на нафту&nbsp; та газовий конденсат на сьогоднішній день вже діє.</p>
<p>Реалізація законопроекту не потребує додаткового бюджетного фінансування. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Доповідь завершена. Дякую, сідайте, будь ласка.</p>
<p>Терьохін Сергій Анатолійович, рішення комітету з приводу цього законопроекту.</p>
<p>&nbsp;</p>
<p>14:16:37</p>
<p>ТЕРЬОХІН С.А.</p>
<p>&nbsp;Шановні народні депутати, до позитивних рис цього законопроекту можна віднести пропозицію про скасування 10 місцевих податків, які фактично зараз непрацюючі, або є податками на безробіття, або для безробіття&nbsp; такий, як комунальний податок.</p>
<p>Одначе при розгляді цього законопроекту комітет зазначив, що&nbsp; необхідно уряду&nbsp; до другого читання передбачити компенсацію втрат місцевих бюджетів із&nbsp; скасування, в першу чергу,&nbsp; комунального податку – це 215,6&nbsp; мільйона&nbsp; гривень.</p>
<p>У нас&nbsp; була проведена доволі жвава дискусія&nbsp; з приводу підняття рентної плати за&nbsp; видобуток корисних копалин. Законопроект був підготовлений ще до моменту, коли ми відчули наслідки&nbsp; світової кризи, і&nbsp; зараз виглядає доволі сумнівно підняття таких плат за ресурсні платежі, хоча розрахунки показують, що це просто вилучення надприбутків деяких компаній, в першу чергу, з іноземним капіталом.</p>
<p>Є теж дискусійним питання про так звану приватизацію платежів до Пенсійного фонду. Це правильний крок, без такого кроку ми не можемо підійти до другого рівня, впровадження другого рівня пенсійної системи, тобто персоніфікованого обліку, персоніфікованих рахунків. Одначе знову так, і зважаючи на зовнішні обставини, треба до другого читання дуже ретельно обговорити, чи треба зараз це робити, чи перенести введення цього правила, скажемо, на рік, а, може, і надалі. Крім того, така пропозиція повинна бути узгоджена сторонами Генеральної угоди від 15 квітня 2008 року між Кабміном, Всеукраїнським об'єднанням і організацій роботодавців, підприємців та всеукраїнськими профспілками і профоб'єднаннями на восьмий-дев'ятий роки. Такого узгодження немає, на жаль, тому ви можете…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>ТЕРЬОХІН С.А. Ви можете подивитися проект постанови. Перша теза – це прийняти за основу, друга – доручити Кабміну до другого читання надати пропозиції щодо компенсації втрат місцевих бюджетів, а також узгоджені позиції сторін Генеральної угоди щодо запропонованих розмірів страхових внесків за видами загальнообов'язкового державного соціального страхування і перерозподілу структури страхових внесків до фондів соціального страхування між роботодавцями і застрахованими працівниками. Цебто, на мою думку, цей законопроект має більше позитивних рис, ніж від'ємних. Одначе залу вирішувати. Ми пропонуємо взяти його за основу.</p>
<p>&nbsp;Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.&nbsp;</p>
<p>Шановні колеги, від Комітету з питань паливно-енергетичного комплексу, ядерної політики та ядерної безпеки – голова комітету Мартиненко Микола Володимирович, будь ласка.</p>
<p>&nbsp;</p>
<p>14:19:44</p>
<p>МАРТИНЕНКО М.В.</p>
<p>Дякую, Володимир Михайлович.</p>
<p>Шановні колеги, на що я хотів би звернути увагу в даному законопроекті? У нас постійно ідуть дискусії в кінці кожного року і посередині року стосовно рентних платежів за органічні енергоносії, які видобуваються в Україні.</p>
<p>Я нагадаю, що нещодавно, не далі, як третього червня, ми встановили рентні платежі на газ власного видобутку 100 і 200 гривень в залежності від глибини залягання – до п'яти тисяч метрів і більше п'яти тисяч метрів. В даному законопроекті пропонується зробити рентну плату –&nbsp;&nbsp; 400 гривень.</p>
<p>Шановні друзі, у нас і так стагнує наша газо- і нафтовидобувна галузь. Ми повинні стимулювати даний сектор економіки для того, щоб менше залежати від імпортних енергоносіїв. Тому які пропозиції пропонує комітет? І… ми розмову по цьому питанні мали в тому числі з Міністерством фінансів, що ми залишаєм ті ж самі базові цифри, але, виходячи з прив`язки до сьогоднішніх цін на імпортований газ і до курсу долара, який є на сьогоднішній день і відповідно був на червень-місяць поточного року, тобто пропорційно збільшиться, якщо буде збільшений поточний курс, а ви знаєте, що він уже офіційний за 7 гривень, і якщо буде збільшена ціна імпортного&nbsp; газу, і наші підприємства будуть платити більше. Це проблеми, які я хотів, щоб ми врахували при доробці до другого читання даного законопроекту.</p>
<p>Також є ще інша проблема, над якою нам треба працювати – і Верховній Раді, і Кабінету Міністрів. Багато законодавчих актів з цього питання у нас лежать довго&nbsp; під сукном. Це стосується і законопроектів про електроенергетику, про нафту і газ і тому подібне.&nbsp; Тому наша пропозиція – прийняти даний законопроект за основу і врахувати зауваження комітету. Дякую.&nbsp;</p>
<p>&nbsp;</p>
<p>ГОЛОВУЮЧИЙ. Дякую. Михайло Папієв від Комітету з питань соціальної політики, який розглядав також цей законопроект. І тоді будем обговорення…</p>
<p>&nbsp;</p>
<p>14:21:52</p>
<p>ПАПІЄВ М.М.</p>
<p>Дякую. Шановні народні депутати України! ви знаєте, що перш, ніж говорити про сутність цього законопроекту, мені хотілося би звернутися до нашої поважної зали і звернутися до всіх народних депутатів України з закликом, щоби ми ніколи таких законопроектів в розгляді взагалі не мали. Чому? Тому що це не просто закон, який сьогодні підвищує навантаження на фонд заробітної плати для найбільш незахищеного найманого працівника. Це закон, який порушує норми вже діючого законодавства України. це закон, який порушує підписану Генеральну угоду між урядом та організаціями всеукраїнськими професійних спілок і організаціями всеукраїнськими роботодавців України. от у мене є звернення всіх цих організацій, які закликають Верховну Раду України не голосувати за цей законопроект. І я уповноважений оголосити рішення Комітету Верховної Ради з питань соціальної політики та праці: „Рекомендувати Верховній Раді України, керуючись пунктом 3 частини першої статті 109 Тимчасового регламенту Верховної Ради України проект Закону України про внесення змін до деяких законодавчих актів України щодо норм податкового законодавства (реєстраційний номер 3075), внесений Кабінетом Міністрів України, повернути на доопрацювання”.</p>
<p>Шановні колеги, дивіться. Якщо ми говоримо зараз про європейський вибір, європейськість нашої країни, про те, що всі рішення уряд має приймати в режимі соціального діалогу, і в той же час уряд же вносить закон, і зараз пан Терьохін підтвердив, що механізму консультацій між організаціями професійних спілок і організаціями роботодавців проведено не було. Шановні колеги, я закликаю всіх не підтримувати цей законопроект, щоб таких законопроектів більше уряд на розгляд Верховної Ради, антинародних законопроектів, не вносив.</p>
<p>І ще одне. На 3 відсотки уряд пропонує збільшити відрахування з Фонду оплати праці для найманих працівників.</p>
<p>&nbsp;</p>
<p>ГОЛОВУЮЧИЙ. Шановні колеги, прошу записуватися для участі в обговоренні. Два – за, два – проти. Будь ласка.</p>
<p>Прошу показати на табло. Юрій Кармазін. Юрій Анатолійович, фракція&nbsp; „Наша Україна – Народна Самооборона”.</p>
<p>&nbsp;</p>
<p>14:24:28</p>
<p>КАРМАЗІН Ю.А.</p>
<p>Юрій Кармазін, Партія захисників Вітчизни, „Наша Україна – Народна Самооборона”.</p>
<p>Шановні народні депутати, я наскільки за цей законопроект, що буду закликати вас голосувати проти цього законопроекту. Через що буду закликати вас проти голосувати цього законопроекту? Через те, що я хотів би – і звертаюся зараз до Прем'єр-міністра України з тим, - щоб ми бачили, хто автор цього законопроекту. Хіба є Прем'єр-міністр України автор того, щоб передбачити збільшення відрахувань до Пенсійного фонду безпосередньо із заробітної плати кожного найманого працівника з 2 до 5 відсотків? Порахуйте це в грошах – і ви побачите, наскільки буде менше.</p>
<p>Я не зміг записатися на попередній закон, коли обговорювався, де Міністерство фінансів на повному серйозні пропонує зміни до двох статей Кримінальному кодексу. Вибачте мені, я все життя цьому присвятив, три роки займався новим Кримінальним кодексом, керував групою, але мені не прийшло б одному сидіти і писати те, що написав Мінфін. В вас є для цього Мін’юст, в вас є для цього інші Міністерства, запитайте в них, погодьтеся.</p>
<p>Не можна робити такі законопроекти, як в даному випадку цей. Я б хотів би спитати: чи погодили ви з Комітетом місцевого самоврядування те, що ви хочете взагалі виключити зі складу місцевих податків і зборів, такі як: збір на участь у бігах на іподромі…? Це ж не нормально, що в нас в Києві іподром не працює, він має приносити прибуток, атам сьогодні готують його до приватизації, до того, щоб там будувати будинки, але це не буде ж так завжди. Або далі: збір з власників собак, за право використання місцевої символіки, за проведення місцевих аукціонів і так далі, тобто лізуть в бюджет місцевого&nbsp; самоврядування. Для чого ви це робите? Там і так важка ситуація.</p>
<p>Крім всього іншого, я проти цього законопроекту, а записався тому, що інакше система не записує.</p>
<p>&nbsp;</p>
<p>ГОЛОВУЮЧИЙ. Дякуємо.</p>
<p>Ганна Герман, фракція Партії регіонів.</p>
<p>&nbsp;</p>
<p>14:26:42</p>
<p>ГЕРМАН Г.М.</p>
<p>Шановні колеги, можна було б говорити сьогодні про мінуси цього недолугого законопроекту, якби справа не виглядала на багато серйозніше. Тут видно цілу тенденцію, тенденцію непрофесійної команди, яка&nbsp; сьогодні складається з "Блоку&nbsp; Юлії Тимошенко", частини "Нашої України"&nbsp; і фракції комуністів, „Блоку Литвина” також.</p>
<p>Це люди, які думають кожен по-різному, які не мають системи в роботі, які не мають єдиного бачення того, що відбувається в країні і не пропонують ефективних і єдиних шляхів подолання тих проблем. І цей законопроект сьогодні, і ці виступи, які нагадують відому байку про лебедя, щуку і рака, цілком характеризують нинішню команду, нинішню так звану коаліцію, яку ви, Володимир Михайлович, без усяких на те підстав, сфальшували і проголосили.</p>
<p>І я вважаю, що сьогодні люди і народ України побачили, кому нині належить влада в Україні – непрофесійним, розсвареним політикам, які марнують наш час і роблять імітацію роботи цього парламенту замість ефективного вирішення проблем, які стоять перед суспільством.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Так. Народний депутат Найденов передає право на виступ Петру Цибенку. Будь ласка.</p>
<p>&nbsp;</p>
<p>14:28:31</p>
<p>ЦИБЕНКО П.С.</p>
<p>Шановні колеги, шановні громадяни України! Фракція комуністів, перший заступник&nbsp; голови Комітету у справах пенсіонерів, ветеранів та інвалідів Петро Цибенко.</p>
<p>Що можна сказати, дивлячись на законопроект, внесений Кабінетом&nbsp; Міністрів України? Найперше, що напрошується, це фраза „не вір очам своїм”. Адже&nbsp; Прем'єр-міністр України Тимошенко протягом усього періоду керівництва урядом переконувала виборців, громадян України, і, скажемо чесно, небезуспішно, у тому, що саме вона та її уряд є єдиним захисником&nbsp; трудового народу України, що саме вона захистить ветерана, пенсіонера, врятує інваліда, підтримає чорнобильця та захистить знедоленого.</p>
<p>А ось цей законопроект, ще раз наголошую, внесений урядом, викриває цю відверту брехню і розставляє все на свої місця, бо цей проект брутально нищить будь-які преференції щодо соціального захисту пенсіонерів, ветеранів та інвалідів у податковій сфері, та, фактично, нищить бюджет Пенсійного фонду України, а відтак позбавляє пенсіонерів навіть надії на поліпшення хоч у будь-якому майбутньому пенсійного забезпечення.</p>
<p>Про що йде мова? Економісти стверджують, що якщо реалізуються найгірші сценарії економічного спаду, то відрахування до бюджету&nbsp; Пенсійного фонду України можуть зменшитися на третину. Я наголошую ще раз: на третину. А що ж у цій критичній ситуації пропонує уряд, чим він відповідає на цей зухвалий виклик? А він пропонує зменшити відрахування до бюджету Пенсійного фонду України та інших страхових фондів на 3,2 відсотка. Тобто зменшено відрахування до цих надзвичайно важливих соціальних фондів, а відтак ще більше погіршує ситуацію. А замість цього відрахування заробітної плати самого трудівника збільшується з двох до п’яти відсотків. Ще раз наголошую, уряд діє за принципом: порятунок утопаючих – справа рук самих утопаючих.</p>
<p>Друге. Свого часу Верховна Рада України на пропозицію тодішнього голови...</p>
<p>&nbsp;</p>
<p>ГОЛОВУЮЧИЙ.&nbsp; Дайте можливість, 30 секунд, завершити.</p>
<p>&nbsp;</p>
<p>ЦИБЕНКО П.С. Свого часу Верховна Рада України на пропозицію тодішнього голови Комітету у справах пенсіонерів, ветеранів та інвалідів Віталія Івановича Луценка прийняла норму закону щодо відрахування до бюджету Пенсійного фонду одного відсотка коштів з продажу автомобілів, золотих виробів та виробів з дорогоцінного каміння та обміну валюти. Уряд і це забирає. Цей закон позбавляє будь-яких преференцій не лише самих пенсіонерів, ветеранів та інвалідів, а також їх організацій.</p>
<p>Тобто я хочу ще раз наголосити, що Компартія України, її фракція у Верховній Раді України, не буде голосувати за цей документ. Дякую.</p>
<p>&nbsp;</p>
<p>ГОЛОВУЮЧИЙ. Павло Жебрівський. Я бачу. Потім Сулковський, Адам Мартинюк.</p>
<p>&nbsp;</p>
<p>14:31:30</p>
<p>ЖЕБРІВСЬКИЙ П.І.</p>
<p>Шановні колеги, цей законопроект розроблявся, коли динаміка економіки була достатньо високою. І абсолютно правильно законодавець говорив, що поступово потрібно перекладати навантаження податкове з підприємця на ... людину найманої праці.</p>
<p>Чи сьогодні наразі це якраз блок питань у цьому законі? Не наразі. І я переконаний, що цей блок питань до другого читання потрібно зняти і, думаю, що в тому числі і заступник міністра фінансів з цим погодиться.</p>
<p>Що стосується інших блоків питань. У першу чергу це знімається порядку 10-ти непрацюючих податків. Тільки на адміністрування цих податків затрачується величезна кількість ресурсу і кількість людського ресурсу, і фінансового ресурсу.</p>
<p>Крім того, вперше спробували структуризувати і прив’язати ціну до якогось алгоритму створення обрахування ренти на газ. Я вам хочу сказати, що на початку цього року така ж ідеологема була запропонована по нафті. Чому? Кожного року, коли ми приймаємо бюджет, починаються торги. По ренті на нафту, по рентні на газ. І, зрозуміло, що ці торги завжди переважують ту чи іншу сторону, яка коаліція при владі, хтось займається з коаліції рентою, газом чи нафтою, чи не займається. Але насправді це має бути просто логіка – один раз і назавжди потрібно прийняти саму систему. Чи потрібно зменшувати початкову стартову ціну ренти? Мабуть, потрібно, але я думаю, що це до другого читання можна виправити.</p>
<p>Таким чином, резюмуючи, якщо зняти&nbsp; до другого читання блок питань по внеску до Фонду соціального страхування, якщо узгодити початкову ціну ренти на газ і врахувати якраз дотації місцевим бюджетам з приводу скасування цих десяти податків, які по більшості органів місцевого самоврядування не працюють, то, я думаю, що можна приймати за основу. А до другого читання якраз оце, що я сказав, усі поправки внести. &nbsp;Дякую.</p>
<p>&nbsp;</p>
<p>ГОЛОВУЮЧИЙ.&nbsp; Павло Сулковський. Будь ласка.</p>
<p>&nbsp;</p>
<p>14:33:33</p>
<p>СУЛКОВСЬКИЙ П.Г.</p>
<p>Дякую. Ну, оце в черговий раз проект закону підтверджує, Володимире Михайловичу, ті слова, які не співпадають з тим, що ви сьогодні вранці говорили, що на засіданні політради, тобто вчора, було узгоджено порядок денний на цілий тиждень. Ось таке узгодження-проект за проектом практично пролітають. І ось сьогодні підтверджує сам урядовець, перший заступник міністра фінансів пан Уманський Ігор Іванович. Ось він сидить, слухає. Він виходить на трибуну і тут же, ви як Голова Верховної Ради включили в порядок денний, він виходить і каже, зніміть, бо цей проект не потрібний. Це підтверджує пан Терьохін від фракції "Блоку Юлії Тимошенко". Так скажіть, будь ласка, а що, в нас немає проектів законів, які надзвичайно потрібні сьогодні. Чому ми зараз? Володимире Михайловичу, ви ж для того, щоб організувати повноцінну віддачу Верховної Ради. Ми 30 хвилин уже по цьому питанню говоримо, і ми ж його, бачите, його треба знімати. Так чого…</p>
<p>&nbsp;</p>
<p>ГОЛОВУЮЧИЙ.&nbsp; Дякую. Шановні колеги, оскільки це повторюється системно, я хочу сказати, що рішення Верховної Ради або позитивні, або негативні – це рішення Верховної Ради України. Щось запропонуєте краще, шановні колеги, буде краще. Альтернатива? Давайте будемо таким чином діяти, для того щоб Верховна Рада&nbsp; була Верховною Радою. Я перепрошую за те, що репліку зробив. Будь ласка, Адам Мартинюк, потім Іван Кириленко.</p>
<p>&nbsp;</p>
<p>14:35:07</p>
<p>МАРТИНЮК А.І.</p>
<p>Дякую. Мартинюк, фракція комуністів.</p>
<p>Я хотів би розпочати свою репліку з нагадування відомого висловлювання відомого нашого класика парламентаризму: „Не впихайте в невпихуємоє!”. Я дуже просив би тих, хто хоче, з усіх сил намагається штовхнути, зарахувати самостійно, ще щось зробити, щоб партія комуністів чи фракція комуністів є в якійсь коаліції, в черговий раз наголошую, немає там фракції комуністів і не може бути, і не буде. Це одне.</p>
<p>Друге, я звертаюсь до своєї землячки майже Ганни Миколаївни, не викликайте вовка з лісу. Краще ви про комуністів, про радянську владу, про те, чи вони мають кваліфікацію чи ні, помовчіть, бо негоже вам нагадувати деякі часи.</p>
<p>&nbsp;</p>
<p>ГОЛОВУЮЧИЙ. Іван Кириленко, фракція „Блоку Юлії Тимошенко”.</p>
<p>&nbsp;</p>
<p>14:36:18</p>
<p>КИРИЛЕНКО І.Г.</p>
<p>Шановний Володимире Михайловичу, шановні колеги, чому прийшлось взяти слово. Шановні колеги, звертаюсь до всіх фракцій, вчора, вірніше минулий тиждень, цей тиждень почався з надзвичайно продуктивної, нормальної роботи. Перед цим ми прийняли закон в авторстві колег, які не входять до більшості, не входять до коаліції і документ набрав законопроектів в першому і в другому читанні майже 400 голосів. Ми поступово починаємо розуміти один одного, прислухаємось один до одного. І от щойно вийшов представник Уряду на трибуну, попросив зняти, подивіться 28 серпня документ внесений, це він опрацьовувався ще влітку, за ці місяці скільки змінилося подій. Ні, залишили для розгляду, для того щоб ізгалятися один над одним, ну для чого розпалювати пристрасті. Фракція не буде голосувати, бо дійсно законопроект вимагає зняття з розгляду і напрацювання зовсім іншого документу, але скільки жовчі і злоби було. Колеги, ті хто підготував його, понесе…</p>
<p>&nbsp;</p>
<p>ГОЛОВУЮЧИЙ. Шановні народні депутати, обговорення законопроекту 3075 завершено. Пропозиція комітету і висновок комітету -&nbsp;прийняти&nbsp; за основу. Тому я ставлю&nbsp; на голосування про прийняття&nbsp; за основу проекту Закону 3074, про внесення змін до деяких законодавчих… Зніміть з голосування! Будь ласка,&nbsp; перший заступник міністра фінансів Уманський Ігор Іванович, будь ласка.</p>
<p>&nbsp;</p>
<p>УМАНСЬКИЙ І.І.</p>
<p>Шановні народні депутати! Абсолютно правильно було відмічено, законопроект розроблявся ще навесні і,&nbsp; відповідно, влітку був&nbsp;&nbsp; поданий. Він розроблявся і подавався в інших фінансово-економічних умовах, які були&nbsp; в країні. Перша теза.</p>
<p>Друга теза.&nbsp; Ми працювали з депутатським корпусом і просили б на другому читанні зняти блок питань, пов’язаних з оподаткуванням фонду оплати праці, це дійсно на сьогоднішній день не на часі. Перше.</p>
<p>І друге. По рентній ставці, по газу. Ми дійсно погоджуємося з тим, що цю&nbsp; ставку базову, з урахуванням коефіцієнту, її необхідно уточнювати. Тому&nbsp; в цій редакції ми дійсно&nbsp; вважаємо, що вона потребує доопрацювання і уточнення і, на сьогоднішній день, вона не є актуальною. Пан Жебрівський абсолютно правильно висловлював&nbsp; позицію, яку&nbsp;&nbsp; по суті, по тексту закону, ми вважали б за доцільне, правильно було б прийняти. &nbsp;Дуже дякую!</p>
<p>&nbsp;</p>
<p>ГОЛОВУЮЧИЙ. Шановні колеги! Обговорення завершено, позиція Кабінету Міністрів до вас доведена, вони пропонують цей законопроект істотно, при доопрацюванні, уточнити його. То можна було б, якщо ваша воля була&nbsp;&nbsp; б,&nbsp; я поставив би зараз на сигнальне голосування.</p>
<p>Вже завершено, шановні колеги! Я… завершено!</p>
<p>На сигнальне голосування для прийняття за основу, якщо не буде бажання і доброї волі, тоді поставити на повторне перше читання. У такий спосіб зробити. Правильно я говорю? Я ставлю тоді на голосування, обговорення завершено цього законопроекту, я ставлю на голосування. Сигнальне голосування про прийняття за основу проекту Закону (3075) про внесення змін до деяких законодавчих актів України&nbsp; щодо норм податкового законодавства. Ну я вже оголосив голосування! Зараз, одну хвилиночку!</p>
<p>&nbsp;</p>
<p>14:40:03</p>
<p>За-13</p>
<p>Проти – 28,&nbsp;утримались – 4, інші не голосували.</p>
<p>Тому, шановні колеги, я зараз тоді другу пропозицію поставлю. Не пройде вона – не пройде. Про направлення на повторне перше читання. Чому ні? Я маю право поставити на голосування, якщо рішення не приймалось. І пропозиція була також його істотно доопрацювати. На повторне перше читання, будь ласка, прошу голосувати.</p>
<p>&nbsp;</p>
<p>14:40:46</p>
<p>За-217</p>
<p>Рішення не прийнято.</p>
<p>Законопроект відхилено. Все відповідно до Регламенту. Будь ласка, Олександр Єфремов, мікрофон, голова регламентного комітету. Будь ласка.</p>
<p>&nbsp;</p>
<p>14:40:57</p>
<p>ЄФРЕМОВ О.С.</p>
<p>Владимир Михайлович, я хотел бы понять для себя, что это согласно процедуре за сигнальное голосование? Что это за новая форма, где она прописана?</p>
<p>&nbsp;</p>
<p>ГОЛОВУЮЧИЙ. Я просив би народних депутатів Саса, якщо він є, взяти регламент і зачитати відповідну норму. А тепер я оголошую до, будь ласка, якщо найшли, зачитайте, щоб не було питань.</p>
<p>&nbsp;</p>
<p>14:41:24</p>
<p>САС С.В.</p>
<p>Дякую, Володимир Михайлович. Шановні народні депутати! У нашому чинному Регламенті є стаття 28 „Права головуючого на пленарному засіданні Верховної Ради”, конституційний, конституційний, Ярослав Михайлович. Так от, є десятий пункт частини першої у цьому Регламенті статті 28, де написано, що право головуючого на пленарному засіданні проводити рейтингове, в дужках, (сигнальне голосування) для прогнозування результатів голосування питання порядку денного пленарного засідання Верховної Ради. І я думаю, що Голова Верховної Ради цим керується, відповідно до Регламенту.</p>
<p>&nbsp;</p>
<p>ГОЛОВУЮЧИЙ. Шановні народні депутати! Оголошується до розгляду проекти законів 3281, 3409, 3409-1 про внесення змін до Закону України про ставки акцизного збору на тютюнові вибори, вироби. Зараз я оголошу остаточно, а потім перед цим я зараз дам.</p>
<p>Зараз, одну хвилиночку, я завершу ж виступ.</p>
<p>Доповідачи: народний депутат України Унгурян Павло Якимович, перший заступник міністра фінансів Уманський Ігор Іванович, голова Комітету з питань податкової та митної політики Терьохін.</p>
<p>Перед тим, як приступити до розгляду, мікрофон, будь ласка,&nbsp; Євремова Олександра&nbsp; Сергійовича.</p>
<p>&nbsp;</p>
<p>14:42:58</p>
<p>ЄФРЕМОВ О.С.</p>
<p>Владимир Михайлович, совершенно правильно наш коллега Сергей Владимирович зачитал пункты Регламента.&nbsp; Но если дальше там прочитать, то это не дает право ведущему не ставить на голосование в первом чтении -&nbsp; сигнальное голосование. Вот я именно об этом&nbsp; и говорил, когда спросил, что такое сигнальное голосование?&nbsp; То есть вы, проведя сигнальное голосование, у вас нет права&nbsp; снимать законопроект&nbsp; и не голосовать его дальше.</p>
<p>Спасибо.</p>
<p>&nbsp;</p>
<p>ГОЛОВУЮЧИЙ. Дякую&nbsp; за уточнення.</p>
<p>Я ж виходив з того Олександр Сергійович, що були і пропозиції відправити його на&nbsp; доопрацювання. Всі&nbsp; ті пропозиції, які поступали, я їх поставив&nbsp; також на голосування.</p>
<p>Шановні колеги,&nbsp; давайте будемо працювати, бо я бачу, що&nbsp; пропадає сон, коли починає працювати Верховна Рада. Давайте працювати.</p>
<p>Оголошено&nbsp; до розгляду цей законопроект. Доповідач: Унгурян Павло Якимович. Будь ласка.</p>
<p>&nbsp;</p>
<p>14:44:00</p>
<p>УНГУРЯН П.Я.</p>
<p>Шановний пане Голово, шановні народні депутати України! Необхідність прийняття&nbsp; законопроекту 3281 про внесення змін до Закону України "Про ставки акцизного збору на тютюнові вироби" обумовлено декількома факторами. По-перше, соціальними, а саме: бажанням покращити здоров’я українців, адже Україна обіймає одне з перших місць у світі по поширеності паління серед інших країн . За різними даними в Україні палять&nbsp; більше 16&nbsp; мільйонів людей, це 50 відсотків дорослих людей, 25 відсотків жінок та&nbsp; 70 процентів школярів, які палять.&nbsp;</p>
<p>За даними Держкомстату України, щороку від хвороб, які розвиваються від паління&nbsp; цигарок, в Україні помирає майже&nbsp; 100 тисяч людей. У той же час обсяги виробництва тютюнових виробів збільшилися&nbsp; за&nbsp; 5 років у два рази. Згідно даним Всесвітньої організації охорони здоров’я паління&nbsp; займає друге місце&nbsp; у списку причин передчасної смерті&nbsp; людей, щорічно воно вбиває близько 5 мільйонів людей. Це фактично кожну хвилину помирає 10 чоловік від куріння.</p>
<p>По-друге, у зв’язку із погіршенням стану платіжного балансу внаслідок негативного впливу світової фінансової кризи на економіку виникає необхідність пошуку додаткових джерел доходів Держбюджету.</p>
<p>По-третє, прийняття проекту має на меті забезпечення виконання&nbsp; міжнародних зобов’язань України, як учасника рамкової конвенції&nbsp; Всесвітньої організації охорони здоров’я із боротьби проти тютюну.</p>
<p>Відповідно&nbsp; до Закону України „Про внесення змін до статті&nbsp; 1 Закону України „Про ставки акцизного збору на тютюнові вироби”, який&nbsp; набрав чинності&nbsp; 1 вересня 2008 року, ціни на цигарки з фільтром зросли&nbsp; в середньому на 60 копійок, без фільтру – на 30 копійок, що стало тільки одним із перших кроків до обмеження доступності тютюнових виробів.</p>
<p>Але не зважаючи&nbsp; на вказане подорожчання, ціни на сигарети…</p>
<p>&nbsp;</p>
<p>ГОЛОВУЮЧИЙ. Дайте можливість завершити.</p>
<p>&nbsp;</p>
<p>УНГУРЯН П.Я. … ціни&nbsp; залишилися чи не найнижчими&nbsp; у світі.&nbsp;</p>
<p>За таких умов положення&nbsp;&nbsp; законопроекту номер 3281 забезпечують логічний розвиток&nbsp; положень вищевказаного закону.</p>
<p>Законопроектом номер 3281 передбачується встановити суттєве підвищення&nbsp; ставок акцизного збору, що дозволить продовжити процес подолання негативних наслідків відносно здешевлення і підвищення&nbsp; доступності&nbsp; тютюнових виробів, які накопичилися за останні роки, а також сприятиме скороченню тютюнопаління і крім того дасть&nbsp; змогу збільшити надходження&nbsp; до Державного бюджету.</p>
<p>Раз з тим&nbsp; додатковий аналіз показує, що з огляду&nbsp; на реальну ситуацію, що склалася на ринку тютюнових виробів в України, виникає слушне питання&nbsp; щодо поступового&nbsp; та виваженого підвищення ставок&nbsp; акцизного збору із врахуванням рівня інфляції. У протилежному випадку&nbsp; можлива&nbsp; дестабілізація, а саме, збільшення обсягів контрабанди цієї продукції, що у свою чергу може призвести&nbsp; до зменшення&nbsp; надходжень до Державного бюджету України.</p>
<p>Слід взяти до уваги, що саме ці питання&nbsp; висвітлюються у розроблених законопроектах урядом і профільним комітетом – законопроекти&nbsp; номер 3409 та&nbsp; 3409-1, якими також пропонується поетапне збільшення ставки акцизного збору серед іншого і на тютюнові вироби.</p>
<p>Таким чином законопроект номер 3281 фактично враховує більшість пропозицій, що викладені у законопроектах 3409 та 3409-1. Тому вважаю за доцільне підтримати у першому читанні законопроект номер 3281, а конструктивні пропозиції законопроектів номер 3409 та 3409-1 можуть бути враховані при підготовці законопроекту 3281 до другого читання. Прошу підтримати. Дякую.&nbsp;</p>
<p>&nbsp;</p>
<p>ГОЛОВУЮЧИЙ. Дякую.&nbsp; &nbsp;Так, до доповіді запрошується перший заступник міністра Уманський Ігор Іванович. Будь ласка, Ігор Іванович.</p>
<p>&nbsp;</p>
<p>УМАНСЬКИЙ І.І. Дякую.&nbsp; Шановний Володимир Михайлович, шановні народні депутати! Всі три законопроекти, які зараз знаходяться на розгляді, фактично передбачають збільшення акцизів на тютюнові вироби. Які відмінності? Відмінності дуже прості.</p>
<p>Одна з цілей, яку намагався досягнути уряд і народні депутати – суб'єкти законодавчої ініціативи – була, дійсно, обмеження споживання цигарок в Україні. З іншого боку, це – ресурсоутворюючий інструмент, який дозволяє збільшити загальний фонд Державного бюджету. Але Україна знаходиться в світовому ринку розподілу праці і світовій конкуренції. На жаль чи на щастя, українські товаровиробники мають конкурувати з Росією, з Молдовою, з країнами-сусідами. Тому принципова різниця в законопроекті урядовому і в альтернативних полягає в ступіні збільшення цього акцизного збору.</p>
<p>Уряд пропонує в два етапи по 25 відсотків, збільшити акцизи на 25 відсотків з першого кварталу наступного року і на 25 відсотків з другого кварталу наступного року. На жаль, депутатські законопроекти пропонують значно збільшити зазначений акциз, що, на нашу думку, може призвести до послаблення позицій українських товаровиробників і створення конкурентних переваг продукції з Росії, Молдови тощо. Тому просив би все ж таки більш зважено підійти до цього питання і підтримати саме урядовий законопроект.</p>
<p>Відносно акцизів на алкоголь та пиво. Я просив би народних депутатів&nbsp; зважити на те, що є&nbsp; альтернативна пропозиція уряду з&nbsp; цього питання 378 законопроект, і в цій частині&nbsp; розглядати їх разом.</p>
<p>Дуже дякую і прошу підтримати урядовий законопроект.&nbsp; Дякую.&nbsp;</p>
<p>&nbsp;</p>
<p>ГОЛОВУЮЧИЙ. Так… До виступу запрошується Терьохін Сергій Анатолійович, голова Комітету з питань податкової та митної політики.</p>
<p>&nbsp;</p>
<p>14:50:54</p>
<p>ТЕРЬОХІН С.А.</p>
<p>Шановні народні депутати! Взагалі зараз обговорення йде доволі специфічно. Справа в тому, що законопроект 3281 стосується&nbsp; тютюну, а 3409 (урядовий) стосується алкоголю, а 3409-1 (це нашого комітету розроблений) – і тютюну, і алкоголю, і державне&nbsp; регулювання. Тому вони не є альтернативними, і по крайній мірі ми в комітеті намагалися звести всі пропозиції урядові, депутатські&nbsp; в&nbsp; один законопроект.</p>
<p>Стосовно ж законопроекту, який зараз обговорюється, 3281. передбачається підвищити специфічну адвалерну ставку акцизного збору, мінімальне податкове зобов`язання сигарет і тютюн в кілька разів, а на сигари&nbsp; і сигарили – в 20 разів. А також ставку&nbsp; акцизного збору&nbsp; у відсотках з обороту&nbsp; реалізації&nbsp; замінити на ставки до повної максимальної роздрібної ціни. Виходячи з того, що запропоновані ставки в 3,5 майже раз і більше, ніж діючий в Російській Федерації, з якою у нас практично&nbsp; відкриті кордони, це призведе до&nbsp; появи величезної кількості контрабандних&nbsp; тютюнових виробів&nbsp; в Україні.</p>
<p>Треба зазначити, що за підписом першого віце-прем'єр-міністра на адресу комітету було зазначено, що Кабмін не підтримує цей законопроект. Між іншим, я вам нагадую, що, власне, за моєю ініціативою з 1 вересня цього року в півтора рази були збільшені&nbsp;вже ставки акцизного збору на сигарети. Ось порівняльна таблиця. Якщо в Росії зараз мінімальне податкове навантаження на цигарки 30 гривень 53 копійки, то пропонується в Україні поставити 100 гривень, тобто більше ніж в 3 рази, і ставку поставити на рівні 20 відсотків, тоді як в Росії діє 5 з половиною.</p>
<p>Зрозуміло, ми вже проходили таку ситуацію в 2000 році, коли були…</p>
<p>&nbsp;</p>
<p>ГОЛОВУЮЧИЙ. Продовжуйте, будь ласка.</p>
<p>&nbsp;</p>
<p>ТЕРЬОХІН С.А. Дякую.</p>
<p>…коли були підняті приблизно в 2 з половиною рази ставки на алкоголь, і після того 8 місяців галузь взагалі мала відновляти ті плати в бюджет, які вони втратили після цього такого підняття.</p>
<p>Тому Комітет з питань податкової і митної політики не рекомендує приймати цей законопроект за основу, а коли ми будемо розглядати законопроект 3409-1, який теж встановлює мінімальну ставку 100, але з 1 січня 2011 року з поступовим збільшенням - в динаміці збільшення визначено урядом Російської Федерації, - тоді і прийняти рішення про прийняття за основу.</p>
<p>Тому ще раз: по 3281 - комітет не рекомендує приймати його за основу, а 3409-1 прийняти за основу і доопрацювати з урахуванням 3281 і урядового проекту. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую також вам.</p>
<p>Шановні колеги, прошу записатися на виступ: два – „за”, два – „проти”. Будь ласка, табло покажіть.</p>
<p>Павло Сулковський. Мікрофон, будь ласка.</p>
<p>&nbsp;</p>
<p>14:54:31</p>
<p>СУЛКОВСЬКИЙ П.Г.</p>
<p>Дякую. Ну, з цих трьох альтернативних проектів закону фракція Партії регіонів буде підтримувати 3281, депутатський проект закону, який, дійсно, допоможе бездарному нинішньому уряду в деякій мірі поправляти ситуацію, про що цей проект говорить.</p>
<p>І я хотів би ще&nbsp;раз і ще раз, значить, сказати, що ми, як фракція Партії регіонів,&nbsp; будемо підтримувати тільки ті проекти закону, які вона розробляє. А фракція Партії регіонів якщо подає проект закону, то він тільки на користь України, а не так, як сьогодні висловлюються деякі політики з фракції Партії комуністів. Не треба говорити і піднімати ті часи, що там скажете, що то приведете в порядок і нагадаєте. Я думаю, що цього не треба, до того не треба повертатися. Бо якщо повернемося, то подивимося, хто більше постраждає. Народ України оцінить: хто є хто.</p>
<p>Тому я б хотів би, щоб Володимир Михайлович і ще раз ось таких недолугих проектів не допускати&nbsp; в парламент і не затрачати час, тому що ми сьогодні засідання ранкове, практично, повноцінно можна оцінити на&nbsp; 50, 50 на 50 відсотків. І тому все-таки сьогодні до завершення ранкового засідання хотілось би, Володимире Михайловичу, щоб ви все-таки пообіцяли, то сказали чесно не тільки нам – народним депутатам, а всі Україні: чи є 226 підписів по створенню коаліції? Якщо нема, то з ким? І чи комуністи входять в коаліцію, чи ні? Бо по голосуванню видно, що вони входять, підтримують навіть ті проекти закону вірні, невірні, на користь України, не на користь, підтримують закони помаранчевих.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, надалі я просив би, щоб ми узгодили одну позицію, щоб у нас було порозуміння.&nbsp; Якщо будуть виступи не по темі питання, яке обговорюється, мікрофони будуть відключатися.</p>
<p>Олег Ляшко, будь ласка, фракція "Блоку&nbsp; Юлії Тимошенко".</p>
<p>&nbsp;</p>
<p>14:56:55</p>
<p>ЛЯШКО О.В.</p>
<p>Олег Ляшко, "Блок&nbsp; Юлії Тимошенко".</p>
<p>Шановний Володимире Михайловичу, шановні колеги, в нас сьогодні на фракції була дуже бурхлива і тривала дискусія з приводу всіх трьох вказаних законопроектів. І в результаті обговорення фракція одно... прийшла, прийняла рішення: підтримувати законопроект за номером 3281, який ми зараз будемо першим голосувати.</p>
<p>Я хочу навести тільки одну цифру. От за прогнозами показниками у цьому 2008 році в Україні буде спожито 130 мільярдів штук цигарок. Від них до бюджету надійде 3,8 мільярди гривень. У випадку прийняття законопроекту 3281 прогнозується, що в Україні буде спожито 107 мільярдів цигарок, штук, на 20 мільярдів менше, при тому доходи бюджету становитимуть додатково 6 мільярдів гривень, а загалом 11,5 мільярдів. В умовах світової фінансової кризи ми, приймаючи законопроект 3281, ми вбиваємо кількох зайців: перше, ми різко зменшуємо кількість людей, які будуть палити, друге – ми наповнюватимемо бюджет, гроші зараз не зайві.</p>
<p>Тим більше, тут лунали побоювання щодо того, що ціни будуть більше, ніж у сусідів і тому піде контрабанда. Насправді це не так, ціни ми лише&nbsp; зрівняємо з російським&nbsp; на деякі пачки цигарок, а по деяких вони будуть значно більшими. Я вже не кажу за ціни Євросоюзу, де в тій же Польщі чи Британії пачка „Мальборо” коштує&nbsp; 25 доларів, а у нас вона… У нас дитячий подарунок, он я дітям-сиротам до нового року купував дитячі подарунки, найдешевший – 20 гривень, а пачка „Мальборо” шість гривень. То хіба це справедливо? Травимо мільйони людей,&nbsp; помирають сотні тисяч щороку, зате тютюнові компанії мільярди кладуть собі до кишені.</p>
<p>Я вважаю, що…</p>
<p>&nbsp;</p>
<p>ГОЛОВУЮЧИЙ. Сергій Терещук, фракція „Блоку Литвина”.</p>
<p>&nbsp;</p>
<p>14:59:09</p>
<p>ТЕРЕЩУК С.М.</p>
<p>Шановний Володимир Михайлович, шановні колеги! Цілком очевидно, що треба шукати джерела наповнення бюджету. Але ви повинні врахувати і ту особливість, що сьогодні – фінансова криза. І практично, більшість країн в умовах фінансової кризи зменшують податки для того, щоб зберегти робочі місця. Саме сьогодні складне – це збереження робочих місць. Тому ми повинні враховувати цю&nbsp; особливість.</p>
<p>Я теж проти куріння, я теж, щоб заборонити куріння, але повірте, якщо ми піднімемо ціни на цигарки, ми не вирішимо цю проблему. Я можу тільки один штрих навести: на Черкащині може закритися табачна фабрика, скільки Черкащина втратить робочих місць?</p>
<p>Тому я пропоную все-таки голосуючи, враховувати позицію профільного комітету, там більше фахівців, і прислухатися до слів пана Терьохіна.</p>
<p>&nbsp;</p>
<p>ГОЛОВУЮЧИЙ. Народний депутат Гордієнко передає право на виступ Петру Степановичу Цибенку.</p>
<p>&nbsp;</p>
<p>15:00:08</p>
<p>ЦИБЕНКО П.С.</p>
<p>Ні, ні він виступає. Я за реплікою підходив.</p>
<p>&nbsp;</p>
<p>ГОЛОВУЮЧИЙ.&nbsp; Репліку, будь ласка, тоді після обговорення.</p>
<p>Народний депутат Гордієнко, фракція комуністів.</p>
<p>&nbsp;</p>
<p>15:00:17</p>
<p>ГОРДІЄНКО С.В.</p>
<p>Шановні колеги! Корінним чином питання наповнення бюджету і інше можна саме вирішити, запровадивши державну монополію на виробництво і реалізацію тютюнових і алкогольних саме виробів. І ті, хто сьогодні тут так полум’яно агітує за наповнення бюджету, то я просив би вас підтримати постанову, яка зареєстрована була Комуністичною партією України 3318, у якій це пропонується. Ті, хто бореться із тютюнопалінням і так піклується про здоров’я нації, то я хотів би вам сказати, згадайте всі заборонні і підвищуючі ціни заходи, які проводилися проти багатьох десятиріч, але вони ні до чого не привели.</p>
<p>Я хотів би вам сказати, що якщо ми це будемо робити, то сумнівної якості напої і сумнівної якості сурогатні саме цигарки будемо споживати і будуть споживати наші люди. Я сьогодні вам заявляю, прошу і кажу. Ті, хто вносить ці законопроекти, давайте реально зрозуміємо і підтримаємо в подальшому позицію, що нам необхідно запровадити державну монополію на виробництво і реалізацію тютюну і горілки. Від цього буде бюджет, а значить буде і контроль, і якість, і інше. Тому іншого у нас немає, як підтримати позицію Комуністичної партії України.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги,&nbsp; зараз виступи... Шановні колеги,&nbsp; я прошу вас, виступи завершилися. Тому зараз, якщо ми завершили, Петро Степанович Цибенко,</p>
<p>Андрій Шкіль, Терьохін, Заєць. Що?</p>
<p>Шановні колеги, які є претензії, скажіть, будь ласка. Перед голосуванням, з процедури голосування є питання? Будь ласка, запишіться,&nbsp; п’ять хвилин. Так, прошу на табло показати.</p>
<p>Терьохін, будь ласка, а потім Волинець.</p>
<p>&nbsp;</p>
<p>15:03:26</p>
<p>ТЕРЬОХІН С.А.</p>
<p>Шановні народні депутати, позиція фракції БЮТ це підтримувати всі три законопроекти для того, я правильно озвучив, щоб знайти правду на етапі другого читання. Ще раз нагадую, що в законопроекті 3409-1 мова йде про комплексну зміну акцизного оподаткування не тільки тютюну, а й інших акцизних товарів, плюс зміну закону про державне регулювання, на наведення ладу в адмініструванні цих податків. Тому якщо і голосувати, тоді Володимиру Михайловичу, давайте голосувати за всі законопроекти, приймати і за основу, тим паче, що вони не стикаються по всіх позиціях і зводити в одну таблицю на другому читанні. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Волинець, фракція комуністів.</p>
<p>&nbsp;</p>
<p>15:04:20</p>
<p>ВОЛИНЕЦЬ Є.В.</p>
<p>Прошу передать слово Петру Степановичу Цибенко.</p>
<p>&nbsp;</p>
<p>ГОЛОВУЮЧИЙ. Петро Степанович Цибенко, мікрофон.</p>
<p>&nbsp;</p>
<p>15:04:24</p>
<p>ЦИБЕНКО П.С.&nbsp;</p>
<p>Дякую. Фракція комуністів, Петро Цибенко.</p>
<p>Шановні колеги, тим із наших колег, які дуже стурбовані позицією і місцем знаходження фракції комуністів, я хочу сказати так, що фракція комуністів не входила в коаліцію з націоналістами, не входить і входити не буде, це перше.</p>
<p>Друге, ми маємо власну позицію по будь-якому законопроекту, незалежно від того, хто його вносить, це друге.</p>
<p>І третє, я хотів би спитати шановного пана Павла Гнатовича Сулковського, чи він збігав на Банкову порадитися з Президентом України, перш ніж звинувачувати комуністів, бо&nbsp; його позиція останнім часом щось дуже чітко співпадає з позицією Президента України, все частіше, на жаль.</p>
<p>&nbsp;</p>
<p>ГОЛОВУЮЧИЙ. Шановні колеги! Репліка - після закінчення виступів!&nbsp; Закінчив виступ – буде репліка! Все, заспокойтеся, будь ласка.</p>
<p>В’язівський&nbsp;&nbsp; фракція „Наша Україна – Народна Самооборона”.</p>
<p>&nbsp;</p>
<p>15:05:25</p>
<p>В’ЯЗІВСЬКИЙ В.М.</p>
<p>„Наша Україна – Народна Самооборона”, Володимир В’язівський.</p>
<p>Саме подано три законопроекти і не до кінця&nbsp; зрозуміло, в якій послідовності ми будемо голосувати. До повідали перший закон 3281, особисто я за нього буду&nbsp; голосувати і переконаний, що частина значна „Нашої України - Народної&nbsp; Самооборони” підтримає&nbsp; цей законопроект. Бо є додаткові міркування з цього, що ні би то ми не витримаємо конкуренції з Росією.</p>
<p>Я хочу сказати, що конкуренцію з Росією нам дійсно тяжко витримати, бо Росія значно більш підготовлена була до&nbsp; світової кризи і так, як пішов долар&nbsp; у нас, то Дай Боже, що в когось&nbsp; іншого&nbsp; так не йшов.</p>
<p>Тому, враховуючи ту складну ситуацію, яка буде у нас очікуватися в бюджеті, цей законопроект, в першу чергу, треба приймати, бо хоча б&nbsp; в такий спосіб ми зможемо врятувати наш бюджет і ті кошти скерувати. А знаємо, що наступний рік є роком,&nbsp;&nbsp; згідно указу, роком молоді, скерувати на молодіжні заходи&nbsp; і боротьбу з наркоманією і курінням.</p>
<p>&nbsp;</p>
<p>ГОЛОВУЮЧИЙ.&nbsp;&nbsp;&nbsp; Ярослав Сухий фракція Партії регіонів.</p>
<p>&nbsp;</p>
<p>15:06:32</p>
<p>СУХИЙ Я.М.</p>
<p>Шановні колеги! Нинішній сесійний день і те, що тут відбувається, засвідчив і зробив очевидним: антикризової стратегічної програми в нинішнього уряду&nbsp; немає! Тому бачимо те, що бачимо: безтолкове і безголове „латання дірок” з неминучим отриманням нових дір в бюджеті і&nbsp; нових, ще більш складніших проблем, які&nbsp; нам для свого розв’язання прийдеться знову щось шукати, якісь заходи для того, аби вийти з тупика.</p>
<p>Гарячковий пошук „де би ще щось здерти”, якусь копійчину, нічого&nbsp; спільного із законами ринку не має і мати не може. Я не є прихильником курців, не був ним ніколи, але ще ніхто не кинув палити від того, що ціна виросла, ще ні одного пияка, алкоголіка не&nbsp; вилічила висока ціна на лікеро-горілчані вироби.</p>
<p>Ви згадайте, виробництво цигарок в Україні розпочинали не наші, а&nbsp;&nbsp; &nbsp;закордонні фірми. В тому числі, наприклад, „Філіп Моріс”, який вклав сотні мільйонів доларів, аби підняти українські, ви, напевно, не почули виступ Терещука. Це робочі місця. Тому я вважаю, що ми сьогодні повинні думати про завтрашній день, а не латати…</p>
<p>&nbsp;</p>
<p>ГОЛОВУЮЧИЙ.&nbsp; Дякую. Олег Ляшко.</p>
<p>&nbsp;</p>
<p>15:07:44</p>
<p>ЛЯШКО О.В.</p>
<p>Олег Ляшко, „Блок Юлії Тимошенко”. Шановні колєгі, з приводу тіх, хто розказує про робочі місця. В тютюновій галузі загалом в Україні зайнято 6 тисяч людей. Щороку помирає від ракових захворювань 100 тисяч людей. Отже, вам відповідь щодо цих робочих місць. А мільйони людей страждають на тютюнопаління. І наслідком цього страждання буде те саме, що і у всіх інших. Тому не потрібно розказувати. Хто хоче подивитися, порівняти ці місця, поїдьте в інститут Шалімова, поїдьте в онкологію, в Інститут раку і подивіться. І тоді ви зрозумієте, за що ви тут агітуєте.</p>
<p>Володимире Михайловичу, зважаючи на те, що це додаткові наповнення до бюджету, я вношу пропозицію підтримати законопроект 3281 в першому читанні і передбачити скорочену процедуру до другого читання. Щоб на наступному пленарному тижні винести і проголосувати його в цілому, і забезпечити додаткові мільярди вже в бюджеті наступного року. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Алла Александровська.</p>
<p>&nbsp;</p>
<p>15:08:49</p>
<p>АЛЕКСАНДРОВСЬКА А.О.</p>
<p>Александровская, фракция коммунистов, город Харьков. Уважаемые коллеги, давайте же, в конце концов, посмотрим, действительно, чего мы хотим добиться принятием этих законов. Если говорить о том, что акцизы наполнят бюджет, да, они внесут дополнительные суммы в бюджет. Но внесут за счет потребителя, за счет населения, которое сегодня у нас получает очень низкую заработную плату, более того, внесен мораторий на рост зарплат правительством. Мы сегодня пустили на территорию Украины иностранного собственника, который эксплуатирует наших работников. У нас себестоимость сигарет, конечно, очень низкая и цена их низкая. Почему наше правительство не хочет дополнительным налогом обложить тех производителей иностранных, которые производят продукцию, которая травит наших людей? Причем здесь акцизы? Здесь может быть государственное регулирование в совершенно другой сфере. Поэтому я считаю, что этот закон нужно не рассматривать. И фракция коммунистов его поддерживать не будет. Конечно, идеальный вариант, это государственная монополия на производство и&nbsp;реализацию табака и ликероводочных изделий.</p>
<p>&nbsp;</p>
<p>ГОЛОВУЮЧИЙ.&nbsp;&nbsp;Шановні колеги,&nbsp; ми обмінялися думками. Я оголосив право на репліку Павла Сулковського,&nbsp; фракція&nbsp; регіонів, будь ласка. Тільки&nbsp; без прізвищ, я прошу вас.</p>
<p>&nbsp;</p>
<p>15:10:06</p>
<p>СУЛКОВСЬКИЙ П.Г.</p>
<p>Дякую. Я хочу, взяв репліку із-за того, що&nbsp; колега комуніст назвав моє прізвище, що ніби хтось там бігає до Президента Ющенка і так далі. То я хочу&nbsp;&nbsp;&nbsp; заявити, що&nbsp;&nbsp; ще&nbsp;&nbsp; чотири роки назад я, будучи довіреною особою кандидата у Президенти Віктора Януковича, я ще тоді казав, що якщо стане Віктор Андрійович Ющенко&nbsp; президентом, буде бардак, буде не один президент, а&nbsp; декілька. Стане Янукович президентом, буде порядок, стабільність в Україні, що&nbsp; сьогодні життя говорить.</p>
<p>І тому сьогодні, я ще раз звертаюся до колег&nbsp; комуністів, що чому немає&nbsp; еліти фракції комуністів у залі, бо ви голосуєте без них з помаранчевими. І потім коли народ задасть, чого так голосує фракція комуністів, то лідери скажуть: та ми не були у залі. Нікуди ви не дінетесь, відповідати за стан справ, що ви сьогодні голосуєте з помаранчевими&nbsp; не на користь України&nbsp; закон, відповідати&nbsp; будете також перед…</p>
<p>&nbsp;</p>
<p>ГОЛОВУЮЧИЙ. Дякую. Шановні колеги,&nbsp; розгляд питання завершився. Давайте відносно еліти помовчимо і будемо працювати.</p>
<p>Шановні колеги, тому відповідно до&nbsp; реєстрації я буду ставити почергово законопроекти на голосування, тобто у такій послідовності 3281, 3409, 3409-1.</p>
<p>Я ставлю на голосування про прийняття за основу проекту Закону про внесення змін до Закону України „Про ставки акцизного збору на тютюнові вироби” (реєстраційний номер&nbsp; 3281). Прошу голосуйте.</p>
<p>&nbsp;</p>
<p>15:12:14</p>
<p>За-351</p>
<p>Рішення прийнято.</p>
<p>Далі. Прошу уваги! Одну хвилинку. Наступний законопроект&nbsp;ставиться. Пропозиція комітету була поставити на голосування всі&nbsp; законопроекти, оскільки вони перекликаються. Правильно я говорю, голово, чи ні? Якщо ні, то ми знімемо тоді.</p>
<p>Наступним ставиться на голосування&nbsp; законопроект 3409 про внесення змін до Закону України „Про&nbsp; ставки акцизного збору на&nbsp; тютюнові вироби”. Прошу голосувати. Шановні колеги, ми потім підготуємо один проект до&nbsp;&nbsp; другого читання.</p>
<p>&nbsp;</p>
<p>15:12:59</p>
<p>За-220</p>
<p>Рішення не прийнято.</p>
<p>Прошу уваги. Ставиться на голосування&nbsp;&nbsp; для прийняття за основу&nbsp; проект Закону, реєстраційний номер 3409-1 про внесення змін до Закону України „Про&nbsp; ставки акцизного збору на&nbsp; тютюнові вироби”. Прошу голосувати.</p>
<p>&nbsp;</p>
<p>15:13:34</p>
<p>За-194</p>
<p>Рішення не прийнято.</p>
<p>Таким чином, шановні колеги,&nbsp; із трьох законопроектів за основу прийнято&nbsp; законопроект 3281. Враховуючи&nbsp; це, я просив би комітет доопрацювати цей&nbsp;&nbsp; законопроект,&nbsp; щоб якомога швидше винести його на розгляд. Комітет протестує.</p>
<p>Шановні колеги,&nbsp; одну&nbsp; хвилиночку. Прозвучала пропозиція&nbsp; прийняти&nbsp; рішення про скорочену процедуру підготовки&nbsp; до другого читання законопроекту 3281 з врахуванням положень&nbsp; законопроектів, які не дістали необхідну підтримку, але мають істотне значення.</p>
<p>Тому я ставлю на голосування про скорочену процедуру&nbsp; розгляду цього законопроекту, реєстраційний номер 3281, щоб у наступний четвер і п’ятницю ми могли&nbsp; його&nbsp; розглянути&nbsp; у другому&nbsp; читанні. Прошу голосувати.</p>
<p>&nbsp;</p>
<p>15:14:44</p>
<p>За-220</p>
<p>Рішення не прийнято.</p>
<p>Шановні колеги,&nbsp; на завершення нашої роботи дозвольте виголосити оголошення. Відповідно до статті 60 Регламенту Верховної Ради України, також згідно з протоколом засідання депутатської фракції "Блок Литвина" у Верховній Раді від 16 грудня 2008 року інформую, що головою депутатської фракції "Блок Литвина" обрано народного депутата України Шарова Ігоря Федоровича, заступником голови фракції обрано народного депутата Зарубінського Олега Олександровича. Наступне.</p>
<p>Шановні колеги, відповідно до рішення фракції Блоку "Наша Україна" від 16 грудня 2008 року щодо обрання керівництва фракції, фракція уповноважила виступати від імені фракції Бориса Івановича Тарасюка. Правильно я зачитав ваше повідомлення? (О п л е с к и).</p>
<p>І, нарешті, ще одне оголошення. Шановні колеги, 9 грудня 2008 року на пленарному засіданні Верховної Ради України було оголошено про рішення трьох фракцій щодо сформування коаліції між депутатськими фракціями Блоку "Наша Україна-Народна Самооборона", "Блоку Юлії Тимошенко" та "Блоку Литвина". Згідно з рішенням зазначених фракцій, наголошую, на підставі рішень трьох фракцій, 16 грудня цього року укладена угода про створення Коаліції національного розвитку, стабільності та порядку. Цю угоду підписали уповноважені представники трьох фракцій.</p>
<p>Шановні колеги, я оголосив про рішення фракцій щодо створення угоди і рішення про підписання угоди. (О п л е с к и). Шановні колеги, перелік питань, які були визначені розкладом для засідання на 16 грудня, вичерпано. Як ми й домовлялися, після 16-ої години ми будемо працювати у комітетах і фракціях. Відтак ранкове засідання Верховної Ради України оголошую закритим. Завтра ми продовжимо роботу о 10-ій годині за розкладом розгляду питань на&nbsp; середу.</p>
</div>
