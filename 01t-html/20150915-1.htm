Стенограма пленарного засідання
15 вересня 2015
&nbsp;
<p align=center>ЗАСІДАННЯ СЬОМЕ</p>
<p align=center>Сесійний зал Верховної Ради України</p>
<p align=center>15 вересня 2015 року, 16 година 07 хвилин</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>16:07:35</p>
<p>ПАРУБІЙ А.В.</p>
<p>Шановні колеги, прошу заходили в зал для продовження нашої продуктивної роботи. Я прошу Секретаріат Верховної Ради повідомити депутатів про початок роботи. І прошу секретаріати фракцій обдзвонити депутатів і запросити їх на свої робочі місця. Будь ласка, прошу підходити. Нас в залі недостатньо для прийняття рішень.</p>
<p>Шановні колеги, я ще раз звертаюся до секретаріатів фракцій повідомити депутатів про початок роботи. Запрошую депутатів, хто в кулуарах, хто в буфеті, закінчувати обідню перерву, заходити в зал для роботи. Будь ласка, заходимо в зал, народні депутати.</p>
<p>&nbsp;</p>
<p>16:13:09</p>
<p>ГОЛОВУЮЧИЙ.</p>
<p>Добрий вечір, шановні колеги народні депутати! Будь ласка, прошу приготуватись до реєстрації. Розпочинаємо вечірнє засідання. Будь ласка, займайте свої місця, через декілька хвилин ми розпочнемо реєстрацію. Будь ласка, колеги, займайте свої місця.</p>
<p>Прошу включити систему "Рада" для реєстрації народних депутатів.</p>
<p>&nbsp;</p>
<p>16:14:58</p>
<p>330&nbsp; народних депутатів зареєструвалось. Оголошую вечірнє засідання Верховної Ради України відкритим.</p>
<p>Шановні колеги, для оголошення повідомлення надаю слово першому заступнику Голови Верховної Ради Андрію Володимировичу Парубію.</p>
<p>&nbsp;</p>
<p>ПАРУБІЙ А.В. Шановні колеги, хочу оголосити повідомлення, яке прийшло в Апарат Верховної Ради України.</p>
<p>Голові Верховної Ради України Гройсману, народним депутатам України. Шановний Голово, шановні народні депутати… Це звернення від Дмитра Яроша. Інформую вас про те, що я внаслідок важкого поранення 21 січня 2015 року під час проведення антитерористичної операції перебуваю на довготривалому лікуванні. 14 вересня 2015 року в Дніпропетровській обласній клінічній лікарні імені Мечникова було проведено чергову операцію ліктьового суглобу. Народний депутат Дмитро Ярош.</p>
<p>Для Дмитра дуже важливо знати, щоб всі були повідомлені, що він з нами. Але наразі він не може приймати участь в пленарних засіданнях. Давайте всі разом побажаємо йому швидкого одужання і плідної боротьби для перемоги України. Дякую вам.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, у нас є зараз на порядку денному дві постанови. Але у зв'язку з тим, що Сергія Власенка поки що немає у залі, пропоную розпочати розгляд питань порядку денного проект закону урядовий 2036а в першому читанні. Проект Закону&nbsp; про внесення змін до законів України "Про розвідувальні органи України" та "Про телекомунікації" (щодо уточнення деяких положень). Немає заперечень?</p>
<p>Шановні колеги, на ваш розгляд вноситься закон 2036а. Є пропозиція доповідача розглянути його за скороченою процедурою. Прошу підготуватись&nbsp;&nbsp; щодо&nbsp; розгляду за скороченою процедурою, колеги. Прошу, визначайтесь, колеги: 2036а – розгляд Закону за скороченою процедурою (урядовий). Прошу підтримати.</p>
<p>&nbsp;</p>
<p>16:17:46</p>
<p>За-134</p>
<p>Хочу нагадати,&nbsp; шановні колеги, що це процедурне питання, і нам потрібно для визначення 150 голосів. Прошу підготуватись до голосування цієї&nbsp; пропозиції, внесеної доповідачем, щодо розгляду питання за скороченою процедурою (2036а). Прошу, колеги, підтримати пропозицію&nbsp; доповідача.&nbsp; Будь ласка, щодо розгляду за скороченою процедурою, голосуємо, колеги, щодо розгляду, за скороченою процедурою.</p>
<p>&nbsp;</p>
<p>16:18:34</p>
<p>За-143</p>
<p>Шановні колеги, для доповіді проекту Закону про&nbsp; внесення змін до законів&nbsp; України&nbsp; "Про розвідувальні органи" та "Про телекомунікації" (2036а). Голова Державної служби…&nbsp; <i>(Шум у залі)</i></p>
<p>За наполяганням депутатів&nbsp; я ставлю на голосування пропозицію щодо розгляду цього проекту закону за скороченою процедурою.&nbsp; Будь ласка, колеги, процедурне питання, прошу голосувати щодо розгляду за скороченою процедурою.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>&nbsp;</p>
<p>16:19:49</p>
<p>За-145</p>
<p>Будь ласка, для доповіді запрошую голову Державної служби спеціального зв'язку та захисту інформації Євдоченка Леоніда Олександровича. Будь ласка, доповідайте. Загальна процедура.</p>
<p>&nbsp;</p>
<p>16:20:19</p>
<p>ЄВДОЧЕНКО Л.О.</p>
<p>Шановний пане Голово, шановні народні депутати, до вашої уваги пропонується законопроект про внесення змін до законів України "Про розвідувальні органи України" та "Про телекомунікації", які розроблені адміністрацією Держспецзв'язку відповідно до своїх повноважень у сфері зв'язку на виконання постанови уряду від 1 квітня 2014 року номер 86-1 про заходи щодо виконання статті 2 Указу Президента України від 19 березня 2014 року номер 314-9Т, яким Президент України розширив повноваження Служби зовнішньої розвідки України щодо забезпечення доступу до нових джерел розвідінформації шляхом надання права на здобування та обробку інформації, яка належить іноземним фізичним і юридичним особам, які знаходяться за межами України та передається або зберігається в міжнародних інформаційно-телекомунікаційних системах, які знаходяться або частково перебувають поза юрисдикції України.</p>
<p>Характеризуючи законопроект, слід зазначити, що законом України про телекомунікації визначені умови для здійснення уповноваженими органами оперативно-розшукових заходів з використанням на мережах операторів телекомунікацій спеціальних технічних засобів. Однак існуючий порядок не враховує випадки, коли зняття інформації з каналів зв'язку повинно проводитися в інтересах розвідувальних органів України, що відповідає абзацу дев'ятому, статті 9 Закону України "Про розвідувальні органи України", які не дає вказаним органам права на застосування технічних засобів розвідки.</p>
<p>Цей проект розроблено з метою створення належних умов для виконання розвідними органами України покладених на них завдань і забезпечення національної безпеки України. Це дасть змогу в рази збільшити можливість технічних видів розвідки служби зовнішньої розвідки України, з доступу до важливих інформаційних джерел.</p>
<p>Запропоновані зміни узгоджуються з частиною другою статті 8 Конвенції Ради Європи про захист прав людини, яку Україна ратифікувала в 1997 році, та з практикою Європейського суду з прав людини щодо заходів, пов'язаних із втручанням у роботу телеконумікаційних мереж в інтересах національної та громадської безпеки. Проект закону погоджено без зауважень. Прошу підтримати законопроект. Дякую за увагу.</p>
<p align=center>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>ГОЛОВУЮЧИЙ.&nbsp; Дякую дуже вам за лаконічну доповідь.</p>
<p>До слова запрошується співдоповідач голова Комітету з питань національної&nbsp; безпеки і оборони Пашинський Сергій Володимирович.</p>
<p>&nbsp;</p>
<p>16:23:28</p>
<p>ПАШИНСЬКИЙ С.В.</p>
<p>Доброго дня, шановний пане головуючий! Доброго дня, шановні колеги! Я вчора виступав на Погоджувальній раді і просив всіх голів фракції, голів комітету все-таки не забувати про те, що військова агресія Російської Федерації нікуди не ділась. Що на наших&nbsp; кордонах зосереджена колосальне військове угрупування Росії, що ми з вами, наша країна, всі разом змогли мобілізувати більше 300 тисяч людей, які зараз зі зброєю в руках захищають нашу незалежність.</p>
<p>На жаль, на жаль, в порядку денному тих термінових законів, які потребує армія дуже і дуже мало. Ви знаєте, у мене таке враження, забули, що відбувалося останніх півроку. Так, наш комітет безуспішно добивається того, що включити закон з одного речення, дозволити демобілізованим заключати контракт на півроку, 2356а. Він&nbsp; так і не включений до порядку денного. Ми розглядаємо надзвичайно важливі питання про паркування, ми надзвичайно важливі питання інші розглядаємо. Але нагадую, що, якщо хочеш миру, готуйся до війни. Зараз вам поданий дуже простий закон. Не буду вдаватися&nbsp; в його деталі. Який забезпечать нашій зовнішній розвідці виконання їх законних обов'язків.</p>
<p>Комітет розглянув закон. Ми пропонуємо зарахування техніко-редакційних правок прийняти його за основу та в цілому.</p>
<p>Що це за правки? Добавити "передавання, зберігання та захисту розвідувальної інформації", а також "забезпечення проведення інших заходів розвідувальної&nbsp; діяльності", і добавити "із застосуванням&nbsp; розвідувальних сил і засобів, у тому числі технічних засобів розвідки".</p>
<p>Ще&nbsp; раз хочу&nbsp; сказати, що цей законопроект нічим не відрізняється від законодавчого масиву. Все це робиться по санкції суду. Оперативно-розшукові заходи і інші правоохоронні, і силові органи мають&nbsp; робити. Ми просто трошечки розширяємо функціонал нашої зовнішньої розвідки, яка зараз виконує надзвичайно важливі функції – забезпечення&nbsp; обороноздатності&nbsp; нашої держави.</p>
<p>Я дуже прошу депутатів забути про місцеві вибори, зосередитись і&nbsp; підтримати цей законопроект. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам, прошу залишатися на трибуні.</p>
<p>Сергій Володимирович, зараз по Регламенту запитання до&nbsp; співдоповідача. Ми розглядаємо даний&nbsp; закон за повною процедурою, і прошу так вороже не дивитися на&nbsp; мене.</p>
<p>Шановні колеги депутати, прошу&nbsp; записатись на запитання до доповідача або до співдоповідача. Прошу записатись. Будь ласка, система "Рада" включіть запис.</p>
<p>Будь ласка, для запитання.</p>
<p>Будь ласка, Гусак, фракція "Опозиційний блок".</p>
<p>&nbsp;</p>
<p>16:26:54</p>
<p>ГУСАК В.Г.</p>
<p>Прошу передати слово&nbsp; депутату Долженкову.</p>
<p>&nbsp;</p>
<p>16:27:00</p>
<p>ДОЛЖЕНКОВ О.В.</p>
<p>Дякую. Шановний головуючий, шановні доповідачі законопроекту!</p>
<p>У мене таке в принципі риторичне питання.</p>
<p>Вказаний законопроект є дуже важливим щодо безпеки громадян, щодо забезпечення конституційного права на таємницю кореспонденції, телефонних розмов.</p>
<p>Відповідно, очевидно, прийняття зазначеного законопроекту призведе до додаткових фінансових витрат відповідно кооператорів. Які саме фінансові витрати оператори будуть нести, і хто… Чи не перекладуть ці оператори відповідні витрати на абонентів? Тому що їм прийдеться закуповувати цю апаратуру для технічних засобів розвитку. І чи будуть використовуватися вказані технічні засоби свавільно? Тому що надзвичайна ситуація, це може бути будь-яка ситуація. Надзвичайний стан – це не воєнний стан. Дякую.</p>
<p>&nbsp;</p>
<p>16:27:57</p>
<p>ПАШИНСЬКИЙ С.В.</p>
<p>Дякую депутатам "Опозиційного блоку", які розуміють, що таке обороноздатність і готові її підтримувати.</p>
<p>Щодо вашого запитання, то хочу звернути увагу на два аспекти. По-перше, в нашому чинному законодавстві за нашими правоохоронними органами, які ведуть оперативно-розшукову діяльність, всі ці блоки, які ви підняли, там таємниця і все інше, воно прописано чітко. Ми просто розширяємо список цих органів.</p>
<p>Що стосується особливого чи надзвичайного стану чи воєнного стану, в нашому законодавстві це чітко прописано, ніхто зловживати не буде. Тим більше, що ви розумієте, що у військової розвідки своя специфіка, яка, в принципі, мало стосується внутрішнього життя. Витрати операторів будуть мінімальні.</p>
<p>&nbsp;</p>
<p>16:28:43</p>
<p>ГОЛОВУЮЧИЙ.&nbsp; Дякую вам.</p>
<p>Нагадаю, що&nbsp; риторичні питання не передбачають відповіді.</p>
<p>Слово надається Кривенкові.</p>
<p>&nbsp;</p>
<p>16:28:49</p>
<p>КРИВЕНКО В.М.</p>
<p>Слово передається Кишкарю Павлу.</p>
<p>&nbsp;</p>
<p>16:28:55</p>
<p>КИШКАР П.М.</p>
<p>Дякую. Насправді, цікавить узгодження цього документу з міжнародними нормами, яким чином кореспондується право наших&nbsp; органів на проведення тих чи інших оперативно-розшукових дій на території інших країн і як це фізично буде виглядати. Дякую.</p>
<p>&nbsp;</p>
<p>16:29:22</p>
<p>ПАШИНСЬКИЙ С.В.</p>
<p>Пане Кишкар, дякую за запитання.</p>
<p>Я не вправі розкривати специфіку особливостей цього законопроекту.</p>
<p>Ще раз хочу підкреслити, що оці бачення того, що воно стосується українських громадян, не мають під собою нічого.</p>
<p>На комітеті нам доповідали у закритому режимі в чому сутність цього законопроекту. Це конкретні теми діяльності виключно військової розвідки, яка діє в рамках національного та міжнародного законодавства.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Пташник Вікторія Юріївна, будь ласка.</p>
<p>&nbsp;</p>
<p>16:29:53</p>
<p>ПТАШНИК В.Ю.</p>
<p>Шановні колеги, я хотіла поставити питання відносно такого терміну, як "надзвичайні ситуації", тому що ми всі розуміємо, що Конституцією України у нас передбачений воєнний стан і надзвичайний стан. А, власне, законопроект вже оперує терміном "надзвичайні ситуації". Що мається на увазі під цими "надзвичайними ситуаціями"? Як це співвідноситься з поняттям "надзвичайного стану", який закріплений у нас Конституцією України? І чи не буде, власне, ті обмеження прав та свобод, які передбачені за надзвичайного стану, в умовах надзвичайних ситуацій не відповідати Конституції України? Дякую.</p>
<p>&nbsp;</p>
<p>16:30:39</p>
<p>ПАШИНСЬКИЙ С.В.</p>
<p>Дякую за запитання.</p>
<p>Ще раз, ми пропонуємо його прийняти за основу і в цілому з редакційними правками. Ми відокректуємо цей момент.</p>
<p>Але ще раз хочу підкреслити, в самому тексті закону, якщо ви знайомилися, любі оці їх дії, так, розвідки, вони погоджуються з наглядовим прокурором, ну, в рамках оперативно-розшукової діяльності. Воно не виходить за межі. Але&nbsp; ваші зауваження ми приймемо і відпрацюємо.</p>
<p>&nbsp;</p>
<p>ГОЛОВУЮЧИЙ. Гопко Ганна Миколаївна, будь ласка.</p>
<p>&nbsp;</p>
<p>16:31:02</p>
<p>ГОПКО Г.М.</p>
<p>Слово надайте.</p>
<p>&nbsp;</p>
<p>ГОЛОВУЮЧИЙ. Вам пішло.</p>
<p>&nbsp;</p>
<p>ГОПКО Г.М.</p>
<p>Колеги, передаю слово Івану Крульку. Дякую.</p>
<p>&nbsp;</p>
<p>16:31:08</p>
<p>КРУЛЬКО І.І.</p>
<p>Іван Крулько, фракція "Батьківщина". Шановний доповідачу, в мене таке запитання. В законі, зокрема, про внесення змін до Закону про телекомунікації передбачається, що оператори телекомунікацій за власні кошти будуть встановлювати технічні засоби для здійснення уповноваженими органами оперативно-розшукових контррозвідувальних або інших засобів.</p>
<p>Скажіть, будь ласка, щоб ми розуміли, що ви маєте на увазі і розробники цього закону під терміном "телекомунікації" і що це означатиме для звичайних громадян, яким встановлюватимуть засоби для зняття інформації, іншими словами "жучків"?</p>
<p>&nbsp;</p>
<p>16:31:54</p>
<p>ПАШИНСЬКИЙ С.В.</p>
<p>Дякую за запитання. Ви трошечки не розумієте специфіку, я вам поясню. Для простих громадян це не буде мати ніякого відношення. Ще раз хочу підкреслити, оперативно-розшукових заходи, їх і так можуть проводити правоохоронні органи, в тому числі встановлювати "жучки", як ви сказали, по рішенню суду і, відповідно, прокуратури. Мова йде про технічні засоби знімання інформації. Воно не стосується, ще раз хочу підкреслити, приватних громадян. Ще раз підкреслюю, я не можу пояснювати, це зовнішня розвідка, це не СБУ, це не МВС, це не люди, які ведуть діяльність по громадянам України. Люди, які ведуть діяльність по… ну, служби, які ведуть діяльність, у них все це регламентовано, у них є всі необхідні механізми.</p>
<p>Щодо технічних засобів, то ці засоби вже існують. Мова йде про, скажімо так, кодифікацію і уніфікацію існуючих систем.</p>
<p>&nbsp;</p>
<p>ГОЛОВУЮЧИЙ. Дякую вам, Сергій Володимирович. Час для запитань завершено. Прошу вас зайняти своє місце до заключного слова, воно буде на завершення.</p>
<p>А зараз прошу записатися на виступи від фракцій. По 3 хвилини буде можливість кожній фракції висловити свою позицію. Будь ласка, прошу провести запис.</p>
<p>Від фракції "Самопоміч" Зубач Любомир Львович, будь ласка.</p>
<p>&nbsp;</p>
<p>16:33:45</p>
<p>ЗУБАЧ Л.Л.</p>
<p>Прошу передати слово Тарасу Пастуху.</p>
<p>&nbsp;</p>
<p>16:33:52</p>
<p>ПАСТУХ Т.Т.</p>
<p>Тарас Пастух, об'єднання "Самопоміч". Власне, коли даний законопроект ми розглядали на нашому комітеті, тоді в нас не було ще висновку Головного науково-експертного управління. І якщо ми зараз проаналізуємо цей висновок, то в ньому якраз лежать оці всі запитання, які сьогодні задавали колеги-депутати, в частині, якщо доведеться встановлювати ці засоби для моніторингу чи зняття інформації, чи будуть відшкодовуватися; в частині конституційності окремих норм цього законопроекту. Тобто тут є дуже багато категоричних зауважень. І доповідач по даному законопроекту він якраз, власне, ввів в оману, що до цього законопроекту не було зауважень.</p>
<p>Тому позиція фракції "Самопоміч", що в такому вигляді його сьогодні приймати в цілому не можна,. Максимум, проголосувати за основу. І ці всі зауваження, і застереження, які піднімали колеги депутати, дати можливість доопрацювати і тоді вже в цілому голосувати. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>У вас буде заключне слово, Сергій Володимирович.</p>
<p>Будь ласка, для репліки 30 секунд.</p>
<p>&nbsp;</p>
<p>16:35:11</p>
<p>ПАШИНСЬКИЙ С.В.</p>
<p>Шановні колеги, я з величезною повагою ставлюся до всіх народних депутатів в цьому залі, з величезною. Це щиро. Але от дивіться, яка ситуація. Тільки що, наприклад, ви пам'ятаєте, в цьому залі був внесений нами закон про службу ВСП, Військову службу правопорядку. Це закон про ВСП –&nbsp; це закон практичний для нашої армії, для підняття дисципліни. Знаєте, наприклад, що тільки що відбувся антикорупційний комітет, який визнав цей закон корупційним, да.</p>
<p>Друзі, з усією повагою, давайте свої амбіції заховаємо, і будемо приймати необхідні для держави, для її обороноздатності закони.</p>
<p>Те зауваження, я сказав під мікрофон, ми його враховуємо. Прошу всіх голосувати.</p>
<p>&nbsp;</p>
<p>ГОЛОВУЮЧИЙ. Соболєв Сергій, фракція "Батьківщина". Будь ласка, до трибуни.</p>
<p>&nbsp;</p>
<p>16:36:02</p>
<p>СОБОЛЄВ С.В.</p>
<p>Шановні колеги, виникає декілька ключових питань, на які, я так розумію, сьогодні ніхто не може дати відповідь.</p>
<p>Скажіть, будь ласка, що таке "оператори телекомунікацій", які повинні встановлювати ці засоби спеціального зняття інформації? Якщо це є весь перелік операторів телекомунікацій, це одна ситуація. Якщо є якийсь вичерпний перелік, то тоді ми повинні розуміти за що ми голосуємо. Якщо під операторів телекомунікацій попадають всі Інтернет-провайдери, підпадають всі абсолютно засоби зв'язку, які згідно з Законом "Про телекомунікацію" є такими, я не розумію як ми можемо голосувати в такій редакції в цілому за цей законопроект.</p>
<p>Тому мені здається, або щось не договорюють автори законопроекту. Тоді треба принаймні провести дискусію зараз під час обговорення. Або якщо вони вважають, що треба прослуховувати всі засоби телекомунікації, фактично, на сьогоднішній день для цього немає ні можливості, ні ресурсів, нічого іншого.</p>
<p>Саме тому пропозиція є наступна. Якщо може пояснити той, хто доповідав від відповідного державного органу, яким чином це буде здійснюватись, є можливість далі розглядати цей законопроект. Без відповіді на це запитання ми не можемо прийняти кота в мішку.</p>
<p>І при нагоді. За рік і 9 місяців військової агресії Російської Федерації в Україні до цього часу немає захищеної системи зв'язку. От питання, яке є невідкладним і яке потребує негайного вирішення. Бо ми в сесійній залі, намагаючись заборонити спілкуватися по мобільному зв'язку тим, хто знаходиться на межі фронту, через інші засоби, виключно тільки встановлюємо межу фактично обмежень в цій сфері. Але, на жаль, за рік і 9 місяців у нас до цього часу не існує спецзв'язу, який би, дійсно, був би захищений, через який можна було б надавати команди, по якому б можна було б, дійсно, спілкуватися. Оце є питання грандіозне. І, на жаль, в цьому плані на сьогоднішній день реального прогресу немає. Хоча по моїй інформації є достатньо технічних вітчизняних розробок, не російських, не ще Радянського Союзу так званого захищеного зв'язку, а українських, які до цього часу не прийняті принаймні для того, щоб їх протестувати і почати ці розробки реально втілювати в життя. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Від "Опозиційного блоку" Долженков Олександр Валерійович.</p>
<p>&nbsp;</p>
<p>16:39:10</p>
<p>ДОЛЖЕНКОВ О.В.</p>
<p>Дякую, шановний головуючий. Ну, згідно регламенту взагалі, то ви не мали права мене позбавляти права голосу під час задання запитання. Це що стосується коректності трактування та інтерпретації вами регламенту.</p>
<p>Що стосується цього законопроекту.</p>
<p>Хотілося б зазначити, що цей законопроект є неконституційним. Тому що він порушує концептуальне основоположне конституційне право на таємницю кореспонденції громадян України. Це право може бути обмежене тільки у випадках, якщо буде наданий дозвіл відповідним судом у випадку, якщо необхідно буде певним чином відвести або зупинити той, що готується, або продовжуваний злочин. В будь-яких випадках порушувати таємницю телекомунікацій та відповідно кореспонденції між громадянами ми не маємо жодного права.</p>
<p>В будь-якому випадку хочу зазначити, що під визначенням оператори телекомунікації,&nbsp; у відповідності до Закону України "Про телекомунікації" підпадає, підкреслюю, будь-який суб'єкт господарювання, який використовує телекомунікаційні мережі. Це відповідно і провайдери. Це відповідно оператори мобільного зв'язку, фіксованого зв'язку. Тобто вказані суб'єкти господарювання зобов'язані за рахунок власних коштів, а відповідно це будуть кошти користувачів абонентів, встановлювати відповідні засоби технічного зв'язку.</p>
<p>Також цим законопроектом пропонується неконституційна норма щодо порушення таємниці кореспонденції у надзвичайних ситуаціях. Це є ключовою зміною, яку пропонують автори законодавчої ініціативи. Тому що будь-які обмеження конституційних прав та свобод, які закріплені в Конституції, можливі лише під час оголошення воєнного стану або надзвичайного стану. Він оголошується як всім відомо Указом Президента, який затверджується Верховною, Радою України.</p>
<p>В даному випадку автор законодавчої ініціативи пропонує обмежити вказані конституційні права щодо таємниці телеграмних, телеграфних, телефонних розмов в будь-якому випадку на власний розсуд. Тому що питання&nbsp; чи ситуація є надзвичайною, чи ситуація є не надзвичайною, вирішувати саме відповідним органам контррозвідки.</p>
<p>Також хотілося б для стенограми зафіксувати про те, що&nbsp; у мене, як суб'єкта прав законодавчої ініціативи, є відповідна пропозиція щодо виключення деяких положень цього законопроекту. Тому відповідно до положень Закону України про Регламент Верховної Ради України &nbsp;голосування&nbsp; на цьому пленарному засіданні&nbsp; вказаного законопроекту в цілому не має правових підстав. Я зауважую про те, що в мене є зауваження. Дякую.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.</p>
<p>Перед тим, як надати наступне слово, хочу повідомити виступаючому, що перед тим, як робити зауваження президії, треба відкрити Регламент і просто прочитати його. Це не так складно, люди&nbsp; освічені. І тут дуже виразно&nbsp; написано, що при повній процедурі співдоповідач, визначений головним комітетом або тимчасовою спеціальною комісією, виступає і&nbsp; дає запитання доповідачу, і відповіді&nbsp; на них. Це&nbsp; пункт перший&nbsp; статті 30&nbsp;&nbsp; Регламенту Верховної Ради&nbsp; України. Просто ознайомтесь і наступного&nbsp; разу, якщо&nbsp; сказати, почитайте і подумайте. Дякую дуже вам.</p>
<p>Зараз до слова запрошується від&nbsp; "Народного фронту"&nbsp; Величкович Микола Романович.</p>
<p>&nbsp;</p>
<p>16:42:53</p>
<p>ВЕЛИЧКОВИЧ М.Р.</p>
<p>Прошу&nbsp; передати слово Андрію Левусу.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, Андрій Левус, "Народний фронт".</p>
<p>&nbsp;</p>
<p>16:43:00</p>
<p>ЛЕВУС А.М.</p>
<p>Шановні друзі, я хочу&nbsp; наголосити на тому, що&nbsp; треба читати принаймні тексти тих законів. Дотепер діє&nbsp; така ж сама норма для оперативно-розшукових робіт, і ніяких провайдерів ніхто не піднімає з тих проблем. Мова йде: додати туди можливість працювати українській розвідці. Кількість разів, коли це буде використано, ці норми закону,&nbsp; рівна одиницям, а навіть не десяткам випадків і не сотням, як це в оперативно-розшуковій діяльності.</p>
<p>Другий пункт. Цим законом передбачається про те, що у випадку&nbsp; воєнного стану, надаються такі ж самі права центральному регулятору, тобто ДСТІ, регулювати , грубо кажучи, телекомунікаційний простір,&nbsp; і надати на це більші права. Це є нормальна адекватна норма. Більше&nbsp; нічого в цьому законопроекті ніякого немає.</p>
<p>Оперативно-розшукова діяльність здійснюється, вірніше, апаратура для оперативно-розшукової діяльності також ставлять за кошт&nbsp; операторів мереж. І нема з тим ніяких проблем, бо закон діє вже десятки років.Прошу підтримати і не вигадувати тут проблем.</p>
<p>Більше того, закон абсолютно корелюється&nbsp; з Конвенцією Ради Європи щодо дотримання прав людини. Там деталі також є у записці пояснювальній цього закону.&nbsp;</p>
<p>Прошу не вигадувати тут історій. Мова йде, щоб Служба зовнішньої розвідки України могла працювати проти агресора, проти Російської Федерації. Дайте їй можливість працювати у законному полі. От і вся історія цього закону. Дякую вам.</p>
<p>&nbsp;</p>
<p>ГОЛОВУЮЧИЙ. Від фракції "Блоку Петра Порошенка" Юрій Віталійович Луценко, будь ласка.</p>
<p>&nbsp;</p>
<p>16:44:55</p>
<p>ЛУЦЕНКО Ю.В.</p>
<p>Шановний пане головуючий, шановні колеги! Нашу фракцію також непокоїть багато питань до цього законопроекту, відповіді на які ми так і не почули. Перш за все, указом Президента зовнішня розвідка має право вести оперативно-розшукову діяльність виключно поза територією України. Запитання: чому в такому разі апаратура встановлюється на території України. Ні, указ не змінений, він діє на сьогоднішній день.</p>
<p>Більше того, якщо йдеться про те, що на території України необхідно зробити певні заходи для оперативно-розшукової діяльності щодо агресора, хто буде приймати рішення про обмеження аби це ОРД не поширилося на всіх тут присутніх і всіх громадян України, як це роблять прикордонники, міліція, СБУ і безліч інших органів уповноважених на оперативно-розшукову діяльність.</p>
<p>І друге питання, на яке ми так і не отримали відповідь. Да, дійсно, я як автор Закону "Про телекомунікацію" чітко знаю, оператор зобов'язаний закуповувати відповідне обладнання для прослуховування. Але це вперше, коли його зобов'язують купувати ще обладнання для передачі баз даних, для зберігання інформації і багато іншого. Мені здається, ці запитання треба зняти на зустрічі у фракціях або комітетах і лише після цього в спокійній обстановці, коли всі впевнені, що новий закон не розширює можливості прослуховувати без жодного контролю суду або прокуратури усіх і вся, лише після цього підтримувати зовнішню розвідку, її діяльності проти агресора. Хочу ще раз підкреслити, проти агресора, а не проти будь-якого громадянина України, як це випливає із нинішнього варіанту закону. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я тільки нагадаю, що агресор сьогодні знаходиться на території України в тому числі і в тому є, власне, суть даного законопроекту.</p>
<p>Від Радикальної опозиційної партії Олега Ляшка до слова запрошується Олег Ляшко.</p>
<p>&nbsp;</p>
<p>16:47:02</p>
<p>ЛЯШКО О.В.</p>
<p>Щиро дякую, шановний пане головуючий. Олег Ляшко, Радикальна партія.</p>
<p>Шановні колеги народні депутати! Я розумію, що в залі українського парламенту затишно, тепло, над нашими головами не літають снаряди, гради, міни,, не стріляють кулеметні черги, і ми з вами не сидимо в окопах. Але за межами цього залу, за межами міста Києва триває війна. Російська Федерація вчинила підступний акт військової агресії проти незалежної української держави, сьогодні окупувала наш Крим, окупувала і продовжує військові дії на території Донбасу, на частині нашої території.</p>
<p>Служба зовнішньої розвідки – це складова національної безпеки країни, це складовий елемент у боротьбі проти російської агресії. Тому фракція Радикальної партії, ми перейшли в опозицію до влади, до того курсу, який веде влада, але ми не в опозиції до України. І всі законопроекти, спрямовані на захист країни, на підвищення обороноздатності нашої армії, на зміцнення національної безпеки країни, українська опозиційна фракція Радикальної партії безумовно буде підтримувати, в тому числі, що стосується цього законопроекту.&nbsp;</p>
<p>Я думаю, що багато питань, які задають колеги депутати, їх не можна обговорювати у відкритому обговорюванні як це зараз триває в стінах парламенту. Адже нашу трансляцію дивляться не лише патріоти України, а і вороги України. Більше того, ці вороги України, п'ята московська колона, навіть у стінах парламенту перебувають, дякуючи нинішній владі і тому, безумовно, багато чого не можна сказати.</p>
<p>Але я думаю, що відповідь на питання колеги Луценка очевидні, служба зовнішньої розвідки, безумовно, веде роботу за кордоном, але давайте пам'ятати, що частина нашої&nbsp; території окупована агресором, і це теж територія, де працює служба зовнішньої розвідки. А крім того, у нас є прикордонні з Росією області. Нам прослушку проти Росії де – в Бєлгородській області поставити&nbsp; чи в Ростовській області? Чи може все-таки на території Сумщини і Чернігівщини, на кордоні з Росією? Це так я дуже просто відповів на ваші питання. Тому треба боротися. Для цього треба&nbsp; нашій армії, нашим спецслужбам надати всі можливості захищати країну.&nbsp;</p>
<p>І користуючись нагодою, складова боротьби – це звільнення Криму. Тому фракція Радикальної партії підтримує ініціативу&nbsp; кримських татар на блокування, на повну блокаду економічну окупованої території Криму. Досить годувати агресора! Ми підтримуємо прийняття&nbsp; відповідних законів у Верховній Раді. І ми підтримуємо план дій, спрямованих на блокування&nbsp; Криму і на вигін звідти окупантів…</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>І перед тим, як перейти до наступного пункту, хочу наголосити на важливі дуже речі, що Служба зовнішньої розвідки без відповідного законодавчого забезпечення не може працювати&nbsp; на окупованих сьогодні територіях. Сьогодні частина території є окуповані, і ми просто створюємо законодавчу базу, щоб там могли працювати наші розвідки з однією ціллю – повернути ці території під юрисдикцію української влади, звільнити їх від окупанта.</p>
<p>Зараз переходимо до наступного розділу, це є&nbsp; виступи від народних депутатів, по три хвилини. І я прошу&nbsp; народних депутатів записатися на виступи.</p>
<p>Будь ласка, записуємося.</p>
<p>Іллєнко Юрій Андрійович, будь ласка, на трибуну.</p>
<p>&nbsp;</p>
<p>16:51:22</p>
<p>ІЛЛЄНКО А.Ю.</p>
<p>Андрій Іллєнко, Всеукраїнське об'єднання "Свобода".</p>
<p>Шановні колеги! Шановні українці, які зараз нас дивляться і слухають! Дійсно, були сказані правильні слова. Можна і навіть необхідно сьогодні займати, по суті,&nbsp; дуже критичну, я б навіть сказав, опозиційну позицію по відношенню до нинішньої влади, яка робить сьогодні зовсім не те, що мала би робити. Але не можна бути в опозиції до держави. Якщо є рішення, закони, які необхідні для того, щоб&nbsp; збільшити нашу обороноздатність, для того, щоб дати нам більше інструментів для боротьби з агресором, то необхідно це робити.</p>
<p>Але так&nbsp; само необхідно усвідомлювати, що сьогодні, на жаль, той жахливий спадок, який лишився в нас з часів Януковича і його авторитарного режиму, який кидав десятки і сотні патріотів, найкращих людей нашої держави до в'язниці, він далеко ще не є подоланий. І на жаль, сьогодні ми бачимо, що державна машина, репресивна машина держави, яка мала бути сьогодні спрямована проти ворогів нашої нації, проти ворогів української державності, вона&nbsp; сьогодні спрямована проти українських патріотів.</p>
<p>І це є абсолютно доконаний факт, на жаль. Тому що сьогодні я не знаю жодного слідчого ізолятора в Україні, де сидів би хоч один високопоставлений регіонал, хоч один бандит, який вбивав людей на Майдані, хоч одна сволота, яка починала війну на Донбасі, хоч один олігарх, який грабував і продовжує грабувати країну. Нема таких ізоляторів, нема таких тюрем в Україні. Зате я знаю десятки слідчих ізоляторів, ізоляторів тимчасового тримання, де сьогодні сидять десятки українських патріотів, добровольців, які в найтяжчий час пішли зі зброєю в руках захищати Україну, майданівців, які робили Революцію гідності.</p>
<p>Сьогодні ми бачимо, що розпочалися повномасштабні політичні репресії. Сьогодні сидять уже 17 чоловік після трагічних подій 31 числа під Верховною Радою. Ці люди, вони винні тільки в тому, що вони опинилися невчасно… невчасному місці і що вони є патріотами своєї держави, які не готові йти на капітуляцію перед ворогом.</p>
<p>Серед них тут є сьогодні плакат, який ми вивісили. Юрій Сиротюк, який був депутатом минулого скликання, який пішов добровольцем на фронт, який є одним з… а по суті, автором терміну самого "Революція гідності", сьогодні він знаходиться в ув'язненні.</p>
<p>І це є однозначні політичні репресії, і вони повинні зупинитися, а ті, хто їх розв'язав, перш за все, міністр Аваков – повинні йти у відставку. Слава Україні!&nbsp;</p>
<p>&nbsp;</p>
<p>ГОЛОВУЮЧИЙ. Мосійчук Ігор Володимирович, будь ласка.</p>
<p>&nbsp;</p>
<p>16:54:42</p>
<p>МОСІЙЧУК І.В.</p>
<p>Шановний український народе, шановні колеги! Безперечно, в часі війни всі військові закони мають бути підтримані в незалежності від того, як налаштовані по відношенню до влади депутати. Як уже говорив лідер Радикальної партії Олег Ляшко, наша фракція буде підтримувати однозначно даний законопроект, як і всі інші законопроекти, які будуть направлені на підвищення обороноздатності країни.</p>
<p>Але в той же час хотів би звернути увагу державного керівництва на проблему, яка існує в тому ж питанні захисту телекомунікацій. Єдине державне підприємство оборонного значення – завод "Імпульс" за останній рік не виконало жодного держзамовлення. Службою безпеки України на заводі виявлені надгрубі порушення, величезні проблеми, які прямо зараз постають перед трудовим колективом заводу. По суті, призначається керівництвом "Оборонпрому" на керівні посади особи, які не те, що до телекомунікацій, а й до оборони мають дуже віддалене значення. Наприклад, торгувала людина мобільними телефонами, тепер стає директором оборонного заводу, який відповідає за випуск обладнання по захисту телерадіокомунікацій.</p>
<p>В зв'язку із цим ще раз наголошую і звертаюся до Верховного головнокомандуючого Президента країни Петра Порошенка розглянути детально те, що відбувається на державному оборонному заводі "Імпульс", притягнути до відповідальності осіб, винних в невиконанні держзамовлення, тому що, не виконуючи держзамовлення, по суті, саботується захист наших захисників на фронті, захист наших бійців. Тому що ворог і ворожа розвідка діє на випередження, діє і, на жаль, перемагає.</p>
<p>І останнє. Хотів би зазначити і попросити керівництво АТО не приховувати жертв, які в останні дні несе українське військо, не приховувати і не брехати українському народу. Ми ведемо війну і в ній переможемо. Слава Україні!</p>
<p>&nbsp;</p>
<p>ГОЛОВУЮЧИЙ. Пташник Вікторія Юріївна. Передає слово.</p>
<p>&nbsp;</p>
<p>16:58:02</p>
<p>КРИВЕНКО В.М.</p>
<p>Шановні колеги, доброго дня. Я хотів попросити вас цей закон підтримати, і навести простий приклад. Коли ми в грудні чотири дні билися з Міністерством фінансів навколо оборонного бюджету, ми як бюджетний комітет дуже чітко говорили, що, якщо ви спеціалісти в армії, будь ласка, йдіть воюйте. Якщо ви в цьому розбираєтеся, знаєте, на яку програму скільки потрібно коштів, то виходьте, здавайте свої позиції, свої посади, заходьте в Міноборони, заходьте в Генеральний штаб – і працюйте. Так само і тут. Зараз у нас, на жаль, занадто багато фахівців одночасно в усіх сферах життя.</p>
<p>Я пропрацював 10 років в оборонно-промисловому комплексі. Повірте мені, що під час війни нам треба просто довірятися фахівцям. От сидить керівництво нашої розвідки. Якщо вони з такою ініціативою виходять, у нас є фаховий комітет, який, по моїй інформації, одноголосно це прийняв рішення. Тоді треба записуватися в цей комітет і в ньому продовжувати працювати, якось людей відкликати з цього комітету, якщо вони там на роботу не ходять. Але не можна розбиратися в усіх питаннях одночасно.</p>
<p>Тому прохання, щоб ми якось не виступали… Якщо ми по цьому закону виступаємо, ми говоримо про цей закон, а не про затриманих десь, про якісь інші питання. Бо ми багато говоримо і дуже мало приймаємо законопроектів. У мене прохання підтримати фахівців. Якщо вони неправі, внести рішення відкликати їх, висловити їм недовіру, і всі ті аргументи, які вже були озвучені, прийняти і рухатись далі по порядку денному. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Левченко Юрій, будь ласка. З місця, так?&nbsp; Включіть мікрофон.</p>
<p>&nbsp;</p>
<p>16:59:27</p>
<p>ЛЕВЧЕНКО Ю.В.</p>
<p>Прошу передати слово Михайлу Головку, будь ласка.</p>
<p>&nbsp;</p>
<p>16:59:40</p>
<p>ГОЛОВКО М.Й.</p>
<p>Михайло Головко, Всеукраїнське об'єднання "Свобода".</p>
<p>Шановні депутати, колеги, дійсно, законопроект є дуже важливий, і наша політична сила буде його підтримувати. Адже це суттєво покращить необхідні умови для оперативно-технічного правління, яка з телекомунікаційними мережами загального користування та потреб для нашої армії, і воно врегулює всі ці питання. Ми будемо звісно такі закони підтримувати.</p>
<p>Щодо питань армії. Є дуже багато запитань, особливо це забезпечення наших якраз солдатів. І саме прикро те, що Україна займає одне з лідерів в світі по експорту зброї. Натомість ми скуповуємо металобрухт, з-за кордону нам впихають, натомість ми повністю не забезпечуємо наші військово-промислові комплекси замовленнями державними, і заводи наші під час війни не працюють в три зміни, а в кращому випадку в одну зміну, а то і в півзміни. І в цей час це говорить про те, що, дійсно, іде здача національних інтересів.</p>
<p>Щодо питання, як ось тільки що сказав колега, не згадувати про затриманих, я хочу сказати, що це якраз слушний момент. Адже ми бачимо, що сьогодні в нашій державі відбувається відхід від національних інтересів, сьогодні іде&nbsp; зливання національних інтересів України на догоду Путіну, на догоду Кремлю, і якраз був формат от тих Мінських домовленостей, таємних Мінських домовленостей. Яка умова стояла? Це знищення добровольчих батальйонів, а також ліквідація національних рухів, а особливо націоналістичних сил, в тому числі Всеукраїнського об'єднання "Свобода". І те, що зараз відбуваються політичні репресії, те, що зараз відбуваються арешти націоналістів-патріотів, а натомість нагадаю, що будемо з вами за декілька місяців вшановувати якраз другу річницю початку "Революції гідності". До речі, автор її назви це є якраз Юрко Сиротюк, якого зараз арештували на 60 діб. І ми за ті 2 роки практично не затримали жодного регіонала, жодного злочинця, жодного представника якраз є сім'ї Януковича, які грабували, знищували<a name=Temp></a> українську державу. Ми не арештували ні одного вбивцю, ні одного беркутівця, який розстрілював на Майдані героїв Небесної Сотні. Ні один корупціонер зараз не сидить, всі повтікали, в тому числі і олігархи, жоден не притягнутий до відповідальності. А натомість свободівців-націоналістів і Юрка Сиротюка якраз, депутата сьомого скликання, цинічно, зухвало суд арештував без права навіть застави. Це говорить про політичну репресію і знищення нашої сили.</p>
<p>Я хочу сказати, кишка тонка, не получится вам цього зробити. Тому що націоналістів і Янукович не зміг знищити, і тим паче не буде під силу сьогоднішньому режиму. І ми тому будемо вимагати, щоб негайно поставити на розгляд в парламенті постанову про відставку міністра Авакова, який себе скомпрометував, який є політично упереджений і який практично сьогодні став на сторону злочинців, і який без суда і слідства ставить ярлики і звинувачує націоналістів. Слава Україні!</p>
<p>&nbsp;</p>
<p>ГОЛОВУЮЧИЙ. Величкович Микола Романович.</p>
<p>Передає слово Лапіну.&nbsp;</p>
<p>&nbsp;</p>
<p>17:02:45</p>
<p>ВЕЛИЧКОВИЧ М.Р.</p>
<p>Прошу передати Ігорю Лапіну.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>17:02:57</p>
<p>ЛАПІН І.О.</p>
<p>Лапін Ігор, фракція "Народний фронт".&nbsp; Шановні колеги, слава Україні! Щось так тихо-тихо сказали, наверное, вже не слава.</p>
<p>Ви знаєте, мене дуже дивує, коли ми тут вирішуємо такі закони важливі для держави, як про парковки чи ще про що-небудь, і як ми забуваємо про те, що сьогодні у нас в державі йде війна. Я би просив би і звертаюсь до своїх колег з фракції "Блоку Петра Порошенка" і "Самопомочі". Зверніть увагу на цей законопроект з точки зору необхідності і доцільності.</p>
<p>На сьогоднішній день, на сьогоднішній день він стосується лише Управління зовнішньої розвідки. Справа в тому, що всім нам було приємно дивитися по телебаченню, коли показували, які переговори ведуть сепаратисти з своїми кураторами з Москви. То я пропоную все-таки узаконити ці дії, щоб ми мали можливість це робити. Коли вирішується питання лобістське, а хто буде оплачувати ті чи інші інструменти, які допомагають знімати інформацію, яка необхідна для обороноздатності держави, то я вам ще раз кажу, давайте будемо думати, перш за все, про державу, а то, на жаль, в нас получається так торгівля з сепаратистами, контрабанда, це ми всі критикуємо, але нічого не робимо. А що стосується військових законів і от законів, які потрібні для нашої зовнішньої розвідки, то ми дуже сильно, навіть вже тихенько-тихенко кричимо "Слава Україні!". Тому я ще раз пропоную: Слава Україні!</p>
<p>&nbsp;</p>
<p>ГОЛОСИ ІЗ ЗАЛУ.&nbsp; Героям слава!</p>
<p>&nbsp;</p>
<p>ЛАПІН І.О. Дякую, шановні колеги. І я надіюсь, що всі підтримають цей законопроект. Він необхідний для зовнішньої розвідки. Правоохоронці мають механізми, як прослуховувати і робити ті чи інші&nbsp; операції, які їм необхідні. А зовнішня розвідка потребує законного механізму. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Медуниця Олег В'ячеславович.</p>
<p>&nbsp;</p>
<p>17:04:48</p>
<p>МЕДУНИЦЯ О.В.</p>
<p>Прошу передати слово Юрію Тимошенко.</p>
<p>&nbsp;</p>
<p>ГОЛОВУЮЧИЙ. Будь ласка, Юрій Тимошенко.</p>
<p>&nbsp;</p>
<p>17:05:07</p>
<p>ТИМОШЕНКО Ю.В.</p>
<p>Друзі, я за чесний бокс, без ударів нижче пояса. Я за те, щоби завжди перемагали найдостойніші, але в чесному поєдинку. І тому я проти того, що я почув сьогодні, як деякі наші друзі нібито по коаліції висували нам умови про те, що ми будемо тупо валити всі ваші голосування, поки ви не приймете наші такі-то чи такі-то умови.</p>
<p>Друзі, якими би чистими і святими словами ви не виправдовували вашу мету, засіб, який ви обрали, є дуже безчесний, цинічний і ганебний. І це є звичайнісінький шантаж. Наші, ми дожили до того в державі, коли мирні протести закінчуються у нас бойовими гранатами. І тому я дуже, дуже&nbsp; боюсь за те, щоби такі початкові шантажні акції не закінчилися тим, що,&nbsp; боронь Боже, з часом хтось не почав викрадати в когось дітей аби примусити нас виконати їхні такі чи такі умови. І тому я дуже вас прошу, схаменіться, воюйте за свої методи чесними шляхами. Я готовий вас в цьому підтримати, але тільки у чесній боротьбі. Слава Україні!&nbsp; Дякую!</p>
<p>Прошу підтримати цей закон всіх, без винятку. Цей закон зміцнить обороноздатність нашої&nbsp; держави. Він потрібен зараз як ніколи. В державі війна. І&nbsp;&nbsp; якщо хтось з "Опоблоку"&nbsp; каже, що війни нема, бо вона десь там не задекларована, нагадаю: з цієї трибуни Президент&nbsp; України двічі вам сказав, що в державі&nbsp; йде вітчизняна війна&nbsp; України за свою незалежність. Прошу про це згадати і&nbsp; проголосувати, підтримати цей закон в першому читанні і в цілому. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.&nbsp;&nbsp;&nbsp;&nbsp;</p>
<p>Час для виступів народних депутатів завершений. Тепер заключне слово спочатку доповідача, потім співдоповідача, прошу підготуватись. Отже,&nbsp; до слова запрошую, Леонід&nbsp; Олександрович. Можна з місця, можна, як вам зручніше.&nbsp;&nbsp;</p>
<p>Будь ласка, включіть мікрофон.</p>
<p>&nbsp;</p>
<p>17:07:38</p>
<p>ЄВДОЧЕНКО Л.О.</p>
<p>Я дякую шановним народним депутатам за висловлені думки і задані питання. І якщо дозволите, два моменти хотів би озвучити.</p>
<p>Перше. На сьогодні законодавча база для проведення&nbsp; оперативно-розшукових заходів на телекомунікаційних мережах врегульована і існує, даним законопроектом вносяться зміни, тільки що стосуються функціонування, чи&nbsp; функцій Служби зовнішньої розвідки.</p>
<p>По-друге, я представляю цей законопроект як розробник. До компетенції відносяться як сфери зв'язку, тому голова Держспецзв'язку й доповідає, і інші&nbsp;&nbsp; питання виходять за рамки компетенції. Але я дуже вдячний&nbsp; про те, що пригадали державну систему урядового зв'язку,&nbsp; яка на сьогодні працює, я хочу вас повідомити як голова Держспецзв'язку. Але за відсутності&nbsp; належного фінансування немає&nbsp; можливості її модернізувати і довести до кращого рівня.</p>
<p>Тому я вам дуже дякую за підтримку.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>І перед тим, як надати слово Сергію Володимировичу, я прошу народних депутатів зайти в зал, через три хвилини відбудеться голосування по важливому законопроекту. Тому я прошу і секретаріат повідомити, і голів фракцій закликати депутатів на свої робочі місця.</p>
<p>Будь ласка, Сергій Володимирович.</p>
<p>&nbsp;</p>
<p>17:09:22</p>
<p>ПАШИНСЬКИЙ С.В.</p>
<p>Шановні колеги, ми так вправно навчилися жонглювати словами, розказувати про захист прав людини, Конституції і всього іншого. Друзі, три міфи, які тільки що я почув.</p>
<p>Перше. Можливо я комусь відкрию таємницю, але на сьогоднішній день в нашій державі, згідно чинних законів про оперативно-розшукову діяльність, у правоохоронних органів є право прослушки, прочитки і всього іншого, воно все регламентовано. Ми доповнюємо цей сегмент Службою зовнішньої розвідки і рамках її компетенції. Заспокоюю всіх, якщо це треба прослухати, то в нас є чотири правоохоронних органів, яким ми дали таке право і вони це право реалізують, мова йде про службу.</p>
<p>Друге. Щодо технічних питань. Відкрию страшенну таємницю, технічні питання теж врегульовані. Ми просто даємо право користуватися цими технічними засобами Службі зовнішньої розвідки в рамках її компетенції. Оце вся інтрига, більше ніякої інтриги немає.</p>
<p>Друзі, ну давайте хоч якось відповідально будемо відноситися до того чому ми сюди прийшли? Ми прийшли сюди не піаритися, ми прийшли сюди захищати нашу державу і давайте про це згадаємо. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, прошу заходити в зал, приготуватися до голосування і хочу сказати кілька слів. Ви знаєте, на початку агресії, я тоді мав честь бути секретарем Ради національної безпеки і оборони. Однією з ключових проблем це була законодавче не врегулювання, які б нам дозволили вчиняти важливі дії по захисту української держави. Нам доводилися динамічно працюючи, регулювати і законодавство, і робити дії в межах чинного законодавства. Ми маємо зараз унікальну можливість, маючи час, врегульовувати законодавчо діяльність в тому числі і Служби зовнішньої розвідки, яка б дала ґрунт їм, законодавчий ґрунт, для активної роботи, наголошую, в окупованих територіях.</p>
<p>Тієї роботи, яка сьогодні є однією з найважливіших перед нашою державою по звільненню нашої землі від окупантів. І тому я дуже попросив би відставити політичні аспекти і політичні мотиви під час даного голосування. Я закликав би депутатів змобілізуватись і підтримати даний законопроект.</p>
<p>Я його за пропозицією… комітет… як правильно зазначили, професійно комітет, пропонує поставити його і в першому, і в другому читанні. Я, з вашого дозволу, поставлю спочатку в першому читанні. І якщо ми побачимо, що є потенціал, тоді вже поставлю в другому читанні.</p>
<p>Чи немає заперечень від комітету, Пашинський? Поставлю в першому читанні, а потім в другому читанні, якщо побачимо достатній потенціал.</p>
<p>Шановні колеги, я прошу всіх зайняти свої робочі місця. Тому що нашим голосуванням ми демонструємо неспроможність парламенту ухвалювати рішення. Ми цілий тиждень формуємо порядок денний, а потім просто не маємо голосів для прийняття законів. Я прошу зайняти свої робочі місця і приготуватись до голосування.</p>
<p>Отже, я ставлю першу пропозицію комітету на голосування. Прийняти за основу проект Закону про внесення змін до Законів України "Про розвідувальні органи України" та "Про телекомунікації" (номер 2036а). Прошу підтримати даний законопроект за основу. Будь ласка,&nbsp; голосуємо.</p>
<p>&nbsp;</p>
<p>17:13:19</p>
<p>За-168</p>
<p>168 – "за".</p>
<p>Будь ласка,&nbsp; репліка одну хвилину, Сергій Пашинський.</p>
<p>&nbsp;</p>
<p>17:13:33</p>
<p>ПАШИНСЬКИЙ С.В.</p>
<p>Шановні, я не буду коментувати результати голосування це говорить багато про що, але прошу тих осіб, які дійсно хочуть розібратись в цьому законі, завтра у нас буде комітет, ми в закритому приміщенні, спеціально обладнаному, дамо всі пояснення.</p>
<p>Ще раз хочу сказати, що цей закон впав причиною популізму, демагогії і непрофесіоналізму.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Я з вашого дозволу тоді&nbsp; поставлю пропозицію, уважно послухайте,&nbsp; направити на доопрацювання до комітету для підготовки на&nbsp; повторне перше читання. Чи приймається така пропозиція, Юрію Віталійовичу? Комітету на доопрацювання на повторне перше читання.</p>
<p>&nbsp;Тому я прошу депутатів&nbsp; змобілізуватися. І я ставлю на&nbsp; голосування пропозицію проекту Закону&nbsp; 2036а&nbsp; направити на доопрацювання до комітету для підготовки на повторне перше читання.</p>
<p>Будь ласка, прошу проголосувати, прошу підтримати. Голосуємо.</p>
<p>&nbsp;</p>
<p>17:14:54</p>
<p>За-199</p>
<p>199 – "за".</p>
<p>Так, я згідно Регламенту поставлю усі пропозиції на голосування. Ще раз пропоную, Юрій Віталійович, поставити...</p>
<p>Шановні колеги, тут я відповім, питання&nbsp; не тільки в непрофесійності і популізмі, а ще й банальній відсутності дисципліни.&nbsp; Я наголошую, банальної дисципліни. Стоїть під загрозою і ударом репутація найвищого&nbsp; законодавчого органу нашої держави – парламенту. Коли йшли на вибори, всі говорили про активну роботу. Відсутність банальної дисципліни, присутності депутатів у залі призводить під удар найважливішого органу в нашій державі. І це відповідальність усіх – і&nbsp; депутатів, і фракцій. Коли нам ззовні хочуть нав'язати думку, що українці не спроможні до державотворення, вони в тому числі мають на увазі неспроможність з нас до елементарної самодисципліни, відчуття свого обов'язку в час війни, коли&nbsp; країна воює.</p>
<p>Шановні колеги, я прошу ще раз змобілізувати. Я ще раз поставлю на голосування пропозицію направити на доопрацювання&nbsp; до комітету. Отже, готові&nbsp; до голосування? Я можу ставити ці&nbsp; пропозиції без повернення.</p>
<p>Отже, я ставлю ще раз пропозицію направити на доопрацювання до комітету для&nbsp; підготовки на&nbsp; повторне перше читання проекту Закону номер 2036а. Будь ласка, прошу голосувати, 2036а.</p>
<p>&nbsp;</p>
<p>17:16:47</p>
<p>За-227</p>
<p>Рішення прийняте.</p>
<p>Переходимо до наступного питання порядку денного. До речі, вам скажу другий раз, коли ми закон розглянули за повною процедурою, маємо вже позитивний досвід.</p>
<p>Наступний&nbsp; проект Закону про внесення змін до Закону України "Про соціальний і правовий захист військовослужбовців та членів їх сімей (щодо гарантій соціального&nbsp; захисту за призовом осіб офіцерського складу). Є пропозиція від співдоповідача, щоб даний законопроект ми розглянули за скороченою процедурою.</p>
<p>Прошу підтримати і прошу проголосувати. Будь ласка, хто підтримує скорочену процедуру, прошу проголосувати.</p>
<p>&nbsp;</p>
<p>17:17:51</p>
<p>За-147</p>
<p>Теоретично ми встигаємо за повною процедурою пройти. Але на прохання депутатів я поставлю ще раз дану пропозицію на голосування.</p>
<p>Хто підтримує розгляд за скороченою процедурою даного законопроекту, прошу проголосувати. Будь ласка, скорочена процедура. Голосуємо.</p>
<p>&nbsp;</p>
<p>17:18:27</p>
<p>За-156</p>
<p>Рішення прийнято.</p>
<p>Я&nbsp; запрошую до доповіді заступника міністра оборони Мехеда Петра Миколайовича, будь ласка.</p>
<p>&nbsp;</p>
<p>17:18:44</p>
<p>МЕХЕД П.М.</p>
<p>Шановний головуючий, шановні народні депутати, проект закону розроблений Міністерством оброни в ініціативному прядку з метою забезпечення соціального і правового захисту військовослужбовців військової служби за призовом офіцерського складу та членів їх сімей. Ця військова служба є одним із видів військової служби та передбачає призив на термін до 18 місяців, а не добровільний вступ на військову службу осіб, які мають вищу освіту та звання офіцера запасу.</p>
<p>Змінами до згаданого закону будуть врегульовані питання щодо: зарахування часу проходження служби зазначеними категоріями військовослужбовців до стажу роботи, що дає право на призначення пенсії за віком на пільгових умовах; збереження право на працевлаштування в тримісячний строк після звільнення на те ж підприємство, установу чи&nbsp; організацію або їх правонаступника на посаду не нижчу за ту, яку вони займали&nbsp; до призову на військову службу; виплати піднайомної допомоги військовослужбовцям та членам їх сімей при переїзді на нове місце служби; надання щорічної основної відпустки; забезпечення військовослужбовців та членів їх сімей житловими приміщеннями на період проходження служби; надання права військовослужбовцям, сім'ям, які втратили годувальника і не мають інших працездатних членів та членів сім'ї&nbsp; із самостійним заробітком, на дострокове звільнення з військової служби, надання переваги в працевлаштуванні членам їх сімей.</p>
<p>У разі прийняття рішення щодо призову на військову службу відповідної кількості осіб зазначених категорій Міністерством оборони, іншими центральними органами виконавчої влади, що мають у своєму підпорядкуванні військові формування та правоохоронні органи, будуть враховані видатки на забезпечення їх…</p>
<p>&nbsp;</p>
<p>ГОЛОВУЮЧИЙ. Дайте, будь ласка, 30 секунд на завершення.</p>
<p>&nbsp;</p>
<p>МЕХЕД П.М.&nbsp; Прийняття законопроекту не потребує додаткових витрат з держбюджету. Комітет з питань національної безпеки і оборони підтримує прийняття законопроекту. Прошу прийняти за основу та в цілому.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До співдоповіді запрошується голова комітету Сергій Володимирович Пашинський. Передає слово. Будь ласка, доповідайте.</p>
<p>&nbsp;</p>
<p>17:21:50</p>
<p>ВІННИК І.Ю.</p>
<p>Шановні колеги, знаєте, в основі нашої Коаліційної угоди було покладено багато питань на підвищення обороноздатності нашої держави, і тому були об'єктивні підстави. Підвищувати обороноздатність нашої держави ми маємо і сьогодні. Ці об'єктивні підстави зберігаються, і, можливо, навіть виклики посилюються.</p>
<p>Мені було дуже дивно спостерігати, як ми розглядали попередній законопроект, хоча він є надзвичайно важливий для Служби зовнішньої розвідки. Ми розуміємо, що саме ця служба, на її плечі покладається сьогодні багато питань щодо забезпечення, щодо вдалого інформування наших військ стосовно планів ворога.</p>
<p>Цей законопроект має суто технічний характер, який ми зараз розглядаємо.</p>
<p>Справа в тому, що у нас є Закон про соціально-правовий захист військовослужбовців та членів їх сімей,&nbsp; і як вдало зазначив заступник міністра Мехед, сьогодні в цей закон треба внести технічні правки стосовно офіцерів запасу. Ці технічні правки вони стосуються щодо розміщення у гуртожитки, щодо надання житла, щодо надання можливості забезпечити найм житла, якщо такого немає у військовій частині, щодо збереження місця роботи тощо. Тут немає ніяких суперечностей.</p>
<p>Тому комітет розглянув цей законопроект і пропонує його приймати за основу. Натомість, якщо в цьому законі, якщо є бачення в залі, то комітет не заперечує і підтримує позицію розробників законопроекту, Міністерство оборони, прийняти його за основу та в цілому.</p>
<p>Тому прошу головуючого поставити цей законопроект спочатку за основу. Якщо будуть голоси, давайте його приймати за основу та в цілому, та врешті-решт суспільству покажемо, що ми і сьогодні піклуємося за обороноздатність держави, а не тільки коли підписуємо коаліційну угоду. Давайте її виконувати. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, скажіть, будь ласка, чи є потреба два – "за", два –"проти", чи можемо голосувати? Є потреба, так? Є потреба, є від депутатів вимоги.</p>
<p>Тому я прошу включити систему запису і записатись два – "за", два – "проти", будь ласка.</p>
<p>Барна, прошу включити мікрофон депутату Барні.</p>
<p>&nbsp;</p>
<p>17:24:00</p>
<p>БАРНА О.С.</p>
<p>Шановні колеги, я прошу вас всіх задумуватися про те, що ми зараз є в залі, а люди захищають наш спокій, незалежність і в тому числі і нас. Я прошу вас задумуватися про всіх військовослужбовців, які зараз гарантують нам безпеку і ті зобов'язання, які ми перед ними повинні дати.</p>
<p>Тому будь-які питання, що стосуються захисту саме цих військовослужбовців, ми повинні приймати не просто автоматично, а з гідністю того, що ми виконуємо свій належний обов'язок. Дякую за підтримку. Слава Україні!</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Будь ласка, Ляшко Олег Валерійович.</p>
<p>&nbsp;</p>
<p>17:24:51</p>
<p>ЛЯШКО О.В.</p>
<p>Олег Ляшко, Радикальна партія. Фракція Радикальної партії, безумовно, підтримуватиме законопроект, спрямований на підвищення рівня соціального забезпечення військовослужбовців, які сьогодні достойно, героїчно, з ризиком для життя, для здоров'я, витримуючи усі неймовірні надлюдські навантаження, вони продовжують захищати країну, не дивлячись на зрадницьку владу, не дивлячись на байдужих, зажраних депутатів, які не голосують за закони потрібні країні, які не голосують за закони потрібні для захисту країни.</p>
<p>Колега Луценко нещодавно виступав з трибуни і розказував, що ми створили нову "ширку".&nbsp; То я хочу сказати, що попередній законопроект ви якраз із ББП і "Опозиційний блок" і не голосували, законопроект, спрямований на підтримку роботи Служби зовнішньої розвідки. То ви подивіться, хто ті "ширки" створює. Коли йдеться про захист країни, коли йдеться про захист нашої армії, нашого війська, коли йдеться про захист сімей військовослужбовців, ми повинні бути всі як один голосувати, незалежно від того, чи влада, чи опозиція. Немає для України, для обороноздатності ні влади, ні опозиції. Мають бути лише народні депутати України, які усвідомлюють свою відповідальність перед захисниками Вітчизни і які усвідомлюють свою велику відповідальність перед українським народом, який нас делегував сюди&nbsp; захищати країну, піднімати армію, давати можливості тим, хто зі зброєю в руках захищає рідний край, рідну землю, дати їм можливості підтримати їх, їхні сім'ї, їхніх дітей. Дати можливості мобілізованим повернутися додому, де їх чекає мати, де їх чекає жінка, де їх чекають діти, де їх чекає робота, можливість працювати, заробляти, годувати свою сім'ю. От для чого нас сюди позвали. От для чого нас сюди вибрали. І той, хто цього не розуміє, складає мандати і йде геть.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Королевська Наталія Юріївна.</p>
<p>&nbsp;</p>
<p>17:27:08</p>
<p>КОРОЛЕВСЬКА Н.Ю.</p>
<p>&nbsp;Уважаемые коллеги, уважаемые присутствующие, я хочу обратить ваше внимание на то, что те люди, граждане нашей страны, наши военнослужащие, которые по зову родины стают сегодня на ее защиту, должны быть всегда уверены, что если государство, если власть пообещала им, то она выполнит свои обещания. Сейчас мы рассматриваем с вами очередной законопроект по льготам. А давайте задумаемся, сколько за последний год их было принято в этом зале. Обещали и субсидии, и землю, и выплаты, и чего только не&nbsp; обещали. А давайте подведем итоги, что выполнено из того, что было обещано. Так вот бумага, она может сдержать все, и стерпеть может все. Но ведь когда власть начинает обманывать своих военнослужащих, это будет неправильно.</p>
<p>Данный законопроект, к сожалению, он не работоспособный, и выполнить его в этом виде будет невозможно. И поэтому я вас призываю, давайте, сначала выполним все те обещания, которые уже надавали. Вернем те льготы, которые забрали у ветеранов, у чернобыльцев, воинов-интернационалистов, которые&nbsp; в разные годы по зову Родины&nbsp; вставали на ее защиту. А сегодня, вы у них забираете, вводите им налоги на пенсию,&nbsp; лишаете компенсации по здоровью,&nbsp;&nbsp;&nbsp; по жилищно-коммунальному хозяйству и&nbsp; сегодня&nbsp; обещаете новые льготы. Но ведь так же несправедливо!&nbsp;</p>
<p>Поэтому мы предлагаем вам, давайте&nbsp; сделаем аудит тех льгот, которые есть. Напряжемся и&nbsp; найдем деньги в бюджете для того, чтобы компенсировать людям обещанное и выполнить свои обещания. И только после&nbsp; этого мы будем приступать и реально оценивать те возможности в бюджете, по которым мы&nbsp; можем выдавать и обещать новые льготы. Но ни в коем случае, не будем&nbsp; сегодня обманывать военных, и давать те решения, которые&nbsp; потом не будут выполнены. Спасибо за внимание.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Отже, шановні колеги… А, ще від&nbsp; фракції&nbsp; "Самопоміч" не записались. Пастух,&nbsp; будь ласка, 30 секунд. Включіть мікрофон,&nbsp; будь ласка.</p>
<p>&nbsp;&nbsp;</p>
<p>17:29:25</p>
<p>ПАСТУХ Т.Т.</p>
<p>Тарас Пастух, об'єднання "Самопоміч". Шановні колеги, ми не будемо довго розказувати, наскільки армії потрібна підтримка, і як ми любимо наших солдат. Цей закон, дійсно, має техніко-юридичну правку, він відновлює фактично&nbsp; певну&nbsp; соціальну справедливість, де через&nbsp; кому добавляються до" інших&nbsp; військовослужбовців"&nbsp; "особи офіцерського складу".&nbsp; Цей&nbsp; даний законопроект після першого читання нема в чому його далі&nbsp; доправляти і вдосконалювати. Тому від фракції вносимо&nbsp; пропозицію даний законопроект проголосувати&nbsp; одразу в цілому. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Шановні колеги, ми завершили обговорення. Я прошу народних депутатів зайти в зал, приготуватись до голосування.&nbsp; Шановні колеги, я за пропозицію комітету&nbsp; першою поставлю пропозицію за основу.&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>Якщо потім буде підтримка залу, то і в цілому. Я прошу приготуватися до голосування. Прошу зайти в зал, шановні колеги.</p>
<p>І я ставлю на голосування проект Закону про внесення змін до статті 11 Закону України "Про соціальний і правовий захист військовослужбовців та членів їх сімей" (номер 2972) за основу. Прошу голосувати. Прошу підтримати, будь ласка. 2972&nbsp; за основу&nbsp; голосуємо. Прошу голосувати, прошу включити систему.</p>
<p>&nbsp;</p>
<p>17:31:06</p>
<p>За-240</p>
<p>Рішення прийнято.</p>
<p>Тепер є пропозиція законопроект поставити в цілому. Якщо нема в залі заперечень, а я бачу, що в залі немає заперечень, тому я ставлю в цілому проект закону 2972. Прошу проголосувати, прошу підтримати 2972 в цілому. Будь ласка, голосуємо.</p>
<p>&nbsp;</p>
<p>17:31:43</p>
<p>За-240</p>
<p>Рішення прийнято. Вітаю авторів законопроекту.</p>
<p>Тепер, шановні колеги, я хотів би порадитися із залом і з доповідачем. У нас через один стоїть важливий законопроект 2954, це є проект Закону про внесення змін до деяких законів України щодо визначення дати початку тимчасової окупації.</p>
<p>Є прохання, міністр дуже просить, щоб б він через один. Ми поставимо його зараз, а потім ми розглянемо наступний. Якщо немає заперечень, тоді я прошу від авторів, щоб ми розглянули за скороченою процедурою 2954, і прошу підтримати розгляд 2954 за скороченою процедурою. Будь ласка,&nbsp; голосуємо.</p>
<p>&nbsp;</p>
<p>17:32:42</p>
<p>За-165</p>
<p>165 – "за", рішення прийнято.</p>
<p>І зараз до слова запрошується міністр закордонних справ&nbsp; Клімкін Павло Анатолійович, для доповіді.</p>
<p>&nbsp;</p>
<p>17:33:06</p>
<p>КЛІМКІН П.А.</p>
<p>Шановні народні депутати! Хочу звернутись до вас з&nbsp; приводу важливого аспекту як з точки зору міжнародно-правового визначення, так і з точки зору захисту національних інтересів України.</p>
<p>Законом України "Про створення вільної економічної зони" Крим визначено, що датою початку тимчасової окупації території Криму та міста Севастополь є дата прийняття Резолюції Генеральної асамблеї ООН про територіальну цілісність України, тобто 27 березня 2014 року, а в окремих випадках дата набрання чинності Законом України "Про забезпечення прав і свобод громадян та правовий режим тимчасово окупованій території України", тобто 27 квітня 2014 року. Це створює як правову невизначеність, так і є в принципі не вірним політично.&nbsp;</p>
<p>Хибне визначення&nbsp; дати початку&nbsp; тимчасової окупації має для нас негативні наслідки і в міжнародно-правовому плані, і в плані захисту державних, майнових і немайнових прав, а&nbsp; також прав громадян і юридичних осіб.</p>
<p>Фактичне захоплення Верховної Ради Автономної Республіки Крим відбулося&nbsp; 26 лютого, а порушення Збройними&nbsp; силами РФ&nbsp; порядку перетину 20 лютого. Це підтверджено відповідними юридично-правовими нормами.</p>
<p>Крім того, там написано, що&nbsp; завершенням тимчасової окупації є дата, з якою втрачає чинність згадана Резолюція ООН, апріорі&nbsp; резолюції Генеральної Асамблеї є актами безстрокової дії.</p>
<p>Тому прошу підтримати необхідність змін, які встановили би реальну дату тимчасової окупації Криму, а саме:&nbsp; 20 лютого 2014 року.</p>
<p>&nbsp;</p>
<p>ГОЛОВУЮЧИЙ. Дуже вам дякую за доповідь.</p>
<p>Шановні колеги, є&nbsp; пропозиція залу голосувати, оскільки, очевидно, є загальна&nbsp; підтримка цієї позиції. Чи підтримується така&nbsp; пропозиція?</p>
<p>Тоді, шановні колеги, я&nbsp; ставлю на голосування рішення комітету, який запропонував прийняти за основу і в цілому даний законопроект, і пропозицію від комітету, яка є письмово доручена, я ставлю на голосування.</p>
<p>Секундочку.</p>
<p>Тоді давайте два – "за", два –&nbsp; "проти".</p>
<p>Шановні колеги, ви знаєте, вимагають виступів. Я не можу як головуючий обмежити право депутатів. Тому прошу записатися два –&nbsp; "за", два – "проти". Будь ласка.</p>
<p>Власенко передає слово депутату Немирі. Будь ласка, прошу виступити.</p>
<p>&nbsp;</p>
<p>17:36:51</p>
<p>НЕМИРЯ Г.М.</p>
<p>Шановні колеги, Комітет з питань&nbsp; прав людини підтримує пропозицію щодо прийняття цього законопроекту в першому читанні за основу та в цілому. Але з врахуванням необхідності скоригувати його у відповідності до частини другої статті 48 Регламенту Верховної Ради. Йдеться&nbsp; про запропоновані зміни до пункту 1 розділу ІІ "Прикінцеві та перехідні положення" цього Закону.</p>
<p>Пропонується виписати ці норми відповідно до вимог Регламенту, який гласить, що Закони, Постанови та інші акти Верховної Ради, що набрали чинності, скасуванню Верховної Ради&nbsp; не підлягають, вони можуть бути визнані Верховною Радою такими, що втратили чинність. З огляду на це комітет пропонує підпункт 2 пункту 1 розділу І проекту викласти в наступній редакції, я зачитую для стенограми: "Пункт 1 розділу ІІ "Прикінцеві та Перехідні положення" після слів "моральних збитків примусово переміщених осіб" доповнити словами "або до прийняття Верховною Радою рішення про визнання цього закону таким, що втратив чинність".</p>
<p>З такою правкою комітет рекомендує Верховній Раді прийняти цей законопроект в першому читанні за основу і в цілому. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Ляшко Олег Валерійович.</p>
<p>&nbsp;</p>
<p>17:38:28</p>
<p>ЛЯШКО О.В.</p>
<p>Шановні колеги, безумовно, фракція Радикальної партії підтримає вказаний законопроект, який уточнює дату початку російської агресії – 20 лютого 2014 року. Але мені здається, пане міністре закордонних справ, коли ви доповідали законопроект про встановлення дати агресії, це вкрай важливе питання, але не найважливіше.</p>
<p>Найважливіше питання – це зробити висновки із помилок. Найважливіше – проаналізувати, що ми не зробили для того, щоби захистити Крим. Бо я переконаний, я переконаний, якби ми боролися за Крим, сьогодні не було б війни на Донбасі. Бо Путін бере те, що легко лежить. Коли вони&nbsp; взяли без жодного пострілу Крим і побачили, що їм це вдалося, вони пішли на Донбас. Коли хтось мене, де я провожу зустрічі чи у Львові, чи в Черкасах, чи в Чернігові, питають: чому ми маємо&nbsp; воювати за Донбас, на що нам треба Донбас? То відповідь на це питання очевидна. Якби ми не воювали за Донбас, ворог стояв би вже у Києві, у Львові, а, можливо, і далі. Бо Путіна цікавить не лише Україна, ми сьогодні є свідками геополітичної кризи – падіння миропорядку, встановленого після, за результатами Другої світової війни. І саме тому, європейські партнери – Німеччина, Франція, інші, вони не повинні нав'язувати нам план Путіна по розколу України через внесення змін до Конституції, а вони повинні розуміти, що сьогодні вони максимально мають допомогти Україні, бо якщо Путін досягне свого в Україні, то і Європа, і Америка будуть десятки разів більше тратить на оборону, на безпеку, на армію тощо. І прийшов час, пане міністр закордонних справ, визнати, що мінський формат себе вичерпав. Наполягайте на будапештському форматі. Ті, хто гарантував нам незалежність, коли ми віддали ядерну зброю, сьогодні мають платити по векселях, які вони нам видавали. Наполягайте…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Папієв Михайло Миколайович.</p>
<p>&nbsp;</p>
<p>17:40:48</p>
<p>ПАПІЄВ М.М.</p>
<p>Дякую. Шановні народні депутати України, сьогодні можна аналізувати законодавче поле України, чи можемо ми змінювати закони, які прийняті, інші відповідно до Конституції та Регламенту України. І, фактично погоджуючись з тим, що нам треба встановити юридичний факт тимчасової окупації Криму, все ж таки давайте подумаємо про дату.</p>
<p>От зараз встановлюється 20 лютого. Наприклад, ми приймаємо от цю дату: 20 лютого. Але давайте згадаємо події, які відбулися 21 лютого. 21 лютого керівники фракцій опозиції підписали протокол в присутності міністра закордонних справ Німеччини і міністра закордонних справ Польщі з Президентом України на той час Віктором Федоровичем Януковичем. Тобто фактично в умовах окупації Криму. <i>(Шум у залі)</i> Я зараз кажу просто юридичні факти, ті, які відбулися.</p>
<p>В умовах окупації Криму 21 лютого підписується якась угода. Може давайте отримаємо якесь юридичне заключення, яке би чітко фіксувало юридично, відповідно до міжнародного законодавства, яку дату –&nbsp; чи це буде 20-е, чи це буде 21 лютого, чи це буде якась інша дата. Тобто ми готові, і ми визнаємо те, що Крим тимчасово окупований, і Крим&nbsp; є територією України, і люди, які проживають там, є громадянами України, і Крим буде українським. Але давайте юридично встановимо оцю дату, щоб потім не було якихось кривотолків відносно коректності встановлення 20 лютого. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я тільки скажу одну річ, що дивно, коли колаборанти і союзники агресорів будуть нам розповідати, як нам встановлювати дату цієї агресії.</p>
<p>І чому ця дата є принципова.&nbsp; 20 лютого, коли ми на Майдані йшли в бій, коли помирали хлопці, почалась агресія, почалась атака на Україну, незважаючи навіть на те, що тоді ще Янукович перебував в Україні. Їх цікавила ослаблена Україна, для знищення України. Але чому ця дата є важлива? Тому що Олімпіада була до 23 лютого. Їм важливо перед світом показати, що вони агресію почали поза Олімпіадою, а не в час, який у всі часи і у всіх народів вважався часом, коли не можна починати агресії. Вони так зробили в Грузії, вони так зробили в Україні. І цією датою ми демонструємо, що Російська Федерація, Путін пішли не тільки проти будь-яких принципів безпеки в світі, а проти будь-яких моральних принципів, принципів честі і які тисячоліттями культувались в європейському суспільстві. Дякую вам.</p>
<p>Запрошую Федорука від "Народного фронту".</p>
<p>&nbsp;</p>
<p>17:43:38</p>
<p>ФЕДОРУК М.Т.</p>
<p>Фракція "Народного фронту" підтримує ваш виступ, Андрію. І пропонує проголосувати&nbsp; цей законопроект за основу і в цілому, і припинити дискусії з цього приводу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Ще "Блок Петра Порошенка" не записався. Ірина Геращенко, одна хвилина, будь ласка.</p>
<p>&nbsp;</p>
<p>17:44:03</p>
<p>ГЕРАЩЕНКО І.В.</p>
<p>Шановні колеги, наша фракція, безумовно, буде підтримувати цей законопроект. І якраз цей законопроект є так само відповіддю тим політиканам, які дозволяють собі говорити про те, що начебто українська влада і український уряд не дає правильних дефініцій відносно того, що відбувається в Україні, що це йде війна, і це йде окупація. І очевидно, що ми можемо говорити про будь-які формати, але ключове, на що сьогодні ставить Путін і має в цьому певний успіх, в тому числі і в цій сесійній залі, – це на розбрат. І тому ми хочемо закликати тих, хто так печеться за долю Криму і Донбасу, в першу чергу, пам'ятати про те, що дуже важливо, принаймні в зовнішній політиці, демонструвати єдність. І подякувати нашій армії, яка за цей рік була сформована і сьогодні дає відсіч агресору на Донбасі, що він не дійшов до Харкова, не дійшов до Одеси і таке інше.</p>
<p>І сказати, що, звичайно, якби у нас була така армія рік тому, то ні на який би Крим Путін би не напав.</p>
<p>Дякуємо і вам, пане Андрію, що ви тоді на своїй посаді так само багато робили для того, щоби втримати ситуацію.</p>
<p>&nbsp;</p>
<p>ГОЛОВУЮЧИЙ. Дякую вам, пані Ірина.</p>
<p>Будь ласка, від "Самопомочі" Єгор Соболєв.</p>
<p>&nbsp;</p>
<p>17:45:20</p>
<p>СОБОЛЄВ Є.В.</p>
<p>У мене звернення до міністра закордонних справ. Якщо ви вважаєте, що це важливий і корисний крок, то "Самопоміч" підтримує цю ініціативу. Але ми би хотіли звернути вашу увагу на доручення, яке парламент давав Міністерству закордонних справ, яке прямо випливає з тієї трагедії, яка спочатку сталася в Криму, потім повторилася на Харківщині, на Донбасі, в Одесі, у багатьох інших містах, де Путін намагався знищити Україну. Це відсутній кордон з Росією, який дуже легко перетнути будь-якій людині, в тому числі так званим туристам, з яких почалося захоплення наших міст. Міністерство закордонних справ отримувало доручення від парламенту розпочати цю роботу. Наскільки ми поінформовані, ви тільки обмежили право російських громадян бути на території України 90 днів без реєстрації. Але сьогодні будь-який батальйон Путіна може легко заїхати до самого Києва.</p>
<p>&nbsp;</p>
<p>ГОЛОВУЮЧИЙ. Будь ласка, 10 секунд, Єгоре. Добре,&nbsp; дякую.</p>
<p>Шановні колеги,&nbsp; я прошу&nbsp; всіх сконцентруватись, зайти в зал народних депутатів і підготуватись до голосування. І я за пропозицією комітету&nbsp; ставлю&nbsp;&nbsp; на голосування важливий, символічний проект Закону&nbsp;&nbsp; про внесення змін до деяких законів&nbsp; України щодо визначення дати початку тимчасової окупації (номер 2954). За пропозицією комітету я ставлю його за основу і в цілому. Будь ласка, прошу&nbsp; голосувати, з правкою Немирі, яка була оголошена під стенограму. За основу і в цілому 2954.&nbsp; Будь ласка, голосуємо.</p>
<p>&nbsp;</p>
<p>17:47:32</p>
<p>За-239</p>
<p>Рішення прийняте.&nbsp;</p>
<p>Вітаю! І наголошую, це важлива символічна дія. І я дякую Міністерству закордонних справ&nbsp; за ініціативу, і дякую депутатам&nbsp; за підтримку.</p>
<p>Тепер,&nbsp; шановні колеги, ми через законопроект перескочили, у нас наступний мав бути 2972. Я&nbsp; нагадаю: ми проголосували перед тим за 2036а, ми його підтримали за основу і в цілому. І зараз за Регламентом&nbsp; по порядку денному у нас дуже простий і короткий законопроект 2972.&nbsp; І є прохання від доповідача, щоб ми даний законопроект розглянули за скороченою процедурою, бо на повну ми банально не маємо часу.</p>
<p>Шановні колеги, я прошу підтримати скорочену процедуру закон про підтримку наших військових. Будь ласка, голосуємо.</p>
<p>&nbsp;</p>
<p>17:48:38</p>
<p>За-165</p>
<p>Дякую, вам.</p>
<p>Я перепрошую, коротка вставка для стенограми. Ми проголосували 2093а, вже проголосували, він був проголосований перед тим, наступний пов'язаний з ним законопроект 2972, за який ми щойно проголосували за скорочену процедуру.</p>
<p>І до доповіді запрошується і від комітету, і від міністерства депутат Вінник. Є в залі пан Мехед. Пане Мехед, будь ласка, якщо можна, коротко, бо в нас дуже вже стиснутий обмежений час. Будь ласка, Петро Миколайович доповідь і Вінник вже до співдоповіді готуйтеся. Будь ласка.</p>
<p>&nbsp;</p>
<p>17:49:19</p>
<p>МЕХЕД П.М.</p>
<p>Шановні народні депутати, проект закону розроблено Міноборони з метою відновлення права військовослужбовців та членів їх сімей на пільгове санаторно-курортне лікування без дотримання додаткових умов, які запроваджені Законом України "Про запобігання фінансової катастрофи". Пропонується виключити абзац другий пункту 3 статті 11 Закону України "Про соціальний і правовий захист військовослужбовців та членів їх сімей", що стосується зазначених обмежень.</p>
<p>В чому тут суть? В тому, що в 2013 році змогли пройти санаторно-курортне лікування 3 тисячі 277 військовослужбовців, а в минулому році цим правом у зв'язку з обмеженням скористались тільки 233 військовослужбовці.</p>
<p>Тому з метою вирівнювання соціального становища військовослужбовців, які повертаються з зони АТО, прошу дати їм право і можливість пройти це санаторно-курортне лікування.&nbsp; Реалізація законопроекту не потребує додаткових коштів з бюджету, тому що кошти передбачені в бюджеті Міністерства оборони.</p>
<p>Прийняття законопроекту підтримане комітетом, прошу підтримати за основу і якщо можливо в цілому. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; Вінник, до співдоповіді.</p>
<p>&nbsp;</p>
<p>17:50:53</p>
<p>ВІННИК І.Ю.</p>
<p>Шановні колеги! Я хотів би, перш за все, розпочати свій виступ, попросити Апарат нашої Верховної Ради запросити депутатів до сесійної зали. Тому що ми зараз будемо голосувати законопроект, який&nbsp; з одного боку є надзвичайно простим, з іншого боку є надзвичайно важливим.</p>
<p>В чинному Законі України "Про соціальний та&nbsp; правовий захист військовослужбовців та членів їх сімей" є дуже вдала норма, як дозволяє за пільговим тарифом сьогодні військовослужбовцям, членам їх сімей, родинам загиблих, батькам, проходити санаторно-курортне лікування в санаторіях та базі санаторно-курортній Міністерства оборони та інших військових формувань.</p>
<p>Але, на жаль, коли ми&nbsp; приймали разом з вами Закон України "Про запобігання фінансовій катастрофі та створення передумов&nbsp; для економічного зростання в&nbsp; Україні", ми цю норму обмежили. Обмежили тим, що&nbsp; така пільга надається за умови, якщо&nbsp; розмір середньомісячного сукупного доходу сім'ї в розрахунку на одну особу&nbsp; за попередні шість&nbsp; місяців не перевищує величини доходу, яка&nbsp; дає право на відповідну&nbsp; податкову соціальну пільгу. Про&nbsp; яку&nbsp; податкову соціальну пільгу&nbsp; може&nbsp; йти по відношення до військовослужбовців?&nbsp;&nbsp;</p>
<p>Тому цим законом Міністерство оборони пропонує виключити, і&nbsp; комітет одностайно категорично підтримує, там треба виключити це обмеження. Нам треба зберегти&nbsp; ті умови соціального захисту військовослужбовців, які були попередньо в законі включені і надані, і вони забезпечать&nbsp; необхідну мотивацію нашим військовослужбовцям проходити службу і захищати нашу країну.</p>
<p>Тому прошу&nbsp; одноголосно зал підтримати цей закон за основу та в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую&nbsp; вам.</p>
<p>Шановні колеги, чи є потреба обговорювати? Шановні колеги, не може бути&nbsp; однієї репліки. Є обговорення два або відсутність обговорення.</p>
<p>Чи є потреба обговорювати&nbsp; даний законопроект? Є.&nbsp; Будь ласка, два –"за", два – "проти", прошу записатись.</p>
<p>Медуниця, "Народний фронт", будь ласка.</p>
<p>&nbsp;</p>
<p>17:53:13</p>
<p>МЕДУНИЦЯ О.В.</p>
<p>Прошу ще раз передати слово Юрію Володимировичу Тимошенко з трибуни.</p>
<p>&nbsp;</p>
<p>ГОЛОВУЮЧИЙ.&nbsp; З трибуни, так? Будь ласка.</p>
<p>&nbsp;</p>
<p>17:53:37</p>
<p>ТИМОШЕНКО Ю.В.</p>
<p>Шановні парламентарі!&nbsp; Чому так сталося, що я, простий солдат без вищої освіти, стою тут перед вами нарівні з вами? А сталося так тому, що в державі війна, і тому, що мої побратими з мого батальйону, фактично, делегували мене сюди, сказавши: "Юра, хто, як не ти, постоїть за нас? Хто, як не ти, один посеред нас знає, що в нас, дійсно, реально болить і що нам найбільше потрібно?"</p>
<p>Ви що, думаєте, що хлопці пішли на війну за гроші? За 40 діб першої нашої ротації під Слов'янськом вояки батальйону Кульчицького, добровольці, отримали зарплату 998 гривень і три копійки. Мене найбільше цікавило, як вони вираховували ці три копійки, як збиралися їх доплачувати.</p>
<p>І коли зараз хтось з вас, хто не був на фронті, отим тиловим запільним щуром буде зараз думати, голосувати чи не голосувати, а може натиснути жовту кнопку, а може&nbsp; червону, то хай знає, що він є зрадник. І той, хто не підтримає зараз наших простих бідаків вояків на фронті, той заслуговує того, щоб йому пику набити просто тут, в туалеті Верховної Ради!</p>
<p>Прошу всіх підтримати! Ніхто не сміє навіть слова сказати проти цього закону! Проголосувати і цей закон, і всі наступні, які будуть на захист військовослужбовців, особливо добровольців! Ми їм винні по гріб нашого життя, скільки жити будемо, ми будемо винні, винні і винні! Тому що вони проливають кров тоді, коли ми тут сидимо! Дякую.</p>
<p>Слава Україні! Всі голосуємо!&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Семенуха Роман Сергійович, "Самопоміч".</p>
<p>&nbsp;</p>
<p>17:55:38</p>
<p>СЕМЕНУХА Р.С.</p>
<p>Прошу передати&nbsp; слово Тарасу Пастуху.</p>
<p>&nbsp;</p>
<p>ГОЛОВУЮЧИЙ. Будь ласка, Пастух.</p>
<p>&nbsp;</p>
<p>17:55:53</p>
<p>ПАСТУХ Т.Т.</p>
<p>Тарас Пастух, об'єднання "Самопоміч". Шановні колеги, я прошу якраз на секунду, щоб тут не було спекуляцій, звернути увагу, що ми маємо сьогодні. Сьогодні сім'ї військовослужбовців, які мають сукупний дохід, який нижчий від рівня встановленого Кабінетом Міністрів, мають право і можливість скористатися цими безкоштовними путівками. Ті сім'ї, в яких дохід вищий цієї планки, вони купують відповідно за власні кошти. Як правило, це сім'ї генералів і інших, в яких є можливість купити цю путівку.</p>
<p>Що пропонує даний законопроект? Зняти норму про цю планку, тобто сім'ї, в яких є достатньо високий дохід, також будуть отримувати право отримувати ці путівки. І це говорить про те, що ймовірність того, що черга дійде до рядових, до простих військовослужбовців, є достатньо невисока. Цю норму, якщо… дійсно, піднялися зарплати військовослужбовців, є виплати за АТО, тобто, можливо, є частина сімей, які потребують цієї пільги, цієї путівки, вона легко регулюється без зміни закону. Кабінет Міністрів має можливість своїми повноваженнями цю планку підняти, і, таким чином, ці сім'ї отримають цю можливість.</p>
<p>Тому пропозиція фракції об'єднання "Самопоміч": залишити в цьому вигляді, як є сьогодні, і допомогти тим сім'ям, які не мають можливості витягнути з кишені і скористатися санаторними путівками.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Королевська Наталія Юріївна.</p>
<p>&nbsp;</p>
<p>17:57:21</p>
<p>КОРОЛЕВСЬКА Н.Ю.</p>
<p>Уважаемые коллеги, в марте 2014 года, когда вы голосовали этот закон, мы обращались к вам с просьбой, с просьбой о том, что вы нарушаете Конституцию. Ну, не нужно принимать несправедливых и неправильных решений! К сожалению, вы нас не послушали.</p>
<p>И сегодня от этого закона пострадали сотни тысяч семей в нашей стране. Это многодетные семьи, которых с 1 июля вы лишили льгот на жилищно-коммунальное хозяйство, это дети-сироты, которые в этом году не смогли поступить на бюджетное отделение, потому что их лишили сегодня права учиться на бюджете по льготной системе. Это воины-афганцы, чернобыльцы, это наши ветераны Великой Отечественной, это дети войны, которых лишили минимальной льготы, компенсации за жилищно-коммунальное хозяйство.</p>
<p>Уважаемые коллеги, давайте перестанем ставить опыты и эксперименты, давайте комплексно урегулируем и комплексно исправим те ошибки, которые были допущены. Ну, поймите, такими отточенными решениями мы еще больше сегодня порождаем несправедливость в обществе, потому что те, кто защищали нашу страну раньше, те, кто по зову родины ставали на ее защиту, сегодня тоже не могут быть обиженными. Мы должны защитить сегодня людей и помочь им пережить то сложное время, в котором сегодня находится наша страна.</p>
<p>Поэтому мы обращаемся к вам. Давайте перестанем делить людей, давайте восстановим социальную справедливость в стране, отменим этот закон полностью и вернем людям то, что они заслужили, заслужили, защищая Родину, рожая детей и веря в нашу страну. Спасибо за внимание.</p>
<p>&nbsp;</p>
<p>ГОЛОВУЮЧИЙ. Власенко Сергій Володимирович.</p>
<p>&nbsp;</p>
<p>17:59:18</p>
<p>ВЛАСЕНКО С.В.</p>
<p>Дякую, шановні колеги. Ви знаєте, я так з цікавістю прослухав попередній спіч від людини, яка очолювала Міністерство соціальної політики за президентства Януковича, яка була ідеологом підняття пенсійного віку, яка грабувала наших пенсіонерів, а тепер вони розказують за всіх знедолених і всіх не знедолених. Поверніть крадені гроші і все буде добре в країні. Це перше.</p>
<p>По-друге. Фракція "Батьківщина" прийняла рішення не голосувати закони до того як не будуть поставлені наші законопроекти про тарифи. Однак. Цей закон дійсно є соціальним, фракція "Батьківщина" його повністю підтримає, хоча ми звернули увагу на ті зауваження, які зробили наші колеги із "Самопомочі", насправді, міністр от сидить киває головою, я думаю, що він зараз роз'яснення нам дасть. Але, якщо цей закон дійсно перегинає ситуацію в користь генералів, полковників, то, напевно, в такому вигляді в цілому його приймати неможливо. Але, з точки зору забезпечення наших військових, надання їм можливості на пільгових умовах взяти путівки, відпочити, їх родинам відпочити. Звичайно, це&nbsp; зобов'язання нашої держави, і ми це беззаперечно підтримаємо.</p>
<p>Але я би ще раз звернувся до пана міністра. Пане, міністр! Пане, міністр, все-таки ми би хотіли роз'яснення з приводу того, чи не буде перегину в сторону вищого командування, яке буде забирати ті путівки по пільгових цінах, які б могли брати рядові військовослужбовці, які безпосередньо виконують бойові задачі, які безпосередньо знаходяться на лінії зіткнення з ворогом, які безпосередньо захищають нашу країну. Ще раз підкреслюю, фракція "Батьківщина" підтримає цей соціальний законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, 18.00. І я на правах ведучого на 15 хвилин продовжую роботу Верховної Ради України.</p>
<p>Зараз я дам слово і Павлу Розенкові. І хочу сказати, що наступних два законопроекти є законопроекти Розенка. І у мене є прохання, щоб ми змогли швидко пройти цей закон і потім встигнути протягом тих 15 хвилин розглянути законопроекти Розенка.</p>
<p>Тому я прошу максимально лаконічно і швидко, щоб ми могли перейти до голосування.</p>
<p>&nbsp;Будь ласка, включіть Розенку мікрофон.</p>
<p>&nbsp;</p>
<p>18:01:56</p>
<p>РОЗЕНКО П.В.</p>
<p>Я дуже коротко просто поясню одну ситуацію. Тут просто народний депутат із "Самопомочі " сказав, що Кабмін встановлює розмір цієї соціальної пільги. Насправді це чітко встановлено законом, ми не можемо її регулювати. Ця&nbsp;&nbsp; цифра&nbsp; 1700 гривень доходу встановлена&nbsp; Законом&nbsp; України. Тому треба внести зміни до Закону&nbsp; України, щоб це питання&nbsp; врегулювати.</p>
<p>Тому, я… Друге питання, щодо хто отримує путівки. Це, я думаю, Міністерство оборони&nbsp; на себе має взяти зобов'язання, щоби, в першу чергу,&nbsp; ці отримували хлопці з низькими&nbsp;&nbsp; доходами, які… Це порядок надання путівок&nbsp; цим категоріям військовослужбовців.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Шановні колеги, я бачу, є підтримка залу. Давайте, ми голосуємо, ми і&nbsp; так пройшли всю необхідну процедуру. Мудро?&nbsp; Тому я прошу всіх приготуватись до голосування. Я нагадую, ми попередній закон&nbsp; розглянули 2093а і його проголосували.</p>
<p>А зараз я ставлю на голосування 2972, проект Закону про внесення зміни до статті 11 Закону&nbsp; України "Про соціальний і правовий захист&nbsp; військовослужбовців та членів їх сімей". І за пропозицією комітету, ми його голосуємо за основу, так?&nbsp; За основу.&nbsp; Я прошу підтримати за основу 2972.&nbsp; Прошу голосувати.&nbsp; Прошу визначатись.&nbsp; Будь ласка, голосуємо.&nbsp;&nbsp;</p>
<p>&nbsp;</p>
<p>18:03:47</p>
<p>За-239</p>
<p>Рішення прийнято.</p>
<p>Приємно, що хоча б військові закони по захисту країни нас об'єднують після того, як політичні процеси&nbsp; нас розривають. Важливо, що ми ще вміємо бачити крізь політику Україну, і це дає позитив для нашої роботи нашого парламенту.</p>
<p>Зараз згідно порядку денного я переходжу до наступного законопроекту 2975. Це проект Закону про внесення змін до деяких законодавчих актів України щодо надання батькам-вихователям додаткових соціальних гарантій. І за проханням доповідача міністра я прошу розглянути даний законопроект за скороченою процедурою. Я прошу підтримати скорочену процедуру. Будь ласка, голосуємо і не розходимось.</p>
<p>&nbsp;</p>
<p>18:04:43</p>
<p>За-167</p>
<p>Рішення прийнято.</p>
<p>Будь ласка, до доповіді Розенко Павло Валерійович.</p>
<p>&nbsp;</p>
<p>18:04:53</p>
<p>РОЗЕНКО П.В.</p>
<p>Шановні народні депутати, я просив би, я дуже буду коротко говорити, три законопроекти зараз розглянути, вони всі соціально важливі, три погоджені комітатами Верховної Ради України. Тому, 15 хвилин у нас тільки є. Тому перший законопроект 2975 стосується врегулювання питання надання відпустки по догляду за дитиною до&nbsp; досягнення нею трирічного віку для батьків вихователів дитячих будинків сімейного типу.</p>
<p>На сьогоднішній день такі відпустки встановлені лише прийомні батьки та опікуни. Тому я просив би за основу і в цілому проголосувати цей законопроект.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, член вашої фракції Віктор Пинзеник категорично заперечує про порушення Регламенту. І тому я запрошую до співдоповіді, голови підкомітету Комітету з питань соціальної політики зайнятості та пенсійного забезпечення Дроздика Олександра Валерійовича. Будь ласка,&nbsp; співдоповідь від комітету, будь ласка.</p>
<p>&nbsp;</p>
<p>18:06:06</p>
<p>ДРОЗДИК О.В.</p>
<p>Дякую. Шановний головуючий, шановні народні депутати! Я дуже коротко, я прошу і комітет, і від себе підтримати цей законопроект і інші законопроекти. Ми повністю їх підтримали на комітеті і просимо зараз підтримати депутатів. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, чи готові ми голосувати?&nbsp; Готові. Тому я ставлю…</p>
<p>Є процедура. Є бажаючі виступи? Немає бажаючих, я не бачу жодного бажаючого виступити, я не бачу жодної піднятої руки.</p>
<p>І тому я ставлю на голосування проект Закону про внесення змін до&nbsp; деяких законодавчих актів України&nbsp; щодо надання батькам-вихователям додаткових соціальних гарантій&nbsp; ( 2975)&nbsp;&nbsp; за пропозицією комітету за основу. Прошу голосувати, прошу підтримати за основу 2975. Будь ласка.</p>
<p>&nbsp;</p>
<p>18:07:15</p>
<p>За-234</p>
<p>Рішення прийнято.</p>
<p>Є пропозиція в цілому чи є заперечення? Є заперечення, я не можу поставити в цілому, я перепрошую.</p>
<p>Будь ласка, для репліки 30 секунд, Пинзеник.</p>
<p>&nbsp;</p>
<p>18:07:32</p>
<p>ПИНЗЕНИК В.М.</p>
<p>Пане головуючий, я дуже уклінно вас прошу дотримуйтесь Регламенту, парламент і так працює в режимі скороченого обговорення. Дайте можливість депутатам висловитись по кожному законопроекту, не перетворюйте&nbsp; депутатів у кнопкодавів. Дотримуйтесь Регламенту.</p>
<p>&nbsp;</p>
<p>ГОЛОВУЮЧИЙ. Дякую, шановний пане Віктор. Я&nbsp; можу сказати, у мене є певна трудність. Я не можу змусити депутатів виступати. Якщо в залі немає жодного, хто хоче виступати, в мене немає механізмів впливу на депутатів, щоб змусити їх виступати.</p>
<p>І тому я ставлю весь час питання, чи є бажаючі виступати? Якщо немає, тільки тоді, наголошую, тільки тоді я ставлю на голосування.</p>
<p>Пане Павло Валерійович, ви доповіли зразу два законопроекти. Чи будете цей доповідати? Тоді, будь ласка, до доповіді. Є пропозиція, ми маємо ще&nbsp; 7 хвилин, законопроект&nbsp; 2042а, є теж прохання розглянути його за скороченою процедурою. <i>(Шум у залі)</i></p>
<p>В цілому є заперечення. Я перепрошую, шановні колеги, ви всередині фракції зберіться і вирішіть ці питання. Коли є заперечення проти голосування в цілому, я не маю права поставити його на голосування.</p>
<p>Зараз ми маємо 7 хвилин, є прохання підтримати розгляд 2042а за скороченою процедурою.</p>
<p>Прошу проголосувати, прошу підтримати. Будь ласка.</p>
<p>&nbsp;</p>
<p>18:09:04</p>
<p>За-188</p>
<p>Рішення прийнято.</p>
<p>Я прошу до доповіді Павла Валерійовича і рекомендую дуже коротко.</p>
<p>&nbsp;</p>
<p>18:09:15</p>
<p>РОЗЕНКО П.В.</p>
<p>Дякую. Шановні народні депутати, пропоную підтримати законопроект, який вніс уряд стосовно функціонування і фінансування реабілітаційних установ для інвалідів та дітей-інвалідів, щоб передбачити&nbsp; це фінансування Міністерству соціальної політики і здійснювати його з державного бюджету України. Ці питання всі погоджені Кабінетом Міністрів, Міністерством фінансів, тощо. Є пропозиція: підтримати.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До співдоповіді запрошується Третьяков Олександр Юрійович, з місця, будь ласка, 30 секунд.</p>
<p>&nbsp;</p>
<p>18:09:43</p>
<p>ТРЕТЬЯКОВ О.Ю.</p>
<p>Уважаемые народные депутаты, комитет предлагает принять данный закон за основу. Главное научно-экспертное управление предлагает также принять данный законопроект за основу. Но хочу отметить, что он будет работать только вместе с Законом 2041, поэтому нужно его быстрей рассмотреть, обращаюсь к бюджетному комитету. Доклад закончил.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Чи можемо голосувати, шановні колеги? <i>(Шум у залі)</i></p>
<p>Тоді я ставлю на голосування… Є бажаючі виступати? <i>(Шум у залі)</i> Будь ласка, є бажаючі виступати. Я прошу два – "за", два – "проти" записатись, будь ласка. Два – "за", два – "проти".&nbsp;</p>
<p>Присяжнюк Олександр Анатолійович. Прохання лаконічно.</p>
<p>&nbsp;</p>
<p>18:10:40</p>
<p>ПРИСЯЖНЮК О.А.</p>
<p>Фракція підтримує законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую з ґрунтовну доповідь.</p>
<p>Гордєєв Андрій Анатолійович, "Блок Петра Порошенка".</p>
<p>&nbsp;</p>
<p>18:10:57</p>
<p>ГОРДЄЄВ А.А.</p>
<p>Колеги, прошу підтримати цей законопроект, наша фракція повністю його підтримує. Давайте підтримаємо.</p>
<p>&nbsp;</p>
<p>ГОЛОВУЮЧИЙ. Дякую, мудро.</p>
<p>Королевська Наталія Юріївна.</p>
<p>Папієв, будь ласка.</p>
<p>&nbsp;</p>
<p>18:11:22</p>
<p>ПАПІЄВ М.М.</p>
<p>Дякую. Шановні колеги, я просив би все ж таки дослухатися до правильної пропозиції. Справа в тому, що цей законопроект треба голосувати тільки за основу, і я поясню в чому. Я підтримую позицію міністерства, що центри реабілітації мають фінансуватися з державного бюджету по програмі міністерства. Але в цьому законопроекті закладено міну сповільненої дії. Справа в тому, що сьогодні уряд планує взагалі знищити Фонд соціального захисту інвалідів. І в тих пропозиціях до Податкового кодексу, який сьогодні пропонується, взагалі відсутня квота по працевлаштуванню інвалідів і штрафні санкції.</p>
<p>Тому нам треба на друге читання чіткий запобіжник мати, щоб ми цим законом не знищили Фонд соціального захисту інвалідів, який стосується 2 мільйонів 700 тисяч громадян України, які мають інвалідність. Тому ми будемо підтримувати цей законопроект, але тільки за основу, щоб, коли будемо голосувати в цілому, ми гарантували інвалідам, що вони будуть мати гарантії від держави. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Отже, я ставлю на голосування, я прошу зайти в залі і зайняти робочі місця. Я ставлю на голосування проект Закону про внесення змін до деяких законів України щодо забезпечення функціонування реабілітаційних установ для інвалідів та дітей-інвалідів 2042а за основу. Прошу голосувати і прошу підтримати за основу 2042а.</p>
<p>&nbsp;</p>
<p>18:12:57</p>
<p>За-232</p>
<p>Рішення прийняте.</p>
<p>Шановні колеги, у нас ще є ще один законопроект. Товариство, послухайте мене уважно. У нас не так часто буває повний зал, товариство. Давайте ми сконцентруємося і інвестуємо в державу ще 10. Я думаю, це буде правильно.</p>
<p>Будь ласка, є пропозиція 2777 і 2770-1 є прохання від доповідача розглянути за скороченою процедурою. Будь ласка, прошу підтримати розгляд за скороченою процедурою 2777, голосуємо, будь ласка.</p>
<p>&nbsp;</p>
<p>18:13:49</p>
<p>За-154</p>
<p>Рішення прийнято.&nbsp;</p>
<p>Будь ласка, Павло Валерійович, доповідайте.</p>
<p>&nbsp;</p>
<p>18:13:57</p>
<p>РОЗЕНКО П.В.</p>
<p>Шановні народні депутати, ми пропонуємо цим законопроектом надати можливість, за бажанням, інвалідам отримати безоплатно у власність автомобіль, який ним експлуатувався більш&nbsp; ніж&nbsp; 10 років. Це дуже важлива соціальна&nbsp; тема. Тут, в даному випадку, є&nbsp;&nbsp; рішення&nbsp; комітету щоб ухвалити цей законопроект&nbsp; за основу і в цілому. Тому,&nbsp; дякуючи профільному комітету, є пропозиція&nbsp;&nbsp; підтримати його за основу і в цілому.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Будь ласка, співдоповідач –&nbsp; Третьяков Олександр Юрійович.</p>
<p>Третьяков. Включіть,&nbsp; будь ласка, мікрофон з місця.</p>
<p>&nbsp;</p>
<p>18:14:32</p>
<p>ТРЕТЬЯКОВ О.Ю.</p>
<p>Я тоже, очень коротко. Главное научно-экспертное управление предлагает&nbsp; поддержать законопроект 2777 урядовий, и профильный комитет предлагает принять&nbsp; его за основу и в&nbsp; целом. Просим депутатов поддержать данный законопроект. Спасибо.</p>
<p>&nbsp;</p>
<p>ГОЛОВУЮЧИЙ. Шановні колеги, чи можемо ми голосувати? Є потреба виступати, так? Не може бути одна людина, одна хвилина, може бути два – "за", два – "проти" або відсутність.</p>
<p>Добре, давайте 30 секунд. Дерев'янко, 30 секунд.</p>
<p>&nbsp;</p>
<p>18:15:25</p>
<p>ДЕРЕВ’ЯНКО Ю.Б.</p>
<p>Шановні колеги, законопроект 2777-1, який апарат поставив як альтернативний, по суті, не є альтернативним. Це мій законопроект разом з Іриною Сусловою. Чому? Тому що він врегульовує питання переліку документів, щоб інвалід цей автомобіль міг отримати. Я повністю підтримую законопроект стосується 10 років отримати у власність, але цей законопроект 2771 пропонує вичерпний перелік документів для того, щоб інвалід міг, на кінець, отримати автомобіль. Тому я пропоную підтримати і перший законопроект, і другий, вони є абсолютно не альтернативні, але дуже важливі для наших інвалідів.</p>
<p>Якщо ми не хочемо над ними знущатися далі, дев'ять років за постановою Кабміну, дев'ять разів у нас змінювалась, і дев'ять разів змінювались правила, перелік документів. Мій законопроект пропонує чіткий перелік і заборонити добавляти інші вимоги до документів, які необхідні для того, щоб цей автомобіль потрібний для інвалідів, отримати. Прошу підтримати і перший законопроект, і другий. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам. Але ми можемо тільки один підтримати, Юрій Богданович. І тому є пропозиція комітету прийняти за основу і в цілому.&nbsp;</p>
<p>Чи можна поставити на голосування таку пропозицію? Тому я ставлю пропозицію комітету за основу і в цілому проект Закону про внесення змін до деяких Законі України щодо забезпечення інвалідів автомобілями 2777. За основу і в цілому, прошу голосувати. Прошу підтримати.</p>
<p>&nbsp;</p>
<p>18:16:55</p>
<p>За-236</p>
<p>Рішення прийнято.</p>
<p>У мене одне питання до&nbsp; залу. Шановні колеги, коли є законопроект альтернативний і один прийнятий, інший не ставиться. Він є визначений&nbsp; як&nbsp; альтернативний, ми по ньому вже не голосуємо.</p>
<p>Шановні колеги, я з&nbsp; проханням до вас&nbsp; звертаюсь. Подивіться, до мене підійшла Ліля Гриневич. У нас стоять по закінченню&nbsp; порядку денного два проекти постанови про вручення премій для молодих науковців. Це надзвичайно прості бездискусійні постанови. Чи підтримаємо їх? Підтримуємо. Я дуже прошу,&nbsp; щоб ми змогли. Постанови не потребують скороченої процедури.</p>
<p>Так же ж? Я прошу Лілію Гриневич&nbsp; до слова, щоб була доповідь. Я прошу доповісти зразу дві постанови.</p>
<p>Будь ласка, Лілія Гриневич від трибуни.</p>
<p>&nbsp;</p>
<p>18:17:55</p>
<p>ГРИНЕВИЧ Л.М.</p>
<p>Шановні колеги, маємо дві постанови: за номером 2200а про призначення у 2015 році іменних стипендій Верховної Ради&nbsp; України для найталановитіших молодих вчених і 2201а щодо присудження премій Верховної Ради&nbsp; України молодим вченим в галузі фундаментальних і прикладних досліджень та науково-технічних розробок за 2014 рік. Гроші в бюджеті Верховної Ради&nbsp; на це передбачені. Нам треба виконати свій обов'язок. Вони пройшли дуже жорсткий відбір. І це чи не єдиний важіль мотивації молодих вчених від Верховної Ради.</p>
<p>Тому, будь ласка, прошу підтримати.</p>
<p>&nbsp;</p>
<p>ГОЛОВУЮЧИЙ. Шановні колеги, чи можемо ми ці постанови голосувати?</p>
<p>Тому я ставлю на голосування проект Постанови про призначення у 2015 році іменних стипендій Верховної Ради України для найталановитіших молодих вчених (2200а). Прошу підтримати дану постанову за основу і в цілому. Будь ласка, голосуємо.</p>
<p>&nbsp;</p>
<p>18:19:15</p>
<p>За-224</p>
<p>Товариство, ще раз, не встигли деякі депутати.</p>
<p>Я ставлю на повернення до голосування за Постанову 2200а, прошу проголосувати за повернення до голосування. Будь ласка, голосуємо за повернення до розгляду.</p>
<p>Прошу проголосувати. Будь ласка.</p>
<p>&nbsp;</p>
<p>18:19:47</p>
<p>За-227</p>
<p>Ми повернулись.</p>
<p>Тепер я ще раз ставлю Постанову 2200а. Прошу її підтримати за основу і в цілому. Будь ласка, голосуємо. Голосуємо, підтримуємо постанову.</p>
<p>&nbsp;</p>
<p>18:20:10</p>
<p>За-225</p>
<p><i>(Шум у залі)</i></p>
<p>Шановні колеги, я… Одну хвилинку, товариство, увага! Я ще раз поставлю, але якщо ми ще раз не проголосуємо, я закрию сесію, оскільки немає голосів.</p>
<p>Я прошу ще раз повернутися до розгляду 2200а, прошу проголосувати, підтримати молодих вчених.</p>
<p>Будь ласка, голосуємо за повернення.</p>
<p>&nbsp;</p>
<p>18:20:51</p>
<p>За-226</p>
<p>226 – "за". Повернулися.</p>
<p>Тепер, шановні колеги, я прошу зібратися. Наша неуважність потім надто дорого коштує.&nbsp; Я прошу підтримати 2200а проект Постанови за основу і в цілому, прошу проголосувати, прошу підтримати.</p>
<p>Будь ласка, голосуємо.</p>
<p>&nbsp;</p>
<p>18:21:23</p>
<p>За-228</p>
<p>228 – "за". Рішення прийнято.</p>
<p>І тепер остання постанова, без доповіді, вже доповідь була. 2201а, це фактично є суміжна постанова… Товариство, останнє голосування, не розходьтесь. 2201а, прошу підтримати проект постанови за основу і в цілому.</p>
<p>Прошу проголосувати проект Постанови про присудження Премії Верховної Ради найталановитішим молодим ученим. Прошу голосувати 2201а. Прошу підтримати, будь ласка.</p>
<p>&nbsp;</p>
<p>18:22:05</p>
<p>За-229</p>
<p>Рішення прийнято.</p>
<p>Шановні колеги, дякую за плідну роботу. Вечірнє засідання Верховної Ради України оголошую закритим.</p>
<p>Завтра о 10-й ранку я прошу усіх бути в залі, не робити такої ганьби, як було сьогодні, перед всією Україною. Прошу голів фракцій провести засідання і пояснити депутатам відповідальність, щоб завтра о 10-й ранку ми&nbsp; могли почати продуктивну роботу у Верховній Раді України.</p>
<p>Дякую. До побачення, до завтра.</p>
<p>&nbsp;</p>

