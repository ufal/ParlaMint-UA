Стенограма пленарного засідання
19 червня 2014
&nbsp;
<p align=center>ЗАСІДАННЯ П'ЯТДЕСЯТ П'ЯТЕ</p>
<p align=center>Сесійний зал Верховної Ради України</p>
<p align=center>19 червня 2014 року, 16 година</p>
<p align=center>Веде засідання Голова Верховної Ради України О.В.ТУРЧИНОВ</p>
<p>&nbsp;</p>
<p>ГОЛОВУЮЧИЙ. Шановні народні депутати, прошу сідати на свої робочі місця. Секретаріат парламенту прошу зробити оголошення щодо необхідності всім народним обранцям зайти до сесійної зали для того, щоб можна було продовжити нашу роботу.</p>
<p>Прошу, колеги, сідайте і будемо працювати. У нас багато важливих питань, які необхідно розглянути. Поки депутати збираються, я хочу зробити декілька оголошень. Зокрема, відповідно до статті 13 Закону України "Про статус народного депутата" та&nbsp; статті 60 Регламенту Верховної Ради України повідомляю про вихід із депутатської фракції Комуністичної партії України у Верховній Раді України.&nbsp; Підпис народного депутата Калетник.&nbsp;</p>
<p>Наступна заява. Відповідно до статті 13 Закону України "Про статус народного депутата" та&nbsp; статті 60 Регламенту Верховної Ради України повідомляю про свій вихід із депутатської фракції Комуністичної партії України. Підпис народного депутата Скарбовійчука.</p>
<p>Тому, шановні колеги, я вже ставлю питання не факультативно, а конкретно перед регламентним комітетом щодо розгляду питання про правомочність подальшого перебування депутатів у складі саме фракції Комуністичної партії України.</p>
<p>&nbsp;Шановні колеги, ми продовжуємо нашу роботу. І я звертаюсь до народних депутатів, особливо тих, хто керує фракціями, нагадую, що дисципліна і обов'язок народного депутата – це своєчасно з'являтись на сесійних засіданнях. Прошу, щоб ми з вами зараз підтвердили готовність парламенту працювати.</p>
<p>Прошу провести реєстрацію народних депутатів. Включіть систему "Рада".</p>
<p>16:08:31</p>
<p>В залі зареєструвалось 288 народних депутатів. Верховна Рада може приймати відповідальні рішення, сподіваюсь. І ми продовжуємо роботу, зокрема вечірнє засідання.</p>
<p>Шановні колеги, ми переходимо до розгляду питань у першому читанні. І зараз я прошу, щоб ми розглянули проект Закону про внесення змін до додатку № 3 до Закону України "Про Державний бюджет України на 2014 рік".</p>
<p>Прошу, шановні колеги, підтримати пропозицію щодо розгляду цього питання за скороченою процедурою. Прошу, шановні колеги, підтримати пропозицію розгляду питання за скороченою процедурою. Прошу голосувати.</p>
<p>&nbsp;</p>
<p>16:09:45</p>
<p>За-137</p>
<p>Нема бажання, я так розумію, за скороченою процедурою. Ми по повній програмі почнемо розглядати це питання, але ж тоді не ображайтесь, що до ваших питань, які в порядку денному, які до порядку денного включені, може не дійти черга. <i>(Шум у залі)</i> Прохання ще раз? Шановні колеги, мені здається, вам просто подобається процес голосування, бо ви постійно – ще раз, ще раз… Ми можемо залишатися увечері і тренуватись.</p>
<p>Щодо використання кнопок системи "Рада". Прошу,&nbsp; шановні колеги, ще раз підтримати пропозицію&nbsp; щодо&nbsp;&nbsp; розгляду цього питання за скороченою процедурою. Прошу.</p>
<p>&nbsp;</p>
<p>16:10:44</p>
<p>За-158</p>
<p>Рішення прийнято.&nbsp;</p>
<p>Шановні колеги, слово надається міністру фінансів&nbsp;&nbsp; України&nbsp; Шлапаку Олександру&nbsp; Віталійовичу. Будь ласка, Олександр Віталійович.</p>
<p>&nbsp;</p>
<p>ШЛАПАК О.В.</p>
<p>Шановний&nbsp; пане Голово, шановні&nbsp;&nbsp;&nbsp; народні депутати! Законом&nbsp; України&nbsp; "Про Державний бюджет&nbsp; на 2014 рік" на проведення виборів Президента&nbsp; України в Центральній виборчій комісії&nbsp; встановлені бюджетні призначення&nbsp; в обсязі 1 мільярд 175 мільйонів гривень. Оскільки&nbsp;&nbsp; вибори відбулися без необхідності проведення повторного голосування,&nbsp; економія бюджетних коштів склала&nbsp; понад 600 мільйонів гривень. Спрямування відповідного ресурсу на фінансування потреб Збройних Сил&nbsp; України&nbsp; для здійснення доплат військовослужбовцям, які виконують завдання&nbsp; в районі проведення антитерористичної операції в Донецькій і Луганській областях,&nbsp; дало б змогу вирішити низку&nbsp; актуальних завдань, які стоять перед Міністерством оборони&nbsp;&nbsp;&nbsp; України.</p>
<p>Шановні&nbsp; народні депутати, я процитував вам лист Президента&nbsp; України Петра Олексійовича Порошенка&nbsp;&nbsp;&nbsp;&nbsp;&nbsp; до уряду з проханням&nbsp; внести відповідний законопроект змін до бюджету 2014 року, що ми і зробили, я вам його і представляю. Є пропозиція зекономлених 600 мільйонів гривень перевести в резервний&nbsp; фонд&nbsp; України від такого головного розпорядника як Центральна виборча комісія для подальшого фінансування&nbsp; потреб Збройних Сил&nbsp; України.</p>
<p>Довідково: на сьогоднішній день, за розрахунками наших військових, не тільки&nbsp; Міністерства оборони, але й Головного управління розвідки, Держспецтрансслужби, МВС, Національної гвардії,&nbsp;&nbsp; Держприкордонслужби,&nbsp; Служби безпеки&nbsp; України, Держспецзв'язку,&nbsp; Служби зовнішньої розвідки, Департамент з надзвичайних ситуацій загальна потреба складає додатково майже, не майже, а&nbsp; трошки більше 16 мільярідв&nbsp;&nbsp; гривень.</p>
<p>Таким&nbsp; чином нам ще доведеться шукати цей ресурс, а отже ці 600 мільйонів були б дуже доречними для того, щоб профінансувати першочергові потреби Збройних Сил України.&nbsp; Я просив би підтримати цей законопроект. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги! Від профільного комітету я прошу його голову Гєллєра Євгена Борисовича зробити співдоповідь. Замість Гєллєра хоче доповідати? Процедура, за процедурою&nbsp; доповідь пана Гєллєра, прошу уважно слухати.</p>
<p>&nbsp;</p>
<p>16:13:23</p>
<p>ГЄЛЛЄР Є.Б.</p>
<p>Дякую. Шановний Олександр Валентинович! Шановні народні депутати і запрошені! Комітет з питань бюджету на своєму засіданні 18 червня розглянув законопроект за номером 4078а. Законодавча пропозиція не передбачає залучення додаткових бюджетних коштів, оскільки пропонується здійснити в межах загального обсягу бюджетних призначень загального фонду Державного бюджету перерозподіл видатків між бюджетними програмами Міністерства фінансів та Центральної виборчої комісії. У зв'язку з наявністю економії в частині видатків, пов'язаних з проведенням виборів Президента України, тобто законопроект збалансований за показниками видатків Державного бюджету.</p>
<p>За наслідками розгляду комітет прийняв таке рішення: рекомендувати Верховній Раді законопроект за номером 4078а за результатами розгляду у першому читанні прийняти за основу та в цілому як закон. Прошу підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую. За коротку, але дуже професійну доповідь.</p>
<p>Шановні колеги! Прошу записатись на обговорення цього питання. Будь ласка, народний депутат Іллєнко, "Свобода".</p>
<p>&nbsp;</p>
<p>16:15:09</p>
<p>ІЛЛЄНКО А.Ю.</p>
<p>Андрій Іллєнко, фракція Всеукраїнське об'єднання "Свобода".</p>
<p>Шановні народні депутати! Звичайно, необхідно підтримати&nbsp; цей дуже важливий законопроект, тому що здається тут все очевидно, додаткові кошти, які були зекономлені&nbsp;&nbsp; на позачергових&nbsp; виборах Президента, будуть направлятися на&nbsp; Міністерство оборони на наші Збройні Сили для того, щоб підтримати їх і, власне, дати їм необхідне матеріальне забезпечення.</p>
<p>Але, шановні друзі, у нас сьогодні вже багато законопроектів було на розгляді Верховної Ради, які, на жаль,&nbsp; не набирають достатньої кількості голосів. Я навіть не буду зараз апелювати до&nbsp; представників Партії регіонів і комуністів,&nbsp; з ними все ясно. Але не набирають&nbsp; достатньої кількості голосів представників коаліції і це насправді є ганьба. Шановні друзі, сьогодні не проголосовано було цілий&nbsp; ряд таких ініціатив просто через&nbsp; елементарну недисциплінованість, і знову є, на жаль, ситуація, що&nbsp; після обідньої перерви дуже повільно збираються народні депутати.</p>
<p>Олександр Валентинович, ви виявили нещодавно дуже правильну ініціативу, закривати на час засідання буфет, якби це смішно не звучало, але&nbsp; мені здається це необхідно зробити. Тому що в країні йде війна, а парламент буксує через те, що є елементарна просто&nbsp; розхлябаність і недисциплінованість, окремих народних депутатів, які не можуть вчасно прийти на робоче місце і натиснути ту кнопку.&nbsp; Тому від нашої фракції, я&nbsp; прошу, пане головуючий, треба все-таки наводити порядок, щоб була якась дисципліна. Тому що ми провалюємо важливі голосування через відсутність дисципліни. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, єдине, що я хочу сказати, що&nbsp; за дисципліну у фракціях відповідають керівники фракцій. Я би просив саме керівників, заступників керівників фракцій, депутатських груп відповідально ставитись до&nbsp; своїх обов'язків і&nbsp; забезпечити роботу фракцій в повному складі під час сесійних засідань Верховної Ради.</p>
<p>Слово надається народному депутату Розенко, "УДАР".</p>
<p>&nbsp;</p>
<p>16:17:21</p>
<p>РОЗЕНКО П.В.</p>
<p>Прошу передати слово Павлу Різаненко.</p>
<p>&nbsp;</p>
<p>ГОЛОВУЮЧИЙ. Народний депутат Розенко передає слово Павлу Різаненко. Будь ласка.</p>
<p>&nbsp;</p>
<p>16:17:29</p>
<p>РІЗАНЕНКО П.О.</p>
<p>Павло Різаненко, фракція "УДАР".</p>
<p>Фракція "УДАР" абсолютно підтримує даний законопроект. В дійсності цим законопроектом&nbsp; передбачається зміна розпорядника коштів&nbsp;&nbsp;&nbsp;&nbsp;&nbsp; &nbsp;та зміна цього призначення. Якби відбувалася просто зміна розпорядника або призначення, то Верховна Рада навіть би і не голосувала за це, а це було б здійснено простим погодженням з бюджетним комітетом.</p>
<p>Проект абсолютно технічний, тобто не містить ніякого умовно політичного навантаження. Гроші, які були зекономлені з того, що вибори були проведені в один тур, перерозподіляються до&nbsp; резервного фонду. І далі будуть з резервного фонду використовуватися Кабміном згідно нагальних потреб. Тому я тут звертаюсь до всіх, в тому числі, і до Партії регіонів і комуністів підтримати дане технічне рішення.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, народний депутат Кузьмук.</p>
<p>&nbsp;</p>
<p>16:18:29</p>
<p>КУЗЬМУК О.І.</p>
<p>Шановний Олександр Валентинович, шановні колеги! Ну, я не можу погодитись, що це лише технічна справа. Ні! Це висока справа! Це справа, коли кошти, які залишися від президентської кампанії, йдуть не на якісь популістські речі, а йдуть на війну, йдуть на збереження життя наших військ і мирного населення.</p>
<p>Але уряд виділив чимало грошей, практично, сім мільярдів. Але використано з них одна десята частина. З народних грошей – одна десята частина. Не зроблені дві речі: не уточнений мобілізаційний план держави урядом і не затверджене державне оборонне замовлення. Без двох цих речей ці гроші швидко і на справу використати неможливо. Тому ще раз я звертаюсь до уряду, перейти на рельси воєнного часу.&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, від фракції депутат Чечетов, одна хвилина.</p>
<p>&nbsp;</p>
<p>16:20:03</p>
<p>ЧЕЧЕТОВ М.В.</p>
<p>Уважаемый Александр Валентинович, уважаемые коллеги! Действительно, сегодня у нас какой-то день полупровальный. То сначала обструкция Президенту – одна из фракций большинства не поддержала назначение министра иностранных дел. Потом вторая обструкция от второй фракции большинства, когда не проголосовали за кандидатуру, которую рекомендовал Президент на голову Нацбнака. <i>(Шум у залі)</i> Потом, когда подошли тысячи людей… тысячи людей для того, чтобы вернуть валютные вклады – опять большинство вместе с Советом Министров не проголосовало, да. Но это уже позор, позор!</p>
<p>&nbsp;</p>
<p>ГОЛОВУЮЧИЙ. Ми обговорюємо питання щодо змін до бюджету.</p>
<p>&nbsp;</p>
<p>ЧЕЧЕТОВ М. Эти деньги, которые есть, которые, действительно, сэкономлены, давайте мы направим в бюджет и с умом по-государственному их используем. Поэтому я еще раз, абсолютно было правильно сказано, дело не в Партии регионов, а дело в&nbsp; большинстве, которого в зале нет. Это вы сами говорили, да. Поэтому поддерживайте, поддерживайте этот закон, да, не позорьтесь. Спасибо! <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Народний депутат Кайда.</p>
<p>&nbsp;</p>
<p>16:21:16</p>
<p>КАЙДА О.П.</p>
<p>Дякую. Олексій Кайда, фракція Всеукраїнського об'єднання "Свобода". Тут один попередник виступаючий розповідає про блага нашого народу і як він аж так турбується. Я розумію, що саме фракції Партії регіонів не вигідне додаткове фінансування армії, бо їм вигідно фінансувати сепаратистів. Крім того, вони, напевно, тільки сплять і бачать, коли російська армія зайде сюди на територію України і буде все робити, і прикриваючись людьми.</p>
<p>Фракція Всеукраїнського об'єднання "Свобода" виступала за ухвалення Закону 4895 і далі буде наполягати на тому, щоб цей законопроект був ухвалений. Але зараз ми вирішуємо питання фінансування додаткового армії, української армії, яка буде захищати і захищає український народ, українську територію від тих жуликів навіть, які сидять тут, в сесійній залі і прикриваються ім'ям&nbsp; українського народу.&nbsp;</p>
<p>&nbsp;</p>
<p>ГОЛОВУЮЧИЙ. Будь ласка, шановні колеги, давайте голова комітету бюджетного народний депутат Гєллєр виступить і будемо приймати рішення.</p>
<p>&nbsp;</p>
<p>16:22:31</p>
<p>ГЄЛЛЄР Є.Б.</p>
<p>Дякую, Олександр Валентинович.</p>
<p>Я прошу народных депутатов не&nbsp; пиариться на этой ситуации и не рассказывать, какая фракция поддерживает, а какая нет. Я вам хочу сказать, что я представляю фракцию Партии регионов, и я зачитывал с трибуны о том, что комитет поддерживает это все. Поэтому, пожалуйста, давайте переходить к голосованию и поддержим этот законопроект. Спасибо.</p>
<p>&nbsp;</p>
<p>ГОЛОВУЮЧИЙ. Дякую за пропозиція. Шановні колеги, давайте переходити до голосування. Нагадаю, що була пропозиція у зв'язку з тим, що закон не потребує доопрацювання,&nbsp; йдеться про конкретне використання коштів і їх цільове призначення, визначене в цьому законі, це захист наших військових саме на потреби&nbsp; української армії, які захищають сьогодні Україну.&nbsp; Прохання підтримати цей&nbsp; проект не тільки в першому читанні, тобто за основу, але ж і в цілому.</p>
<p>Прошу, шановні народні депутати, сісти на свої робочі місця, секретаріат зробити відповідне оголошення. Прошу, колеги, сідайте. І підтримати законопроект (реєстраційний номер&nbsp; 4078) щодо змін до Державного бюджету на 2014 рік щодо обороноздатності держави. Шановні колеги, це важливо. За основу і в цілому. Прошу, шановні колеги, підтримати пропозицію.</p>
<p>&nbsp;</p>
<p>16:24:17</p>
<p>За-268</p>
<p>Рішення прийнято. Дякую.</p>
<p>По фракціях, будь ласка.&nbsp; "Батьківщина" – 67, Партія регіонів – дивно, 43, "УДАР" – 33, "Економічний розвиток" – 29, "Суверенна європейська Україна" – 29, "Свобода" – 35, Компартія – 0, позафракційні – 32.</p>
<p>Шановні колеги, наступне прохання. Є прохання&nbsp; Прем’єр-міністра… вибачте, міністра фінансів. Бачите, я підвищив як Олександра Шлапака. Щоб ми розглянули проект Закону про внесення змін до Податкового кодексу, який він також доповідає, і щоб він міг потім йти працювати в Міністерство фінансів.</p>
<p>Шановні колеги! Я попросив включити трансляцію на вулицю. Саме тому хочу оголосити для тих, в першу чергу, хто знаходиться біля Верховної Ради.</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Шановні наші громадяни! Верховна Рада дуже уважно розглядає питання і дуже серйозно ставиться до розгляду питання, і відповідально ставиться щодо розв'язання проблем тих, хто взяв кредити в валюті і в зв'язку з зростанням курсу не можуть їх своєчасно повернути. Це серйозна проблема, ми це розуміємо. Але ця проблема не може бути вирішена прийняттям закону, який не працює в межах Національного банку, або Міністерства фінансів. Саме тому парламент, Кабінет Міністрів і Національний банк отримали доручення до вівторка, наступного сесійного вівторка вийти до залу зі спільним проектом закону. З візами і Міністерства фінансів, і Національного банку, а також Профільного комітету і Робочої групи, яка займається цим питанням. І тільки в такому форматі ми можемо розв'язати проблему. Без участі Кабінету Міністрів, без участі Національного банку ця проблема розв'язана бути не може. Вона може бути тільки погіршена. Я переконаний, що і Кабінет Міністрів, і Національний банк разом з парламентом здатні розв'язати цю проблему. Тому прошу, шановні колеги, не проявляти зайві емоції, а спокійно співпрацювати з р обочою групою, Нацбанком і Мінфіном в напрямку напрацювання єдиного, але ж реального, не популістського закону. Дякую.</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Шановні колеги! Прошу, зараз ми переходимо до розгляду проекту 4930. Проект Закону про внесення змін до Податкового кодексу України щодо особливостей уточнення податкових зобов'язань з податку на прибуток підприємств та податку на додану вартість у разі застосування податкового компромісу. Важливе питання, прошу міністра фінансів Шлапака Олександра Віталійовича на парламентську трибуну.</p>
<p>Почекайте голосувати, треба доповісти спочатку.</p>
<p>&nbsp;</p>
<p>ШЛАПАК О.В. Шановний пане голово …</p>
<p>&nbsp;</p>
<p>ГОЛОВУЮЧИЙ. Олександр Віталійович, я так розумію, що ви підтримуєте ідею щодо скороченої процедури розгляду цього питання?</p>
<p>&nbsp;</p>
<p>ШЛАПАК О.В. Був би вдячний.</p>
<p>&nbsp;</p>
<p>ГОЛОВУЮЧИЙ. Шановні колеги. Є пропозиція розглядати питання в першому читанні, які сьогодні внесені до порядку денного, за скороченою процедурою.</p>
<p>Прошу підтримати, шановні колеги, скорочену процедуру розгляду цих питань.</p>
<p>&nbsp;</p>
<p>16:28:01</p>
<p>За-200</p>
<p>Рішення прийнято.</p>
<p>Будь ласка, Олександр Віталійович.</p>
<p>&nbsp;</p>
<p>ШЛАПАК О.В. Шановний пане голово. Шановні народні депутати.</p>
<p>Я почну виступ з такої, майже, детективної історії. Наприкінці 2011 року 120 найкрупніших підприємців України були запрошені на нараду до Державної податкової служби. Вів нараду тодішній перший заступник керівника Державної податкової служби пан Клименко. На столі у нього лежав стос великий папок, промову він мав дуже коротку, він запропонував практично всьому українському найкрупнішому бізнесу специфічну форму оподаткування, оподаткування, яке отримало в подальшому назву "оподаткування через податкові ями", або податкові площадки. Була запроваджена ціла державна програма, яка керувалася безпосередньо з кабінетів на Львівській площі і в яку були задіяні всі обласні і районні податкові інспекції.</p>
<p>Таким чином, підприємців практично силою, про папки забув сказати, в них лежали кримінальні справи проти підприємців і підприємцям пропонувався вибір: "або ми розбираємося з вами відповідно до Кримінального кодексу, або ви погоджуєтесь на те, щоб працювати через тіх аґентів, на яких вам вкаже податкова служба".</p>
<p>Таким чином, ще раз хочу це підкреслити, підприємці фактично примусово були загнані до податкових ям. Податкова яма – це фіктивний суб'єкт економіки, який навмисно не сплачує податок на додану вартість і створює податкову вигоду для реального сектору економіки.</p>
<p>Вони надавали підприємствам наступні послуги: легалізували чорний або контрабандний товар; економили ПДВ та податок на прибуток; оплачували зарплату в конвертах; оплачували хабарі держчиновникам; оплачували комерційні комісії та відкати; оплачували комісії та відкати по державних тендерах при&nbsp; реальних поставках товарів, робіт, послуг держорганізаціям та установам. Ними здійснювалась пряма крадіжка коштів державних підприємств без реальних поставок товарів. За ці послуги брали…</p>
<p>&nbsp;</p>
<p>ГОЛОВУЮЧИЙ. Дайте можливість завершити виступ.</p>
<p>&nbsp;</p>
<p>ШЛАПАК О.В. …від шести, а закінчували майже 12-ма відсотками. Боюсь, що в залі є дуже багато підприємців, тобто народних депутатів, які добре знайомі з цією схемою.</p>
<p>В 2013 році тільки найбільші втрати ПДВ через податкові ями ми мали в Києві, Донецькій, Харківській, Луганській, Дніпропетровській, Київській, Одеській областях.</p>
<p>За приблизними підрахунками обсяг заробітної плати в конвертах в 2013 році через цю схему склав більше 200 мільярдів гривень. Майже 5 мільйонів фізичних осіб отримували в 2013 році офіційну зарплату менше мінімального рівня. В 2011-2013, тобто за три роки не сплачено податків <a name=Temp></a>і розкрадено державних коштів на суму майже 300 мільярдів гривень.</p>
<p>Ми опинилися в складній ситуації. Адже всі підприємці, які в такий спосіб порушували законодавство, сьогодні опинилися під каральним мечем нинішнього правосуддя. До кожного з них може прийти податковий міліціонер, звичайний міліціонер, есбеушник, будь-який представник силових структур і пред'явити йому претензію з приводу того, що він неправильно оподатковував свої доходи в тих роках – в 2011-2013 роках.</p>
<p>Ми довго обговорювали з бізнесом, як бути. І за їхньою ініціативою пропонуємо вам на сьогоднішній день на розгляд нетрадиційний крок. А саме імплементацію до чинного податкового законодавства інституту податкового компромісу.</p>
<p>В чому він полягає. Ну, перш за все можливість підприємств добровільно уточнити свої податкові зобов'язання з податку на додану вартість та податок на прибуток, що підпадають під сумнів, за будь-які періоди до 1 січня 2014 року. Після цього сплатити 15 відсотків самостійно уточнених зобов'язань. Що разом з тим, що сплачувалося як комісія податковим структурам, складе 85 відсотків кумулятивних зобов'язань підприємств.</p>
<p>Ще раз хочу підкреслити. Податковий компроміс, це право добровільно уточнення бізнесом своїх податкових зобов'язань з ПДВ і податку на прибуток. В законопроекті достатньо чітко разом з бізнесом і податковою службою ми розписали, як це має відбуватися, скільки часу відводиться для прийняття рішення, скільки часу приводиться для того, щоб подати і в якій формі уточнюючі зобов'язання. Як діє податкова у випадку, якщо вона погоджується або не погоджується. Все це ви можете побачити в документі, який розданий вам до вашого відома і для прийняття рішення.</p>
<p>Я хочу на завершення підкреслити, шановні народні депутати. Законопроект, який, на нашу думку, врегулює дуже багато проблем, що залишились нам в спадок від попередньої влади. У разі неприйняття цього законопроекту, на превеликий жаль, ми отримаємо величезне поле для зловживань, корупції і подальшого тиску на бізнес, який не по своїй волі був загнаний до ситуації, про яку я вам щойно розповідав.</p>
<p>Прийняття його, на нашу думку, дозволить врегулювати цю проблему. Дякую за увагу.</p>
<p>&nbsp;</p>
<p>ГОЛОС ІЗ ЗАЛУ. <i>(Не чути)</i></p>
<p>&nbsp;</p>
<p>ГОЛОВУЮЧИЙ. Почитайте запитання.</p>
<p>У нас, нагадаю, відбувається скорочена процедура розгляду питання і не передбачає запитання.</p>
<p>Дякую, Олександр Віталійович.</p>
<p>Прошу співдоповідача, народний депутат Оксана Продан.</p>
<p>&nbsp;</p>
<p>16:33:44</p>
<p>ПРОДАН О.П.</p>
<p>Шановний Олександре Валентиновичу, шановні колеги! Комітет з питань податкової та митної політики розглянув цей законопроект 28 травня і пропонує вам підтримати його в першому читанні з деякими зауваженнями.</p>
<p>Чому тільки перше читання? Тому що, насправді, да, питання дуже важливе, і сьогодні велика кількість підприємств, підприємців, які не могли обійти ті податкові ями, які були створені при минулому режимі, стоять під дамокловим мечем. Або їх закриють, все ліквідувавши і скоротивши робочі місця, або вони самі закриються і зроблять самі себе банкрутами. Ми цього не можемо допустити. Тому ми повинні сьогодні проголосувати цей проект в першому читанні.</p>
<p>Чому тільки перше читання? Тому, що в цьому законопроекті немає нічого про тих контрагентів, які мали б відносне з платниками податків, які отримають амністію. В цьому проекті немає нічого про те, амністуються тільки ПДВ і податок на прибуток чи амністуються всі податки, які протягом трьох років попередніх не були сплачені платником податків. Так само дуже погано визначена сама процедура досягнення компромісу. Вона не чітка, вона складана і незрозуміла. Крім того, незважаючи на те, що немає рішення стосовно тих підприємств, які вже зараз оскаржують і мають проблеми за актами податкових органів, що з ними буде. Зате є додаткові&nbsp; повноваження податкових органів. Це те, що не могло не бути, коли воно виходить з Міністерства фінансів.</p>
<p>Ми просимо вас підтримати цей проект, але з додатковими змінами в першому читанні. В законі не передбачено змін ні до Кримінального кодексу, ні до Кримінально-процесуального кодексу. Тому все те, що ми говоримо бізнесу про те, що ми його звільнимо від відповідальності, насправді діяти не буде. Тому я прошу зал і прошу вас, Олександре Валентиновичу, підтримати цей законопроект в першому читанні з умовою, що будуть внесені зміни до Кримінального кодексу і Кримінально-процесуального кодексу. Дякую дуже.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги,&nbsp; я так розумію, що є бажання, бачу руки, обговорити це питання. Прошу записатися. Будь ласка, записуйтесь.</p>
<p>Будь ласка. слово надається народному депутату Мирному, фракція "Свобода".</p>
<p>&nbsp;</p>
<p>16:36:22</p>
<p>МИРНИЙ О.Б.</p>
<p>Олександр Мирний, Всеукраїнське об'єднання "Свобода".</p>
<p>По суті цього питання. Зрозуміло, що всі прекрасно розуміють, які схеми працювали, коли керували, не знаю яке, озиме, яре чи молоде покоління нашої країни. Зрозуміло, що було маса підприємств, яких силою заганяли під так звані схеми, в ці так звані податкові ями. Але виникає зразу декілька питань і зрозуміло, що, до речі, що, скоріше за все, треба підтримувати цей проект. Але питання: як ми можемо відділити тих, кого заганяли, від тих, хто заходів туди добровільно? Це питання номер один.</p>
<p>Питання номер два. Чому, коли ми даємо право 15 відсотків сплатити, то це всього лише 85 відсотків тих зобов'язань загальних, які мали сплатити?</p>
<p>І найголовніше тепер питання, яке я хочу від імені фракції сказати. От чому, коли в нас виникає питання в промисловості, одностайно всі займають позицію – треба допомогти? Так там питання набагато більше в сумі, ніж питання тих людей, що зараз блокують Верховну Раду, а тут ми кажемо, що потрібно почекати. Так вибачте, по-моєму, там питання порядку 14 мільярди гривень у випадку з людьми, то давайте 2 мільярди, які вкрали і вивели за кордон, просто повернемо і будемо тоді далі розмовляти. Тому давайте приймати рішення виважено і правильно. Треба підтримувати цей законопроект – підтримаємо, але давайте не лукавити. Є підприємства,&nbsp; а є люди. Так от люди – це головне, а підприємства – це вторинне. Слава Україні!</p>
<p>&nbsp;</p>
<p>ГОЛОВУЮЧИЙ. Народний депутат Пинзеник, фракція "УДАР".</p>
<p>&nbsp;</p>
<p>16:38:22</p>
<p>ПИНЗЕНИК В.М.</p>
<p>Шановний головуючий, шановні народні депутати! В нашій економічній історії&nbsp; &nbsp;є чимало речей, з приводу яких наші нащадки&nbsp; будуть дивуватись рішенням&nbsp; і тому, що відбувалося в країні. Але багато з того, що відбувалося в Україні, було і в інших країнах. На&nbsp; жаль, те що ми зараз обговорюємо – це безпрецедентна річ, з приводу&nbsp; якої мабуть дивуватимуться&nbsp; в усьому світі. Бо це феноменальна річ, коли&nbsp; влада і інститути, завданням яких є забезпечити повноту стягнення податків,&nbsp; сама створює і заставляє бізнес, економіку&nbsp; не платити податки, створюючи для цього різні схеми&nbsp; ухилення.</p>
<p>Для нормальних умов закон, який&nbsp; подається, був би дуже ненормальний, але&nbsp; ми мусимо виходити з реалій, які відбулися. На жаль, велика частина&nbsp;&nbsp; підприємств туди потрапила не з своєї волі, їх заставили. А&nbsp; органи влади мають достатньо інструментів, щоб загнати в це поле несплати податків&nbsp; багатьох українських підприємців.&nbsp; А в результаті, дамоклів&nbsp; меч висить і над тими, хто був учасником процесу, і над&nbsp; тими, хто&nbsp; не хотів бути учасником, але його змусили це зробити.</p>
<p>Виникає&nbsp; дилема,&nbsp; про яку&nbsp; мій колега говорив: можливо треба було б поділити тих, хто сам був ініціатором цих процесів, від тих, хто&nbsp; потрапив під силою. Це неможливо зробити&nbsp;&nbsp;&nbsp; по простій причині,&nbsp; бо це створює умови для корупції. Тому я думаю, що уряд виходить з правильною, на жаль, неминучою в цій ситуації&nbsp; розв'язкою, що ми маємо&nbsp; вийти на рішення цієї проблеми, ми маємо допомогти очистити&nbsp; папери, бухгалтерські папери нашим українським підприємствам. І&nbsp; назавжди, я сподіваюсь,&nbsp; що Україна ніколи&nbsp;&nbsp; не буде стикатися&nbsp; з такою ганьбою, бо я інакше не можу назвати як ганьба, коли влада&nbsp; створює так звані конвертаційні центри, центри ухилення від оподаткування.&nbsp; Тому наша фракція пропонує підтримати цей закон в першому читанні&nbsp;&nbsp;&nbsp; і можливо до другого читання зняти деякі застереження, які&nbsp; в наших колег є.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, народний&nbsp;&nbsp;&nbsp; депутата Момот.</p>
<p>&nbsp;</p>
<p>16:40:34</p>
<p>МОМОТ О.І.</p>
<p>Олександр Момот, 27 округ, Дніпропетровськ.&nbsp;</p>
<p>Я цей законопроект підтримую а слово прошу передати на трибуні Долженкову.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Будь ласка.</p>
<p>&nbsp;</p>
<p>16:40:50</p>
<p>ДОЛЖЕНКОВ О.В.</p>
<p>Доброго дня,&nbsp; шановні колеги, шановний головуючий, присутні. Справді, ідея запровадження інституту податкового компромісу в податкових правовідносинах, які мали місце до 1 січня 2014 року, ідея прогресивна, але тільки в принципі ідея прогресивна. Тому що вказаний законопроект, дійсно, містить дуже багато недоліків, які створюють вказаний процес… податкові компроміси –&nbsp; процес&nbsp; узгодження податкових зобов'язань між контролюючими органами та платником податків на добровільній, підкреслюю ще раз, на добровільних засадах на взаємовигідних умовах. Відповідно зобов'язання сплачувати 15 відсотків, воно виглядає досить привабливо для бізнесу. Але необхідно зазначити про те, що вказані умови повинні бути добровільні.</p>
<p>Олександр Віталійович з цієї трибуни зазначив, що інститут податкового компромісу має добровільний характер, але, на жаль, він вводить цю залу в оману тому що відповідно до пункту 12 цього законопроекту у випадку, якщо великі платники податків не подадуть уточнюючий розрахунок до податкової щодо заниження податкових зобов'язань з податку на додану вартість, з податком на прибуток, до них прийдуть з перевіркою. Тобто ті великі платники податків, які є&nbsp; бюджетоформуючими, а ми знаємо, що десь приблизно 60 відсотків загального фонду держбюджету в частині надходження саме податкових надходжень формують&nbsp;&nbsp; великі платники податків, якщо вони цим не скористаються, до них прийдуть з перевіркою і з усією строгістю закону будуть донараховувати. Цього робити не потрібно. Це, по-перше.</p>
<p>По-друге, підтримуючи, ще раз говорю, саму ідею реалізації інституту податкового компромісу, зазначаю, що процедура узгодження є досить не прозорою. Тому що, коли подаються уточнюючі розрахунки податкова може думати будуть чи не будуть відповідні… справедливо чи не справедливо, об'єктивні суми занизили платники податків чи не об'єктивні? Якщо не об'єктивні, на суб'єктивну думку податківців, вони знову ж таки прийдуть з перевіркою. Що ми підтримуємо як фракція Партії регіонів? Ми зазначаємо про те, що інститут податкової перевірки потрібен для того, щоб також розвантажити і судові установи. У нас дуже багато в судах справ…</p>
<p>&nbsp;</p>
<p>ГОЛОВУЮЧИЙ.&nbsp; Дайте півхвилини завершити виступ.</p>
<p>&nbsp;</p>
<p>ДОЛЖЕНКОВ О.В. Дуже багато в судах справ, давайте будемо розвантажувати цю категорію справ наші суди для того, щоб держава отримала якийсь зиск, надходження у вигляді податку&nbsp; на додану вартість, податкових зобов'язань та податку на прибуток. Тобто у випадку донарахування певне, проведення перевірок, прийняття відповідних податкових повідомлень рішень платник податку, якщо&nbsp; має бажання заплатити частину, він може подати просто податкові відповідно уточнюючий розрахунок, вказавши в ньому податкове повідомлення рішення…</p>
<p>&nbsp;</p>
<p>ГОЛОВУЮЧИЙ. Дякуємо. Шановні колеги, Ксеня Ляпіна, народний депутат "Батьківщина". Будь ласка.</p>
<p>&nbsp;</p>
<p>16:43:44</p>
<p>ЛЯПІНА К.М.</p>
<p>Ксеня Ляпіна,&nbsp; партія "За Україну!", фракція "Батьківщина".</p>
<p>Дійсно ситуація абсолютно неординарна. Альтернативою податковому компромісу може бути лише одне – кримінальне&nbsp; переслідування тисяч посадових осіб, підприємств від великих до маленьких, які, власне кажучи, не своєю волею, переважною більшістю потрапляли в ситуацію, коли&nbsp; просто змушені були працювати з чітким переліком фірм, які були фактичними податковими ямами. Ми просто зобов'язані знайти якийсь вихід з цієї ситуації.</p>
<p>Крім того, хочу звернути увагу, що цей&nbsp; законопроект несе бюджету плюс. Тому що отримати всі&nbsp; податкові зобов'язання, які були виведені через&nbsp; податкові ями, вже неможливо. Можна тільки знищити підприємство. Але якщо ми при цьому можемо отримати хоча б 15 відсотків, це значить бюджет отримає плюс. Свого часу майже&nbsp; аналогічна ситуація була в Грузії і тоді бюджет грузинський отримав додаткові кошти значні, в той же час розблокував можливість працювати підприємствам.</p>
<p>Однак тут ситуація, коли&nbsp; "чорт криється в деталях". Тому можна ухвалювати цей&nbsp; законопроект тільки за основу. Тому що насправді, залишається дуже&nbsp; багато питань з приводу&nbsp; узгодження зобов'язань, з приводу того, що буде з контрагентами, з приводу того, а що буде,&nbsp; якщо&nbsp; є не співпаданні в даних щодо узгодження цих зобов'язань, фірма декларує одні, а податкова знаходить інші суми і так далі. Всі ці відповіді мають бути&nbsp; закладені – це неординарний проект, фактично одноразової дії. Тому він має бути докладний, майже інструктивний. До другого читання його прийдеться дуже сильно&nbsp; доробляти.</p>
<p>І нарешті, хочу артикулювати питання, яке ...</p>
<p>&nbsp;</p>
<p>ГОЛОВУЮЧИЙ.&nbsp; Півхвилини дайте можливість завершити виступ.</p>
<p>&nbsp;</p>
<p>ЛЯПІНА К.М. Півхвилинки. &nbsp;… яке задавали представники&nbsp; малого підприємництва, бо хочу сказати, що, на жаль, попередня влада не гребувала навіть малими бізнесами і змушувала їх входити в податкові ями. Вони сказали одне: у нас просто нема коштів навіть на ті 15 відсотків, ми майже розорені, і це є проблема, тому що якщо велике підприємство ще має якісь ресурси для того, щоб вийти на наступний етап розвитку…</p>
<p>&nbsp;</p>
<p>ГОЛОВУЮЧИЙ.&nbsp; То маленькі підприємства таких ресурсів не мають.&nbsp; Дякуємо.</p>
<p>Шановні колеги, будь ласка, я бачу декілька рук, я можу тільки представникам фракцій і комусь із позафракційних дати. Будь ласка, народний депутат Єремеєв від фракції "Суверенна європейська Україна". Хвилина, будь ласка. Можна з місця, зекономили б час.</p>
<p>&nbsp;</p>
<p>16:46:46</p>
<p>ЄРЕМЕЄВ І.М.</p>
<p>Шановні народні депутати, шановний Голово, шановний український народе! Ми дуже добре знаємо, хто займався чи займається підприємницькою діяльністю, що в нашій державі податкова приходить до всіх крупних платників податків. Тому що податковій легше провести перевірку одного підприємства, нарахувати сотні мільйонів, ніж провести сорок чи 50 перевірок і нарахувати тих 40 мільйонів по 500 тисяч.</p>
<p>Зрозуміло, що попередня влада, коли придумувала схему накопичення нелегальних коштів і створювала податкові площадки так звані, державні податкові площадки, перші, до кого вона приходила, це до крупних підприємств, тому що простіше загнати, як і простіше перевіряти.</p>
<p>І зрозуміло, що сьогодні, коли ми говоримо, коли відбулися події в державі, що мільярди гривень виведені з Державного бюджету, то коли Кабінет Міністрів і податкова пропонують провести Закон про амністію, це правильний закон. У всьому світі є поняття "податкової амністії". Але треба розуміти…</p>
<p>&nbsp;</p>
<p>ГОЛОВУЮЧИЙ.&nbsp; Дайте завершити виступ.</p>
<p>&nbsp;</p>
<p>ЄРЕМЕЄВ І.М. Але треба розуміти, що цей закон можна прийняти лише в першому читанні і дуже зважено. Чому? Перше, ми маємо сьогодні політичну &nbsp;і фінансову кризу. Ми маємо сьогодні скорочення ринків. Зрозуміло, що ці підприємства сьогодні ці кошти не можуть заплатити. Чому? Тому що податкова площадка з них забрала ці кошти і сьогодні 15 відсотків – це додаткові кошти. І саме головне, питання в дрібному підприємництві… Пане міністр, послухайте, будь ласка. Питання в дрібному підприємництві чому? Тому що в дрібному підприємництві легка промисловість, взуттєва промисловість – націнка 300-400 процентів, а&nbsp; у крупних товаровиробників націнка 3-4 відсотки. І ви знову ж таки прийдете з цим законом до крупних товаровиробників. Тому лише в першому читанні і зважено. І не 15 відсотків, а ставка повинна бути плаваюча відповідно до сектора економіки. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Рудьковський. Він виступає і за себе, і за депутата Опанащенка. Будь ласка.</p>
<p>&nbsp;</p>
<p>16:49:09</p>
<p>РУДЬКОВСЬКИЙ М.М.</p>
<p>Значить, шановні народні депутати, я дивуюся, дивуюся, в якому контексті пропонує уряд приймати цей закон. Сто двадцять великих підприємств, менеджерів цих компаній у змові з сім'єю Януковича вкрали 300 мільярдів у українського народу. Чекайте. Що пропонується зараз їм пробачити, шановні колеги, зробити їм пільгу, щоб вони не платили? Сто двадцять чоловік, є новий Генеральний прокурор, притягнути до відповідальності, щоб більше в нашій країні ніхто ніколи не користувався пільговими цими ямами, це перше.</p>
<p>Друге, у мене запитання: скільки занесли уряду ці конвертатори, щоб їх більше не перевіряли і ті компанії, які користувалися ямами більше ніколи не несли відповідальність перед Податковою системою? Люди – на вулиці, в них відбирають квартири... <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Півхвилини.</p>
<p>&nbsp;</p>
<p>РУДЬКОВСЬКИЙ М.М. Люди – на вулиці, в них забирають квартири. Людям не виплачують заощадження, їх депозити. Ми пробачаємо сотні мільйонів не заплачених податків компаніям. Хай заберуть з офшорів і заплатять сто відсотків податків, ніяких пільг, всі &nbsp;100 відсотків. Що це значить: 15 відсотків з того, що вкрали? Всі 100 відсотків! А інакше – тюрма.</p>
<p>&nbsp;</p>
<p>ГОЛОВУЮЧИЙ. Дякую.&nbsp; Шановні колеги! Дякую, дякую.&nbsp; Колеги! Одна хвилина.</p>
<p>&nbsp;</p>
<p>16:51:10</p>
<p>ОПАНАЩЕНКО М.В.</p>
<p>Шановні колеги, ну, знаєте, досить дивно чути деяких депутатів, які кажуть, що у нас в Україні все прозоро.</p>
<p>Хочу нагадати, більше 70 відсотків за минулих часів було у тіні коштів. А це більш 70 відсотків підприємців треба посадити у тюрму, як тільки що кричав попередній колега. Тому, дійсно, законопроект дуже корисний. Тут треба подякувати уряду за те, що вони перші спромоглися і підтримують цей законопроект; що вони вперше погодилися на податкову амністію і&nbsp; запропонували підприємцям податковий компроміс. Треба разом рятувати і країну, і бюджети. І саме підприємці витягують нашу країну зараз з економічної кризи. Їх потрібно поважати, шукати з ними діалог, а не саджати їх у тюрму. Тому&nbsp; я таким гарячим головам&nbsp; пропоную вийти на вулицю та поспілкуватися з ними.</p>
<p>І наступний шлях. Я пропоную також міністру, якщо&nbsp; вже це, дійсно, самий корумпований податок ПДВ, дати пропозицію, щоб наступного року ми знов не шукали компромісу. Надати людям можливість працювати вільно, прозоро,&nbsp; знизити податки. Якщо потрібно, і скасувати&nbsp; ПДВ і замінити його податком.</p>
<p>Дякую за увагу, і пропоную проголосувати його навіть в цілому….</p>
<p>&nbsp;</p>
<p>ГОЛОВУЮЧИЙ. Дякую. Я зрозумів, в цілому.</p>
<p>Ну півхвилини. Шановні колеги, ну давайте, ми не встигнемо інші питання розглянути.</p>
<p>&nbsp;</p>
<p>ОПАНАЩЕНКО М.В.&nbsp; Тому що поки ми&nbsp; зволікаємо, ми повинні розуміти, це – кожен день перевірки. Це кожен день перевіряють&nbsp; підприємців і стягують з них кошти, відкати. Це корупція. Тому давайте її разом долати. Я пропоную його проголосувати в цілому в цьому залі, і це ми дамо бізнесу вільно&nbsp; дихати і сплачувати гідну зарплатню нашим людям.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Це професійно виступав народний депутат Опанащенко. Тому що ми його не представили перед початком.</p>
<p>Шановні колеги, ми обговорили детально це питання і я так розумію, що Верховна Рада готова визначитися шляхом голосування. Прошу сісти на свої робочі місця, підготуватися до голосування. Я нагадаю, що була пропозиція щодо&nbsp; прийняття законопроекту 4930 в першому читанні, тобто за основу. Шановні колеги, це в другому вже, до другого уже доопрацюємо. До другого читання можна буде допрацювати це питання. Шановні колеги, я ж не автор проекту. Колеги, пропозиція підтримати в першому читанні. Колеги, прошу сідати. З пропозицією комітету. Добре. Ви це мали на увазі? Добре, з пропозицією комітету доопрацювати до другого читання. Прошу, шановні колеги, визначитись. Реєстраційний номер 4930. Прошу голосувати за основу.</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>16:54:15</p>
<p>За-262</p>
<p>Рішення прийнято.</p>
<p>По фракціях, будь ласка. 60 – "Батьківщина", 41 – Регіони, "УДАР" – 32, 33 – "Економічний розвиток", 30 – "Суверенна європейська України", "Свобода" – 35, 0 – КПУ, позафракційні – 31.</p>
<p>Шановні колеги! Прошу, зараз ми розглядаємо питання 4991, це проект Закону про внесення змін до Закону України про єдиний державний демографічний реєстр та документи, що підтверджують громадянство України, посвідчують особу чи її спеціальний статус. Прошу, шановні колеги, розглянути цей закон.</p>
<p>Я запрошую на трибуну голову Державної міграційної служби Радутного Сергія Івановича. Нагадаю Сергію Івановичу, що ми розглядаємо це питання за скороченою процедурою. Тобто у вас всього 2 хвилини для доповіді.</p>
<p>&nbsp;</p>
<p>РАДУТНИЙ С.І.</p>
<p>&nbsp;Шановний Олександр Валентиновичу. Шановні народні депутати.</p>
<p>На ваш розгляд винесено проект Закону України про внесення змін до Закону України про єдиний демографічний реєстр та документи, що підтверджують громадянство України, посвідчують особу та спеціальний статус, розроблений Державною імміграційною службою на виконання доручення Кабінету Міністрів щодо визначення відцифрованих відбитків пальців рук, як основного біометричного параметру. Метою прийняття проекту є створення правових підстав для відцифрування відбитків пальців рук і внесення їх на безконтактні електронні носії. Перш за все, це паспорт громадянина України для виїзду за кордон, дипломатичного паспорта, службового паспорта України, посвідчення особи моряка, посвідчення членів екіпажу та посвідчення особи з громадянства для виїзду за кордон і проїзного документа біженця.</p>
<p>В зв'язку з цим, проектом передбачено внесення змін до статей 3, 7, 19 Закону України про єдиний державний демографічний реєстр, згідно з яким відбитки пальців рук визначаються як одна з основних біометричних даних особи та будуть вноситься на безконтактний електронний носій документів, що посвідчують особу для виїзду за кордон, що дозволить ідентифікувати особу при перетині кордонів. Порядок отримання відцифрованих відбитків пальців рук буде встановлено Кабінетом Міністрів України.</p>
<p>До відома хочу сказати, що Кабінетом Міністрів вже прийнято відповідну постанову, де виготовлення паспорта громадянина України для виїзду за кордон з безконтактним електронним носієм буде здійснюватися тільки на державному підприємстві. Схвалення зазначеного проекту закону України, безпосередньо спрямоване на виконання взятих Україною зобов'язань перед європейським співтовариством щодо лібералізації&nbsp;&nbsp;&nbsp;&nbsp;&nbsp;&nbsp; Європейським Союзом візового режиму для України. Шановні депутати, прошу підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні колеги, прошу, народний депутат Пацкан Валерій Васильович. Прошу сідати. Співдоповідь, як голова Комітету з питань прав людини, національних меншин та міжнаціональних відносин.</p>
<p>&nbsp;</p>
<p>16:57:30</p>
<p>ПАЦКАН В.В.</p>
<p>Шановний головуючий, шановні народні депутати! Комітет з прав людини, національних меншин та міжнаціональних відносин на своєму засіданні 18 червня розглянув вищезазначений законопроект про Єдиний державний демографічний реєстр та документи, що підтверджують громадянство України і посвідчують особу чи її спеціальний статус.</p>
<p>Що полягає в суті даного законопроекту? Це внесення змін до статті 3, 7 та 19 Закону України "Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус", згідно з яким ми будемо визначати відбитки пальців рук, як одні із основних біометричних даних особи та будуть вноситись на безконтактний носій документів для виїзду за кордон.</p>
<p>Цей вищезазначений законодавчий акт є в другий фазі виконання нами умов щодо безвізового режиму і у своєму висновку комітет просить підтримати даний законопроект в першому читанні. Там є дуже багато розбіжностей, ми б хотіли їх доопрацювати і в подальшому, щоби цей законопроект не містив розбіжностей щодо порушення прав людини. Прошу підтримати даний законопроект за основу в першому читанні. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, будь ласка. Шановні колеги є бажання обговорити це питання? Є. Будь ласка, прошу записатись на виступи.</p>
<p>Будь ласка, народний депутат Гінка, фракція "УДАР".</p>
<p>&nbsp;</p>
<p>16:59:17</p>
<p>ГІНКА Я.Я.</p>
<p>Прошу передати слово Віктору Чумаку.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон Віктора Чумака.</p>
<p>&nbsp;</p>
<p>16:59:22</p>
<p>ЧУМАК В.В.</p>
<p>Віктор Чумак, фракція політичної партії "УДАР Віталія Кличка". Шановні колеги! Я хотів би просити вас підтримати цей проект закону. Це, якщо ви пам'ятаєте, ми просто прибираємо недосконалості Закону про Єдиний демографічний реєстр. А саме прибираємо невдосконаленості, пов'язані з величезною корупційною складовою, які були в цьому законі.</p>
<p>Ви пам'ятаєте, що це передбачалося робити документи з біометричними даними, внесеними в цей закон, порядка 20 документів, які посвідчували особу, які надавали відповідний статус особи. Тобто цим законопроектом, вірніше, цим законом зароблялися величезні гроші за рахунок платників податків.</p>
<p>Сьогодні внесення біометричних даних, а саме відцифровання відбитків пальців тільки на електронний носій тільки для документів, для виїзду за кордон дозволяє зекономити державному бюджету близько 250 мільйонів гривень, які передбачалося в цьому році на створення бази біометричних документів. Тому на наш погляд, цей законопроект дуже важливий.</p>
<p>По-друге. Це саме, біометричні документи для виїзду за кордон дають можливості виїзду за кордон нашим громадянам в безвізовому режимі. Я прошу вас підтримати цей законопроект в першому читанні. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, народний депутат Мірошниченко. Він передає слово народному депутату Панькевичу.</p>
<p>&nbsp;</p>
<p>17:01:02</p>
<p>МІРОШНИЧЕНКО І.М.</p>
<p>Прошу передати слово Панькевичу.</p>
<p>&nbsp;</p>
<p>17:01:15</p>
<p>ПАНЬКЕВИЧ О.І.</p>
<p>Олег Панькевич, фракція Всеукраїнського об'єднання "Свобода". Шановні депутати, справді, це важливий законопроект. Але попри очевидні позитиви наближення України до лібералізації візового режиму, виконання відповідних зобов'язань, цей закон, до якого вносяться зміни, а також вказаний законопроект має і певні недоліки і серйозні ризики. Так частина суспільства не погоджується на те аби їх персональні дані, і, зокрема, відбитки пальців були у певній базі з релігійних міркувань. Частина суспільства вважає, що це є порушення Конституції, їхніх, власне, права на особисті персональні дані. А ще частина переживає як же ці дані будуть використані в умовах сьогоднішньої України. В таких умовах, в яких працюють, на жаль, ще і сьогодні наші правоохоронні органи. Є велика небезпека, що після прийняття такого законодавства, ця інформація може попасти відповідним чином до певних структур. І є небезпека, що збільшиться кількість несправедливо засуджених. Звичайно, що ці міркування мають право на існування.</p>
<p>І тому, щоби вирішити цю проблему вважаємо, що потрібно дати право вибору. Потрібно дати право вибору людям мати паспорти з відповідними біометричними даними, і, зокрема, відбитків пальців. І також тим людям, які не бажають цього, потрібно дати таке право. І тому від фракції пропонуємо, щоби до відповідних змін статті 19 та 11 внести позицію "за бажанням". Дуже коротка пропозиція, але значно міняється суть цього закону. І таким чином ми можемо і виконати відповідні…</p>
<p>&nbsp;</p>
<p>ГОЛОВУЮЧИЙ. Дайте можливість завершити.</p>
<p>&nbsp;</p>
<p>ПАНЬКЕВИЧ О.І. І таким чином ми зможемо виконати зобов'язання перед Європейським Союзом, а також захистити право громадян. Дякую.</p>
<p>&nbsp;</p>
<p>ГОЛОВУЮЧИЙ. Народний депутат Момот.</p>
<p>&nbsp;</p>
<p>17:03:41</p>
<p>МОМОТ О.І.</p>
<p>Шановний Олександре Валентиновичу, Олександр Момот, 27 округ. Прошу передати слово Ганні Герман.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон народного депутата Герман.</p>
<p>&nbsp;</p>
<p>17:03:51</p>
<p>ГЕРМАН Г.М.</p>
<p>Шановні друзі, шановний пане Голово, безперечно, всі уряди України, які працювали, ішли по дорозі скасування візового режиму для українців. цей процес треба завершити. І даний законопроект він сприяє завершенню і пришвидшенню скасування візового режиму для українців. Безперечно, Партія регіонів буде його підтримувати цей законопроект. Хоча треба сказати, що надання відбитків пальців все-таки має бути за згодою людини, добровільно, і, безперечно, кожен має іти на добровільний крок, вирішуючи тут свою долю. Ми будемо підтримувати цей законопроект.</p>
<p>&nbsp;</p>
<p>ГОЛОВУЮЧИЙ. Народний депутат Ващук.</p>
<p>&nbsp;</p>
<p>17:04:53</p>
<p>ВАЩУК К.Т.</p>
<p>Прошу передати слово Зарубінському.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон народного депутат Зарубінського або з трибуни, будь ласка.</p>
<p>&nbsp;</p>
<p>17:05:05</p>
<p>ЗАРУБІНСЬКИЙ О.О.</p>
<p>Дякую. Шановний пане Голово, шановні колеги! Системний закон, який існує з цієї проблеми, передбачає багато позицій, в тому числі, я як голова комітету відзначав, певні позиції можна розглядати через призму конфлікту інтересів, інтересів між тим, хто буде виготовляти документи. Виготовлятиме документи або держава і виключно держава як імперативна норма, або є можливість виготовляти іншим. Хоча в базовому документі не сказано про те, хто інший і так далі. Але в принципі така можливість і наявність конфлікту інтересів існує.</p>
<p>Тому вважаю, що те, що Сергій Іванович доповідав, Голова Державної міграційної служби, воно має всі підстави для того, щоб ми голосували за цей законопроект, але, згоден з паном Панькевичем, тільки в першому читанні. Чому?</p>
<p>Я пам'ятаю, коли приймався цей законопроект, можливо, колеги пам'ятають, тут біля Верховної Ради, біля профільного Комітету, який розглядав цей законопроект, з питань прав людини, було кожен день не такі, як зараз демонстрації, а набагато більші демонстрації тих людей. Я не буду говорити, що їх організовано приводили, я не буду говорити, що їм хтось давав не ту інформацію, але вони були. Це були ті люди, які вважали, що це число диявола, цифрування неможливе, що це диявольські, сатанинські речі і так далі.</p>
<p>Шановні колеги, я не переконаний, що цих людей стало менше, я думаю,&nbsp; що за нинішніх обставин&nbsp; радикалізації суспільства їх стало ще більше. І тому мені здається, що&nbsp; треба просто узгодити те, що пропонується зараз&nbsp;&nbsp;&nbsp; в законопроекті, який розробляла Державна міграційна служба, з наявною нормою закону, наявною нормою, підкреслюю, закону,&nbsp;&nbsp; а це стаття 16 частина друга, а там вже є, що особам, які через&nbsp;&nbsp; свої релігійні переконання відмовляються&nbsp; від внесення інформації до безконтактного електронного носія, що імплантований у відповідний бланк документу, гарантується право на відмову від внесення інформації до безконтактного електронного носія. Таким чином,&nbsp; шановні колеги …</p>
<p>&nbsp;</p>
<p>ГОЛОВУЮЧИЙ. Дайте завершити&nbsp; виступ.</p>
<p>&nbsp;</p>
<p>ЗАРУБІНСЬКИЙ О.О. Дякую.</p>
<p>Таким чином достатньо&nbsp; просто екстраполювати, перенести норми, які пропонуються зараз, на ті, що є в статті 16 даного закону і&nbsp; ця проблема буде усунута. Хоча, чесно кажучи,&nbsp; я не знаю, чи це вирішить&nbsp; всі проблеми, треба все-рівно готуватися до того, що буде дуже багато людей, які будуть протистояти цьому&nbsp; закону. А зараз, ви бачите, законодавство часто залежить не від раціонального аспекту,&nbsp; а від ірраціонального. Треба бути готовими. Дякую.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Шановні колеги, ми обговорили це питання, обговорили це питання, тепер нам&nbsp;&nbsp; треба прийняти рішення. Була пропозиція прийняти цей проект закону&nbsp; в першому читанні, тобто за основу. Інших пропозицій від виступаючих не надійшло.&nbsp; Прошу,&nbsp; шановні колеги, сісти на свої робочі місця і нагадаю,&nbsp; цей проект, прийняття цього закону дозволить нам&nbsp; прискорити безвізовий режим пересування наших громадян&nbsp; територією цивілізованих країн.&nbsp; Прошу,&nbsp; шановні колеги, підготуватись до голосування і підтримати проект&nbsp; (реєстраційний номер 4991)&nbsp;&nbsp; -&nbsp; за основу. Прошу голосувати.</p>
<p>&nbsp;</p>
<p>17:08:41</p>
<p>За-241</p>
<p>Рішення прийнято.&nbsp; Дякую.</p>
<p>Наступне питання,&nbsp; шановні колеги, ми можемо.</p>
<p>По фракціям? Будь ласка, по фракціям, "Батьківщина" - 60, регіони -&nbsp; 39, 31 - "УДАР",&nbsp; "Економічний розвиток" - 29, 26 - "Суверенна європейська Україна", "Свобода" - 35, Компартія – 0, позафракційні – 21.</p>
<p>Наступне питання, шановні колеги, проект Закону про забезпечення прав і свобод громадян внутрішньо переміщених осіб. Нагадаю це доопрацьований проект і слово надається Валерію Васильовичу Пацкану, будь ласка.</p>
<p>&nbsp;</p>
<p>17:09:26</p>
<p>ПАЦКАН В.В.</p>
<p>Доброго дня, шановні народні депутати, шановний головуючий! У вас на розгляді є два законодавчі акти 4898 і 4898-1. 4898-1 його роздавали зараз в залі ще до обідньої перерви, він сто відсотків є.</p>
<p>Я б хотів звернути вашу увагу, що цей законодавчий акт ми розробляли разом&nbsp; з народним депутатом Сергієм Соболєвим і саме з тими людьми, які потребують безпосередньо цієї допомоги, тобто з переселенцями зараз, які повинні покинути свої домівки з Луганську та Донбасу. Дуже не хотілось доповідати такі законодавчі акти зараз тут у Верховній Раді, ми думали, що після Закону "Про окуповані території", а саме про Крим, напевно це буде останній закон, але, на превеликий жаль, ми мусимо ще раз повернутися до цієї проблематики і привернути свою увагу до проблем тих людей, які чекають на нашу з вами допомогу.</p>
<p>Цей закон буде регулювати норми і механізм, і буде доповнювати норми того закону, який ми з вами ухвалили щодо окупованих територій. Тому нова назва законодавчого акту: про правовий статус осіб, які вимушені залишити місця проживання внаслідок тимчасової окупації Автономної Республіки Крим, міста Севастополя та обставин пов'язаних з проведених антитерористичної операції на території України, (реєстраційний номер 4998-1).</p>
<p>Просив би вас всіх уважно розглянути цю проблематику і підтримати цей законодавчий акт. Які норми містить цей законодавчий акт? Після того як особа покинула зони дії антитерористичної операції, міграційна служба буде видавати довідку і з цією довідкою наші громадяни зможуть отримати всі соціальні пільги, всі інші необхідні пільги, які будуть &nbsp;передбачені&nbsp; Кабінетом Міністрів і отримати допомогу від&nbsp; держави. Ми не можемо зараз залишити напризволяще наших громадян, яким зараз…</p>
<p>&nbsp;</p>
<p>ГОЛОВУЮЧИЙ. Дайте можливість&nbsp; завершити виступ.</p>
<p>&nbsp;</p>
<p>ПАЦКАН В.В. …&nbsp; яким треба покинути зону&nbsp; дій антитерористичної операції. На сьогоднішній момент ми вже маємо близько 35 тисяч біженців. Цих людей не можна залишати напризволяще.&nbsp; Я би вас просив прийняти цей законодавчий акт за основу та&nbsp; в цілому, тому що він дуже необхідний, механізм регулювання його&nbsp; відомий і має багато посилань на попередній законодавчий акт.</p>
<p>Якщо необхідно, я готовий дати пояснення по будь-якій нормі цього закону. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Ар'єв. Чи достатньої однієї доповіді? Будь ласка, Володимир Ігорович.&nbsp; Тобто достатньо однієї доповіді чи декілька слів, у мене&nbsp; записані ви також як співдоповідач.</p>
<p>&nbsp;</p>
<p>17:12:34</p>
<p>АР’ЄВ В.І.</p>
<p>Шановні колеги! Власне цей законопроект –це те, чого від нас чекають всі переміщенні особи. Ми не будемо говорити про те, що у нас&nbsp; сьогодні в Україні є біженці. Біженців у нас немає, тому що у нас немає людей з іншої країни, Крим – це Україна і буде&nbsp; Україною завжди,&nbsp; навіть подолавши нинішні тимчасові проблеми.</p>
<p>Але ми ніколи в житті не стикалися&nbsp;&nbsp; з подібними проблемами. І коли нещодавно ми отримали величезний потік людей, переміщених осіб спочатку із Криму,&nbsp; а потім з Донбасу, то ми опинилися&nbsp; в ситуації, коли всі життєві функції, які пов'язані із&nbsp; життєдіяльністю цих людей, вони опинилися поза межами законодавства. Ці люди фактично опинилися без&nbsp; реєстрації, без жодних прав. І тому на сьогоднішній день ми сьогодні разом з моїми колегами представляємо вам надважливий&nbsp; законопроект, який&nbsp; регулює головні питання, які стосуються життєдіяльності переміщених осіб.</p>
<p>Участь в роботі комітету, який відбувся&nbsp; вчора, брали представники юристи від переміщених осіб,&nbsp; які&nbsp; напрацьовували пропозиції під час з'їзду переміщених осіб, що відбувся в середині травня цього року. І в даному разі, це, напевно, найбільш оптимальний текст, який може бути запропонований сьогодні залу.</p>
<p>Протягом того, як буде розвиватися ситуація. Протягом того моменту, як буде йти, будуть виникати нові проблеми, очевидно, нам треба буде оперативно реагувати і вносити в цей законопроект зміни. Інша справа, що це… той текст, який запропонований сьогодні і підтриманий комітетом, нам зараз треба проголосувати "за" для того, щоб люди могли не тільки облаштовуватися, а отримувати реєстрацію, влаштовуватися на роботу, тобто…</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, давайте перед тим, як будемо обговорювати питання, дамо одну хвилину заступнику міністра соціальної політики Віктору Вікторовичу Іванкевичу. Будь ласка.</p>
<p>&nbsp;</p>
<p>ІВАНКЕВИЧ В.В.</p>
<p>Шановний головуючий, шановні народні депутати! Міністерство соціальної політики просить вас підтримати цей закон в цілому, але в статтю 8 ми просимо добавити, що внутрішньо переміщені особи мають право на забезпечення технічними та іншими засобами реабілітації, на одержання реабілітаційних послуг відповідно до законодавства за фактичним місцем проживання (перебування) в Україні. Забезпечення технічними та іншими засобами реабілітації, надання реабілітаційних послуг здійснюються за наявності необхідних документів, що підтверджують право на ці послуги та засоби, а у разі їх відсутності, за даними центрального банку, даних з проблем інвалідності для осіб, які звертаються повторно, та індивідуальної програми реабілітації інваліда (дитини-інваліда) у порядку, встановленому Кабінетом Міністрів.</p>
<p>Я прошу вас підтримати з цими поправками закон в цілому.&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, треба обговорювати це питання чи можемо проголосувати? Можна проголосувати? За основу цього… Давайте, я бачу Валерій Михайлович Сушкевич піднімає руку. Я бачу дві руки, я дам можливість виступити.</p>
<p>&nbsp;</p>
<p>17:16:08</p>
<p>СУШКЕВИЧ В.М.</p>
<p>Дякую, Олександр Валентинович, що звертаєте на проблеми інвалідів увагу.</p>
<p>А я хочу підтримати те, що сказав заступник міністра соціальної політики. &nbsp;І якщо ми сьогодні приймаємо рішення по переміщеним особам, то я хочу сказати, в катастрофічному стані знаходяться люди на візках, дітки-інваліди, важкі варіанти лежачих інвалідів. Це просто страшна ситуація і мені кожного дня пишуть, дзвонять і так далі. Тільки що звернувся мер Луганська: вивези інвалідів з критичної території, тому що немає можливості вивезти їх залізничним транспортом.</p>
<p>В мене прохання... Я вибачаюсь, не заважайте головуючому. Олександр Валентинович, якщо приймати сьогодні, то тільки з опрацюванням разом з Міністерством соціальної політики і нашим комітетом добавки, яка стосується інвалідів, діток-інвалідів і інших маломобільних груп населення, які находяться в важкому стані і там є специфічні моменти, пов'язані з засобами реабілітації і так далі. Прохання: дати, оцю частину добавити до цього законопроекту і приймати тоді в цілому. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги,&nbsp; я бачу. Давайте так, я бачу три руки, всім вам також дам можливість виступити. Богдан Бенюк, будь ласка.</p>
<p>&nbsp;</p>
<p>17:17:35</p>
<p>БЕНЮК Б.М.</p>
<p>Дякую, Олександре Валентиновичу.</p>
<p>Шановні друзі, вчора дійсно в нас на комітеті була така кропітка проведена робота з приводу цього закону. Розуміємо, що цей закон буде ще мати якісь поправки з часом, що все прорахувати надзвичайно складно. Але все те, що можна було, в принципі, це в законі є. І єдине, мені здається, що дуже важливо ця поправка, яка тільки що прозвучала, її треба внести. І єдині технічні речі, які обов'язково треба звернути&nbsp; увагу, в статті 1 восьмий абзац, там просто неправильно написано слова. Але я думаю, що вони ще вичитують ще. "Визначний" написано замість "визнаний" і там ще такі є пару таких опечаток, на яких треба звернути увагу.</p>
<p>І я би хотів звернутися до всіх нас, розуміючи, що ситуація, в якій опинилися наші громадяни нашої держави – треба допомогти. Тому що&nbsp; українець українцеві обов'язково повинен стати у пригоді, а тим паче, зараз&nbsp; в цей невизначений час і розуміємо, що непрості економічні речі, які ми&nbsp; зараз переживаємо, вони є надзвичайно потрібні, щоб відгукнулися душі всіх нас один одному.</p>
<p>І, Олександр Валентинович, я думаю, що ті поправки, які ми можемо прийняти навіть з голосу о цього закону, поправити і додати і прийняти за основу і в цілому, якщо буде така можливість. &nbsp;Дякую.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; включіть мікрофон народного депутата Пономарьова.</p>
<p>&nbsp;</p>
<p>17:19:15</p>
<p>ПОНОМАРЬОВ А.В.</p>
<p>Пономарев, 61 округ, Донецкая область.</p>
<p>Конечно, законопроект очень своевременный. И, конечно, партия регионов будет его поддерживать. Но у меня большие сомнения в плане его реализации. А как можно говорить за реализацию в ближайшее время, если сегодня в городе Снежном десятый день ни один пенсионер, ни один инвалид&nbsp; не получает никаких социальных выплат. Вы понимаете, что этим самым мы увеличиваем количество людей, на которых в дальнейшем будет распространяться&nbsp; этот закон. Некоторые говорят о небезопасности ситуации в городе Снежном. Да, там непростая ситуация. Но как не парадоксально, в самом городе безопасность работы финансовых учреждений, безопасность работы Пенсионного фонда не меньше, чем в любом другом городе не только Донецкой области, и Украины. Если кто-то сомневается, я предлагаю со мной завтра же выехать в город Снежное и убедиться воочию на месте. Есть вопросы с безопасностью, но это другой вопрос. Спасибо.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; народний депутат Розенко.</p>
<p>&nbsp;</p>
<p>17:20:33</p>
<p>РОЗЕНКО П.В.</p>
<p>Павло Розенко,&nbsp; фракція "УДАР Віталія Кличка". Знов в черговий раз мушу сказати про те, що ми вимушені працювати "з колес" і приймати зовсім непрості&nbsp; законопроекти. Але хочу звернути про знов-таки увагу і , в першу чергу, уряду про&nbsp; те, що ми повинні забезпечити виконання цього законопроекту, адже тут зафіксовані дуже серйозні речі. Зокрема, необхідно інформування вимушених мігрантів, надання вимушеному мігранту, які потребують постійного догляду та перебувають у спеціальному закладі системи соціального&nbsp; захисту населення, місця відповідного. Дітям-сиротам надання&nbsp; місця в дитячих будинках, влаштування дітей вимушених мігрантів до дошкільних виховних закладів, права на зайнятість, права на соціальне страхування. Не зважаючи на те, що тут в законопроекті в пояснювальній записці написано, що цей законопроект не потребує додаткових коштів, але насправді, шановні, кого&nbsp; ми хочемо обманути? Під цей законопроект потрібен ресурс, бо дуже часто і ми це бачимо зараз, вся відповідальність покладається сьогодні на місцеві органи влади. Їм зверху дають вказівку все робити, притому за вказівкою не ідуть кошти. Ми сьогодні в Києві вже маємо декілька тисяч цих родин, які ми розселяємо, де тільки можна. Але я прошу уряд якомога швидше порахувати об'єктивний ресурс цього законопроекту. Щоб ми справді людей, які переселяються, забезпечили всім необхідним. Бо ці люди є найкращим агітатором для того, щоб показати, що наша влада турбується про всіх громадян України, незважаючи на те, де вони жили на Сході чи на Заході. Тому я пропоную цей законопроект ухвалювати і доручити уряду дуже добре…</p>
<p>&nbsp;</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; ГОЛОВУЮЧИЙ. Дякую. Шановні колеги, ми вичерпали час на виступи, але давайте по одній хвилині дамо нашим колегам, які наполягають. Будь ласка, народний депутат Зарубінський.</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>17:22:58</p>
<p>ЗАРУБІНСЬКИЙ О.О.</p>
<p>Я дуже стисло, шановні колеги. По-перше, давайте не будемо робити з цих нещасних людей агітаторів. Це перший момент. Я думаю, що цей законопроект спрямований не на якісь ідеологічні моменти, а на те, щоб допомогти цим людям. Але з іншого боку, я абсолютно згоден з Павлом Розенком, він каже правильні речі, розумієте? В нас, коли оце з коліс весь час працюється, то в розділі пояснювальної записці, який є обов'язковим, там, де мова йде про фінансово-економічне обґрунтування, легше за все написати "не потребує витрат з Державного бюджету". Ну, як не потребує? Ну ви ж самі кажете, це освіта – це&nbsp; надання статусу безробітного, відповідно виплати, це цілий ряд інших моментів, потребує і треба про це писати. Але, шановний Олександр Валентинович, я менше за все хотів би бути гальмівником для того, щоб ми в цілому прийняли цей законопроект, бажано щоб ми його в цілому прийняли, можливо в контексті техніко-юридичного опрацювання, як це буває вже після прийняття законопроекту. Все-таки я хотів би, щоб одну річ там все-таки відпрацювали. Тут є серйозна суперечність в самому законо…</p>
<p>&nbsp;</p>
<p>ГОЛОВУЮЧИЙ. Дайте завершити виступ.</p>
<p>&nbsp;</p>
<p>ЗАРУБІНСЬКИЙ О.О. Я по темі, да. Тут є серйозна суперечність в якому законопроекті, яка буде впливати на цих людей, не біженців, але можна їх називати внутрішніми мігрантами. Мова йде про надання статусу безробітного, в одному випадку в одній статті мова йде про те, що це має судом встановлюватися, уявляєте собі, да? А в наступній статті, точніше в іншій частини цієї статі, мова йде про те, що треба надати відповідну довідку, відповідне посвідчення, без того щоб це… Я не знаю в якому, хай буде техніко-юридичне опрацювання. Без того, якщо це не буде регламентовано то ці люди не будуть набувати статусу безробітних, розумієте, вони будуть ущербними тоді, але треба голосувати, можливо навіть в цілому за цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Будь ласка. Народний депутат Сухий, одна хвилина.</p>
<p>&nbsp;&nbsp;</p>
<p>17:24:54</p>
<p>СУХИЙ Я.М.</p>
<p>Шановні колеги! Шановний Олександр Валентинович!</p>
<p>Я читаю конкретну поправку, яка погоджена з урядом і з автором законопроекту і в такому випадку, для стенограми, законопроект 4998 з поправкою до статті&nbsp; з поправкою до статті 8 законопроекту може бути прийнятий за основу і в цілому. Отже, читаю: "внутрішньо переміщені особи мають право на забезпечення технічними та іншими засобами реабілітації на одержання реабілітаційних послуг відповідно&nbsp; до законодавства за фактичним місцем проживання, перебування в Україні. Забезпечення технічними та іншими засобами реабілітації, надання реабілітаційних послуг здійснюється за наявності необхідних документів, що підтверджують право на ці послуги та засоби, а в разі їх відсутності, за даними Централізованого банку даних, з проблем інвалідності для осіб, які звертаються повторно та індивідуальні програми реабілітації інваліда, дитини-інваліда в порядку встановленому Кабінетом Міністрів України". В такому випадку законопроект можна голосувати в цілому.</p>
<p>&nbsp;</p>
<p>ГОЛОВУЮЧИЙ. В цілому, я так розумію голосувати, да? Будь ласка, останній виступ, народний депутат Семенюк.</p>
<p>&nbsp;</p>
<p>17:26:09</p>
<p>СЕМЕНЮК А.О.</p>
<p>Семенюк, 204 виборчий округ. Шановні депутати, шановні громадяни.</p>
<p>Дійсно, законопроект передбачає врегулювання питань забезпечення реалізації прав громадян, які проживають в зоні проведення тимчасової терористичної операції, або переселилися з неї на зайнятість в пенсійне забезпечення, освіту. І я вважаю, що цей законопроект дуже цікавий, але є низка зауважень і тому потрібно до другого читання ці зауваження всі відрегулювати. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, будь ласка, давайте… Колеги, ну от я бачу ще наполягають на уточненні цього проекту, щоб ми все ж таки&nbsp; в цілому його проголосували. Будь ласка, Валерій Михайлович Сушкевич.</p>
<p>Давайте поки Валерій Михайлович до свого міста під'їде, Сергій Соболєв, одна хвилина.</p>
<p>&nbsp;</p>
<p>17:27:20</p>
<p>СОБОЛЄВ С.В.</p>
<p>Шановні колеги! Я хочу проінформувати, що ми як автори колективу погодили цей законопроект, включаючи Управління Верховного комісара Організації Об'єднаних Націй у справах біженців. І враховуючи пропозицію уряду, яка була зачитана заступником міністра соціальної політики, і враховуючи пропозицію, яка була зачитана паном Сухим, я вважаю, що цей законопроект може бути ухвалений в першому читанні і в цілому.</p>
<p>Та поправка, на якій наполягав пан Зарубінський, я хочу уточнити. В разі, якщо у вас є документи, ви за наявності документів отримуєте статус. В разі, якщо відсутні документи, наступна стаття стверджує, що ви маєте право отримати цей статус в судовому порядку. Саме це і визначає цей закон. Тому закон готовий до ухвалення в першому читанні і в цілому. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, шановні колеги, останній виступ голови Комітету з питань ветеранів і інвалідів Валерія Сушкевича. Будь ласка.</p>
<p>&nbsp;</p>
<p>17:28:10</p>
<p>СУШКЕВИЧ В.М.</p>
<p>Дуже дякую. Я погоджуюсь з лідером фракції "Батьківщина", що його потрібно приймати і за основу, і в цілому. Єдине. З урахуванням думки міністерства і профільного Комітету у справах пенсіонерів, ветеранів і інвалідів, та частина, яка стосується інвалідів, і те, що колега Сухий, до речі, сказав, але не все сказав, прохання. Щоб для стенограми.</p>
<p>Олександре Валентиновичу, доопрацювати цю частину, яка стосується проблем біженців з інвалідністю, діток-інвалідів і просто інвалідів. Просто у цей час, цю частину скажіть, будь ласка, для протоколу, щоб ми могли доопрацювати разом з міністерством. І тоді приймати в цілому. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я розумію, що є готовність голосувати в цілому закон з урахуванням тих поправок, про які сказав заступник міністра соціальної політики, давайте, ми їх зафіксували, коли він їх оголошував про те, що говорив народний депутат Сухий. І у зв'язку з тим, що це все ж таки приймається з голосу про те, що говорив і народний депутат Зарубінський і народний депутат Соболєв, ми обов'язково повинні для протоколу, я говорю, провести техніко-юридичне доопрацювання цього закону, редагування, з тим, щоб він вийшов бездоганним.</p>
<p>Прошу, шановні колеги, сісти на свої робочі місця і підготуватися до голосування. Мені декілька разів нагадав голова Комітету з питань прав людини, національних менших і міжнаціональних відносин Валерій Пацкан, що саме ми голосуємо за рекомендацією комітету і експертного нашого управління Закон 4998-1, який є доопрацьований.</p>
<p>Прошу, шановні колеги, підтримати за основу і в цілому Закон про забезпечення прав і свобод громадян внутрішньо переміщених осіб (доопрацьований). Це Закон 4998-1.&nbsp; Прошу за основу і в цілому.</p>
<p>&nbsp;</p>
<p>17:30:27</p>
<p>За-289</p>
<p>Рішення прийнято. Дякую.</p>
<p>По фракціям, будь ласка. "Батьківщина" – 65, регіони – 40, 33 – "УДАР", "Економічний розвиток"&nbsp; - 33, 30 – "Суверенна європейська Україна", 35 – "Свобода", 21 – Компартія України, 32 – позафракційні.</p>
<p>Шановні колеги, наступне питання воно продовжує якби цю тему. Проект Закону про внесення зміни до статті 10 Закону України "Про статус ветеранів війни, гарантії їх соціального захисту".</p>
<p>Будь ласка, Сергій Соболєв, автор закону.</p>
<p>&nbsp;</p>
<p>17:31:03</p>
<p>СОБОЛЄВ С.В.</p>
<p>Шановні колеги, ми провели фактично обговорення, коли включали до порядку &nbsp;денного цей законопроект. Цей законопроект, на мій погляд дуже&nbsp; важливий, це є відзначення&nbsp;&nbsp;&nbsp;&nbsp;&nbsp;&nbsp; тих родин, чиї&nbsp; герої загинули або отримали каліцтво в результаті&nbsp;&nbsp; тих дій, які відбуваються на сьогодні.&nbsp; Це сім'ї осіб рядового і начальницького складу&nbsp; органів внутрішніх справ&nbsp; України, які загинули, або померли внаслідок поранення, контузії чи каліцтва одержаних&nbsp; під час участі&nbsp; в антитерористичній операції, захищаючи незалежність, суверенітет та територіальну цілісність&nbsp;&nbsp; України. Саме ця стаття доповнюється&nbsp;&nbsp; цим розділом. У мене прохання підтримати, ви чудово розумієте,&nbsp; про кого йде мова, це люди, які залишились&nbsp; в своїй більшості без годувальника і це люди, яких ми повинні захистити.</p>
<p>З Міністерством фінансів погоджено цей законопроект, вони чітко гарантують, що буде виділення необхідних коштів, і на це фактично&nbsp;&nbsp;&nbsp;&nbsp;&nbsp; ми в бюджеті передбачили вже в попередніх голосуваннях саме ці кошти. Прохання це закріпити в законодавчому акті.&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Шановні колеги, без обговорення&nbsp; є пропозиція. Валерій Михайлович Сушкевич&nbsp;&nbsp; підтримує&nbsp; прийняття цього закону і просить одну хвилину. Будь ласка, включіть мікрофон.</p>
<p>&nbsp;</p>
<p>17:32:22</p>
<p>СУШКЕВИЧ В.М.</p>
<p>Дякую, Олександре Валентиновичу. Сушкевич, фракція "Батьківщина", голова комітету. Шановні колеги, мова йде про те, що&nbsp; учасників&nbsp; антитерористичної операції ми вже з вами по статусу підтримали. Але на цей час у нас&nbsp; не було статусу&nbsp;&nbsp; сім'ям, сімей рядового і начальницького складу, які загинули або померли. І власне цей законопроект вирішує проблему сімей загиблих наших воїнів, які загинули під час&nbsp; антитерористичної операції, захищаючи незалежність&nbsp; і суверенітет української держави.</p>
<p>Я хочу сказати, що дійсно мова йде про те, що цей законопроект не потребує, я відповідаю за свою слова, не потребує додаткових коштів, тому що ця законодавча пропозиція фактично вже сьогодні діє. І сьогодні згідно статті 6 Закону України "Про статус ветеранів війни і&nbsp; гарантій їх соціального захисту" вже реально це передбачено законодавством України. І таким чином при всьому тому, що комітет не розглядав у зв'язку з тим, що терміновий законопроект надзвичайно актуальне це питання, але я взяв на себе сміливість висловити думку як голова комітету, що це нагальний законопроект, має суто соціальну спрямованість, тому висловлюю власну позицію, що він заслугував і може бути прийнятий в першому читанні.</p>
<p>Дякую. Прошу підтримати.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги! Є бажання у зали підтримати цей проект, давайте ми це зробимо, за основу і в цілому, така пропозиція? Так. Шановні колеги, прошу законопроект (4084) про внесення змін до статті 10 Закону України "Про статус ветеранів війни, гарантій їх соціального захисту", йдеться про членів родин загиблих, померлих військових.</p>
<p>Прошу, шановні колеги, підтримати всім цей проект закону, давайте забезпечимо соціальний захист цих родин. Прошу за основу і в цілому, прошу голосувати.</p>
<p>&nbsp;</p>
<p>17:34:53</p>
<p>За-234</p>
<p>Рішення прийнято. Дякую.</p>
<p>Наступне питання, шановні колеги…</p>
<p>По фракціям, будь ласка,&nbsp; покажіть.</p>
<p>Давайте без мотивів. 64 – "Батьківщина", регіони – 6, "УДАР" – 35, 34 – "Економічний розвиток", 29 – "Європейська суверенна Україна", "Свобода" – 35, 0 – Компартія, позафракційні – 31.</p>
<p>Шановні колеги! Наступне питання –&nbsp;&nbsp;&nbsp; це проект Закону про&nbsp; внесення змін до Закону України "Про правовий статус іноземців та осіб без громадянства" щодо підстав для перебування іноземців та осіб без громадянства на території України.</p>
<p>Будь ласка, народний депутат України&nbsp; доповідає Воропаєв Юрій Миколайович. Прошу на трибуну.</p>
<p>&nbsp;</p>
<p>17:35:39</p>
<p>ВОРОПАЄВ Ю.М.</p>
<p>Уважаемый головуючий! Уважаемые коллеги! <i>(Шум у залі)</i> Два роки тому по требованию Кабінету Міністрів України прийняли законопроект, згідно з яким внесли зміни до Закону про зайнятість і зробили добру працю, згідно якої іноземні спортсмени, а також іноземні артисти ми наділили їх правом працювати в Україні без згоди Центра зайнятості.</p>
<p>Однак, тоді окремі депутати, а також експертне управління нам говорило, що нам цього мало, необхідно внести зміни в другий законопроект, який називається про правовий статус іноземців&nbsp;&nbsp;&nbsp; та осіб без громадянства. Ми їх не послухали и получилась очень плохая праця.</p>
<p>Что получилось в итоге? Эти спортсмены теперь, они не могут работать в Украине, потому что не получив разрешение Центра занятости, они не могут&nbsp; ехать в Украину. Этот законопроект и урегулирует данную проблему. Всего-навсего. <i>&nbsp;</i></p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, є&nbsp; необхідність обговорити це питання? Будь ласка, голова Комітету з питань прав людини Валерій Пацкан.</p>
<p>&nbsp;</p>
<p>17:37:37</p>
<p>ПАЦКАН В.В.</p>
<p>Шановні колеги, я спробую трошки доповнити доповідаючого.</p>
<p>Про що йде мова? Нам треба зараз врегулювати статус тих осіб іноземців, які зараз в нас працюють – це футболісти, ті, хто працюють в мистецькій сфері. І в нас були розбіжності ще у двох законах.</p>
<p>Нам треба внести зараз цим законом поправки до двох законів. Перше, це Закон "Про правовий статус&nbsp; іноземців та осіб без громадянства" і Закон "Про зайнятість населення". Тому що, поясню вам на практиці, якщо іноземець в нас працює, він має тимчасову посвідку на два місяці. Для того, щоб потім недооформляти цю посвідку, ми одним законом врегулюємо цей статус, і надаємо таким право можливість іноземцям у нас працювати.</p>
<p>Ми … комітет розглянув вищеозначений законопроект, пропонує його ухвалити за основу та в цілому.</p>
<p>Дякую вам за увагу.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, є необхідність обговорювати? Будь ласка, один виступ давайте, народний депутат Мірошниченко, і приймемо рішення.</p>
<p>&nbsp;</p>
<p>17:38:48</p>
<p>МІРОШНИЧЕНКО І.М.</p>
<p>Ігор Мірошниченко, фракція Всеукраїнське об'єднання "Свобода". Ну, по-перше, я окремим депутатам, які тут вважають за геройство і подвиги говорити державною мовою, хотів би нагадати&nbsp; &nbsp;норми Конституції, обов'язок: знати, володіти державною мовою і використовувати її під час своєї діяльності. Ви тут на роботі і тому, будь ласка, виконуйте Конституцію і не хизуйтеся тим, що ви два слова пробекали тут з трибуни Верховної Ради. А якщо ви не знаєте державної мови, то це означає, що ви збрехали, коли приймали вас на роботу і ви зазначили, що знання української мови є вашою чеснотою, це перше.</p>
<p>А друге, що стосується іноземців, які&nbsp; тимчасово працюють. Ви знаєте, я більше троку тому зареєстрував законопроект, який не просто регламентує перебування тут іноземців, але ще й встановлює плату за роботу і за використання іноземців в українській державі. Це би наповнило бюджет і це би захистило робочі місця для українців.</p>
<p>Тому, шановні депутати, давайте перейматися українцями і робочими місцями для українців. А звичайно, статус перебування іноземців в нашій державі треба регламентувати, тут немає питань. Слава Україні!</p>
<p>&nbsp;</p>
<p>ГОЛОВУЮЧИЙ. Шановні колеги, не було бажаючих виступати, зараз я бачу підняті руки. Будь ласка, Томенко Микола Володимирович. Давайте по одній хвилині дамо колегам. Включить мікрофон Миколи Томенка.</p>
<p>&nbsp;</p>
<p>17:40:09</p>
<p>ТОМЕНКО М.В.</p>
<p>Шановні колеги, я є прихильником єдиного підходу до статусу іноземців&nbsp; в Україні і я шаную футболістів, спортсменів і музикантів. Але. Думаючи про те, як вони комфортно будуть почувати себе в Україні, нам, очевидно, треба було думати, як вони виконують чинне законодавство, сплачують податки в Україні.</p>
<p>Я щойно прочитав, що всі страшно зраділи, що Ринат Ахметов заплатив таку суму Луческу, що в ін. відмовився від всіх контрактів і буде далі&nbsp; працювати в Україні. А в мене питання: аби він хоть третину суми заплатив українській армії на озброєння, ми би втримали Донецьк і Луганську область, а не Луческу в Україні.</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Тому, Олександр Валентинович, не тільки треба давати пільги для іноземців, які тут 3 місяці побудуть, а потім гудять Україну в інтерв'ю, що футболісти бояться тут грати, а те, щоб вони податки платили, щоб вони виконували закони і&nbsp; поважали Україну. Тому я вважаю, що треба в комплексі підійти до вирішення цього питання.</p>
<p>&nbsp;</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; ГОЛОВУЮЧИЙ. Позафракційний, будь ласка, Каплін, одну хвилину, народний депутат.</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>17:41:26</p>
<p>КАПЛІН С.М.</p>
<p>Шановний пане голово! Дуже прикро, що ми не обговорювали попереднє питання. Не обговорювали не для того, щоб піаритися, або звернути увагу на деталі. Я вважаю, що Верховна Рада України, в контексті тієї теми, яка піднімалася в попередньому розгляді, повинна подякувати матерям, які відправили своїх синів захищати цілісність нашої держави на Схід. Подякувати дружинам, які чекають своїх чоловіків, сестрам, які чекають своїх братів. Подякувати тим хлопцям, які заслуговують не тільки увагу з боку Верховної Ради протягом виконання свого конституційного обов'язку. А запевнити треба їх, що протягом всього свого наступного життя народні депутати України будуть приділяти особливу увагу цим героям, кожен з них матиме мобільні телефони народних депутатів України і ми будемо дбати про цих героїв.</p>
<p>Дякуємо вам від імені всієї Верховної Ради України, дорогі українські герої!</p>
<p>&nbsp;</p>
<p>ГОЛОВУЮЧИЙ. Дякуємо. &nbsp;Шановні колеги, давайте визначатись з цього питання. Нагадаю, ми зараз з вами обговорили Закон, реєстраційний номер якого 3874. Це проект Закону про внесення змін до Закону України "Про правовий статус іноземців та осіб без громадянства" (щодо підстав для перебування іноземців та осіб без громадянства на території України). Прошу, шановні колеги, визначитись з цього питання шляхом голосування. Пропозиція – за основу. Так я розумію? за основу і в цілому? нема заперечень? <i>(Шум у залі)</i> за основу? За основу, будь ласка… Колеги, нема заперечень за основу і в цілому?</p>
<p>&nbsp;</p>
<p>ГОЛОСИ ІЗ ЗАЛУ Немає!</p>
<p>&nbsp;</p>
<p>ГОЛОВУЮЧИЙ. Нема. Прошу, шановні колеги, відповідно до пропозиції комітету – за основу і в цілому. Прошу визначитись шляхом голосування. 3874, нагадаю, реєстраційний номер. Прошу голосувати.</p>
<p>&nbsp;</p>
<p>17:43:40</p>
<p>За-253</p>
<p>Рішення прийнято.</p>
<p>По фракціям, будь ласка. "Батьківщина" – 43, 50 – регіони, "УДАР" – 34, 32 – "Економічний розвиток", 29 – "Суверенна європейська Україна", 20 – "Свобода", 21 – Компартія, 24 – позафракційні.</p>
<p>Шановні колеги, наступне питання, яке ми можемо ще розглянути – це питання стосується проекту Закону про внесення змін до Сімейного кодексу України (щодо невідворотності обов'язку утримувати дитину особами, які позбавлені батьківських прав). Народний депутат Зарубінський – автор закону. Я нагадаю, що ми, як і обіцяли, так і зробили, поставили цей закон на четвер.</p>
<p>&nbsp;</p>
<p>17:44:24</p>
<p>ЗАРУБІНСЬКИЙ О.О.</p>
<p>Так, я пам'ятаю вчорашню розмову, дякую, Олександре&nbsp; Валентиновичу. І дякую всім, хто підтримує цей законопроект. Бо він просто елементарно гуманний законопроект. Його квінтесенція дуже проста, я коли готував його, висловив однією фразою в підтекстовці до назви Закону зміни до Сімейного кодексу. Це Закон стосується невідворотності обов'язків утримувати дитину особами, які позбавлені батьківських прав, невідворотність утримувати дитину. Абзац 1 частини другої статті 166 Сімейного кодексу України на сьогоднішній день зазначає, що особа позбавлена батьківських прав не звільняється від обов'язку щодо утримання дитини. Однак питання стягнення аліментів з таких осіб вирішується на сьогоднішній день в довільній формі. Чому? Бо в Сімейному кодексі записано: одночасно з позбавленням батьківських прав суд, увага, може, може на вимогу позивача або за власною ініціативою, вирішити питання про стягнення аліментів на дитину. Таким чином втрачаєтеся ключова ознака, ознака директивності, обов'язковості, невідворотності біологічному батьку чи матері утримувати свою дитину.</p>
<p>Шановні колеги, видається також, що обов'язковість призначення аліментів під час позбавлення батьківських прав частково стимулюватиме батька чи матір до належного виконання своїх обов'язків, а не до того ганебного явища, свідками якого на жаль ми є сьогодні, часто-густо народжують дітей не для того, щоб їх виховати,&nbsp; виростити, поставити на ноги, а для того, щоб мати від цього зиск – матеріальну допомогу. Коли людина буде знати, що вона буде зобов'язана директивно платити аліменти, очевидно, вона більше подумає, коли буде народжувати дитину. Прошу підтримувати в першому читанні. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, є необхідність обговорювати це питання? Шановні колеги, від комітету народний депутат Жук Микола Васильович, хоче буквально одну хвилину виступити.</p>
<p>&nbsp;</p>
<p>17:46:49</p>
<p>ЖУК М.В.</p>
<p>Шановні колеги, я тут скажу, чому не в цілому. Тому що ми не маєм права ті кошти, якщо батьки відмовляються від сплати податку, направляти саме до Державного бюджету, як зазначено в законопроекті. Тому ми з автором законопроекту домовились, що ми до другого читання допрацюємо і саме в статті 166 Сімейного кодексу заберемо пункт: можливо відкриття рахунків дитини. Тому ми конкретизуємо про те, що відкриваємо рахунок для дитини і сплачуємо ці аліменти на її рахунок, до досягнення нею 18-річного віку, а не в повернення до держави. Наш комітет підтримав. Тому прошу всіх депутатів підтримати цей важливий законопроект в першому читанні за основу для того, щоб ми могли допрацювати. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, є необхідність обговорювати? Нема необхідності. Народний депутат Рудьковський наполягає на 1 хвилині, будь ласка, 1 хвилина.</p>
<p>&nbsp;</p>
<p>17:47:54</p>
<p>РУДЬКОВСЬКИЙ М.М.</p>
<p>Рудьковський, Соціалістична партія України. Шановний Олександре Валентиновичу, шановні народні депутати! У мене, в Прилуках, на Чернігівщині є 2 дитячих будинки. В одному з них виховуються діти від 0 до 3 років. І раз на місяць привозять і передають до дитячого будинку батьки своїх дітей, які з одного боку отримали компенсацію від держави і не хочуть займатися вихованням своїх дітей. На превеликий жаль, велика частина цих дітей забирається іноземцями.</p>
<p>Мені здається, що прийшов той час, щоб ми підтримали закон, запропонований автором, і поставили крапку в цьому ганебному підході. Коли батьки, плануючи дитини, не хочуть нести ніякої відповідальності…</p>
<p>&nbsp;</p>
<p>ГОЛОВУЮЧИЙ. Дайте завершити можливість.</p>
<p>&nbsp;</p>
<p>17:49:07</p>
<p>РУДЬКОВСЬКИЙ М.М. … не хочуть нести ніякої відповідальності за її виховання, утримання і забезпечення. Прийняття цього закону допоможе підвищити соціальну відповідальність молодих матерів та батьків. Спасибі.</p>
<p>&nbsp;</p>
<p>ГОЛОВУЮЧИЙ. Шановні колеги, народний депутат Журавський наполягає на 1 хвилині. Давайте його послухаємо. Будь ласка, 1 хвилина народному депутату Журавському.</p>
<p>&nbsp;</p>
<p>17:49:31</p>
<p>ЖУРАВСЬКИЙ В.С.</p>
<p>Відповідно до статті 179 Сімейного кодексу аліменти, одержані на дитину, мають використовуватися за цільовим призначенням. Автор встановлює імперативну норму щодо перерахування аліментів прямо до бюджету. Це не передбачає їх цільового використання на дитину. Тому в першому читанні можна підтримати цей законопроект, але врахувати це зауваження. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я думаю, що до другого читання обов'язково буде доопрацьований варіант, щоб або персональні рахунки цих дітей, на які будуть перераховуватися кошти, або інший формат, який визначить автор і профільний комітет, готуючи закон до другого читання. Нема заперечень, щоб ми саме зараз проголосували в першому?</p>
<p>Прошу, шановні колеги, підтримати пропозицію і прийняти законопроект (2548) про внесення змін до Сімейного кодексу (щодо невідворотності обов'язку утримувати дитину особами, які позбавлені батьківських прав) –&nbsp; за основу.</p>
<p>Прошу голосувати, шановні колеги, 2548 реєстраційний номер. Прошу голосувати.</p>
<p>&nbsp;</p>
<p>17:51:02</p>
<p>За-256</p>
<p>Рішення прийнято. Дякую.</p>
<p>Шановні колеги, наступне питання має натхнення доповісти народний депутат Сухий Ярослав Михайлович. Йдеться про Закон про внесення змін до деяких законів України (щодо працівників секретаріату Національної тристоронньої соціально-економічної ради). Дуже коротко, будь ласка, 2449а.</p>
<p><b>&nbsp;</b></p>
<p>17:51:28</p>
<p>СУХИЙ Я.М.</p>
<p>Шановні колеги,&nbsp; одна хвилина.</p>
<p>З 1 січня 2014 року набрав чинності Закон "Про державну службу" №4050. Виникла потреба гармонізувати його положення із нормами Закону "Про соціальний діалог". Ви знаєте, як відомо всім, що реалізація вимог Закону про соціальний діалог покладена на так звану національну тристоронню соціально-економічну раду, яка працює на постійній основі, і&nbsp; утворюється указами Президента України для ведення соціального діалогу. За характером покладених обов'язків пропонується визначити посади працівників секретаріату, тільки секретаріату Національної ради посадами державних службовців.</p>
<p>Законопроект складається з одного речення. Він доопрацьований після зауваження Науково-експертного управління.&nbsp; Кабінет Міністрів України не заперечує проти&nbsp; прийняття його за основу і в цілому.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Шановні колеги! Не треба голосувати. Я бачу необхідність обговорити це питання. по повній процедурі чи за скороченою? За скороченою.</p>
<p>Будь ласка,&nbsp; народний депутат Розенко. Включіть мікрофон.</p>
<p>&nbsp;</p>
<p>17:52:37</p>
<p>РОЗЕНКО П.В.</p>
<p>Павло Розенко, фракція "УДАР". Незважаючи на те. Що справді йде про додання до категорії&nbsp; державних службовців досить невеликої кількості осіб, але все-одно принципова позиція&nbsp; нашої фракції полягає в тому,&nbsp; що оце прирівнення різних категорій чиновників до статусу держслужбовців, на жаль, треба припиняти вже врешті-решт. &nbsp;І в усіх країнах світу держслужбовцями є вчителі, лікарі, працівники органів внутрішніх справ, а у нас державними службовцями є лише чиновники. І з оцим засиллям чиновництва, на нашу точку зору, треба взагалі якось щось робити, а не розширювати&nbsp;&nbsp; ці категорії. Тому наша фракція, знаючи про те, що невелика кількість чиновників, все-таки має принципову позицію щодо неприпустимості розширення числа державних службовців з державних чиновників в нашій державі.</p>
<p>&nbsp;</p>
<p>ГОЛОВУЮЧИЙ. Зрозуміла позиція.</p>
<p>Будь ласка, народний депутат Сех, включіть мікрофон.</p>
<p>&nbsp;</p>
<p>17:53:47</p>
<p>СЕХ І.І.</p>
<p>Шановні депутати, тільки що надійшла інформація про те, що в районі Слов'янська загинули вже більше двох десятків наших військових. Це військовослужбовці 24-ї бригади з Яворівщини. Я хочу нагадати, що декілька тижнів тому жінки, матері блокували, аби військовослужбовці, які належним чином, не мають належного обладнання, не виїхали у зону АТО. Але сьогодні ми бачимо, що ми ще не встигли поховати загиблих над Луганськом, вже маємо 20 смертей, більше ніж 20 смертей.</p>
<p>До мене надходить інформація про те, що&nbsp; третій батальйон територіальної оборони, який&nbsp;&nbsp; не має броні, не має бронежилетів,&nbsp; … лише&nbsp; …,&nbsp; також&nbsp; хочуть відправляти на&nbsp;&nbsp; Схід.</p>
<p>Тому,&nbsp; фракція&nbsp;&nbsp; Всеукраїнського об'єднання "Свобода"&nbsp;&nbsp; вимагає&nbsp; завтра зі звітом міністра оборони&nbsp; пана Коваля і не просто відбути, а щоб ми могли задати чіткі запитання по кожній&nbsp; конкретній військовій&nbsp;&nbsp; частині: де бронежилети, де каски, чим&nbsp; обладнані, чому ми кожного дня ховаємо наших хлопців, чому ми кожного дня отримуємо багажі під номером 200.</p>
<p>Тому, звертаємося до вас, пане Голово Верховної Ради, аби забезпечити&nbsp; завтра День уряду. Перше питання – міністр оборони&nbsp; у нас зі звітом.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Шановні колеги, я підтримую пропозицію&nbsp; народного депутата і завтра на День уряду, безумовно,&nbsp;&nbsp; будуть запрошені всі члени уряду, в тому числі&nbsp; і виконуючий обов'язки міністра оборони для того, щоби поінформувати парламент про ті задачі, які ми ставили перед&nbsp; міністерством, і як вони виконуються. Мені сказали, що якраз іде засідання&nbsp;&nbsp; і сьогодні буде засідання продовження спеціальної комісії, яка перевіряє використання фінансових ресурсів для забезпечення Збройних Сил України.</p>
<p>&nbsp;Шановні народні депутати, я нагадаю, що ми зараз розглядаємо Закон&nbsp; (реєстраційний номер 2449а). Давайте визначимось щодо його прийняття. Народний депутат Стоян, включіть, будь ласка,&nbsp; одну хвилину і будемо приймати рішення.</p>
<p>&nbsp;</p>
<p>17:56:26</p>
<p>СТОЯН О.М.</p>
<p>Шановні колеги! Я би погодився з Павлом Розенко, що дійсно треба надати статус державних службовців вчителям, лікарям, тому що вони працюють на державній службі. До речі, багато разів, багато&nbsp; років це питання піднімають профспілки освітян і лікарів.&nbsp;&nbsp; Але і тоді, шановний Павло, ви знаєте, що треба їм і пенсію 70-80 відсотків від середньої заробітної плати. Якщо держава зараз спроможна на додаткові десь 50-60 мільярдів давайте внесемо таку пропозицію спільно, "Економічний розвиток" група підтримає цю&nbsp; пропозицію і зробимо державними службовцями вчителів, лікарів. А мова йде про те, що доповів колега Сухий, там десь десяток людей, які вже були державними службовцями, а потім законом його відмінили, вони знаходяться на державній службі, вони виконують державницьку функцію посередницьку між урядом, роботодавцями і профспілки. І надання такої державної служби, статусу – це копійки, але це підвищить їх рівень як людей, які уповноважені від імені Президента, бо це при Президентові ця служба, від імені Президента займатися такою посередницькою важливою службою.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги! Одна хвилина депутат Журавський і голосуємо.</p>
<p>&nbsp;</p>
<p>17:57:37</p>
<p>ЖУРАВСЬКИЙ В.С.</p>
<p>Шановні колеги! Мова йде конкретно про 12 осіб працівників секретаріату Національної тристоронньої соціально-економічної ради, підкреслюю, 12. Не треба спекулювати статусом держслужбовця для лікарів і вчителів. В час виборів та чи інша сила спекулює на цьому. В світі ніде практично не мають вчителі, лікарі, вчителям і лікарям не надається статус&nbsp; держслужбовців, правда, там зарплата трошки інша.</p>
<p>Тому давайте відштовхуватися від конкретного законопроекту, мова йде лише про 12 осіб, які&nbsp; фактично виконують функції держслужбовця. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, давайте визначимося з цього питання, я&nbsp; прошу&nbsp; підвести риску під обговоренням.</p>
<p>І ставлю на&nbsp; голосування пропозиція комітету була і доповідача прийняти цей проект 2449. Нагадаю, це&nbsp; Закон про внесення змін до деяких законів України&nbsp;(щодо працівників секретаріату Національної тристоронньої соціально-економічної ради). За основу і в цілому –&nbsp; така була пропозиція. Пане Сухий, за основу і в цілому була пропозиція?</p>
<p>Шановні колеги, давайте визначимось шляхом голосування за основу і в цілому. Прошу голосувати.</p>
<p>&nbsp;</p>
<p>17:59:15</p>
<p>За-150</p>
<p>Рішення не прийнято.</p>
<p>По фракціях, будь ласка.&nbsp; "Батьківщина" – 16, 29 – регіони, "УДАР" – 1, 30 – "Економічний розвиток", 18 – "Суверенна європейська Україна",&nbsp; 33 – "Свобода" , КПУ – 0, 23 – позафракційні.</p>
<p>Шановні колеги, 18 година.</p>
<p>Нагадаю, що завтра Верховна Рада продовжить свою роботу. А сьогодні ми завершуємо роботу парламенту.&nbsp; До побачення.</p>
<p>&nbsp;</p>
<p>&nbsp;</p>

