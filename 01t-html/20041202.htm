Стенограма пленарного засідання
02 грудня 2004
<div>
<p align=center>ЗАСІДАННЯ&nbsp; СОРОК&nbsp; ТРЕТЄ</p>
<p align=center>Сесійний зал Верховної Ради України</p>
<p align=center>2&nbsp; грудня&nbsp;&nbsp; 2004 року, 10.25 година</p>
<p align=center>Веде засідання Голова Верховної Ради України ЛИТВИН В.М.</p>
<p>&nbsp;</p>
<p>ГОЛОВА. Доброго ранку, шановні народні депутати, запрошені та гості Верховної Ради України. Прошу, шановні колеги, підготуватися до реєстрації. Увімкніть систему "Рада".</p>
<p>10:29:20</p>
<p>Зареєструвалося у сесійній залі 421 народний депутат. Ранкове засідання Верховної Ради України оголошую відкритим.</p>
<p>Шановні народні депутати, відповідно до Регламенту оголошення. Про вихід з депутатської групи "Центр" і вступ до фракції "Регіони України" народного депутата України Тараса Чорновола.</p>
<p>Шановні народні депутати, прошу уваги. Прошу уваги, шановні колеги. Дозвольте проінформувати вас про засідання Погоджувальної ради і про пропозиції, які напрацювала Погоджувальна рада. Але перед цим я хотів би сказати вам, шановні народні депутати, про засідання учора круглого столу з урегулювання політичної кризи в Україні, оскільки від Верховної Ради у засіданні і в роботі цього круглого столу брав участь я.</p>
<p>Ну, ви знаєте те рішення, яке прийняли учасники круглого столу, і підписана відповідна спільна заява. Якщо є потреба, я вам її зачитаю. Є потреба? Я зачитаю. Прошу уваги! Я читаю.</p>
<p>"Учасники круглого столу на своєму другому засіданні в Києві першого грудня детально обговорили розвиток ситуації в Україні і дійшли згоди про наступне:</p>
<p>1) сторони підтверджують свою рішучість виключити можливість застосування сили для вирішення проблем, що виникли після другого туру виборів Президента України;</p>
<p>2) сторони дійшли згоди щодо негайного розблокування роботи органів державної влади і створення умов для виконання ними своїх функцій;</p>
<p>3) сторони дійшли згоди щодо створення експертної групи для проведення термінового юридичного аналізу та внесення відповідних пропозицій про завершення виборів Президента України на підставі відповідного рішення Верховного Суду України; (зрозуміло, яке буде прийнято, яке очікується)</p>
<p>4) сторони дійшли згоди щодо прийняття в пакеті з внесенням змін до Закону "Про вибори Президента України" (політичні реформи) з внесення змін до Конституції України відповідно до проекту Закону 4180 та формування на цих засадах уряду України;</p>
<p>5) сторони закликають всі політичні сили в Україні при прийнятті рішень виходити з необхідності збереження територіальної цілісності України;</p>
<p>6) сторони закликають всі політичні сили, фракції та депутатські групи в Верховній Раді України, інші органи державної влади та місцевого самоврядування зосередити свої зусилля на врегулюванні соціально-економічної ситуації в Україні та зупиненні кризових явищ в економіці. Сторони дійшли згоди щодо проведення наступного засідання круглого столу після прийняття відповідного рішення Верховним Судом України."</p>
<p>Шановні народні депутати, у розвиток цієї заяви ми обговорили дії, алгоритм дії Верховної Ради України і домовилися, що ми створимо експертну групу за участю по два представники від сторін, я маю на увазі Віктора Ющенка і Віктора Януковича, представника Центральної виборчої комісії, а також по одному представнику від фракцій, які напрацюють і два ...по одному представнику від профільних комітетів з питань державного будівництва і з питань правової політики. Комітети проведуть засідання, визначать своїх представників. А фракції проведуть засідання фракцій і визначать своїх представників.</p>
<p>Ми домовилися, що ця експертна група має проаналізувати чинне законодавство про вибори Президента України і з урахуванням можливих гіпотетичних варіантів рішень Верховного Суду напрацює різні варіанти пропозицій щодо внесення змін до Закону про вибори Президента України.</p>
<p>Водночас ми домовилися, що під ці варіанти буде технічно опрацьовано, скільки днів потрібно для прийняття всіх необхідних процедурних&nbsp; рішень, і коли буде здійснено такий перелік, підведеться риска, і тоді ми чітко побачимо, скільки треба днів для того, щоб завершити президентські вибори. Я вживаю такий термін.</p>
<p>А після того будемо визначатися з урахуванням політичної ситуації, будемо вивчати можливість, де можна стиснути ці строки, на які рішення, для того, щоб ми не розтягували цей процес і не посилювали нестабільність в Україні.</p>
<p>А все інше, я думаю, називати якусь зараз апріорно дату, не визначивши процедурних моментів, воно буде дещо некоректно.&nbsp; Тобто за будь-якого рішення Верховного суду України у нас уже будуть готові варіанти з тим, щоб Верховна Рада не гальмувала процеси реалізації рішення Верховного суду.</p>
<p>Після рішення Верховного суду передбачається таким чином, що Центральна виборча комісія у розвиток рішення Верховного суду повинна прийняти своє рішення і видати його Верховній Раді України.</p>
<p>Верховна Рада України уже має бути готова до прийняття оперативно відповідних рішень.</p>
<p>Окрім того, ми домовилися, що зараз ми розрахували квотний принцип, що кожна фракція на своєму засіданні після доведення до неї квоти дасть свої пропозиції щодо нового складу ЦВК. Але ми домовилися, що це будуть професіонали і об'єктивні люди.</p>
<p>Ми одночасно домовилися, що о 14-й годині в 11-й кімнаті розпочне роботу засідання Тимчасова спеціальна комісія щодо опрацювання змін до Конституції України. Кожна фракція має на цьому засіданні, через своїх представників, чітко задекларувати свою позицію. Погоджується вона вцілому, погоджується вона з певними уточненнями, погоджується вона з певними змінами, з тим, щоб знайшли компромісний варіант, розуміючи те, що нам потрібно також приймати це рішення.</p>
<p>Ми домовилися о 12 годині провести чергове засідання Погоджувальної ради, щоб уже затвердити ті експерті групи, які б могли, експертну групу, яка б могла приступити до роботи. Від так, я просив би оперативно керівників фракції зараз провести засідання комітету, а якщо ні, то пізніше донести свої пропозиції, але зібрати всіх членів комітетів, щоб це було об'єктивне рішення, щоб у нас не було нарікань щодо один одного.</p>
<p>Таким чином, Шановні колеги, ми домовилися і просимо вас розглянути і підтримати таку пропозицію, щоб нам сьогодні закрити засідання Верховної Ради, проводити консультації і працювати з тим, щоб ми могли прийняти відповідні рішення завтра. Я бачу, що є бажання обмінятися думками. Будь ласка, 5 хвилин запишіться з мотивів. 5 хвилин запишіться з мотивів. Так. Богдан Костинюк, будь ласка.</p>
<p>&nbsp;</p>
<p>10:37:24</p>
<p>КОСТИНЮК Б.І.</p>
<p>Прошу передати слово Євгену Гірнику.</p>
<p>&nbsp;</p>
<p>ГОЛОВА. Євген Гірник, будь ласка. Потім Матвієнков буде.</p>
<p>&nbsp;</p>
<p>10:37:32</p>
<p>ГІРНИК Є.О.</p>
<p>Шановний Володимире Михайловичу! Ну, я дякую за інформацію. Бажано би її роздрукувати, а ми ще її в друкованому вигляді не бачили, текст угоди. Але, ваша інформація не повна. Верховна Рада вчора прийняла рішення про відставку уряду. Хотілося би знати як реалізовується це рішення Верховної Ради?</p>
<p>Друге. Ми прийняли рішення про недовіру ЦВК. Ви сказали про механізм формування.</p>
<p>Хотілось би також знати коли буде сформований новий склад ЦВК і про реалізацію решти рішень, які протягом цього тижня приймала Верховна Рада. Ваша інформація була неповна. Дякую.</p>
<p>&nbsp;</p>
<p>ГОЛОВА. Дякую. Будь ласка, Матвієнков передає слово Бойку, да? Бойко, будь ласка, мікрофон.</p>
<p>&nbsp;</p>
<p>10:38:29</p>
<p>БОЙКО В.С.</p>
<p>Уважаемый Владимир Михайлович! Уважаемые народные депутаты! Я убедительно прошу сделать протокольное поручение сейчас немедленно о том, чтобы наложить мораторий на повышение цен на товары производственно-технического назначения, иначе в течение недели мы прийдем вообще к страшному коллапсу в экономике. Сегодня такие фирмы как "Приватинтертрейдинг", уже сегодня повысили цены на 30-40 процентов, мы идем на остановку заводов, приняли такое решение, поэтому прошу это записать в протокол.</p>
<p>&nbsp;</p>
<p>ГОЛОВА. Так, Іван Мигович, будь ласка. Фракція комуністів.</p>
<p>&nbsp;</p>
<p>10:39:22</p>
<p>МИГОВИЧ І.І.</p>
<p>Дякую. Прошу передати слово керівнику фракції Петру Миколайовичу Симоненку.</p>
<p>&nbsp;</p>
<p>ГОЛОВА. Петро Миколайович Симоненко, будь ласка.</p>
<p>&nbsp;</p>
<p>10:39:32</p>
<p>СИМОНЕНКО П.М.</p>
<p>Симоненко, фракція комуністів. Шановні колеги! Шановні радіослухачі! По-перше, я на Погоджувальній раді, яка тільки відбулася, наполягав на тому, що ми повинні виконувати&nbsp; постанову Верховної Ради від 27 листопада і створити слідчу комісію щодо розслідування фактів фальсифікації у дільничих, окружних і територіальних комісіях. До цього все те, що будемо ми далі робити, просто безперспективно. Які б ми не проводили вибори повторні чи друге голосування, фальсифікувати будуть ті ж самі дільничі комісії.</p>
<p>По-друге. Я хочу, щоб ми з вами, Верховна Рада, почали контролювати виконання зобов'язань кандидатів в Президенти і&nbsp; пропоную перше рішення, яке розглянути треба, це відкликати військових з Іраку. Ющенко, Янукович і всі решта обіцяли, що так вони будуть на цьому наполягати. Проект постанови відповідний є.</p>
<p>&nbsp;</p>
<p>ГОЛОВА. Одну секунду, дайте завершити слово. Увімкніть мікрофон Симоненка, 30 секунд закінчити думку, будь ласка.</p>
<p>&nbsp;</p>
<p>10:40:47</p>
<p>СИМОНЕНКО П.М.</p>
<p>І третє, останнє. Мене зараз здивувало, що представники "Нашої України" відмовилися від практично зобов'язань, які вчора взяв Ющенко на себе&nbsp;&nbsp;&nbsp; підписавши цю угоду, відповідно четвертого пункту. Я про це хочу заявити, щоб знали всі.</p>
<p>&nbsp;</p>
<p>ГОЛОВА. Дякую. Нестор Шуфрич, будь ласка, Соціал-демократична партія&nbsp; України (об'єднана).</p>
<p>&nbsp;</p>
<p>10:41:06</p>
<p>ШУФРИЧ Н.І.</p>
<p>Дякую, шановний Володимире Михайловичу, шановні колеги!</p>
<p>Безумовно, ми не можемо не сприйняти те, що вчора відбулося в Маріїнському палаці і ми не можемо не реагувати на підписаний вчора меморандум.</p>
<p>Наша фракція прийме участь в обговоренні і підготовці тих документів, включаючи всі пункти, які були вчора підписані, і будемо консультуватись. Але ми вважаємо, що ми маємо діяти виключно в конституційному і законодавчому полі, яке сьогодні визначено діючими нормами Конституції і діючим законодавством.</p>
<p>І остаточне рішення наша фракція буде приймати після рішення Верховного суду України. А зараз ми своїх представників в ці робочі групи і органи, які будуть створені, направимо. Дякую за увагу.</p>
<p>&nbsp;</p>
<p>ГОЛОВА. Козловський, фракція Народної Аграрної партії.</p>
<p>&nbsp;</p>
<p>10:42:14</p>
<p>КОЗЛОВСЬКИЙ А.М.</p>
<p>Анатолій Козловський, Миколаївщина.</p>
<p>Шановні народні депутати! Сьогодні дійсно над державою велика угроза. Тому всім нам надо діяти швидко, чітко, я думаю, що сьогодні надо нам зібратися всім, як пропонує Голова Верховної Ради, зібратися і прийняти таке рішення, щоб ми дійсно вирішили би всі ті питання, що прийняла Верховна Рада. Це і ЦВК, це і закони і все. Тому що, якщо ми будемо довго ці питання розглядати, може бути більша біда. Тому, пока вогник малий в нашій державі горить, надо його швидко тушити. Я підтримую ту позицію, що наш голова і&nbsp; наша Фракція. Дякую за увагу.</p>
<p>&nbsp;</p>
<p>ГОЛОВА. Шановні народні депутати, тут питання до мене звучали, я думаю, що ви&nbsp; звернули увагу, коли виступав я в Верховній раді і сказав, що постанови Верховної Ради мають виконуватись, що Верховна Рада України приймає акти, приймає закони,&nbsp; постанови та інші акти і ні де не написано, що вони не підлягають виконанню. Якщо у когось виникають сумніви, то, очевидно, потрібно звертатись до Конституційного суду і тільки до Конституційного суду. Щодо ЦВК, тут виникла така колізія, шановні колеги, я думаю, що ви звернули увагу, я звертаюсь до Євгена Гірника і інших колег, що після рішення&nbsp; Верховного суду України, яке б воно не було, рішення має у розвиток рішення Верховного суду прийняти ЦВК. Тому зараз, якщо ми зліквідуємо ЦВК, відповідно до&nbsp; подання Президента і не призначимо новий склад - не буде кому прийняти рішення. Я ж не випадково сказав, що ЦВК має прийняти рішення, а Фракціям запропоновано зараз вже подавати, готувати свої пропозиції, відповідно до квотного принципу, щодо майбутнього складу Центральної виборчої комісії. Щодо Уряду, шановні колеги, щодо Уряду. Я хочу зачитати для нас всіх і для телеглядачів і радіослухачів Конституцію, стаття 114 гласить: Прем'єр міністр України призначається Президентом України за згодою, більше ніж половини від конституційного складу Верховної Ради України , персональний склад Кабінету Міністрів України призначається Президентом України, за поданням Прем'єр міністра України. Стаття 115 гласить: прийняття Верховною Радою України резолюції Кабінету Міністрів має наслідком відставку Кабінету&nbsp; Міністрів, Кабінет Міністрів відставку якого прийнято Президентом України, за його дорученням продовжує виконувати свої повноваження&nbsp; до початку роботи&nbsp; новосформованого кабінету Міністрів, але&nbsp; не довше ніж 60 днів. Прем'єр-міністр України зобов'язаний подати Президентові України заяву&nbsp; про відставку Кабінету Міністрів України, за&nbsp; рішенням Президента України чи&nbsp; у зв'язку з прийняттям Верховною Радою України резолюції недовіри.</p>
<p>Так що Верховна Рада рішення відповідне прийняла, але виникає ще один момент шановні народні депутати відносно того, що Верховна Рада повинна виконувати свої рішення, які вона прийняла. Так я хочу нагадати для всіх, щоб ми підходили не вибірково і не брали до уваги&nbsp; тільки&nbsp; ті положення, які нас цікавлять. Так в одному із пунктів, я не пам'ятаю якому Постанови Верховної Ради від 27 листопада записано, що Верховна Рада у період з 1 по&nbsp; 3 грудня розгляне питання про прийняття змін до Закону України про внесення змін до Конституції України. Так що давайте будемо тоді разом&nbsp; працювати і знаходити компроміс з усіх питань. А якщо Верховна Рада демонструє, що вона одні позиції не виконує, а вимагає виконувати&nbsp; інші, тоді буде таке ставлення до&nbsp; рішень Верховної Ради України.</p>
<p>І щодо пропозиції, яка прозвучала від Володимира Семеновича Бойка. Я думаю, що ми можемо таке протокольне рішення дати Кабінету Міністрів, правда, не відомо, кому зараз давати, бо неможна у Кабінет Міністрів зайти. Але чим більше ми дамо рішень, шановні колеги, тим більше будуть зростати ціни. Заспокойте, вгамувати пристрасті, я думаю, рішення не можуть, а стабільність в Україні, яка нам вкрай потрібна. Петро&nbsp; Миколайович говорив відносно слідчої комісії Верховної Ради України. Я запропонував членам Погоджувальної ради, керівникам депутатських груп і фракцій дати кандидатуру людини, яка б була незаангажована. На превеликий жаль, це дуже складно найти у нас&nbsp; таку людину у сесійній залі. А після того вже під голову комісії, коли ми його&nbsp; схвалимо, на засіданні&nbsp; Погоджувальної ради ми сформуємо склад слідчої комісії.</p>
<p>Одну хвилиночку. Я просив би зараз керівників депутатських груп і фракцій, позафракційних подумати і на Погоджувальній раді о 12 годині ми розглянемо це питання, після того сформуємо... Я бачу, я бачу. І о 12 годині ми тоді знайдемо спільне рішення.</p>
<p>Я тепер хотів&nbsp; би звернутися з настійливою вимогою до&nbsp; учасників і організаторів політичних маніфестацій. Шановні колеги, хоча б "швидку допомогу" пропускайте до Кабінету Міністрів. Я вас просто прошу. Я не кажу вже про&nbsp; те, що виконати ті&nbsp; домовленості, які були. Репліка: згадувалася фракція, і на цьому будемо завершувати. Все, шановні колеги. Пинзеник.</p>
<p>&nbsp;</p>
<p>10:48:07</p>
<p>ПИНЗЕНИК В.М.</p>
<p>Шановні народні депутати, шановний Володимире Михайловичу. Віктор Пинзеник, блок Віктора Ющенка.</p>
<p>Сьогоднішнє засідання Погоджувальної ради і репліки, які звучали в залі, дають підстави нам, на жаль, говорити про те, що окремі політичні сили допускають спробу затягування процесу переговорів, а, з другого боку, довільного трактування тих домовленостей, які досягнуті вчора у Маріїнському палаці.</p>
<p>Я хочу наголосити на тому, що "Наша Україна" наполягає на тому, щоб пакетно врегулювали проблему ключову конфлікту. Ми готові розглядати питання політичної реформи, але в контексті врегулювання політичної кризи. Я у зв'язку з цим хочу наголосити, що принциповими мають бути узгоджені позиції по п'яти питанням. Дата повторних виборів Президента, прийняття нової редакції Закону про вибори Президента, сформування нового складу ЦВК, формування нового уряду. І в цьому контексті ми готові підтримати політичну реформу, узгоджену позицію про політреформу. Я хотів би наголосити, щоб ми не відходили від того, щоб комплексно узгодити...</p>
<p>&nbsp;</p>
<p>ГОЛОВА. Шановні народні депутати, ми практично говоримо про одне і те ж, просто розставляємо дещо інші акценти. Я думаю, що під час наступного засідання Погоджувальної ради ми знайдемо узгоджену думку. Я ще раз роблю оголошення. О 12 годині на третьому поверсі у залі засідань відбудеться засідання Погоджувальної ради. Одну хвилиночку. Зараз немає виступів від голів комітетів, не диктуйте мені умови. Я ще раз хочу сказати, заспокойтеся, будь ласка. О 14 годині в одинадцятій кімнаті відбудеться засідання Тимчасової спеціальної комісії з доопрацювання проекту Закону про внесення змін до Конституції.</p>
<p>За пропозиціями депутатських груп і фракцій ранкове засідання Верховної Ради України оголошую закритим. Завтра ми продовжимо наше засідання о 10 годині. Прошу бути всіх у сесійній залі. Дякую. Я маю на увазі бути у сесійній залі завтра.</p>
<p>&nbsp;</p>
<p>&nbsp;</p>
<p>&nbsp;</p>
</div>
