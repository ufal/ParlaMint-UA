Стенограма пленарного засідання
18 лютого 2016
&nbsp;
<p align=center>ЗАСІДАННЯ ДЕВ'ЯТЕ</p>
<p align=center>Сесійний зал Верховної Ради України</p>
<p align=center>18 лютого 2016 року, 10 година</p>
<p align=center>Веде засідання Голова Верховної Ради України ГРОЙСМАН В.Б.</p>
<p>&nbsp;</p>
<p>10:01:43</p>
<p>ГОЛОВУЮЧИЙ. Доброго ранку, шановні колеги народні депутати! Будь ласка, заходьте до залу Верховної Ради, підготуйтеся до реєстрації. Будь ласка, займайте свої місця.</p>
<p>Будь ласка, шановні колеги, займайте свої місця, будемо розпочинати нашу роботу.</p>
<p>Шановні колеги народні депутати, я прошу хвилину вашої уваги. Ми розпочнемо сьогодні наше засідання вшануванням пам'яті загиблих… Я прошу всіх вашої уваги. Ми розпочнемо сьогодні наше засідання з вшанування пам'яті героїв. Саме в цей день на Майдані почались масові розстріли людей ні в чому не винних, які були справжніми патріотами, які хотіли жити в незалежній державі, які хотіли, щоб їх поважали. Але, на превеликий жаль, саме в цей день масово з бойової зброї, яка була роздана, почали просто їх вбивати, абсолютно незахищених людей. Ще певний період часу ми навіть не могли уявити, що таке може бути в нашому житті. Але, я думаю, що будь-які трагедії потрібно пам'ятати всім живим для того, щоби не допускати їх більше ніколи. А всіх, хто це зробив, мають бути покарані, засуджені до найвищої міри покарання. Тому прошу вшанувати хвилиною мовчання пам'ять загиблих на Майдані.</p>
<p><i>(Хвилина мовчання)</i></p>
<p>Вічна пам'ять і слава Героям. Слава Україні!</p>
<p>Дякую, шановні колеги.</p>
<p>Я щойно… Ви знаєте,&nbsp; напевно, знаково сьогодні буде те, що ми будемо розглядати євроінтеграційні закони, пов'язані з&nbsp; впровадженням безвізового режиму.</p>
<p>Шановні колеги, сьогодні, можливо, це історично так, що саме в цей день, коли люди боролись за своє майбутнє, ми маємо розглянути питання по запровадженню безвізового режиму. Це питання свободи, це питання справжньої європейської інтеграції. Це те, проти чого була минула влада, і те, чого домагається сьогодні українське суспільство в тому числі.&nbsp; Тому я щиро розраховую на те, що ми зможемо ці закони ухвалити сьогодні. Я закликаю всіх знайти в собі сили, щоби це зробити.</p>
<p>Окремо хочу сказати, що я щойно провів нараду погоджувальну з керівниками всіх фракцій і груп парламенту. Ми прийняли рішення, що ми розпочинаємо роботу парламенту з розгляду питань порядку денного, а питання безвізового режиму ми будемо розглядати від 16 години, в тому числі на прохання наших колег з партії "Самопоміч", вони візьмуть участь у цьому голосуванні і підтримують ці закони.</p>
<p>Тому, шановні колеги,&nbsp; я прошу розпочати конструктивну нашу роботу. Хочу підкреслити, що&nbsp; ситуація&nbsp; є не простою, складною, але парламент має знаходити в собі сили ефективно працювати.</p>
<p>Перед тим як ми розпочнемо реєстрацію, я хочу запросити до слова, будь ласка, народний депутат Лапін.</p>
<p>Ігор Лапін, будь ласка, дві хвилини.</p>
<p>&nbsp;</p>
<p>10:12:02</p>
<p>ЛАПІН І.О.</p>
<p>Слава Україні!&nbsp; Я запрошую всіх учасників,&nbsp; наголошую, Євромайдана підійти до цієї трибуни, якщо вони солідарні з нами, в тому плані, що&nbsp; саме сьогодні мають бути проголошені і проголосовані всі євроінтеграційні закони, за які тільки що говорив спікер.</p>
<p>Я розумію, що є напевно надзвичайно важливі партійні заходи у наших колег, які сьогодні не присутні в залі, але всіх, хто був на Майдані, я запрошую сюди до трибуни, і&nbsp; наголосити у своїх фракціях, а ми є&nbsp; в різних фракціях, ми&nbsp; завдяки Майдану сюди прийшли,&nbsp; і це був Євромайдан. І хто сьогодні саботує ці рішення, то є негідник і зрадник Майдану.</p>
<p>Шановні колеги, сьогодні починаються заходи, і це є трагічна історія, це є трагічні події в нашій державі, але давайте не забудемо, що&nbsp; саме із-за того, що молодь і студенти дивилися в Європу, саме із за того почався Майдан. Саме із-за того режим Януковича разом із злодіями, які&nbsp; сидять в тому кінці залу, вони приймали закони, якими дозволили нас розстрілювати.</p>
<p>Тому, шановні депутати, я наголошую, ми сьогодні не покинемо цього залу до тих пір, поки всі закони, які стоять на порядку денному щодо інтеграційних процесів, не будуть проголосовані.</p>
<p>Слава Україні!&nbsp;&nbsp;&nbsp;</p>
<p>&nbsp;</p>
<p>10:13:37</p>
<p>ЧОРНОВОЛ Т.М.</p>
<p>Якщо хто був на Майдані, пам'ятає, що&nbsp; в мене&nbsp; була футболка&nbsp; з Януковичем, з цяткою на лобі і з надписом "Мафія смертна". Ми стояли на Майдані за Україну. Ми стояли на Майдані проти тих людей, які&nbsp; вели нас в Російську Федерацію, і проти тих людей, які грабували&nbsp; країну на мільярди доларів. Але цей Майдан не завершений. Мафія ще не смертна.&nbsp;&nbsp;&nbsp;</p>
<p>Навіть арештовані в Україні майже 2 мільярди доларів так і не повернені в Державний бюджет України. І знову-таки, ми не підемо, ми не підемо&nbsp; сьогодні з цієї зали, поки Закон 4057 про повернення арештованих коштів Януковича в державний бюджет&nbsp; не буде проголосований.</p>
<p>Я знову вам скажу: цей закон зараз є надзвичайно важливим, тому що ці кошти вже розписані на фінансування армії. І ми побачимо, хто на чиїй стороні був на Майдані, хто тут зараз насправді, чи челядь Януковича обслуговує тих людей, які тоді працювали проти України.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Будь ласка, займайте свої місця. Я думаю, що це дуже правильна пропозиція. Остаточно… остаточно… остаточно голосувати за ці закони. <i>(Шум у залі)</i></p>
<p>Шановні колеги народні депутати, будь ласка, підготуйтесь до реєстрації. Прошу увімкнути систему "Рада" для реєстрації народних депутатів у залі Верховної Ради&nbsp; України.</p>
<p>10:15:46</p>
<p>312&nbsp; народних депутатів у залі Верховної Ради України.</p>
<p>Шановні колеги, є пропозиція наступна. Оскільки на Погоджувальній раді, я вас проінформував про те, які були прийняті рішення… <i>(Шум у залі)</i></p>
<p>Шановні колеги народні депутати, у нас…</p>
<p>Шановні колеги… Шановні колеги народні депутати, є пропозиція наступна. Прошу вашої уваги. У нас є ряд питань для включення до порядку денного. Увага!</p>
<p>Шановні колеги, а саме, у нас є чотири… три закони, які нам треба прийняти, включити в порядок денний для прийняття рішення. А саме, послухайте&nbsp; уважно, ми узгодили зараз зі всіма фракціями, що&nbsp; ми всі проголосуємо за включення і розпочнемо процес обговорення цих законів. Ваші представники теж були.&nbsp; Просто послухайте, про що мова йде.</p>
<p>Перше – це внесений Президентом України (4020) – "Про військовий обов'язок і військову службу". Перше. Другий (4022) – "Про загальнообов'язкове державне пенсійне страхування". 4024 – це пільговий проїзд громадян, відповідним чином урегулювати це питання пільгового проїзду в транспорті. Потім у нас є тут… це для включення в порядок денний, для прийняття рішень. Я просив би цю пропозицію підтримати.</p>
<p>Є розуміння підтримки цих пропозицій? Пенсійне страхування, військова служба і пільговий проїзд громадян – це те, про що всі говорять, про регулювання цієї ситуації. Будь ласка, давайте.</p>
<p>Я прошу сигнальне голосування, щоб ми подивилися, скільки в нас людей в залі. Увага, колеги! Прошу всіх підтримати: включення до порядку денного та прийняття рішення. Я прошу всіх проголосувати, ми щойно це обговорювали. Займайте свої місця, шановні колеги народні депутати. І далі будемо сьогодні обговорювати ще питання про освіту, Закон України "Про освіту", внесений комітетом для розгляду. Заходять ще депутати. Будь ласка.</p>
<p>Шановні колеги, сигнальне голосування. Керівники фракцій, будь ласка! Голосуємо включення в порядок денний для прийняття рішення тих трьох законів. Прошу всіх підтримати цю пропозицію. Давайте проголосуємо. Рейтингове голосування. Прошу голосувати. Прошу голосувати. Прошу підтримати.</p>
<p>Я зараз повторю пропозицію. Заходьте, народні депутати.</p>
<p>&nbsp;</p>
<p>10:20:02</p>
<p>За-183</p>
<p>183 голоси поки що в нас є в парламенті. Будь ласка, займаємо свої місця. Я бачу, бачу…</p>
<p>Пропозиція: включити три закони в порядок денний і розпочати їх розгляд. Будь ласка, шановні колеги.</p>
<p>Шановні колеги, підійшли депутати. Будь ласка, пропозиція...</p>
<p>Шановні колеги, давайте ще раз ми спробуємо. Питання включення трьох законів в порядок денний сесії для прийняття рішення. Будь ласка, прошу всіх народних депутатів зайняти свої місця. Прошу всіх підтримати, не залежно від фракцій, груп та парламенту. Включення в порядок денний, включення в порядок денний для прийняття рішення. Закон про військову службу, пенсійне забезпечення і врегулювання питання пільгового проїзду. Це стосується всіх міст України, населених пунктів, там, де є пільговий проїзд.</p>
<p>Готові голосувати, колеги, включення в порядок денний? Ну, будь ласка, прошу підтримати. Всіх колег зайняти місця свої прошу. Прошу всіх проголосувати включення в порядок денний. Кожен з вас же поїде до себе на округ, вас запитають, значить, на рахунок пільгового проїзду. Що ми скажемо, що ми не голосували за включення в порядок денний цього питання? Або про пенсійне забезпечення?</p>
<p>Ну, що, голосуємо, будь ласка. Включення в порядок денний, прошу підтримати всіх колег. Голосуємо. Голосуємо. Давайте підтримаємо.</p>
<p>&nbsp;</p>
<p>10:25:24</p>
<p>За-214</p>
<p>Підходять народні депутати. Я бачу, бачу. Підходять народні депутати.</p>
<p>Давайте я ще раз зачитаю назви законів. Просто вдумайтесь, колеги. Військовий обов'язок, війську службу – внесений Президентом України. 4022: "Про загальнообов'язкове державне пенсійне страхування" щодо призначення пенсій особам, які стали інвалідами внаслідок поранень, каліцтва, контузії чи інших ушкоджень здоров'я, одержаних під час участі у Революції Гідності. Колеги, і третє питання – це компенсація пільгового проїзду. Я прошу.</p>
<p>Будь ласка, колеги, включення в порядок денний цих питань для прийняття рішення, три закони. Прошу всіх підтримати. Будь ласка, голосуймо. Голосуємо. Прошу підтримати.</p>
<p>&nbsp;</p>
<p>10:26:40</p>
<p>За-225</p>
<p>Ще раз, шановні колеги, є голоси. Давайте ще раз. <i>(Шум у залі) </i>Я бачу, бачу, бачу. Будь ласка, голосуємо. Я бачу. Все, я бачу. Прошу підтримати. Голосуємо, колеги, включення в порядок денний трьох законів і початок їх розгляду.&nbsp;</p>
<p>&nbsp;</p>
<p>10:27:04</p>
<p>За-241</p>
<p>Я дякую всім, шановні колеги, за це питання.</p>
<p>Розпочинаємо, шановні колеги. Колеги, є заява двох фракцій… Замінити? Заява двох фракцій, просять замінити трихвилинним виступом.</p>
<p>Олег Ляшко, будь ласка. Відповідно до Регламенту подана заява дає право замінити перерву на виступ.</p>
<p>&nbsp;</p>
<p>10:27:39</p>
<p>ЛЯШКО О.В.</p>
<p>Олег Ляшко, Радикальна партія. Я хочу зараз звернутися до громадян України. Та політична криза, яку сьогодні всі ми спостерігаємо, нездатність парламенту приймати елементарні рішення, навіть зараз, ви всі бачили, у порядок денний треба по кілька разів голосувати. Це показує, що ми сьогодні стоїмо на порозі великих потрясінь.</p>
<p>Заява вчорашня фракції "Батьківщина" про вихід із коаліції, сьогоднішні ймовірні рішення фракції "Самопомочі" про подальше перебування в коаліції перетворюють парламент у недієздатний. Відсутність коаліції, відсутність уряду, який користується підтримкою, відсутність програми, чіткої економічної програми, спрямованої на радикальне підвищення рівня життя людей, на радикальне відновлення економічного зростання, на радикальну боротьбу з корупцією – усе&nbsp; це штовхає країну у вир виборів.</p>
<p>Я хочу з позавчорашнього звернення Президента&nbsp; Порошенка підтримати його в одному: війна всіх проти всіх – це&nbsp; план Путіна. Коли в&nbsp; країні українці між собою сваряться, між собою&nbsp; чубляться, чвари, протистояння, розбрат, ми це проходили на початку ХХ століття, коли втратили країну. Ми це проходили 10 років тому, коли потерпіла поразку Помаранчева революція. Ми знову проходимо це зараз, коли терпить поразку Революція Гідності.</p>
<p>Сьогодні&nbsp; два роки,&nbsp; як почали&nbsp; банда Януковича вбивати наших людей. Ми через&nbsp; два роки з чим прийшли? Два слова:&nbsp; дуже соромно. Соромно за владу, яка прийшла після Майдану. Соромно за нереалізовані сподівання громадян. Соромно&nbsp; за&nbsp; відсутність&nbsp; покараних убивць. Соромно за те, що не можемо знайти спільної мови.</p>
<p>Радикальна партія&nbsp; в опозиції до влади. Але не в опозиції до України. Не в опозиції до української історії. Не в опозиції до українських громадян.&nbsp; Якщо ті, хто сьогодні перебувають при владі, не здатні знайти спільного рішення, не здатні будувати країну, ми пропонуємо план дій. Ми готові брати участь у формуванні нової&nbsp; коаліції, у новій програмі дій, у формуванні нового уряду, який здатен вивести країну з прірви. Ми&nbsp; готові брати на себе відповідальність за&nbsp; долю країни. Ось моя рука всім, хто дбає про країну! <i>&nbsp;</i></p>
<p>&nbsp;</p>
<p>ГОЛОВУЮЧИЙ. Шановні колеги народні депутати, відповідно до&nbsp; рішення, яке ми з вами ухвалили… <i>(Шум у залі) </i>&nbsp;Увага!</p>
<p>Увага, колеги! Дякую. Працюємо.</p>
<p>Проект закону… На ваш розгляд вноситься проект Закону про внесення зміни до статті 15 Закону України "Про військовий обов'язок і військову службу" щодо призову громадян України на строкову військову службу.</p>
<p>Є пропозиція за скороченою процедурою розглядати даний проект закону. Будь ласка, визначайтесь.</p>
<p>&nbsp;</p>
<p>10:31:46</p>
<p>За-190</p>
<p>Рішення ухвалено.</p>
<p>Будь ласка, представник Президента Степан Іванович Кубів.</p>
<p>&nbsp;</p>
<p>10:31:58</p>
<p>КУБІВ С.І.</p>
<p>Шановні колеги депутати, я хочу сказати два речення буквально двохрічної давності, що Майдан був організований не виходом заради політики, це зробив наш народ, це зробили наші люди. І ми повинні жити сьогодні не політиканством, а цінностями, це прості два слова: Бог і Україна.</p>
<p>Разом з тим, хочу представити, шановний пане Голово, шановні колеги, до вашої уваги внесений Президентом України проект Закону про внесення зміни до статті 15 Закону України "Про військовий обов'язок і військову службу" щодо призову громадян України на строкову військову службу (реєстраційний номер 4020).</p>
<p>Положення вказаного законопроекту спрямовані на врегулювання питання щодо термінів видання Указу про призов громадян України на строкову військову службу.</p>
<p>Проектом закону України пропонується закріпити на законодавчому рівні можливості оперативно приймати рішення щодо комплектування Збройних Сил України та інших військових формувань особовим складом у разі суттєвих змін о воєнно-політичній обстановці держави.&nbsp;&nbsp;</p>
<p>Прийняття даного законопроекту забезпечить своєчасне проведення підготовчих заходів щодо призову на строкову військову службу та звільнення у запас військовослужбовців, які вислужили встановлені строки військової служби.</p>
<p>З огляду на зазначене, прошу підтримати законодавчу ініціативу Президента України про внесення змін до статті 15 Закону України "Про військовий обов'язок і військову службу" щодо призову громадян України на строкову військову службу (реєстраційний номер 4020) Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>&nbsp; Будь ласка, Іван Вінник.</p>
<p>&nbsp;</p>
<p>10:34:19</p>
<p>ВІННИК І.Ю.</p>
<p>Доброго ранку, шановні колеги! Ми як Комітет з питань національної безпеки та оборони категорично вітаємо всіх відповідальних депутатів, які працюють сьогодні в сесійній залі. Вітаємо фракції коаліції, які сьогодні відповідально працюють та приймають надзвичайно важливі закони для нашої держави, закони в секторі безпеки та оборони. Вітаємо тих людей, які сьогодні згадують роковини Майдану, які звільнили Україну від тиранії попереднього&nbsp; режиму. Але, на жаль, Україна після того була атакована ворогом, і ми зобов'язані сьогодні працювати, а не займатися політиканством не прес-конференціях, у фейсбуках тощо.&nbsp;</p>
<p>Цей закон є надзвичайно простим, але є надзвичайно важливим. Він уточнює юридичні певні колізії, які сьогодні існують, на жаль, в тій законодавчій базі, яка&nbsp; не змінювалась 25 років і ми її системно протягом останніх півтора року як Верховна Рада восьмого скликання змінюємо.</p>
<p>Дійсно, комітет розглянув законопроект поданий Президентом України з реєстраційним номером 4020 про уточнення термінів призову на строкову службу. І комітет пропонує, уточнивши його редакцію, яку я зараз зачитаю під стенограму, зараз невідкладно його прийняти за основу і в цілому.</p>
<p>Стаття 15 Закону України "Про військовий обов'язок і військову службу"&nbsp; комітет пропонує викласти в наступній редакції, зачитую під стенограму: "Строки проведення призову (призовів) громадян України на строкову службу визначається Указом Президента України. Такий указ публікується в засобах масової інформації не пізніше як за місяць до закінчення року, що передує року призову (призовів) громадян України на строкову військову службу, крім Указу про призов (призови) громадян України на строкову військову службу в особливий період, який публікується не пізніше як за місяць до початку&nbsp; проведення призову (призовів) громадян України на строкову військову службу".</p>
<p>Просимо підтримати&nbsp; зараз одностайним голосуванням за основу&nbsp; і в цілому. Дякую.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, два – "за", два – "проти".</p>
<p>Іван Рибак, будь ласка.</p>
<p>&nbsp;</p>
<p>10:36:52</p>
<p>РИБАК І.П.</p>
<p>202 виборчий округ, Чернівецька область, Іван Рибак. Шановні колеги, давайте підтримаємо у редакції комітету даний законопроект.</p>
<p>По суті, даний законопроект взагалі пропонує закріпити на&nbsp; законодавчому рівні можливості більш оперативного прийняття рішення, і проголосуємо за&nbsp; основу і в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Чи готові ми голосувати за цей закон у варіанті комітету, те, що щойно було&nbsp; оголошено під стенограму?</p>
<p>Ну, будь ласка, займайте&nbsp; свої місця, шановні колеги, народні депутати.</p>
<p>В редакції комітету, звичайно. Колеги, в редакції комітету, ви&nbsp; чули&nbsp; з виступів.</p>
<p>Готові, шановні колеги? Будь ласка, займайте свої місця.</p>
<p>Займайте свої місця, шановні колеги народні депутати. Пропозиція: рейтингове голосування за основу і в цілому, проект Закону (реєстраційний номер 4020) з урахуванням висновку комітету, у варіанті комітету. Готові?</p>
<p>Голосуємо, шановні колеги, прошу підтримати. Голосуємо!</p>
<p>Будь ласка, займіть свої місця. Народні депутати, будь ласка!</p>
<p>&nbsp;</p>
<p>10:39:19</p>
<p>За-220</p>
<p>Не всі депутати були на місцях, я це бачу. Колеги, будь ласка, будьте більш уважні! Запрошують же ж постійно. Будь ласка, на місця.</p>
<p>Давайте, за основу і в цілому у варіанті комітету рейтингове голосування. Було&nbsp; 220 голосів. Депутати заходять на свої місця.</p>
<p>Прошу голосувати, колеги, прошу підтримати. Голосуємо! Прошу підтримати! Голосуємо.</p>
<p>&nbsp;</p>
<p>10:40:16</p>
<p>За-225</p>
<p>Є! <i>(Шум у залі)</i></p>
<p>Колеги, тепер всім дуже уважно!.. <i>(Шум у залі)</i> Я бачу, бачу! 226 є.</p>
<p>Прошу всім дуже уважно в цілому… я дякую…в цілому 4020 у варіанті комітету, сигнальне голосування 220 голосів, це означає, що ми можемо –&nbsp; 225 – що ми можемо голосувати. Голосуємо? Прошу голосувати. Прошу підтримати, колеги. Голосуємо! Прошу підтримати!</p>
<p>&nbsp;</p>
<p>10:40:56</p>
<p>За-235</p>
<p>Закон ухвалено. Дякую, шановні колеги.</p>
<p>Перший закон сьогодні.</p>
<p>Ідемо далі, шановні колеги. Проект Закону реєстраційний номер 4022, народний депутат Луценко. Є пропозиція… Закон України "Про загальнообов'язкове державне пенсійне страхування" щодо людей, пов'язаних… призначення пенсій особам, які стали інвалідами внаслідок поранень, каліцтва, контузії чи інших ушкоджень здоров'я, одержаних під час участі у Революції Гідності.</p>
<p>Колеги, є пропозиція за скороченою процедурою розглядати проект закону. Прошу голосувати.</p>
<p>&nbsp;</p>
<p>10:41:52</p>
<p>За-198</p>
<p>Дякую, шановні колеги, рішення ухвалено.</p>
<p>Будь ласка, Юрій Віталійович Луценко. Луценко Юрій Віталійович, доповідайте закон.</p>
<p>&nbsp;</p>
<p>10:42:11</p>
<p>ЛУЦЕНКО Ю.В.</p>
<p>Шановний пане Голово, шановні народні депутати, даний законопроект направлений на соціальну підтримку осіб, які отримали тяжкі ушкодження здоров'я під час трагічних подій на Майдані. Саме сьогодні, саме в цей день це є нашим обов'язком і перед обличчям тих, хто віддав своє життя і здоров'я за нову Україну. Прошу підтримати даний законопроект, який має позитивний висновок профільного комітету Верховної Ради. Я не вважаю за необхідне говорити багато пафосних слів, монополізувати добру справу, закликаю, щоб Верховна Рада&nbsp; прийняла спільно всіма голосами усіх фракцій закон, котрий є невеличкою частиною того, чим ми зобов'язані даним людям. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, Юрій Віталійович.</p>
<p>Будь ласка, співдоповідь Людмила Денісова голова комітету профільного.</p>
<p>&nbsp;</p>
<p>10:43:22</p>
<p>ДЕНІСОВА Л.Л.</p>
<p>Шановні колеги, цей законопроект був розглянут Комітетом з питань соціальної політики, зайнятості та пенсійного забезпечення і в цілому підтриманий.</p>
<p>Цей законопроект надає право всім цим нашим братам, які стояли на Майдані, якщо вони отримали каліцтво, інвалідність, але не мають страхового стажу, отримати підтримку нашої держави, що їм буде призначена ця пенсія по інвалідності, незалежно: є у них страховий стаж чи немає. Вони не можуть працювати, вони не можуть забезпечити себе і свою родину.</p>
<p>Тому я дуже вас прошу, це невеличка кількість людей, сьогодні їх 25, а завтра може бути 50, тому що просто вони не знають про те, що можна звернутися, отримати підтримку держави. Це не великі гроші. Я думаю, що наша повага і наша гідність дасть нам можливість підтримати даний законопроект всіма фракціями за основу і в цілому. Дякую вам.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, колеги, два – "за", два – "проти". Будь ласка, записуйтесь.</p>
<p>Микола Трохимович Федорук, "Народний фронт".</p>
<p>&nbsp;</p>
<p>10:44:51</p>
<p>ФЕДОРУК М.Т.</p>
<p>Прошу передати слово народному депутату Остапу Семераку.</p>
<p>&nbsp;</p>
<p>ГОЛОВУЮЧИЙ. Остап Семерак, будь ласка.</p>
<p>&nbsp;</p>
<p>10:45:01</p>
<p>СЕМЕРАК О.М.</p>
<p>Шановні колеги, сьогодні, справді, важливий день, і ми не можемо не проголосувати за цей закон, який вніс наш, сподіваюсь, колега і партнер по коаліції. Шкода, що немає двох інших фракцій в цей важливий день, і не підтримують ці закони.</p>
<p>Але, мотивуючи, чому треба прийняти цей закон, я хотів би нагадати і поінформувати, можливо, тих, хто не знає, про те, що це послідовна політика, і цей законопроект не стосується виключно сьогоднішньої події: вшанування роковин. Насправді на 40-й день після подій на Майдані, ще в 2014 році, перший уряд післяреволюційний прийняв відповідну постанову, якою було передбачено виплати довічних пенсій дітям і старшим особам, які&nbsp; втратили своїх годувальників. Ці виплати були оформлені&nbsp; і здійснюються відповідно вже 2 роки.</p>
<p>Я хотів би закликати весь зал забути про&nbsp; свої&nbsp; політичні&nbsp; образи, які вони сподіваються… які вони думають, що&nbsp; отримали&nbsp; останніх декілька днів і&nbsp; в пам'ять про тих людей, які&nbsp; зробили те, що вони могли&nbsp; зробити і віддали найцінніше, проголосувати і підтримати&nbsp; цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Олег Ляшко, Радикальна партія.</p>
<p>&nbsp;</p>
<p>10:46:43</p>
<p>ЛЯШКО О.В.</p>
<p>Олег Ляшко, Радикальна партія. Фракція Радикальної партії підтримає законопроект колеги Луценка про посилення соціального захисту постраждалих українців, які&nbsp; боролися на Майдані проти&nbsp; банди Януковича, проти диктатури Януковича за європейське майбутнє нашої рідної країни. За Україну без корупції, за Україну без зловживань, за Україну без кланів, за Україну без продажних і цинічних політиків, які безнадійно відірвані&nbsp; від народу і від тих проблем, якими живуть люди.</p>
<p>Але я думаю, що&nbsp; соціальних&nbsp; законів… це, безумовно, вкрай важливі закони, але цього недостатньо, бо найбільше, що треба людям, які стояли на всіх майданах по всій країні – вони стояли за справедливість, і, на жаль, сьогодні цієї справедливості немає.&nbsp; Немає справедливості в судах, немає справедливості у владі, немає справедливості в прокуратурі,&nbsp; немає справедливості в уряді, немає справедливості&nbsp; в соціальній політиці, пенсійній політиці. Немає справедливості для молодих і для старих,&nbsp; немає справедливості для кожного, хто живе в цій країні, якщо в нього&nbsp; немає&nbsp; "волохатої" руки,&nbsp; блату, папи-мами прокурора.</p>
<p>Досі не покарані вбивці. Досі ті, хто імітував розслідування&nbsp; злочинів, не відповів за ці&nbsp; імітації.</p>
<p>Я думаю, що найкраще, що сьогодні мав би зробити&nbsp; український парламент: у цей трагічний день&nbsp; заради пам'яті мільйонів українців, заради тисяч загиблих це прийняти хоча б невеликі кадрові рішення. Проголосувати сьогодні відставку Генерального прокурора Шокіна, який подав заяву. Я вимагаю негайно її до зали парламенту, і проголосувати. Парламент має проголосувати відставку всіх тих, хто грабує людей, хто веде катастрофічну політику в антиукраїнських інтересах. От що ми маємо з вами робити.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Ігор Лапін, будь ласка, хвилину.</p>
<p>&nbsp;</p>
<p>10:48:57</p>
<p>ЛАПІН І.О.</p>
<p>Шановні колеги, на жаль, в залі засідань немає наших колег, які говорили про те, що вони теж революціонери. Наголошую, що напевно політичні їхні розборки зараз важливіші. Але я наголошую: це дуже важливий законопроект, і прошу всіх підтримати.</p>
<p>В мене безпосередньо, в моєму підрозділі воював хлопчина з одним оком, яке він втратив на Майдані, розумієте. І це дуже важливий закон, який допомагає таким людям, як він, ради тих людей, які нас сюди привели, у цю залу. Тому я прошу підтримати даний законопроект, не зважаючи на відсутність теж нібито патріотів.</p>
<p>&nbsp;</p>
<p>ГОЛОВУЮЧИЙ. Шановні колеги, я думаю, що ми можемо перейти до голосування. Обмінялись думками.</p>
<p>Будь ласка, шановні колеги, проект Закону 4022. Відповідно до висновку комітету за основу та в цілому. Я просто прошу всіх підготуватись до голосування, зайняти свої місця. Чи можемо ми голосувати за основу і в цілому? Будь ласка, займаємо свої місця.</p>
<p>Голосуємо, шановні колеги. 4022: проект Закону про внесення змін до 32 статті Закону України "Про загальнообов'язкове державне пенсійне страхування" щодо призначення пенсій особам, які стали інвалідами внаслідок поранень, каліцтва, контузії чи інших ушкоджень здоров'я… ушкоджень <a name=_GoBack></a>здоров'я, одержаних під час участі у Революції Гідності, народного депутата Луценка. Відповідно до рішення комітету – за основу і в цілому. Готові? Прошу всіх голосувати, прошу всіх підтримати. Голосуємо. Голосуємо. Прошу всіх підтримати.</p>
<p>&nbsp;</p>
<p>10:51:20</p>
<p>За-245</p>
<p>Закон ухвалено, шановні колеги. Дякую.</p>
<p>Йдемо далі, шановні колеги. Будь ласка, йдемо далі: 4024 – проект Закону, підготовлений народним депутатом України Оксаною Продан, щодо фінансування… щодо фінансового забезпечення компенсації за пільговий проїзд окремих категорій громадян та інших передбачених законодавством пільг.</p>
<p>Є пропозиція автора розглядати цей проект закону за скороченою процедурою. Прошу… (Ні.) Прошу визначитись і прошу підтримати пропозицію.</p>
<p>&nbsp;</p>
<p>10:52:20</p>
<p>За-198</p>
<p>Будь ласка, рішення ухвалено.</p>
<p>Оксана Продан.</p>
<p>&nbsp;</p>
<p>10:52:26</p>
<p>ПРОДАН О.П.</p>
<p>Шановний Володимире Борисовичу, шановні колеги! Ми зараз з вами розглядаємо законопроект, який дуже легкий і який дуже складний, але його дуже й дуже чекають зараз в усіх містах, містечках і селах. Це законопроект, який дає можливість органам місцевого самоврядування заключити договори з перевізниками на відшкодування перевезення пільгових категорій громадян. Це законопроект, який вирішує соціальній конфлікт, який ми з вами створили, коли голосували бюджет.</p>
<p>Що відбулося і що зараз існує, що є насправді. Закон дає право людям їздити в пільговому режимі безкоштовно. Це 24 категорії громадян, в першу чергу це різні… різного ступеню інваліди, це пенсіонери, які мають по закону право їздити безкоштовно. Частина з них мають пенсію 949 гривень.</p>
<p>І ця можливість безкоштовної поїздки – це можливість для них купити в якомусь місці дешевші&nbsp; ліки, в якомусь місці дешевші навіть&nbsp; продукти харчування.</p>
<p>Разом з тим, коли&nbsp; ми з вами голосували бюджет, ми не заклали жодної копійки в бюджеті на компенсацію цих пільгових перевезень. І місцеві органи&nbsp; сьогодні,&nbsp; органи місцевого самоврядування&nbsp; не мають коштів&nbsp; і не мають можливості заключити договори&nbsp; і компенсовувати перевізникам ці кошти. Звичайно, у бюджеті коштів немає вільних. Тому&nbsp; для того, щоб забезпечити вже сьогодні&nbsp; пільги,&nbsp; на які люди мають право,&nbsp; ми переформатовуємо кошти, які виділені&nbsp; в бюджеті на субсидії, на рік це виділено&nbsp; 35 мільярдів, ми&nbsp; 1,9 мільярда, а точніше 1 мільйон 917&nbsp; тисяч&nbsp; 833 гривні,&nbsp; перерозподіляємо на компенсацію пільгового перевезення.</p>
<p>Я дуже&nbsp; зараз прошу всі фракції, всі групи і позафракційних&nbsp; депутатів проголосувати за цей законопроект, тому що сьогодні&nbsp; людей викидають з маршруток, викидають з тролейбусів,&nbsp; тому що перевізники не мають за що&nbsp; возити, а деякі…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>ПРОДАН О.П. А&nbsp; деякі – по 1,9 мільярда.&nbsp; Перевізники одні не можуть, інші не хочуть возити безкоштовно. І це їхнє право або їхня відповідальність.</p>
<p>Наша з вами відповідальність – уже сьогодні забезпечити людей&nbsp; можливістю їздити. Так, ми зробимо, дасть Бог, навіть в цьому році&nbsp; змінимо систему і пільг, і дотацій, і адресної допомоги. Але зараз люди потребують нашого рішення.&nbsp;</p>
<p>Я прошу всіх підтримати. І дякую депутатам і бюджетного комітету, які б&nbsp; запропонували прийняти законопроект&nbsp; за основу і в цілому. Дякую&nbsp;&nbsp; дуже.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Комітет з питань&nbsp; бюджету, Сергій Мельник.</p>
<p>&nbsp;</p>
<p>10:55:25</p>
<p>МЕЛЬНИК С.І.</p>
<p>Шановний Голово, шановні&nbsp; народні депутати, бюджетний комітет на своєму засіданні розглянув законопроект&nbsp; 4024,&nbsp; що унормовує питання&nbsp; фінансування&nbsp; за пільговий проїзд та інших передбачених законодавством пільг. Ми передбачаємо субвенцію, відновлюємо&nbsp; її в межах минулорічної за рахунок&nbsp; зменшення субвенції на субсидії. Разом з тим, я би просив би дати протокольне доручення Міністерству соціальної політики створити робочу групу, щоб ви на цьому не зупинялися і попрацювали над системою надання пільг, визначивши, можливо, пріоритетні, це, там, чорнобильці, учасники бойових дій, інші категорії, і могли все-таки в цьому залі визначити це питання.</p>
<p>На жаль, ми багато років відкладаємо вирішення питання пільг у довгий ящик. Ми, нарешті, в цьому залі маємо дати відповідь на це питання, а не просто перекласти його на місцеві бюджети. Це не вирішення питання перекладання на місцеві бюджети всіх невирішених питань.</p>
<p>Разом з тим, хотів би зазначити, що законопроект потребує техніко-юридичних поправок, насамперед, щодо викладу тексту законопроекту, посилання на відповідні додатки до закону, нумерації таких додатків та уточнення назви бюджетної програми за кодом 311080, а також підсумкових показників видатків державного бюджету в змінах до додатку 3 у зв'язку з тим, що ще не підписаний закон щодо фінансування професійно-технічної освіти від 4 лютого 2016 року.</p>
<p>За наслідками розгляду комітет ухвалив таке рішення. Рекомендувати Верховній Раді законопроект номер 4024 прийняти за основу та в цілому як закон з урахуванням пропозицій і змін, що викладені у висновку комітету Верховної Ради. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, запишіться два – "за", два – "проти". Іван Рибак, "Блок Петра Порошенка".</p>
<p>&nbsp;</p>
<p>10:57:53</p>
<p>РИБАК І.П.</p>
<p>Прошу передати слово Павло Кишкарю.</p>
<p>&nbsp;</p>
<p>ГОЛОВУЮЧИЙ. Павло Кишкар.</p>
<p>&nbsp;</p>
<p>10:57:58</p>
<p>КИШКАР П.М.</p>
<p>Буду дякувати. Насправді, втішений, що пані Продан зазначає, що ми нічого не зробили і, що виділення самих грошей не вирішує кардинально проблему. Монетизація усіх пільг є вимогою українського суспільства адже є несправедливим, що той, хто їздить, і той, хто не їздить, отримує фактично одні і ті самі витрати і компенсації з державного бюджету. І тому не треба нічого відкладати у довгий ящик. Потрібно в цьому році розробити і прийняти, в тому числі і за участю відповідного профільного комітету, відповідний закон. Дуже дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Будь ласка, Помазанов, народний депутат, "Народний фронт".</p>
<p>&nbsp;</p>
<p>10:58:55</p>
<p>ПОМАЗАНОВ А.В.</p>
<p>Андрій Помазанов, "Народний фронт". Я хочу зауважити, що "Народний фронт" буде підтримувати цей законопроект в першому читанні за основу.&nbsp; Однозначно ми повинні зараз всім парламентом в цілому голосувати за соціальні законопроекти, оскільки ми всі закликаємо весь народ України голосувати, підвищувати соціальні стандарти. Але, що ми бачимо сьогодні в залі пленарних засідань? Ми бачимо, що двох фракцій немає в залі. Це якраз ті представники фракцій, які начебто розказують на ефірах нам проте, ллють сльози, що вони повинні боротися за соціальні стандарти і за те, що вони плачуть, як ми і як уряд гнобить цих людей. Ми повинні зараз голосувати, доробити цей закон. А ті люди, яких зараз немає в залі, вони повинні взяти відповідальність на себе. Персонально кожна фракція, кожен народний депутат, який не голосує за підвищення соціальних стандартів, які одночасно критикують уряд і говорять про те, що Арсеній Яценюк чи уряд в цілому неспроможний виконати програми уряду, неспроможний договоритися з парламентом. Всі ці люди повинні відповідати. Я питаю, де зараз знаходиться "Самопоміч". Вони створили партійний шабаш, нам це не потрібно. Ми повинні працювати в парламенті. Це є час роботи, а не&nbsp; прохолоджень.</p>
<p>Тому, шановні колеги, в першому читанні підтримуємо як і всі інші соціальні питання голосуємо.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Будь ласка, Юрій Воропаєв. Народний депутат Матвієнков, "Опозиційний блок".</p>
<p>&nbsp;</p>
<p>11:00:35</p>
<p>ВОРОПАЄВ Ю.М.</p>
<p>Прошу передать слово Матвиенкову.</p>
<p>&nbsp;</p>
<p>11:00:42</p>
<p>МАТВІЄНКОВ С.А.</p>
<p>Матвиенков, 57 округ, Мариуполь, "Оппозиционный блок".</p>
<p>Уважаемые коллеги,&nbsp; вы знаете, вот когда&nbsp; внимательно слушаешь выступление некоторых депутатов и смотришь на законопроекты, которые принимаются, создается&nbsp; такое впечатление, что&nbsp; некоторые депутаты читают только названия. И потом по названиям делают выводы&nbsp; и судят о том,&nbsp; что же&nbsp; в данном законопроекте вообще говорится.</p>
<p>Вы знаете, вот данный&nbsp; законопроект он очередной&nbsp; из серии того,&nbsp; что нужно предпринимать&nbsp; после успешного принятия бюджета –&nbsp;&nbsp; то, о чем мы говорили, что нельзя на местные советы валить все, что ни попадя. Вот этот законопроект,&nbsp; это попытка&nbsp; разгрести вот те завалы, которые&nbsp; устроили в местных советах. Что необходимо решать вопрос со льготами на перевозки, в этом&nbsp; сомнений нет ни у кого. Я думаю все, особенно мажоритарщики прекрасно понимают ситуацию, когда&nbsp; людей заслуженных, которые действительно заслужили, их, как знаете, вот как подачку просят, глядя на водителя-перевозчика, который высаживает их где-то. И это натуральный&nbsp; плевок этой категории людей.</p>
<p>Можно понять и перевозчиков, которым ни копейки из бюджета не компенсируют их затраты. Они также не&nbsp; благотворительная&nbsp; организация для того, чтобы решать эти вопросы. Казалось бы, этим законопроектом мы попытаемся&nbsp; что-то разрешить как-то&nbsp; эту ситуацию. Но давайте внимательно посмотрим, за счет чего и где&nbsp; мы ищем 1,9 миллиарда гривен, которые предлагается направить на местные органы для того, чтобы решить эту проблему. Это те же местные советы, которые имели субсидии в виде компенсации за электроэнергию, природный газ, послуги топлива, влодопостачання, водовідведення, квартирные платы. То есть сейчас, загоняя&nbsp; в угол вывоз мусора, загоняя людей в угол этими&nbsp; коммунальными платежами, мы до конца еще не поняли, как будет работать система субсидий. Она у нас как снежный ком, нарастает и нарастает. А я вам гарантию даю, что с первого числа, после повышения тарифов на электроэнергию, этот ком еще увеличится в размере. Теперь мы&nbsp; там забираем&nbsp; с тем, чтобы залатать дыру вот здесь. Принципиально за&nbsp; идею, что этот…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; Антон Яценко, "Партія "Відродження".</p>
<p>&nbsp;</p>
<p>11:02:51</p>
<p>ЯЦЕНКО А.В.</p>
<p>Шановні колеги, дійсно, ми зараз так само, як було з профтехучилищами, виправляємо помилки діючого уряду.</p>
<p>Сьогодні хочу сказати, наприклад, є лише місто Умань, звідки я мажоритарник. 24 тисячі людей&nbsp; залишились поза межами закону і вимушені сплачувати 3.50 за проїзд.&nbsp;&nbsp;</p>
<p>Це пенсіонери, це діти, це інваліди, воїни АТО тощо, інші категорії пільгові населення.</p>
<p>І, дійсно, ми мусимо цей закон прийняти. І я думаю, що нічого страшного не станеться, якщо ми сьогодні, прямо зараз приймемо не в першому читанні, а в другому читанні і в цілому одразу, щоб дати цим можливість людям, які і так виживають, їздити і бути членами суспільства повноцінними.</p>
<p>І хочу зазначити, що сьогодні, на жаль, така ж сама ситуація сталася із матерями, які виховують самостійно дітей. Також ми мусимо найближчим часом подати такий закон і прийняти його. І партія "Відродження" буде&nbsp; наполягати на цьому.</p>
<p>Прошу всіх прийняти цей закон. І пане спікер, прошу поставити його одразу в першому читанні і в цілому. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Андрій Гордєєв, будь ласка, "Блок Петра Порошенка".</p>
<p>&nbsp;</p>
<p>11:04:09</p>
<p>ГОРДЄЄВ А.А.</p>
<p>Шановні колеги, мова йде про те, що законом нам ці пільги передбаченні. Але в Законом про бюджет ми їх не передбачили, уряд не дав нам пропозицій щодо передбачення їх для наших пільгових категорій громадян.</p>
<p>На сьогоднішній день у мене є сигнали з округу про те, що перевізники буквально деруться з цими людьми, які хочуть проїхати за цим пільговим проїздом. Це неправильно. Якщо ми десь забрали, маємо щось дати.</p>
<p>Так, зрозуміло, що мова про монетизацію, адресність і так далі, це є модним сьогодні питанням. Але на сьогодні в цьому залі, ми порахували, на базі одного району – району, друзі! – 7 мільйонів гривень, якщо ми будемо йти на адресну монетизацію. Це нереальні взагалі гроші для місцевих бюджетів.</p>
<p>Тому давайте підтримаємо цю пропозицію, давайте дамо нашим людям просто розуміти, що вони&nbsp; можуть їздити раз на місяць чи&nbsp; якимось іншим чи якимось іншим чином у передбаченому порядку.</p>
<p>Але інше питання. Уряд має дати сюди&nbsp; в зал нормальний порядок надання цих дотацій.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, Михайло Головно, хвилина, позафракційний. Будь ласка, готуємося до головування.</p>
<p>&nbsp;</p>
<p>11:05:28</p>
<p>ГОЛОВКО М.Й.</p>
<p>Михайло Головко Всеукраїнське об'єднання "Свобода". Шановні колеги депутати, я як є одним із співавторів цього законопроекту, так і інші свободівці, закликаємо вас підтримати. Адже, дійсно, недолуга реформа децентралізації, яка була зроблена неправильно, сьогодні залишила місцеве самоврядування наодинці із цією проблемою.&nbsp; Адже місцеві бюджети не витягують і не можуть профінансувати пільговий проїзд для великої кількості категорій населення, в перше чергу, це пенсіонери, це інваліди, це малозабезпечені, це ветерани Української повстанської армії.</p>
<p>Я хочу сказати, тому ми як раз і запропонували, що все ж таки дати ту субвенцію з державного бюджету, підтримати місцеве самоврядування і дати їм ті кошти. Наприклад, місто Тернопіль дає найдешевший проїзд в тролейбус – гривня 50, і вони віддають з державного бюджету... з місцевого бюджету дотації на перевезення. Але все рівно це є дуже важко в таких умовах витримувати. Особливо це стосується районів, особливо це стосується місцевого, сільського населення.</p>
<p>Тому хочу закликати підтримати вас цей законопроект, він є дуже важливий для українського народу, щоб...</p>
<p>&nbsp;</p>
<p>ГОЛОВУЮЧИЙ. Будь ласка, Василь Амельченко.</p>
<p>&nbsp;</p>
<p>11:06:46</p>
<p>АМЕЛЬЧЕНКО В.В.</p>
<p>Фракція Радикальної партії підтримує цей законопроект і надасть можливість місцевим бюджетам зняти соціальну напругу в цьому питанні. Але в свою чергу хочу сказати, що це вже друге виправлення системної помилки уряду, який так, як і профтехосвіту, сьогодні перевів на місцеві бюджету, не порахувавши так, як треба сьогодні, щоб повноцінно функціонувала ця система.</p>
<p>Радикальна партія виправить цю помилку уряду, але я звертаю увагу черговий раз, що уряд має спочатку рахувати, а потім тільки виносити в зал для прийняття рішення відповідні законопроекти.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Розенблат – хвилина, і давайте будемо завершувати.</p>
<p>&nbsp;</p>
<p>11:07:37</p>
<p>РОЗЕНБЛАТ Б.С.</p>
<p>Шановні колеги, дуже приємно бачити ті палкі виступи і радіти тому, що ми повертаємо те, що забираємо. Але я хотів би сьогодні звернутися до міністра Розенка про негайне внесення в зал Закону про соціальну&nbsp; адресну допомогу, де буде повністю відображена вся ситуація, яка сьогодні кожній людині потрібна. Сьогодні, коли ми кажемо про пільги і не знаємо, куди вони ідуть,&nbsp; це буде та сама ситуація, як у нас сьогодні із субсидіями, коли вже міністр Зубко виступає і каже про те, що мільярд гривень використаний не по призначенню.</p>
<p>Тому я просто сьогодні прошу. Ми підтримаємо як сьогодні, ну, важливу річ, але негайно сьогодні витребовуємо з соціальної політики закон про адресну соціальну допомогу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Антон Кіссе, будь ласка. Хвилина.</p>
<p>&nbsp;</p>
<p>11:08:32</p>
<p>КІССЕ А.І.</p>
<p>Уважаемые коллеги, безусловно, этот законопроект, который предложен, мы должны поддержать, сомнений нет. Но, вместе с тем, я прошу обратить внимание на следующее. Распределение этих средств, и каким образом это контролируется, очень много нареканий по взаиморасчетам, очень много недовольства у людей по обслуживанию. Я думаю, что этот вопрос требует более комплексного рассмотрения.</p>
<p>И очень бы хотелось обратиться к Кабинету Министров, к профильному министру, чтобы в ближайшее время рассмотрели вот эту проблему, потому что это требование и желание наших избирателей, особенно тех людей, которых это касается, которым необходима конкретная помощь.</p>
<p>Думаю, что в голосовании мы найдем поддержку, и очень бы хотелось, чтобы в ближайшее время мы комплексно рассмотрели вопросы перевозок наших граждан.</p>
<p>&nbsp;</p>
<p>ГОЛОВУЮЧИЙ. Сергій Міщенко, хвилину.</p>
<p>&nbsp;</p>
<p>11:09:39</p>
<p>МІЩЕНКО С.Г.</p>
<p>Сергій Міщенко, 98 округ, Київщина. Безперечно, в цьому залі не знайдеться людини, яка б не підтримала цей законопроект. Але хочу пояснити просто громадянам України і депутатам, які не є мажоритарниками і не знають, що відбувається на округах, що більшість місцевої влади прийняли своїми розпорядженнями таке рішення, що тільки два пільговики мають право знаходитися в маршрутному транспорті. І оці кошти – це кошти для двох чоловік тільки в цьому маршрутному транспорті. Тому що на інших не вистачає коштів.</p>
<p>У нас є законопроекти в Верховній Раді, в тому числі і мій, який, дійсно, повертає назад ті законопроекти і ті пільги, які були позбавлені в 15-му році, бюджетом на 16-й рік. Тому ми виправляємо помилки, але тільки частково. Як із профтехучилищами.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; Василь Німченко. "Опозиційний блок" не брали&nbsp; участі у обговоренні. Хвилина. А, ні! Брали участь. Добре, хвилина. Хвилина. Потім Володимир Литвин.</p>
<p>Да, да, будь ласка,&nbsp; Василь Іванович.&nbsp;&nbsp;</p>
<p>&nbsp;</p>
<p>11:10:57</p>
<p>НІМЧЕНКО В.І.</p>
<p>Уважаемые коллеги, я&nbsp; что просил бы вас, парламент Украины. Что надо подходить к&nbsp; этому комплексно. Мы делаем точечные удары. Да, проблема перевозчиков – есть проблема. Такая&nbsp; же проблема с ГПТУ. Такая же проблема с питанием дошкольных учреждений. Такая же проблема в начальных классах.</p>
<p>Конституция предусматривает обязанность государства финансировать эти мероприятия. Поскольку мы прохлопали в этом бюджете эти целые разделы&nbsp; социальной защищенности граждан, в том числе&nbsp; престарелых, инвалидов, чернобыльцев, все прочее давайте мы комплексно решим эту проблему для законодателей, давайте для комитета. Посмотрите, нам надо рихтовать бюджет. И не надо этого бояться. Дали ляпа, давайте справлять…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка,&nbsp; Володимир Литвин. Хвилину.</p>
<p>&nbsp;</p>
<p>11:12:08</p>
<p>ЛИТВИН В.М.</p>
<p>Шановний Голово! Шановні колеги! Зрозуміло, що&nbsp; це рішення треба прийняти. Але що мене насторожує, це пропозиція, яка прозвучала з приводу того, що прийняти в першому читанні, а потім далі продовжувати доопрацьовувати.&nbsp; Це означає, що є демонстрація процесу незгасаючої полум'яної любові до народу, а не прийняття&nbsp; практичного рішення. Тим більше, що це не вирішує проблему. Це певною мірою приглушить&nbsp; обурення людей,&nbsp; про що говорили депутати, які представляють&nbsp; мажоритарні округи.</p>
<p>Окрім того, шановний Голово, пропозиція така, щоб надійшло доручення до Кабінету Міністрів проаналізувати, яка склалася ситуація&nbsp; у зв'язку з прийняттям&nbsp; закону, яким були припинені, відтерміновані або&nbsp; перекладені на&nbsp; місцеві органи влади соціальні програми. Бо це колізія, яка призводить до конфліктів і протистояння. Для того, щоб суспільство мало чіткі відповіді, коли…</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Безбах, хвилина. І завершуємо. Займайте свої місця.</p>
<p>&nbsp;</p>
<p>11:13:21</p>
<p>БЕЗБАХ Я.Я.</p>
<p>Уважаемый Председатель, уважаемые народные депутаты Украины! Безусловно, данный закон нужен, но он неправильный. Это результат ночных приемов бюджета. Денег в местном бюджете нет. Мы сегодня принимаем что-то, а платить нечем.</p>
<p>Мы говорим о коррупции. Сегодня, когда маршрутка везет людей, водитель маршрутки, к нему нельзя ничего сделать, потому что ему город эти деньги не выплачивает. Я вас очень прошу, давайте делать адресную помощь. Тогда конкретно эти деньги, 2 миллиарда давайте отдадим людям в пенсии. И тогда вопросов не будет, и будут работать и маршрутки, и городской электрический транспорт. Вот только тогда мы сделаем людям правильно. А так мы их сейчас толкаем просто опять же ж таки на скандалы и на все остальное. Спасибо большое.</p>
<p>&nbsp;</p>
<p>ГОЛОВУЮЧИЙ. Шановні колеги, припинили обговорення. Прошу займати свої місця. Проект Закону реєстраційний номер 4024.</p>
<p>Якщо можливо, хвилинку вашої уваги. Значить, коли уряд вніс пакет законів, супроводжуючи бюджет, там було записано, що пільги на безоплатний проїзд можуть компенсуватись місцевими бюджетами. Тобто там був елемент перекладання з державного бюджету,&nbsp; але це ж державна пільга,&nbsp; на місцеві бюджети, що було категорично неприпустимо. В стінах українського парламенту ми з вами фразу про те, що може фінансуватись з місцевого бюджету, викреслили. І це означає, що питання має бути врегульовано на державному рівні, а не на рівні громад, міст, сіл і селищ.</p>
<p>Оскільки це питання не врегульовано, виникають ті питання, про які сьогодні говорять колеги народні депутати, що сьогодні обурює людей. Питання не врегульовано, ніхто не знає, що з цим питанням треба робити. І це відповідно напруження відбувається на рівні громад, там, де є транспорт по перевезенню. Тому зобов'язання держави – врегулювати це питання. Не просто відмінити пільгу, а запропонувати той механізм, який дозволить захистити тих, хто потребує цього захисту, і врегулювати питання щодо фінансування цих пільг. І це питання жодного значення не має до децентралізації – я чув з цієї трибуни – жодного значення не має чи відношення, жодного, до децентралізації. Названо було прекрасне місто, файне місто Тернопіль, так, будь ласка, з'ясуйте в міській раді Тернополя у міського голови Сергія Надала, як сьогодні працює фінансова децентралізація. Він вам доповість про те, які є надходження до бюджету, що він може зробити з цього плану для міста необхідного. І прошу гарну ідею децентралізації не знищувати безпідставно. Я дуже просив би.</p>
<p>Тому зараз важливо ухвалити цей проект закону, зараз врегулювати ту проблему, яка є, терміново – це швидка допомога, я би так сказав. А те, що сказав комітет, Сергій Іванович Мельник про те, що буде тоді сьогодні моє доручення про те, щоби профільний комітет соціальної політики, Міністерство соціальної політики спільно з народними депутатами напрацювали професійний вихід із ситуації, яка склалася. Але для цього не потрібно приймати закони, потрібно прийняти правильну систему і ухвалити її рішенням Кабінету Міністрів &nbsp;України. Вся законодавча база у нас для цього є.</p>
<p>Тому, будь ласка, шановні колеги, прошу тоді у варіанті комітету 4024, у варіанті комітету з техніко-юридичними правками ухвалити за основу і в цілому. І також я дам протокольне сьогодні доручення ухвалити спільно варіанти врегулювання ситуації пільг на перевезення. Приймається?&nbsp; Займайте свої місця. Саме цю пропозицію зараз поставлю на голосування.</p>
<p>За основу і в цілому з техніко-юридичними правками відповідно до висновку комітету, так? Голосуємо, прошу підтримати. Голосуємо. Пільгові перевезення.</p>
<p>Будь ласка, голосуємо. Голосуємо, колеги.</p>
<p>&nbsp;</p>
<p>11:18:13</p>
<p>За-245</p>
<p>Закон ухвалено.</p>
<p>І відповідно Апарату парламенту сформувати протокольне доручення…</p>
<p>&nbsp;</p>
<p>ЛЯШКО О.В.&nbsp; <i>(Не чути)</i></p>
<p>&nbsp;</p>
<p>ГОЛОВУЮЧИЙ. Лунають вислови, що це самий дієздатний&nbsp; парламент&nbsp; в історії&nbsp;&nbsp;&nbsp; країни. Ну, правильні закони ми&nbsp; здатні приймати, з чим&nbsp; я всіх і вітаю.</p>
<p>Ідемо далі, шановні колеги. Є&nbsp; ще один&nbsp; дуже важливий закон. Ми всі говоримо про те, що можливі два зловживання&nbsp; в&nbsp; країні&nbsp; з землею. Підготовлений гарний законопроект, який дозволяє землю надавати тільки на умовах аукціонів, нічого іншого немає, це самий&nbsp; ефективний механізм. Підготовлений цей&nbsp; законопроект&nbsp;&nbsp; народним депутатом Кулінічем. Він зараз&nbsp; вже підготовлений до&nbsp; другого читання, нам треба сьогодні його ухвалити. Будь ласка,&nbsp; Олег Іванович.</p>
<p>&nbsp;</p>
<p>11:19:15</p>
<p>КУЛІНІЧ О.І.</p>
<p>Дякую, Володимире Борисовичу. Шановні колеги,&nbsp; на ваш розгляд виноситься&nbsp; доопрацьований на повторному&nbsp; другому читанні законопроект&nbsp; про&nbsp; внесення&nbsp; змін до Земельного кодексу&nbsp; України щодо&nbsp; проведення земельних торгів (реєстраційний номер&nbsp; його&nbsp; 2279).</p>
<p>До законопроекту&nbsp; було&nbsp;&nbsp; подано 58 правок.&nbsp; На засіданні комітету 19 лютого&nbsp; 2016 року розглянуті подані поправки до повторного другого читання.&nbsp; За результатами розгляду 29&nbsp; пропонується&nbsp; відхилити комітетом, а&nbsp; 29 враховано повністю, частково або редакційно. Зокрема за&nbsp; результатами обговорення законопроекту на другому читанні вирішено&nbsp; врахувати поправки щодо&nbsp; передачі без аукціонів земельних ділянок громадянам для сінокосіння,&nbsp; городництва, випасання великої рогатої худоби, а також під творчі майстерні. Власне, це ті всі дискусійні питання, які піднімалися у сесійному залі під час розгляду цього законопроекту у другому читанні.&nbsp; Тому комітет, в принципі. всі ці правки врахував. І я думаю, що&nbsp; законопроект&nbsp; готовий для того, щоб стати&nbsp; законом.</p>
<p>Комітет вирішив рекомендувати&nbsp; Верховній Раді України&nbsp; прийняти&nbsp; законопроект&nbsp; в другому читанні та в цілому&nbsp; як закон.&nbsp;&nbsp; Прошу вас, шановні колеги, підтримати дуже важливий антикорупційний законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Будь ласка, таблиця.</p>
<p>1-а, зауважень немає, поправка.</p>
<p>2-а. Немає.</p>
<p>3-я, Оксана Продан. Немає.</p>
<p>По 2-й поправці є зауваження? Є. 2-а поправка, народний депутат Корнацький. Врахована частково. Будь ласка хвилина.</p>
<p>&nbsp;</p>
<p>11:20:59</p>
<p>КОРНАЦЬКИЙ А.О.</p>
<p>Можна говорити, да? Моя поправка стосувалася багатьох пунктів цього законопроекту. Але перш за все змін до статті 134 Земельного кодексу, до його частини другої, і перш за все пункту 16. Я категорично наполягаю на тому, щоб ця поправка була врахована в повному об'ємі, а не частково, так як вона була врахована комітетом. Поскільки, якщо буде вилучено пункт 16, весь простий народ буде позбавлений права на отримання землі безоплатно у власність для будівництва будинку, для садівництва, для огородництва, для фермерського господарства, для особистого селянського господарства, в тому числі учасники АТО. Все дається в руки чиновника, хоче дає безплатно, хоче дає… відправляє на конкурс. Це суто корупційний законопроект, який працює проти народу, він є антинародним. Тому, як мінімум, прошу врахувати мою поправку стосовно пункту 16…</p>
<p>&nbsp;</p>
<p>ГОЛОВУЮЧИЙ. Будь ласка, по суті, Олег Іванович, доповідайте.</p>
<p>&nbsp;</p>
<p>11:22:13</p>
<p>КУЛІНІЧ О.І.</p>
<p>Стосовно правки 2-ї пана Корнацького. Правка врахована частково. У статті 134 залишена можливість без аукціону орендувати земельні ділянки для розміщення творчих майстерень, а також для сінокосіння, городництва і випасу великої рогатої худоби.</p>
<p>Щодо залишення абзацу 14 статті 134 Земельного кодексу України щодо передачі земельних ділянок загального користування у постійне користування не врахована. Комітет… логіка комітету, що виходить в комітет.</p>
<p>Надання без аукціонів земельних ділянок начебто і для озеленення територій загального користування, а потім дає можливість комунальним підприємствам передавати ці землі в суборенду.</p>
<p>Нема ніякої проблеми для таких підприємств взяти цю землю у постійне користування. І тим більше, для цього не треба платити три відсотки від нормативно-грошової оцінки землі, а треба буде платити тільки один відсоток земельного податку.</p>
<p>Щодо залишення абзацу 26 стосовно передачі земельних ділянок в інших випадках визначених законом, то цю норму врахувати неможна, тому що без внесення змін до закону…</p>
<p>&nbsp;</p>
<p>ГОЛОВУЮЧИЙ. Будь ласка, прокоментуйте.</p>
<p>&nbsp;</p>
<p>КУЛІНІЧ О.І.&nbsp; Можна буде вносити зміни до інших законів. Тобто ці норми ми вважаємо, що вони корупційні. І стосовно, основна мотивація – це передача для створення фермерських господарств. Я хочу сказати, що за 2015 рік мабуть десь в районі 200 тисяч гектарів землі було&nbsp; передано без аукціонів для створення фермерських господарств. І саме реальний фермер туди не доходив. Це були підставні особи, псевдофермери. І потім ці ділянки обробляли холдинги. Тому якраз в цьому комітет і вбачає корупційну складову, яку ми і прибираємо. Дякую.</p>
<p>&nbsp;</p>
<p>ГОЛОВУЮЧИЙ. У мене питання, чи зможуть отримувати члени, а точніше учасники антитерористичних операцій землю без аукціонів? Дайте чітку відповідь, щоб всі зрозуміли.</p>
<p>&nbsp;</p>
<p>11:24:27</p>
<p>КУЛІНІЧ О.І.</p>
<p>Стосовно учасників АТО, то зараз є така можливість отримувати до двох гектарів безоплатно для ведення особистого селянського господарства. Тому логіка комітету, що ми тут не можемо…</p>
<p>&nbsp;</p>
<p>ГОЛОВУЮЧИЙ. Ну, будь ласка, коментуйте, коментуйте.</p>
<p>&nbsp;</p>
<p>КУЛІНІЧ О.І. Учасник АТО можуть отримувати цю землю без аукціонів на підставі для створення&nbsp; особистого селянського господарства до двох гектарів безоплатну приватизацію.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, 2 поправка Корнацького. Вона врахована частково, але є пропозиції її проставити на підтвердження.</p>
<p>Будь ласка, колеги, на підтвердження народний депутат Корнацький. Визначайтесь, комітетом враховано частково.</p>
<p>&nbsp;</p>
<p>11:25:36</p>
<p>За-137</p>
<p>Не набрало необхідної кількості голосів.</p>
<p>Давайте йдемо далі по поправках, а от цей от нюанс ми зараз ще допрацюємо.</p>
<p>Будь ласка, Оксана&nbsp; Продан 3 поправка. Немає заперечень? Немає.</p>
<p>4-а, врахована частково, Оксана Продан. Немає 4-а?</p>
<p>Міщенко Сергій, 5-а. Є.</p>
<p>Будь ласка, Сергій Міщенко.</p>
<p>&nbsp;</p>
<p>11:26:00</p>
<p>МІЩЕНКО С.Г.</p>
<p>Шановні колеги, це стосується всього закону. Я&nbsp; згоден зі своїм колегою Корнацьким, що дуже уважно треба подивитися ті законопроекти, які ми прийняли відносно працівників… не працівників, а&nbsp; військовослужбовців АТО. Тому що цей законопроект, якщо він буде&nbsp; в такому вигляді прийнятий, він вступає в протиріччя&nbsp; того, що ми прийняли раніше, що вони повинні отримувати цю землю. Тому що, так, під сінокосіння,&nbsp; під ведення сільхозвиробництва вони мають отримати, а 10 соток&nbsp; під будівництво – вони повинні йти на&nbsp; аукціон. Тобто вони не можуть реалізувати, тобто те, що&nbsp; стосується це в містах, в першу чергу, не в селищах, а&nbsp; в містах, де не більше 10 соток можна під все&nbsp; виділяти, вони не зможуть отримувати.</p>
<p>Тому&nbsp; я дуже поважно&nbsp; просив, щоб гарний закон зараз ми не завалили, краще б ми його на повторне друге&nbsp; читання відправили чи зараз ці правки внесли, проголосували, в тому числі Корнацького…</p>
<p>&nbsp;</p>
<p>ГОЛОВУЮЧИЙ. Будь ласка, коментуйте.</p>
<p>&nbsp;</p>
<p>11:27:16</p>
<p>КУЛІНІЧ О.І.</p>
<p>Шановні колеги, комітет виходив з того, що&nbsp; учасники бойових дій, як і інші громадяни, можуть отримати без аукціонів земельні ділянки для зазначених цілей безоплатно у власність відповідно до статті 121 Земельного кодексу України, яка зберігає свою чинність. Немає ніяких проблем. В іншому випадку можуть бути зловживання з боку чиновників. Якраз оці зараз і учасники&nbsp; АТО із-за того, що&nbsp; оці корупційні складові є в законодавстві,&nbsp; і не отримують цю землю. А як ми ці складові&nbsp; прибираємо, вони зможуть її отримувати. Дякую.&nbsp;&nbsp;&nbsp;&nbsp;&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Ви наполягаєте на поправці? 5 поправка,&nbsp; наполягає Сергій Міщенко, була&nbsp; відхилена комітетом.</p>
<p>&nbsp;</p>
<p>11:28:05</p>
<p>За-113</p>
<p>Рішення&nbsp; увалено… Точніше, не знайшло підтримки – 113 голосів.</p>
<p>6-а, народний депутат Негой. Немає.</p>
<p>7-а, немає.</p>
<p>8-а, Ленський, немає.</p>
<p>9-а, Мацола, немає.</p>
<p>10-а, Єднак Остап. 10-а поправка. Немає.</p>
<p>Івченко, частково врахована, немає.</p>
<p>12-а, Івченко, відхилена.</p>
<p>Соболєв Сергій, частково врахована. Немає.</p>
<p>Соболєв Сергій, відхилена.</p>
<p>14-а, немає.</p>
<p>15-а поправка, Соболєв. Немає.</p>
<p>Народний депутат Кучер, Микола Кучер. 16-а поправка врахована частково. Немає, да? немає.</p>
<p>17-а, Кулініч Олег, врахована.</p>
<p>Народний депутат Геращенко, 18-а,&nbsp; не наполягає. Відхилена.</p>
<p>19-а, Геращенко,&nbsp; не наполягає.</p>
<p>20-а, Сергій Соболєв,&nbsp; не наполягає.</p>
<p>21-а, Сергій Соболєв,&nbsp; не наполягає.</p>
<p>22-а,&nbsp; не наполягає.</p>
<p>23-я, народний депутат Нестеренко,&nbsp; не наполягає.</p>
<p>24-а,&nbsp; не наполягає Вадим Івченко.</p>
<p>26-а, врахована частково,&nbsp; не наполягає.</p>
<p>27-а, 28-а,&nbsp; не наполягають.</p>
<p>29-а, Юрій Левченко,&nbsp; не наполягає.</p>
<p>30-а, Кулініч, врахована.</p>
<p>Дмитренко, врахована редакційно, 31-а.</p>
<p>33-я, врахована частково, Оксана Продан&nbsp; не наполягає.</p>
<p>34-а, Продан.</p>
<p>35-а, Нестеренко, відхилена,&nbsp; не наполягає.</p>
<p>36-а, Продан,&nbsp; не наполягає.</p>
<p>37-а,&nbsp; не наполягає.</p>
<p>38-а, Продан,&nbsp; не наполягає.</p>
<p>39-а, Продан,&nbsp; не наполягає.</p>
<p>40-а, Геращенко Антон,&nbsp; не наполягає. Частково врахована.</p>
<p>Далі йдемо. Врахована...</p>
<p>45-а, Оксана Продан, не наполягає.</p>
<p>46-а, не наполягає.</p>
<p>47-а, не наполягає.</p>
<p>48-а, не наполягає.</p>
<p>49-а, народний депутат Нестеренко, не наполягає.</p>
<p>50-а, Продан, не наполягає.</p>
<p>51-а, не наполягає.</p>
<p>52-а, 53-я, не наполягають.</p>
<p>54-а, 55-а, 56-а, не наполягають.</p>
<p>58-а, врахована редакційно.</p>
<p>Все. Ми пройшли всі, ми пройшли всі поправки по цьому закону. Тепер, що дуже важливо, тепер важливо прийняти так цей закон, щоб ми&nbsp; забрали будь-яку можливість корупційну виділяти землю, виділяти землю для,&nbsp;&nbsp; виділяти землю без аукціонів і унеможливити будь-які зловживання цим. Тому, можливо, треба виписати, що така земля, яка буде надана, наприклад, для будівництва житла, наприклад, учасникам Антитерористичної операції, не може бути перепрофільована взагалі. І таким чином, щоб не уможливити, щоби не залишити лазеек. В нас же чиновники так, вони, якщо бачать, що є десь якась лазейка, вони починають тоді туди всі лізти. А нам треба зробити: хочеш землю – будь ласка, аукціон, придбав і, будь ласка, маєш землю.</p>
<p>Сергій Міщенко, ще хвилину.</p>
<p>&nbsp;</p>
<p>11:32:04</p>
<p>МІЩЕНКО С.Г.</p>
<p>Сергій Міщенко, 98-й округ, Київщина. Володимир Борисович, ви, дійсно, праві в тому, що даний законопроект, дві статті 134 і 121 вступають в протиріччя. Тому що чиновник на місці може застосувати чи 121 статтю, чи 134, проводивши аукціони між учасниками АТО. Тому що він&nbsp; буде ссилатися на 134-у, і тоді воїни АТО будуть між собою аукціон проводити. Розумієте?</p>
<p>Тому, я вважав би, що необхідно&nbsp; внести зміни, а це ми можемо доручити комітету і юридичному управлінню внести зміни в 121 статтю Земельного кодексу, що аукціони, що стосуються співробітників… вояків АТО, не стосується і не перепрофільовується. От і все.</p>
<p>Тому з такою правкою моєю і юридично-технічним доопрацюванням можна його прийняти.</p>
<p>&nbsp;</p>
<p>ГОЛОВУЮЧИЙ. Колеги, я думаю, що абсолютно слушна пропозиція. Давайте ми запишемо, що не розповсюджується такий порядок для виділення земельних ділянок для учасників АТО під індивідуальне житлове будівництво без перепрофілювання земельної ділянки. Нормально? І не буде жодних лазєєк і ніхто не буде ніяким чином там виходити з цієї ситуації.</p>
<p>Сергій Рудик, хвилину. Давайте заходьте всі в зал, займайте місця. Бо зараз так, повторне… Це буде дуже довго.</p>
<p>&nbsp;</p>
<p>11:33:45</p>
<p>РУДИК С.Я.</p>
<p>Сергій Рудик, 198 виборчий округ, Сміла, Кам'янка, Черкаський район. Мені як ініціатору програми забезпечення воїнів АТО земельними ділянками і співавтору цього законопроекту, ось тільки нагадаю, що їх було двоє: цей законопроект і законопроект з номером 1, який йшов від нас як альтернативний, хоча по суті був такий самий. Щойно зроблена правка підтримується.</p>
<p>Тому я прошу вас, щоб унеможливити практику 25-річної давності, коли земля в містах продається з рук в руки через хабар, а кошти не надходять до міських бюджетів, підтримати це в цілому з урахуванням правки, яку озвучив Володимир Борисович Гройсман. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Тоді в варіанті комітету з пропозиціями, які озвучив… суть пропозицій, яку я озвучив, фінальну, внаслідок обговорення і висловлення думок депутатів, з техніко-юридичними правками в варіанті комітету. Нормальна логіка? І це буде абсолютно об'єктивна позиція. Я прошу всіх підготуватись, колеги. Давайте поставимо крапку в цих можливих зловживаннях і всі підтримаємо. Будь ласка, займайте свої місця.</p>
<p>В другому читанні і в цілому проект Закону 2279, в другому читанні і в цілому відповідно до рішення комітету, а також з пропозиціями, які&nbsp; я озвучив під стенограму за наслідками обговорення і пропозиціями народних депутатів, з техніко-юридичними правками. Приймається? Давайте в другому читанні і в цілому. Прошу всіх підтримати цей закон.&nbsp; Голосуємо.</p>
<p>Це закон, який не дозволить зловживання землею. Прошу голосувати, колеги. Давайте підтримаємо його, голосуємо. Голосуєм.</p>
<p>&nbsp;</p>
<p>11:35:50</p>
<p>За-228</p>
<p>Супер! 228, закон ухвалено.&nbsp;</p>
<p>Будь ласка,&nbsp; хвилина Кулінічу.</p>
<p>&nbsp;</p>
<p>11:36:02</p>
<p>КУЛІНІЧ О.І.</p>
<p>Я хочу подякувати, перш за все вас, шановний Володимире Борисовичу, за можливість&nbsp; проголосувати&nbsp; сьогодні в сесійній залі дуже важливий антикорупційний законопроект.</p>
<p>Я хочу подякувати, шановні колеги, вас, тому що от сьогодні ми реально&nbsp; почали… оцим голосуванням&nbsp; продемонстрували суспільству, що ми, дійсно, почали боротися з земельною корупцією. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, і ще одне. Це дуже добрий і правильний крок.</p>
<p>І ще одне. У нас є два ще закони, які маємо розглянути, я думаю, на наступному пленарному тижні. Це питання виділення землі в управління повної юрисдикції об'єднаним громадам (3510 і 3510-1). Я прошу теж всіх&nbsp; підготуватися до його розгляду, щоб ми його на найближчих днях могли проголосувати, сесійних, я маю на увазі, пленарних.</p>
<p>Ідемо далі, шановні колеги. Олег Кулініч був.</p>
<p>Так, у нас питання, колеги, розвитку освіти і науки. Але є пропозиція перед тим… Послухайте дуже&nbsp; уважно, і прошу всіх залишатися на&nbsp; своїх місцях. Ми вчора з вами обговорили ряд постанов Верховної Ради України, а саме... <i>(Шум у залі) </i>&nbsp;Увага! Вони обговорені. Всі займіть свої місця.</p>
<p>Будь ласка,&nbsp; колеги, увага!&nbsp; Проект Постанови про Звернення Верховної Ради України до парламентів іноземних держав, парламентських асамблей міжнародних організацій щодо засудження триваючої агресії Російської Федерації проти України. Проект з поданням комітету вручено 16.02. Вчора він обговорений на пленарному засіданні. Відповідальний –&nbsp; Комітет у закордонних справах.</p>
<p>І наступна постанова, це 4071: проект Постанови про Звернення Верховної Ради України до парламентів іноземних держав, парламентських асамблей та міжнародних організацій у зв'язку із загрозами життю заручників, що утримуються російськими бойовиками на території окремих районів Донецької та Луганської областей. Народний депутат Ірина Геращенко. Теж вчора ви його обговорили. Тому я би просив зараз одноголосно підтримати ці два важливих постанови. Будь ласка, зайдіть до зали.</p>
<p>Вони вчора, вони вчора були обговорені. Повне обговорення, все обговорено, все… Колеги, займайте свої місця, будь ласка.</p>
<p>Готові? І так, проект Постанови 4042. 4042 – за основу та в цілому постанова. Я назви їх щойно говорив, вчора ви їх обговорили. Голосуємо? 4042 в цілому, прошу, проект постанови. Голосуємо, прошу всіх підтримати, колеги. Голосуємо. Голосуємо, прошу всіх підтримати.</p>
<p>&nbsp;</p>
<p>11:39:15</p>
<p>За-236</p>
<p>Рішення ухвалено. Дякую, шановні колеги.</p>
<p>Проект Постанови 4071. Прошу голосувати в цілому – 4071.</p>
<p>По фракціях? Будь ласка: "Блок Петра Порошенка" – 11, "Народний фронт" – 64, "Опоблок" – 0, "Самопоміч"… (Ми знаємо, що по "Самопомочі", не треба тут, не треба про це говорити, бо у них великий захід зараз). Радикальна партія – 14, "Батьківщина" – 0, "Партія "Відродження" – 6, "Воля народу" – 10, і 31 – позафракційні народні депутати.</p>
<p>4071, ще одна Постанова, колеги, про звернення Верховна Ради України до парламентів іноземних держав щодо заручників. Колеги, ми вчора все обговорювали, я ще раз нагадую. Прошу підтримати. В цілому, 4071, в цілому. Голосуємо.</p>
<p>Голосуємо, підтримуємо. В цілому. Прошу голосувати, колеги, прошу голосувати. В цілому.</p>
<p>&nbsp;</p>
<p>11:40:26</p>
<p>За-239</p>
<p>Рішення ухвалено, шановні колеги.</p>
<p>У нас проект Закону 3062 (друге читання) – внесення змін до деяких законодавчих актів України щодо управління об'єктами державної власності (друге читання). Комітет економічний, Андрій Іванчук. Іванчук. У другому читанні і в цілому. То єсть у другому читанні – 3062.</p>
<p>Доповідайте, будь ласка. І будьте уважні.</p>
<p>&nbsp;</p>
<p>11:41:21</p>
<p>ІВАНЧУК А.В.</p>
<p>Шановний пане Голово, шановні народні депутати, особливо дякую тим, хто є сьогодні в залі, тому що цей закон він дуже важливий для країни. Я би&nbsp; сказав, один з небагатьох законів таких фундаментальних, які ми прийняли за останній рік.</p>
<p>Законопроектом пропонується внести зміни до Господарського кодексу України, до законів України про управління об'єктами державної власності, про місцеве самоврядування, про бухгалтерський облік і фінансову звітність та про інформацію.</p>
<p>170 поправок надійшло, 140 з яких повністю враховано. Ми дуже довго працювали над цим законопроект зі всіма депутатами, зі всіма фракціями, групами, позафракційними народними депутатами, з Міністерством економіки, з Кабміном і, на мій погляд, нам вдалося зробити дуже гарний, якісний документ. І тому Комітет економічної політики просить&nbsp; всіх народних депутатів всіх фракцій, груп, позафракційних підтримати дану законодавчу ініціативу і прийняти його&nbsp; в редакції комітету, це права колонка таблиці, в цілому в другому читанні.&nbsp;</p>
<p>І давайте підемо по поправкам, Володимире Борисовичу.&nbsp; Лілія Михайлівна, не відволікайте Голову парламенту від важливого законопроекту.</p>
<p>&nbsp;</p>
<p>ГОЛОВУЮЧИЙ. Андрій Володимирович, це ви, коли я вам зробив зауваження, що ви&nbsp; були&nbsp; не в своєму секторі, да, це помста?</p>
<p>&nbsp;</p>
<p>ІВАНЧУК А.В.&nbsp; Да, давайте по поправкам,&nbsp;&nbsp; напевно, підемо. Якщо у когось з авторів, там я сказав…</p>
<p>&nbsp;</p>
<p>ГОЛОВУЮЧИЙ. Андрій Володимирович,&nbsp; я вам зараз передам&nbsp;&nbsp;&nbsp; Регламент, там є написано, що ми ідемо по поправкам.&nbsp; Рухаємося…</p>
<p>&nbsp;</p>
<p>ІВАНЧУК А.В. Але я сказав, що&nbsp; 170 було поправок, 140 враховано.</p>
<p>&nbsp;</p>
<p>ГОЛОВУЮЧИЙ. Добре. Колеги, ну ми зараз підемо далі.&nbsp; Я думаю, що дуже&nbsp; швидко їх пройдемо. Так, колеги, працюємо.</p>
<p>1 поправка. Якщо я називаю номер поправки, номер, будьте уважні, і, будь ласка,&nbsp; піднімайте&nbsp;&nbsp;&nbsp; руку, я буду давати&nbsp; слово, якщо це необхідно.</p>
<p>2 поправка.&nbsp; 3 поправка.&nbsp; 4-а Бєлькова.</p>
<p>5-а. Не наполягають.</p>
<p>6-а. Не наполягають.</p>
<p>7-а. Не наполягають.</p>
<p>8-а. Не наполягають.</p>
<p>9-а. Не наполягають.</p>
<p>10-а. Не наполягають.</p>
<p>12-а. Не наполягають.</p>
<p>13-а. Не наполягають.</p>
<p>14-а. Не наполягають.</p>
<p>15-а, 16-а, 17-а.</p>
<p>19-а. Так, врахована.</p>
<p>Я зараз скажу, яка не врахована. 30 поправка, 31-а, 32-а. Врахована. Врахована.</p>
<p>38 поправка, народний депутат&nbsp; Гуляєв.</p>
<p>Немає заперечень? Не наполягає.</p>
<p>39-а, Левченко. Не наполягає.</p>
<p>44-а, Іванчук.</p>
<p>&nbsp;</p>
<p>11:45:23</p>
<p>ІВАНЧУК А.В.</p>
<p>Шановний Володимир Борисович, шановні народні депутати, 44 поправка, ми ввели нову статтю. Але я хотів би доповісти вам, народні депутати, що ми останніх два дні при підготовці вже таблички в зал з Головним юридичним управлінням Апарату Верховної Ради виявили таку прогалину в даному законі.</p>
<p>По цілому закону до другого читання ми прошили поправками розповсюдження даного законопроекту на комунальну власність. І ми, дійсно, просто настільки були втомлені, що ми пропустили одну статтю. І я зараз хотів би її як доповнення до 44 поправки зачитати під стенограму, щоб я міг, мав можливість включити її в тіло закону.</p>
<p>Стаття 87.2. "Значні господарські зобов'язання комунального унітарного підприємства".</p>
<p>Значним господарським зобов'язанням комунального унітарного підприємства визнається господарське зобов'язання, що вчиняється комунальним унітарним підприємством, якщо ринкова вартість майна, робіт, послуг, що є його предметом, становить 10 і більше відсотків вартості активів комунального унітарного підприємства, за даними останньої річної фінансової звітності. Статутом комунально-унітарного підприємства можуть бути визначені додаткові критерії для віднесення господарського зобов'язання до значного господарського зобов'язання. Значне господарське зобов'язання підлягає погодженню наглядовою радою комунального унітарного&nbsp; підприємства або у випадках, передбачених законом, органом, до сфери управління якого відноситься комунальне унітарне підприємство в порядку, передбаченому цієї статтею.</p>
<p>Другий пункт. Рішення про надання згоди на вчинення значного господарського зобов'язання, якщо ринкова вартість майна, робіт або послуг, що є його предметом, становить від 10 до 25 відсотків вартості активів комунального унітарного підприємства. За даними останньої річної фінансової звітності приймається наглядовою радою у разі її утворення або органом, до сфери управляння якого належить комунальне унітарне підприємство.</p>
<p>Третій пункт. Рішення про надання згоди на вчинення значного господарського зобов'язання, якщо ринкова вартість майна, робіт або послуг, що є його предметом, становить більше 25 відсотків вартості активів комунально-унітарного підприємства за даними останньої річної фінансової звітності, приймається органом, до сфери управління якого належить комунальне унітарне підприємство.</p>
<p>Четвертий пункт. Забороняється ділити предмет господарського зобов'язання з метою ухилення від передбаченого цієї статтею порядку&nbsp;&nbsp; прийняття рішень&nbsp; про вчинення значного господарського зобов'язання.</p>
<p>П'ятий пункт. Значне господарське зобов'язання вчинене з порушення порядку, передбаченого в частинах першій, четвертій цієї статті,&nbsp; може бути визнане судом недійсним за позовом комунального унітарного підприємства або органу, до сфери управління якого належить комунальне унітарне підприємство.</p>
<p>І останній пункт. Рішення про надання згоди на вчинення значного господарського&nbsp; зобов'язання, щодо вчинення якого є заінтересованість,&nbsp; має прийматися за правилами, встановленими&nbsp; цією статтею.</p>
<p><i>(Шум у залі)</i></p>
<p>&nbsp;Олег Валерійович, не мішайте головуючому…</p>
<p>&nbsp;</p>
<p>ГОЛОВУЮЧИЙ. Андрій Володимирович, це ж не засідання комітету, що ви розкерувалися…</p>
<p>&nbsp;</p>
<p>ЛЯШКО О.В. Керуйте у себе на комітеті, товаришу Іванчук.</p>
<p>&nbsp;</p>
<p>ГОЛОВУЮЧИЙ. Шановні колеги, будь ласка… Я бачу, народний депутат Воропаєв. Це яка поправка? Много?</p>
<p>Хвилина, Воропаєв.</p>
<p>&nbsp;</p>
<p>11:49:48</p>
<p>ВОРОПАЄВ Ю.М.</p>
<p>Уважаемые коллеги, давайте обратим внимание, что происходит сейчас в зале. Нам предлагают проголосовать закон, подготовленный ко второму чтению, рассмотренный на комитете. И после этого с голоса&nbsp; к таблице вносятся правки, которые читали четыре минуты. Вам не кажется, что это смешно и неправильно с точки зрения Регламента? Та будьте добры, вы эти все правки с голоса обсудите&nbsp; у себя на комитете и там принимайте решения, и только потом в зал вносите. Как вы можете с голоса после комитета читать правки на пять листов? Это абсолютное игнорирование Регламента. Спасибо.&nbsp;</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Андрій&nbsp; Іванчук.</p>
<p>&nbsp;</p>
<p>11:50:39</p>
<p>ІВАНЧУК А.В.</p>
<p>По-перше, Юрій Миколайович,&nbsp; Верховна Рада може все. Це, по-перше. А, по-друге, я вибачився перед&nbsp; парламентом, що ми зробили&nbsp; прогалину. І я сказав, що це, дякуючи юридичному управлінню Апарату&nbsp; Верховної Ради, під&nbsp; час підготування цього законопроекту наше управління, яке для цього і створене, вказало на те, що ми з вами&nbsp; на комітеті пропустили цю норму. І закон не буде досконалим, і нам треба буде зараз вносити новий&nbsp; законопроект про внесення змін&nbsp; і доповнень.</p>
<p>Я попросив пробачення&nbsp; перед залом, зачитав&nbsp; дану статтю, і&nbsp; Верховна Рада може її підтримати. Тому що ми хочемо, щоб закон був якісним, і це&nbsp; хочуть всі, хто буде за нього голосувати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, ми йдемо по поправках. Я просив би це&nbsp; враховувати.</p>
<p>І далі йдемо. 49-а, Бєлькова. Не наполягає.</p>
<p>50-а, Шевченко. Не наполягає.</p>
<p>51-а, 52-а. Не наполягає.</p>
<p>53-я. Не наполягає.</p>
<p>54-а. Не наполягає.&nbsp;</p>
<p>55-а. Не наполягає.</p>
<p>56-а. Не наполягає.</p>
<p>57-а. Не наполягає.</p>
<p>58-а. Не наполягає.</p>
<p>59-а. Не наполягає.</p>
<p>60-а. Не наполягає.</p>
<p>61-а,&nbsp; 64-а. Не наполягає</p>
<p>65-а, 66-а, 67-а. Не наполягають.</p>
<p>Я скажу, яка&nbsp; буде, 68-а. Не наполягають.</p>
<p>69-а. Не наполягають.</p>
<p>70-а. Не наполягають.</p>
<p>71-а, 72-а, 73-а.</p>
<p>74-а, Іванчук.</p>
<p>75-я, Шевченко.</p>
<p>76-а, Пташник.</p>
<p>77-а, Бєлькова.&nbsp;</p>
<p>78-а, Пташник,</p>
<p>79-а, Пташник.</p>
<p>80-а. Не наполягають.</p>
<p>81-а, Денисенко. Не наполягає</p>
<p>82-а, Шевченко,</p>
<p>83-я, Шевченко. Не наполягає.</p>
<p>84, 85, 86, 87, 88, 89-а поправка, 90-а.</p>
<p>91-а. Не наполягають.</p>
<p>92-а. Не наполягають.</p>
<p>93-я, Іванчук. Не наполягають.</p>
<p>94-а. Не наполягають.</p>
<p>95-а. Врахована.</p>
<p>96-а. Врахована.</p>
<p>97-а. Врахована.</p>
<p>98-а. Не наполягають.</p>
<p>99-а. Не наполягають.</p>
<p>100, 101. Не наполягають.</p>
<p>102. Врахована.</p>
<p>103. Не наполягають.</p>
<p>104. Врахована.</p>
<p>105. Не наполягають.</p>
<p>106. 107. Не наполягають.</p>
<p>108.</p>
<p>Заходьте всі до зали, шановні колеги, зараз будемо голосувати.</p>
<p>109, 110, 111-а поправка. 112-а, 113, 114, 115. Не наполягають.</p>
<p>116-а поправка, 117-а, 118, 119. 120, 121. Не наполягають.</p>
<p>Всі інші враховані.</p>
<p>138-а, Гуляєв. Не наполягають.</p>
<p>139-а. Не наполягають.</p>
<p>140-а. Не наполягають.</p>
<p>Далі враховані.</p>
<p>143-я. Не наполягають.</p>
<p>Далі враховані.</p>
<p>146-а. Не наполягають.</p>
<p>147-а. Не наполягають.</p>
<p>149-а. Не наполягають.</p>
<p>150-а. Не наполягають.</p>
<p>Далі всі враховані.</p>
<p>151-а.</p>
<p><i>(Шум у залі) </i>Ми вже пройшли, будьте уважні, будь ласка.</p>
<p>151-а, будь ласка.</p>
<p>Вікторія Пташник. Будьте уважні.</p>
<p>&nbsp;</p>
<p>11:55:04</p>
<p>ПТАШНИК В.Ю.</p>
<p>Дякую. Шановний Андрій Володимирович, можете, будь ласка, пояснити сенс зараз включення поправки, яку ви зачитували з голосу? Тому що ви знаєте, що текст, який ви зачитали на сторінку, він не сприймається з голосу в залі, насправді. Ми не розглядали цього на комітеті, і члени комітету&nbsp; навіть не мають цю редакцію перед собою. Можете пояснити сутність її? Дякую.</p>
<p>&nbsp;</p>
<p>ГОЛОВУЮЧИЙ. Дякую</p>
<p>Прошу депутатів задавати питання по поправці, по якій надано питання... яка оголошена до розгляду. Ідемо далі. Подытожим в кінці, сто відсотків.</p>
<p>165-а. Не наполягають.</p>
<p>168-а. Не наполягають.</p>
<p>160.</p>
<p>Все. Ми ви черпали всі поправки. Комітет плідно попрацював, більша частина поправок враховано. Щойно за поданням юридичного управління зачитана поправка до цього закону. Вона є абсолютно... вона є абсолютно відома.</p>
<p>Будь ласка, заключне слово, Андрій Іванчук.</p>
<p>Прошу всіх депутатів зайняти свої місця, голосуємо, і після того буде оголошена відповідно до Регламенту перерва.</p>
<p>&nbsp;</p>
<p>11:56:27</p>
<p>ІВАНЧУК А.В.</p>
<p>Шановний пане Голово, дуже дякую. Шановні народні депутати, я хотів би на кінець сказати тільки одне. Цей законопроект, дорогі друзі, це реальна боротьба з корупцією в державній комунальній власності. Це справжня реформа. Я дуже прошу всіх, підтримайте, будь ласка, даний законопроект.</p>
<p>Але, щоб його не завалити, Володимир Борисович, поставте, будь ласка, сигнальне голосування спочатку, щоб ми зрозуміли, чи є підтримка сьогодні в залі. Тому що, я бачу, що дуже багатьох депутатів, які підтримують даний законопроект, які мені про це говорили, їх чомусь немає сьогодні на роботі. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, чи готові ми голосувати? Будь ласка, займаємо свої місця. Будь ласка, займаємо свої місця. В другому читанні і в цілому з поправками техніко-юридичними правками, в тому числі поправками, які були озвучені під стенограму головою комітету. Сигнальне голосування.</p>
<p>Чи всі готові голосувати, колеги? Правильний антикорупційний закон, треба його підтримати. Будь ласка, колеги, займайте свої місця, народні депутати! Будь ласка, займайте свої місця. Сигнальне, в другому і в цілому з техніко-юридичними правками, пропозиціями, оголошеними під стенограму Андрієм Іванчуком, відповідно до висновку, з врахуванням висновку комітету. Готові? Сигнальне буде, але прошу всіх підтримати. Будь ласка, заходьте, народні депутати, зараз будемо голосувати. Вельмишановні народні депутати України! <i>(Шум у залі)</i></p>
<p>&nbsp;Колеги, будь ласка, займаємо місця і голосуємо. Проект Закону реєстраційний номер 3062 у другому читанні і в цілому відповідно з техніко-юридичними правками, з врахуванням висновку комітету і змінами, які оголошені під стенограму головою комітету Іванчуком. Готові? Голосуємо! Це сигнальне голосування. Будь ласка, голосуємо, прошу підтримати. Прошу підтримати, голосуємо.</p>
<p>&nbsp;</p>
<p>11:59:19</p>
<p>За-202</p>
<p>Ну, 202 голоси. Я думаю, що немає сенсу ставити ще раз на голосування. 20 голосів… Ми не підтримаємо.</p>
<p>Голосувати ще раз? <i>(Шум у залі)</i></p>
<p>Андрій Володимирович, пропозиція…</p>
<p>Народний депутат Воропаєв, хвилина. І завершуємо.</p>
<p>&nbsp;</p>
<p>11:59:48</p>
<p>ВОРОПАЄВ Ю.М.</p>
<p>Уважаемые коллеги, вот утром мы все хотели этот закон поддержать.</p>
<p>На комитете мы единогласно его поддерживали. Он был в нормальном виде. Но когда тебе с голоса&nbsp; пять листов читают правок… Куда внесли правки эти? В какие статьи?&nbsp; Что в итоге получилось? Зачем мы торопимся?&nbsp;</p>
<p>Давайте мы вернем комитету, пусть он посмотрит на эти&nbsp; правки и примет решение, и мы снова это рассмотрим. Хоть через два дня рассмотрим.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, давайте ще раз порадимося, чи можемо ми голосувати цей проект закону. Було сигнальне голосування, там 200 голосів. Зрозуміло, що… Якщо за виключенням цієї поправки…</p>
<p>Іванчук. Хвилина, Іванчук.</p>
<p>Увага всім! Залишайтесь на своїх місцях, шановні депутати.&nbsp;&nbsp;</p>
<p>&nbsp;</p>
<p>12:00:51</p>
<p>ІВАНЧУК А.В.</p>
<p>Шановні народні депутати!&nbsp; Дійсно, я зачитав просто ще одну&nbsp; статтю -78.2. Я її показав членам комітету, Юрію Миколайовичу зараз відніс. Я розумію, що це неправильно, коли зачитується стаття з голосу. І якщо вимагає зал, я готовий зняти дану статтю і не буду включати її&nbsp; в тіло закону, але ми сьогодні ж зареєструємо законопроект про внесення змін і доповнень, і цю статтю всі разом&nbsp; в нормальний по Регламенту порядок допишемо. Якщо на це буде воля парламенту. Дякую.</p>
<p>&nbsp;</p>
<p>ГОЛОВУЮЧИЙ. Тоді давайте так, шановні колеги.&nbsp; Голосуємо у варіанті комітету. Голосуємо у варіанті комітету відповідно до рішення комітету за основу і в цілому. А далі, будь ласка,&nbsp; визначайтесь щодо механізму внесення змін в закон. Приймається? Займаєм всі свої місця, будь ласка. Пропозиція 3062 в другому читанні та в цілому відповідно до висновку комітету з техніко-юридичними правками. Готові? Давайте сигнальне ще раз. Я прошу підтримати. Голсоуєм. Прошу підтримати.</p>
<p>&nbsp;</p>
<p>12:02:13</p>
<p>За-225</p>
<p>225, я думаю, що голоси є. <i>(Шум у залі) </i>&nbsp;Ні, ні, я бачу. Слухайте, коли знайдемо рішення й є 225, це означає, що ми можемо проголосувати. Коли є 200, то це&nbsp;&nbsp; нереально. Але 225 – це нормально.</p>
<p>Голосуємо? В другому читанні і в цілому, відповідно до висновку комітету. Голосуємо? Голосуємо, прошу підтримати, голосуємо. З техніко-юридичними правками, відповідно до рішення комітету. В другому читанні і в цілому.</p>
<p>&nbsp;</p>
<p>12:02:51</p>
<p>За-251</p>
<p>251 голос. Всі проголосували. Дякую, шановні колеги. Закон ухвалено.</p>
<p>І на цій ноті… Я хочу сказати, що парламент дієздатний, це правда. І я вам дякую, колеги, за конструктив.</p>
<p>І хочу сказати, що після перерви ми почнемо розглядати Закон про освіту. Я прошу всіх прибути для розгляду цього закону.&nbsp;</p>
<p>О 12.30 працюємо. Оголошую перерву, дякую.</p>
<p>&nbsp;</p>
<p align=center><i>(Після перерви)</i></p><p align=center><i><br></i></p>
<p align=center>Веде засідання Перший заступник Голови Верховної Ради України</p>
<p align=center>ПАРУБІЙ А.В.</p>
<p>&nbsp;</p>
<p>ГОЛОВУЮЧИЙ. Шановні колеги, час, відведений для перерви, завершений. Я прошу заходити депутатів у зал. Прошу Секретаріат Верховної Ради&nbsp; повідомити депутатів про те, що розпочинається наша робота. Будь ласка, чекаємо, заходьте всі в зал.</p>
<p>Шановні колеги, я прошу заходити в зал. Секретаріат Верховної Ради&nbsp; і голів фракцій я прошу закликати депутатів у зал.</p>
<p>Шановні колеги, розпочинаємо нашу роботу. У нас наступний по порядку денному надзвичайно важливий закон – це (перше читання) Закон 3491, це проект Закону про освіту. І я дуже прошу колег-депутатів зараз підтримати пропозицію його розгляду за скороченою процедурою. Це пропозиція голови комітету.</p>
<p>Я дуже прошу депутатів зайняти робочі місця і підтримати дану пропозицію. Колеги, можу ставити на голосування? Можу. Будь ласка. Прошу підтримати пропозицію розгляду законопроекту 3491 за скороченою процедурою. Будь ласка, голосуємо, колеги.</p>
<p>&nbsp;</p>
<p>12:48:36</p>
<p>За-110</p>
<p>Бачу, не встигли всі депутати. Колеги, у нас сьогодні надзвичайно відповідальний день, у нас сьогодні стоять закони по візовій лібералізації, відповідальні закони. І вони стоять в день, в який ми особливо маємо відчувати відповідальність за те, щоби дати змогу українцям себе відчувати вільними людьми у вільному світі, щоб вони без віз могли їхати.</p>
<p>Я дуже прошу сконцентруватися, щоб ми, знову ж таки, могли працювати продуктивно, як це було до перерви. Я прошу зайти в зал, хто зараз є не в залі. Я прошу усіх незалежно від фракцій підтримати пропозицію розгляду за скороченою процедурою.</p>
<p>Колеги, прошу зайняти робочі місця! Підтримайте Лілію Гриневич. Цей закон дуже довго, дуже системно готувався. Будь ласка, заходьте в зал. Колеги, покличте по фракціях своїх колег у зал.&nbsp; Заходять депутати, будь ласка. Я можу ще раз поставити на голосування? Якщо не буде голосів, буду робити по повній процедурі, але було би правильно, щоби ми прийняли більшу&nbsp; кількість законів.&nbsp;</p>
<p>Отже, колеги, прошу зайти. Так, депутати&nbsp; заходять.&nbsp; І прошу підтримати пропозицію&nbsp; Лілії Гриневич розгляду даного законопроекту Закону про освіту&nbsp; (3491) за скороченою процедурою. Колеги, давайте проголосуємо всі, незалежно від фракцій. Будь ласка, розгляд&nbsp; за скороченою процедурою. Голосуємо. Прошу підтримати, будь ласка.</p>
<p>&nbsp;</p>
<p>12:50:44</p>
<p>За-143</p>
<p>Кілька людей бракує. Покличте, будь ласка, заходіть в зал. Товариство, кілька&nbsp; депутатів. Покличте, хто є&nbsp; в кулуарах, покличте, хай зайдуть в зал. Дерев'янко, не покидайте зал. Будь ласка,&nbsp; ще кілька депутатів для позитивного голосування.&nbsp; Депутати підходять. Колеги, сконцентруємося. Прошу&nbsp; ще&nbsp; раз підтримати Лілію Гриневич, підтримати освіту, 3491.</p>
<p>Прохання комітету&nbsp;&nbsp; розгляд за скороченою процедурою. Колеги, прошу підтримати. Прошу голосувати. Будь ласка, голосуємо розгляд за скороченою процедурою. Будь ласка, голосуємо.</p>
<p>&nbsp;</p>
<p>12:51:53</p>
<p>За-153</p>
<p>Дякую вам.</p>
<p>Я запрошую до&nbsp; доповіді спочатку&nbsp; Міністерство&nbsp;&nbsp; освіти, першого заступника міністра освіти і науки Совсун Інну Романівну. Будь ласка,&nbsp; до трибуни.&nbsp;</p>
<p>&nbsp;</p>
<p>12:52:20</p>
<p>СОВСУН І.Р.</p>
<p>Доброго дня, шановні народні депутати. До вашої уваги пропонується законопроект&nbsp;&nbsp; про освіту (номер 3491). Освіта&nbsp;&nbsp; є основою інтелектуального,&nbsp; духовного, фізичного і культурного розвитку особистості, її успішної соціалізації та економічного добробуту. В усіх цивілізованих країнах освіта визнається пріоритетною сферою соціально-економічного, духовного і культурного розвитку суспільства. І головне, освіта – це стратегічний ресурс будь-якої держави.</p>
<p>Законопроект, який вам представлений, є базовим, рамковим законопроектом про освіту, який системно доповнюється вже діючим на сьогодні Законом про вищу освіту, а також буде доповнений новими законами про професійну освіту, котрий вже внесено до Верховної Ради, законами про дошкільну, позашкільну та загальносередню освіту.</p>
<p>Отже, що повинен дати новий Закон про освіту? Чого сьогодні не вистачає системі освіти? Першочергово необхідно забезпечити свободу в системі освіти, свободу для закладів освіти через їх автономію, зокрема кадрову та фінансову, свободу здобувачам освіти, вчителям, педагогам, академічну свободу, академічну мобільність, свободу творчості, простір для ініціативності тощо. Жодна норма нових законів не повинна обмежувати ініціативу та творчість в системі освіти.</p>
<p>Друге важливе завдання, яке стоїть перед реформою в системі освіти, – це затвердити людину як найвищу цінність відповідно до духу нашої Конституції. Таке бачення людини повинно стосуватися всіх учасників освітнього процесу як здобувачів освіти, так і вихователів, вчителів, викладачів тощо.</p>
<p>Третє завдання, яке стоїть перед нами в контексті нового Закону про освіту, – це створення умов для розвитку конкуренції в освіті та рівноправності закладів освіти усіх форм власності.</p>
<p>Я впевнена, що законопроект містить дуже багато новаторських пропозицій, нових ідей, в тому числі запровадження 12-річної школи, розширення функцій нагляду за академічною доброчесністю, створення можливостей для підвищення оплати викладам, котрі будуть проходити додаткову сертифікацію, незалежну сертифікацію. Законопроект містить абсолютно нові статті про кваліфікації, про рамки…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд, завершуйте.</p>
<p>&nbsp;</p>
<p>СОВСУН І.Р. …та рівня національної рамки кваліфікацій.</p>
<p>Законопроект передбачає зменшення регуляторної функції держави в умовах переходу до автономії закладів освіти, а також перерозподіл функцій управління між органами державної влади та органами місцевого самоврядування різних рівнів.</p>
<p>27 січня Комітет з питань науки та освіти розглянув законопроект, запропонований урядом, і одноголосно рекомендував Верховній Раді направити його до комітету для подальшого винесення на повторне перше читання. Ми пропонуємо підтримати позицію…</p>
<p>&nbsp;</p>
<p>ГОЛОВУЮЧИЙ. Будь ласка, прошу завершити. Прошу дати можливість завершити.</p>
<p>&nbsp;</p>
<p>СОВСУН І.Р. Підтримати позицію комітету, для того щоби вдосконалити протягом короткого терміну законопроект і надалі працювати над його прийняттям. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До співдоповіді запрошую голову Комітету з питань науки і освіти Гриневич Лілію Михайлівну. Ьудь ласка.</p>
<p>&nbsp;</p>
<p>12:55:34</p>
<p>ГРИНЕВИЧ Л.М.</p>
<p>Шановні колеги, ми розглядаємо законопроект, який стосується мільйонів українців, Закон про освіту. І це базовий закон, який має на наступне 20-річчя визначити стратегію розвитку української освіти. Тому цей закон підлягає дуже широкому обговоренню різних зацікавлених груп. В результаті цього обговореннями провели також парламентські слухання з приводу цього&nbsp; законопроекту.</p>
<p>Ми бачимо, що Кабінет Міністрів&nbsp; таки доопрацював цей законопроект, але не в усіх частинах, яких необхідно заповнити прогалини цього законопроекту. Нам треба цілу низку норм посилити в цьому законопроекті, а навіть включити деякі нові статті, які стосуються реального запуску реформи освіти. Наприклад, в частині 12-річної освіти ми повинні в законопроекті показати чим саме відрізняється 12-річна школа. Бо для нас не самоціль&nbsp; посадити дітей ще на один рік у школу. Ця школа має бути школою нової якості з новим змістом, з формуванням нових компетентностей, які потрібні для наших дітей. Законопроект також має дати відповіді на взаємозв'язок освіти з ринком праці. Законопроект має дати відповіді, яким чином ми будемо підвищувати соціальний статус педагогічних працівників.</p>
<p>Тому наша пропозиція цей законопроект відправити до Комітету з питань&nbsp;&nbsp; освіти і науки на повторне перше читання. Там ми зможемо його ще ретельно доопрацювати і знову винести на розгляд Верховної Ради України.&nbsp; Дякую.&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, очевидно є потреба обговорювати, закон важливий і складний. І я прошу &nbsp;колег-депутатів&nbsp; записатись на обговорення: два – "за", два – "проти". Будь ласка, прошу&nbsp; провести запис.</p>
<p>Бакуменко Олександр Борисович, "Блок Петра Порошенка".</p>
<p>&nbsp;</p>
<p>12:58:19</p>
<p>БАКУМЕНКО О.Б.</p>
<p>Прошу передать слово Курило, "Блок Петра Порошенка"</p>
<p>&nbsp;</p>
<p>12:58:25</p>
<p>КУРИЛО В.С.</p>
<p>Шановні народні депутати, те, що Міністерство освіти&nbsp; і уряд винесли Закон про&nbsp; освіту, базовий закон у зал, це дуже добре. Хоча необхідно було&nbsp; починати не з Закону, можливо, про&nbsp; вищу освіту, а треба було якраз починати реформи з цього&nbsp; базового закону. Але те, що вже є&nbsp; цей закон, це дуже позитивне явище.</p>
<p>У той же час я хотів би зазначити, що не можна погоджуватися з деякими концепціями, які закладені в цей закон. На мій погляд, все-таки необхідно на перше&nbsp; місце в пріоритетах ставити дитину і&nbsp; дитиноцентризм, це основа всієї освітньої політики повинна бути.</p>
<p>Далі, я б не ставив&nbsp; в цілому питання конкуренції серед освітянських закладів. Я вважаю, що&nbsp; не може бути конкуренції в загальній середній освіті серед навчальних закладів. Тому що всі повинні бути однакові, всі повинні однаково фінансуватися державою, в усіх повинна бути&nbsp; однакова&nbsp; якість, один підручник. Тоді ми зможемо говорити про доступність&nbsp; освіти.</p>
<p>Але в той же час я вважаю, що спільнота, освітянська спільнота достатньо активно працює над цим законом, і комітет зможе в найкоротший час доповнити цей закон, внести зміни і винести його в зал.</p>
<p>&nbsp;</p>
<p>ГОЛОВУЮЧИЙ.&nbsp; Федорук, "Народний фронт", будь ласка.</p>
<p>&nbsp;</p>
<p>13:00:10</p>
<p>ФЕДОРУК М.Т.</p>
<p>Прошу передати слово керівнику фракції "Народний фронт" Максиму Бурбакові.</p>
<p>&nbsp;</p>
<p>13:00:21</p>
<p>БУРБАК М.Ю.</p>
<p>Дякую. Звертаюся до колег з тим, що фракція "Народний фронт" буде підтримувати нашого колегу, керівника профільного комітету пані Лілію Гриневич з тим, що цей законопроект треба повернути в комітет на доопрацювання, ще раз його пропрацювати, добавити новими статтями, і вже виносити комплексний у сесійний зал.</p>
<p>Але хочу зауважити всім наших колегам, які сьогодні в цей відповідальний день знаходяться в пленарній залі, працюють, і бачимо, що приймаємо закони і щодо соціальних виплат родичам жертв, які загинули під час Революції гідності, і приймаємо такі необхідні законопроекти, якими повертаються пільги на перевезення до комунальних… до місцевих бюджетів. Тобто є результативні рішення, і все ж таки не бачу наших колег з "Самопомочі" і "Батьківщини", які повинні були б сьогодні з нами працювати і приймати такі дуже потрібні законопроекти, якими буде запроваджено безвізовий режим для наших громадян.</p>
<p>Впевнений, що проведення будь-яких політичних заходів під час пленарної роботи в парламенті – це безвідповідальна політика політичних демагогів і політиканів. Щиро вдячний. Дякую.&nbsp;</p>
<p>&nbsp;</p>
<p>ГОЛОВУЮЧИЙ. Мельничук Сергій передає слово Володимиру Литвину.</p>
<p>Будь ласка, до трибуни, пане Володимире.</p>
<p>&nbsp;</p>
<p>13:01:51</p>
<p>ЛИТВИН В.М.</p>
<p>Шановні народні депутати, це, справді, дуже важливий закон, який буде визначати, як було сказано, долю майбутнього країни на 20 років наперед. Але дивно, що ми розглядаємо його поспіхом. Очевидно, такий&nbsp; буде і результат.</p>
<p>По-перше, існує стійка недовіра до тих законів, які ми прийняли в плані реформування системи освіти і науки, оскільки прийняті закони не працюють.</p>
<p>Друге, цим законом, по суті справи, здійснюються ревізія Конституції України, що допускати не можна.</p>
<p>Третє. Якщо подивитися щодо статусу української мови, один рядок, а далі розписано щодо того, як викладання здійснювати регіональними мовами, як вивчати іноземну мову. Ми можемо мати в результаті тільки одне, що в нас будуть дипломи українською мовою, все інше – не українською мовою.</p>
<p>Наступне питання. Що Закон про освіту – це швидше все ще закон про управління освітою. Постає питання: навіщо потрібен ще нам освітній омбудсмен, коли в нас вже є з кожної категорії населення уповноважені? Треба тоді – з прав пенсіонерів, молоді і таке інше, це просто додаткові зайві структури.</p>
<p>Проблема фінансування, знову красива пропозиція: 7 відсотків від ВВП, але вона буде практично не реалізована. В разі прийняття цього закону нам треба зафіксувати, що він набуває чинності за умови виконання умови про фінансування не менше 7 відсотків, інакше це чергова буде профанація. Перехід на дванадцятирічну систему освіти, треба чітко визначити, яка буде нова якість.</p>
<p>І нарешті, щодо останнього, цей закон фактично не пов'язується із спробами і пропозиціями реформування органів місцевого самоврядування. І&nbsp; я думаю, що тут треба над ним дуже довго працювати. Дякую.&nbsp;</p>
<p>&nbsp;</p>
<p>ГОЛОВУЮЧИЙ. Матвієнков Сергій, "Опозиційний блок".</p>
<p>&nbsp;</p>
<p>13:04:04</p>
<p>МАТВІЄНКОВ С.А.</p>
<p>Прошу передать слово Насалику, депутату.</p>
<p>&nbsp;</p>
<p>13:04:09</p>
<p>НАСАЛИК І.С.</p>
<p>Слава Ісусу Хресту, шановні колеги! Хочу підписатися під кожним словом, яке сказав Володимир Михайлович, і хочу підтримати його в цьому, як і Віталія Семеновича курила. Але хотів би більше зупинитися, Володимир Михайлович Литвин сказав про це, про школу середньої освіти, яка находиться як делеговані функції на органах місцевого самоврядування. На сьогоднішній день, я звертаюся і до Лілія Михайлівни, і до Інни Романівни,&nbsp; делеговані повноваження забезпечуються тільки в плані заробітної плати і забезпечення енергоносіїв. Ми вже своїм прийняттям бюджету зняли навіть харчування 1-4-х класів.</p>
<p>Хочеться все-таки рано чи пізно поставити питання: шановні друзі, чи батьки, і за кошти батьків повинна фінансуватися освіта, яка делегована органам місцевого самоврядування, чи це все-таки обов'язок нашої держави? Це ганебне явище в нашій державі, і ми повинні прийняти з цього якесь все-таки рішення. Дуже дякую вам за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка, включіть мікрофон, депутат Береза. Борислав Береза, включіть мікрофон. Одна хвилина.</p>
<p>&nbsp;</p>
<p>13:05:23</p>
<p>БЕРЕЗА Б.Ю.</p>
<p>Шановне панство, я хочу звернути вашу увагу от на що. Я спілкуюся дуже багато з освітянами, і вони не можуть зрозуміти 12-річну систему. Вони кажуть, що це зруйнує взагалі українську систему навчання, тому що вони не бачать приводу для того, щоб це вводити в Україні. Це по-перше.</p>
<p>По-друге, жоден спеціаліст з фаху освіти не може зараз дати, дійсно, якесь обґрунтування, навіщо Україні 12 років.</p>
<p>І останнє. Ми вже частково знищили систему профтехучилищ, ми вбиваємо цю систему. Я прошу вас бути дуже обережними, щоб взагалі не знищити освіту в Україні. Бо якщо ми не будемо мати людей, які будуть мати гарну освіту, хто прийде нам з зміну, хто буде представляти Україну взагалі? Якщо люди не мають гарної освіти, вони не мають майбутнього. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, таким чином, ми завершили обговорення законопроекту. І я прошу депутатів зайти в зал. Хто ще не виступав? Ну, будь ласка, для обговорення давайте ще Кіссе. "Опозиційний блок" вже мав слово, вже виступали, вибачте.</p>
<p>Кіссе, будь ласка, включіть мікрофон.</p>
<p>&nbsp;</p>
<p>13:06:51</p>
<p>КІССЕ А.І.</p>
<p>Уважаемые коллеги, безусловно, очень важный закон, который необходимо принимать. Но, безусловно, надо согласиться с тем, что было сказано нашими коллегами: он требует серьезной доработки.</p>
<p>И я долго не буду занимать время, потому что очень было сказано много важных, нужных предложений, которые должны быть приняты. Но я хочу обратиться к&nbsp; комитету, госпоже Гриневич с тем, чтобы, когда будете рассматривать, дополнительное будет заседание, чтобы пригласили представителей национальных меньшин.&nbsp; Мы должны четко&nbsp; там определить право изучение родных языков в местах компактного проживания тех или иных национальностей. Мы четко должны помнить, что здесь была ратифицирована Европейская хартия региональных языков, языков национальных меньшин. Я прошу, чтобы это было рассмотрено конкретно с участием конкретных представителей. Спасибо.</p>
<p>&nbsp;</p>
<p>ГОЛОВУЮЧИЙ. Дуже вам дякую.</p>
<p>Всі фракції виступили. Так, всі свої думки висловили. Колеги, переходимо до голосування. Я дуже прошу колег-депутатів зайти в зал і&nbsp; зайняти робочі місця.&nbsp; Я спочатку поставлю сигнальне голосування за нашою доброю парламентською традицією. Але я прошу всіх бути уважними і взяти участь в голосуванні.</p>
<p>Отже, колеги, ставлю на сигнальне голосування проект Закону про освіту в першому читанні (3491). Прошу підтримати. Прошу проголосувати. Закон про освіту, сигнальне голосування. Будь ласка,&nbsp; голосуємо, колеги.</p>
<p>&nbsp;</p>
<p>13:08:50</p>
<p>За-100</p>
<p>Шановні колеги, я ставлю на голосування пропозицію комітету, яка є суміжна з вами. Я просто ставлю цю на сигнальне голосування пропозицію.</p>
<p>Пані Лілія, повторіть для стенограми пропозицію, щоб депутати не губилися і не… Будь ласка,&nbsp; Лілія Гриневич, одна хвилина.</p>
<p>&nbsp;</p>
<p>13:09:17</p>
<p>ГРИНЕВИЧ Л.М.</p>
<p>Пропозиція комітету&nbsp; полягає в тому, щоб цей&nbsp; законопроект направити в Комітет з питань освіти і науки на повторне перше читання.</p>
<p>&nbsp;</p>
<p>ГОЛОВУЮЧИЙ. Шановні колеги, щоб було зрозуміло. Оцю пропозицію комітету я і ставлю на сигнальне голосування. Щоб ви не розгубилися. Пропозицію, яку щойно&nbsp; озвучила Лілія Гриневич, яку вона озвучила з трибуни для стенограми. Я її ставлю на голосування. Прошу проголосувати.</p>
<p>Колеги, не виходіть, не виходіть, проголосуйте, будь ласка!</p>
<p>Отже, хто підтримує пропозицію комітету по Закону про освіту (3491), прошу проголосувати. Сигнальте голосування. Будь ласка, голосуємо.</p>
<p>&nbsp;</p>
<p>13:10:17</p>
<p>За-203</p>
<p>Шановні колеги, я прошу позаходити в зал, покликати депутатів фракцій в зал. Прошу покликати депутатів в зал, і секретаріат Верховної Ради, і по фракціях. Прошу змобілізувати особовий склад фракцій.</p>
<p>Я розумію, дискусій нема з приводу пропозиції комітету, так же? Всі згодні, так? Тоді просто давайте змобілізуємося всім залом. Колеги, прошу бути уважними. Я ще раз ставлю сигнальне голосування 3491 Закону про освіту повернути в комітет на доопрацювання. Прошу підтримати, прошу проголосувати. Сигнальне голосування, будь ласка. Голосуємо.</p>
<p>&nbsp;</p>
<p>13:11:31</p>
<p>За-203</p>
<p>Шановні колеги, по фракціям, будь ласка, включіть по фракціях. Я прокажу. "Блок Петра Порошенка" – 88, "Народний фронт" – 66, "Опозиційний блок" – 0, "Самопоміч" – 0, Радикальна партія Ляшка – 13, "Батьківщина" – 0, партія "Відродження" – 4, "Воля народу" – 11.</p>
<p>Колеги, давайте ми так поступимо. Ми не будемо ставити на остаточне голосування, щоб пропозицію комітету не втратити. Я ще раз поставлю на сигнальне. Якщо не буде достатньої кількості голосів, переходимо до наступного законопроекту. Підтримується така позиція, колеги? Підтримується. Давайте ще раз, заходимо в зал, концентруємось.</p>
<p>Я ще раз ставлю на сигнальне голосування проект Закону (3491) про освіту. Пропозиція комітету по освіті: повернути в комітет для першого читання. Сигнальне голосування. Прошу підтримати позицію комітету. Будь ласка, колеги, голосуємо. Сигнальне голосування.</p>
<p>&nbsp;</p>
<p>13:12:55</p>
<p>За-211</p>
<p>Давайте ми обговоримо наступний, а потім поставимо два разом, якщо немає заперечень. Це таке певне порушення, але якщо немає заперечень, давайте ми обговоримо наступний, а потім разом проголосуємо. Підтримується, колеги? Підтримується. Добре.</p>
<p>Наступний – проект Закону про внесення змін до Закону України "Про вищу освіту" щодо формування штатного розпису вищих навчальних закладів. Теж є пропозиція його розгляду за скороченою процедурою. Прошу проголосувати, прошу підтримати. 2281а – за скороченою процедурою. Прошу проголосувати, колеги. Голосуємо! Прошу підтримати.</p>
<p>&nbsp;</p>
<p>13:13:41</p>
<p>За-189</p>
<p>Рішення прийнято. Це закони з одного блоку, і ми потім їх всі разом і проголосуємо.</p>
<p>Будь ласка, до доповіді запрошується народний депутат Співаковський Олександр Володимирович. Будь ласка.</p>
<p>&nbsp;</p>
<p>13:13:53</p>
<p>СПІВАКОВСЬКИЙ О.В.</p>
<p>Шановний Голово, шановні колеги! Закон, який зараз пропонується проголосувати дуже простий. Як зараз відбувається навчання в університетах? Згідно діючого&nbsp; штатного розпису згідно постанови Кабінету Міністрів України (1022) від 2002 року на кожну ставку в середньому приходиться 10 студентів. Зараз відбувається наступна ситуація: приходять студенти, викладач не хоче ставити їм двійки, тому що кожна двійка для нього це мінус 10 відсотків заробітної плати. Тобто скорочення студента – це означає скорочення штатного розпису.</p>
<p>Шановні колеги, це приводить до інфляції вищої освіти, бо, якщо &nbsp;викладач не хоче немотивованому студенту ставити двійки, це означає, що ми підтримуємо баласт, ми підтримуємо тих,&nbsp; хто навчатись не хоче. Але ті студенти, які не навчаються, все-таки отримують дипломи. Це призводить до ситуації, коли&nbsp; 100 абітурієнтів вступають до вишу і 100 отримують дипломи. Так надалі ситуація не може йти.</p>
<p>Тому ми пропонуємо в рамках діючого законодавства&nbsp; зробити&nbsp; наступне: внести поправки, які дозволять&nbsp; до 30 відсотків студентів відраховувати без зміни штатного розпису. Наприклад,&nbsp; академічна група&nbsp; 35 студентів, якщо&nbsp; відраховується 20-25 відсотків, це означає, що група буде&nbsp; 28-27 студентів. Це абсолютно нормально.</p>
<p>Ми домовились із профільним міністерством, із комітетом, що будуть враховані деякі правки, які зараз оголосить Лілія Михайлівна. І ми погоджуємося з цим для того, щоб проголосувати цей закон&nbsp;&nbsp; і за основу, і&nbsp; в цілому.&nbsp; Це дасть потужний інструмент нашим вишам&nbsp; щодо підвищення якості&nbsp; вищої освіти. Дякую&nbsp; за підтримку.</p>
<p>&nbsp;</p>
<p>ГОЛОВУЮЧИЙ. Дякую&nbsp; вам.</p>
<p>До співдоповіді запрошується голова Комітету з питань науки і освіти Гриневич Лілія Михайлівна. Будь ласка.</p>
<p>&nbsp;</p>
<p>13:16:08</p>
<p>ГРИНЕВИЧ Л.М.</p>
<p>Шановні колеги, Комітет з&nbsp; питань освіти&nbsp; та науки розглянув законопроект&nbsp; і підтримує його ідею, тому що,&nbsp; справді, сьогодні є патова ситуація&nbsp; у вищих навчальних закладах, коли вони не ставлять двійок для того, щоб&nbsp; зберегти&nbsp; контингент. І це порушує фактично об'єктивність оцінки навчання студентів. Але&nbsp; для того, щоб&nbsp; цей закон працював, необхідно внести&nbsp; деякі поправки.</p>
<p>І я хочу зараз для стенограми зачитати&nbsp; поправки&nbsp; до цього законопроекту, вірніше, редакцію, яку ми пропонуємо від Комітету з питань освіти і науки, а саме: пункт 1 цього законопроекту&nbsp; вилучити. А&nbsp;&nbsp;&nbsp; у пункті 2 викласти таку&nbsp; редакцію:&nbsp; пункт&nbsp; 5 частини&nbsp; другої&nbsp; статті&nbsp; 32 викласти в такій редакції: "Формувати та затверджувати власний штатний розпис відповідно до чинного&nbsp; законодавства.</p>
<p>При зменшенні чисельності осіб, які навчаються за кожною освітньою програмою у межах – увага! –&nbsp; 20 відсотків від їх чисельності, визначеної на початок навчання за цією програмою, штатна чисельність науково-педагогічних працівників не скорочується.</p>
<p>Просимо голосувати за основу і в цілому в редакції комітету і внести відповідні техніко-юридичні правки. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, прошу підготуватись до запису. І прошу провести запис:&nbsp; два –"за", два – "проти". Будь ласка, проводимо запис.</p>
<p>Віктор Галасюк, Радикальна партія. До трибуни, будь ласка.</p>
<p>&nbsp;</p>
<p>13:18:29</p>
<p>ГАЛАСЮК В.В.</p>
<p>Шановний Володимир Борисович, шановні колеги народні депутати! По-перше, я хочу подякувати всім депутатам, які зараз знаходяться в залі парламенту і голосують ці надзвичайно важливі законопроекти, всім депутатам, які і ставлять державницькі інтереси понад якісь питання особисті, політичні різні погляди і так далі. Адже питання науки і освіти, які ми зараз розглядаємо, і, слава Богу, що руки дійшли до розгляду цих надзвичайно важливих питань, вони програмують майбутнє нашої з вами країни на десятиріччя вперед. І такими питаннями ми маємо займатися регулярно, а не в порядку визначення. Тому питання дні економіки, дні освіти і науки це має бути традиція Верховної Ради, а не виключення, як це, на жаль, відбувається.</p>
<p>Що стосується цього законопроекту. Шановні колеги, фракція Радикальної партії підтримує прийняття цього законопроекту адже ми маємо забезпечити нормальні законодавчі умови, які би не заганяли викладача в глухий кут, не заставляли його штучно завищувати оцінку для того, щоб він, його добробут від цього не залежав.</p>
<p>Викладач має бути об'єктивним, має бути професійним. І відповідно, коли він буде вимогливим до студента, то сам студент подякує йому. І через п'ять років і через десять років. І він скаже, спасибі вчителю. Тому ми маємо сьогодні прийняти цей законопроект. Фракція Радикальної партії підтримує його і вас також закликає так зробити. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Фролов Микола Олександрович, "Блок Петра Порошенка", будь ласка.</p>
<p>&nbsp;</p>
<p>13:20:05</p>
<p>ФРОЛОВ М.О.</p>
<p>Шановний Володимире Борисовичу, шановні колеги, по-перше, мене особисто турбує та тенденція, яка вже, на жаль, сформувалась в нашій залі, що, коли ми розглядаємо і приймаємо дуже важливі закони, пов'язані з реальним сектором економіки, з охороною здоров'я, з освітою, з такими сферами, які турбують всю нашу країну, у нас завжди в залі відсутній аншлаг. Але, коли ми розглядаємо якісь скандальні питання, питання інтриги тощо, зал повний і бере активну участь у розгляді цих ситуацій. На мій погляд це хвороблива тенденція, яку нам спільно треба ламати.</p>
<p>По суті.&nbsp; Особисто я як практик, як людина, яка працювала у всіх ланках освіти, підтримую даний законопроект. Закон про вищу освіту надав, об'єктивно надав нашим вишам реальну автономію. Але цю автономію нам треба насичити конкретним змістом. І цей закон саме це і робить. Тому я підтримую ту пропозицію, яка сформульована в законопроекті. І всіх вас закликаю за нього одностайно проголосувати, тому що це буде за основу і в цілому, тому що це буде наступний крок по демократизації нашої вищої освіти по впровадженню в її роботу європейських стандартів по підвищенню автономію вишів. Фракція БПП підтримує цей закон. Дякую.</p>
<p>&nbsp;</p>
<p>ГОЛОВУЮЧИЙ. Дякую вам. Дякую за підтримку.</p>
<p>І Папієву Михайлу, будь ласка.</p>
<p>&nbsp;</p>
<p>13:21:57</p>
<p>ПАПІЄВ М.М.</p>
<p>Дякую. Шановні народні депутати України, шановні громадяни України, які нас дивляться,&nbsp; я хочу пояснити взагалі,&nbsp; то що відбувається у Верховній Раді України.</p>
<p>От&nbsp; дивіться, зараз відсутні дві фракції, хоча це їхнє робоче місце, вони фактично здійснюють прогул. Якщо б науково-педагогічний&nbsp; працівник не&nbsp; прийшов на роботу, то за три години, коли він відсутній на робочому місці, його б сьогодні звільняли б по статті. Народні депутати України&nbsp; можуть не йти.</p>
<p>І дивіться, сьогодні попередній закон –&nbsp; це базовий Закон України "Про освіту". Мало того, що його розглядаємо за скороченою процедурою, а країна має знати, у нас сьогодні мільйон осіб, які працюють у сфері&nbsp; освіти. І, фактично, сьогодні Верховна Рада України нехтує цими людьми, формально&nbsp; розглядає закон. Те ж&nbsp; саме і стосується цього закону. Я не маю нічого проти самої мети, яку він хоче зробити.</p>
<p>Але ж, шановні народні депутати України, є акти Кабінету Міністрів&nbsp; України, які є обов'язковими до виконання, не залежно від того, чи обов'язковість&nbsp; їх записана в законі. Шановні колеги,&nbsp; у нас сьогодні є&nbsp; діюча Постанова Кабінету Міністрів 2002 року 1134, ще в бутність міністра Кременя Василя Григоровича. Зараз ми фактично&nbsp; встановлюємо ту норму, яку може встановлювати Кабінет Міністрів України. Так виконуйте свої функції як коаліція, примушуйте Кабінет Міністрів, це їхні повноваження.</p>
<p>Хоча, якщо ви норматив на осіб, які навчаються, на одну посаду науково-педагогічного працівника хоче вписати –&nbsp; Бог вам суддя, вписуйте. Воно, по крайній мірі, на відміну від всіх інших законів не погіршує ситуацію.</p>
<p>Тому&nbsp; "Опозиційний блок" підтримує цю ідею. Хоча вона по суті не є, по формі вирішення не є правильною. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, обговорення завершено, так, всі&nbsp; взяли, хто хотів взяти участь в обговоренні. І я ставлю на голосування, я прошу колег депутатів, зайти в зал і зайняти робочі місця. Секретаріат я прошу повідомити, що зараз відбудеться голосування.</p>
<p>Колеги, я поставлю&nbsp; також&nbsp; на сигнальне голосування, і я повідомляю…</p>
<p>Шановні колеги, ставлю на сигнальне&nbsp; голосування проект Закону про&nbsp; внесення змін до Закону України&nbsp; "Про вищу освіту" щодо формування&nbsp; штатного розпису вищих навчальних закладів з&nbsp; пропозиціями, які озвучила Лілія Гриневич, голова комітету, з трибуни Верховної&nbsp; Ради&nbsp; під стенограму. Сигнальне голосування за основу і в цілому. колеги, сигнальне голосування. Прошу голосувати. Прошу взяти участь у голосуванні. Будь ласка, голосуємо.</p>
<p>&nbsp;</p>
<p align=left>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Веде засідання Голова Верховної Ради України ГРОЙСМАН В.Б.</p>
<p>&nbsp;</p>
<p>ГОЛОВУЮЧИЙ. Прошу підтримати, шановні колеги, давайте підтримаємо.</p>
<p>&nbsp;</p>
<p>13:25:02</p>
<p>За-232</p>
<p>&nbsp;</p>
<p>ПАРУБІЙ А.В. Дякую.</p>
<p>Колеги, я попрошу, зараз ми і цей закон, і попередній. Добре?</p>
<p>Тобто я ставлю…. Який вже був обговорений, це один пакет, фактично, один блок.</p>
<p>Ставлю&nbsp; Закон 2281а&nbsp; про внесення змін до Закону України "Про вищу освіту" щодо формування штатного розпису вищих навчальних закладів з пропозиціями, які озвучила Лілія Гриневич з трибуни для стенограми за основу і в цілому. Прошу голосувати. Це пропозиція комітету.</p>
<p>Ви ж підтримуєте?&nbsp; Голосуємо за основу і в цілому. Підтримайте. Прошу голосувати, будь ласка.</p>
<p>&nbsp;</p>
<p>13:25:49</p>
<p>За-223</p>
<p>&nbsp;</p>
<p>ГОЛОВУЮЧИЙ.&nbsp; Дивіться, була пропозиція… Хвилину! Увага! Увага! <i>(Шум у залі)</i>&nbsp; Була пропозиція, я бачу, що не встигли, 223 голоси, три голоси не вистачає.&nbsp;</p>
<p>Давайте, колеги… Колеги, давайте повернемося до нього зараз. Давайте повернемося. Будь ласка, сконцентруйтесь! 223 голоси. Ну, три голоси не вистачає. Давайте, повертаємося. Давайте повернемося.</p>
<p>Прошу підтримати повернення. Увага, колеги! Голосуємо. Прошу, да, за повернення.</p>
<p>&nbsp;</p>
<p>13:26:40</p>
<p>За-238</p>
<p>Повернулися.</p>
<p>А тепер є пропозиція: за основу і в цілому, а є за основу… <i>(Шум у залі)</i></p>
<p>Давайте так, Давайте&nbsp; так… <i>(Шум у залі)</i> Давайте зробимо так: був виступ комітету, я зараз поставлю сигнальне за основу і в цілому, побачимо ситуацію. Якщо ні – тоді будемо ставити іншу пропозицію. Домовились? <i>(Шум у залі)</i></p>
<p>Колеги, підтримайте, будь ласка, цю пропозицію, давайте. Відповідно до пропозиції Андрія Володимировича, яку він озвучив під стенограму, зараз буде голосування сигнальне, рейтингове голосування за основу і в цілому. Готові?</p>
<p>Відповідно до пропозиції, яку озвучив комітет і Андрій Володимирович Парубій під стенограму. Голосуємо? Рейтингове за основу і в цілому, прошу підтримати. Особисто, да. Конечно, вы что...</p>
<p>Прошу підтримати.</p>
<p>&nbsp;</p>
<p>13:27:58</p>
<p>За-226</p>
<p>Тепер голосуємо за основу і в цілому, відповідно до пропозицій комітету і те, що озвучив Андрій Володимирович Парубій під стенограму. Готові? Ну давайте, щоб просто не завалити закон, підтримайте, колеги.</p>
<p>Прошу голосувати, голосуємо, всі голосуємо. Прошу всіх голосувати, голосуємо. Голосуємо.</p>
<p>&nbsp;</p>
<p>13:28:36</p>
<p>За-228</p>
<p>Закон ухвалено. Дякую, шановні колеги.&nbsp;</p>
<p>І, колеги, попередній закон... І попередній закон, хвилину, депутати.</p>
<p>&nbsp;</p>
<p>ПАРУБІЙ А.В. Колеги, як ми і домовлялися, колеги, попередній закон, який був обговорений, 3491, пропозиція комітету: повернути в комітет на доопрацювання. Колеги, це спільна позиція, ніхто не заперечував, усі її підтримують. Просто ще не було депутатів. Пропозиція: 3491&nbsp; Закон про освіт за пропозицією комітету прошу підтримати, прошу проголосувати повернення в комітет на повторне перше читання. Будь ласка, голосуємо колеги, підтримуємо.</p>
<p>&nbsp;</p>
<p>ГОЛОВУЮЧИЙ. Колеги, увага! Голосуємо за повернення в комітет.</p>
<p>&nbsp;</p>
<p>ПАРУБІЙ А.В.&nbsp; 3491.</p>
<p>&nbsp;</p>
<p>ГОЛОВУЮЧИЙ. Прошу всіх підтримати.</p>
<p>&nbsp;</p>
<p>ПАРУБІЙ А.В. Будь ласка, голосуємо.</p>
<p>&nbsp;</p>
<p>ГОЛОВУЮЧИЙ. Давайте проголосуємо, відповідно до пропозицій Андрія Володимировича. Голосуємо.</p>
<p>&nbsp;</p>
<p>13:29:38</p>
<p>За-232</p>
<p>Закон ухвалено.</p>
<p>&nbsp;</p>
<p>ПАРУБІЙ А.В. Рішення ухвалене.</p>
<p>&nbsp;</p>
<p>ГОЛОВУЮЧИЙ. Ухвалено рішення по направленню на доопрацювання –&nbsp; правильно.</p>
<p>Тримайте себе в руках.</p>
<p>2216а: Закон України&nbsp; про внесення змін до деяких законодавчих актів України щодо діяльності технологічних парків. Доповідає заступник міністра освіти і науки Стріха Максим Віталійович. Співдоповідь голови комітету Галасюка.</p>
<p>Є пропозиція розглянути цей проект закону за скороченою процедурою. Прошу підтримати дану пропозицію. Технологічні парки, колеги. Скорочена процедура розгляду, будь ласка.</p>
<p>&nbsp;</p>
<p>13:30:47</p>
<p>За-185</p>
<p>Дякую. Рішення ухвалено.</p>
<p>Будь ласка, доповідайте.</p>
<p>&nbsp;</p>
<p>13:30:52</p>
<p>СТРІХА М.В.</p>
<p>Вельмишановний Голово Верховної Ради України, вельмишановні народні депутати! Законопроект має надзвичайно велике значення для інноваційної сфери України, яка зараз перебуває в дуже скрутній ситуації. Його розроблено з метою вирішення проблемних питань діяльності технологічних парків, головною метою яких є комплексна організація наукоємного виробництва та запровадження нових технологій, підтримка досліджень на завершальному етапі, розробок та промислового випуску наукоємної, високотехнологічної, конкурентоспроможної на вітчизняному та світових ринках інноваційної продукції.</p>
<p>Я хочу нагадати, що на початку 2000-х українські технопарки реалізували понад 120 інноваційних проектів, в результаті було створено 3 з половиною тисячі робочих місць, вироблено на 13 мільярдів гривень інноваційної продукції, і до бюджету надійшов понад 1 мільярд гривень в тодішніх цінах.</p>
<p>На жаль, в результаті змін до законодавства&nbsp; протягом минулих п'яти&nbsp; років не було зареєстровано&nbsp; жодного – я підкреслюю, жодного! – нового інноваційного&nbsp; проекту технопарків.</p>
<p>Законопроект враховує європейський досвід і пропонує дерегуляцію і спрощення процедур реєстрації як самих технопарків, так і проектів, що ними виконуються. І відтак створять сприятливі умови для їх діяльності. Він не запроваджує жодних нових пільг, я на цьому теж хочу наголосити.</p>
<p>Законопроект підтриманий комітетами з промислової політики і освіти та науки. Велике прохання&nbsp; підтримати його в першому&nbsp; читанні за основу, щоб потім доопрацювати з урахуванням пропозицій народних депутатів. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка,&nbsp; Віктор Галасюк.</p>
<p>&nbsp;</p>
<p>13:33:06</p>
<p>ГАЛАСЮК В.В.</p>
<p>Шановний Володимире Борисовичу! Шановні колеги народні депутати! Надзвичайно добре, що дійшли до розгляду цього законопроекту, який з літка минулого року знаходиться в парламенті і розроблений Міністерством освіти і науки&nbsp; України.</p>
<p>Що дозволяє робити цей законопроект? Він робить, з одного боку, дерегуляцію в сфері научно-технічного співробітництва&nbsp; реального сектора економіки і університетів. З іншого боку,&nbsp; встановляє абсолютно чіткі вимоги, відповідальність процедури на&nbsp; рівні норм прямої дії законодавства.</p>
<p>Якщо казати концептуально, то&nbsp; цей законопроект – це крок вперед на шляху реалізації моделей потрійної спіралі професора Стенфорда Генрі Іцковіца, яка полягає в тому, що освіта і наука розвиває економіку&nbsp; і суспільство тільки, коли вона вбудована в трикутник. Є університети, є реальний сектор економіки підприємства і є&nbsp; держава, яка сприяє тому, щоб вони між собою співпрацювали.&nbsp;</p>
<p>Тому цей законопроект&nbsp; він практично&nbsp; допомагає створити такий трикутник і допомагає&nbsp;&nbsp; науково-освітнім інституціям, дослідницьким університетам, університетам співпрацювати&nbsp; з реальним сектором економіки. На жаль, він не встановлює жодних податкових чи інших пільг для таких технологічних парків, а тільки врегульовує норми їх діяльності. Більш того, прибирає перелік технологічних парків з вільних економічних зон. Тобто вони не будуть вільними економічними зонами. А також змінює механізми державної реєстрації і буде прибирати ту колосальну бюрократію, яка на сьогоднішній день існує.</p>
<p>Тому це крок одночасно на зустріч освіті, науці і на зустріч реальному сектору економіки, щоб ліквідувати ті величезні бар'єри, які між ними існують. Значить, у нас є висновок Головного науково-експертного управління, яке в цілому позитивно оцінює ці законодавчі пропозиції і висловлює низку зауважень, які будуть враховані до другого…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>ГАЛАСЮК В.В. Дякую. Комітет з питань запобігання і протидії корупції вважає, що законопроект відповідає вимогам антикорупційного законодавства. Висновок головного Комітету з питань промислової політики та підприємництва є позитивним. Ми рекомендуємо цей законопроект прийняти у першому читанні за основу для того, щоб до другого читання спільно з Міністерством освіти і науки, спільно з провідними університетами і підприємцями, які співпрацюють з наукою, доопрацювати його, вийти на якісний результат, який дозволить Україні реально інтегруватися в науково-технічний простір Європи. В тому числі ефективно реалізовувати проекти в рамках проекту "Горизонт 2020" і мати доступ до того величезного європейського фінансування і перетворити українську науку і освіту з соціального тягаря, як сьогодні, на жаль, багато хто розглядає ці сфери, на драйвер, на рушій розвитку української економіки і українського суспільства. Шановні колеги, закликаю вас підтримати цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, будь ласка, запишіться: два – "за", два – "проти". Будь ласка, запис. 2216а, проект закону.</p>
<p>Народний депутат Шверк, "Блок Петра Порошенка".</p>
<p>&nbsp;</p>
<p>13:36:44</p>
<p>ШВЕРК Г.А.</p>
<p>Шановний пан головуючий, прошу передати слово пану Заболотному Григорію Михайловичу.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Заболотний Григорій Михайлович.</p>
<p>&nbsp;</p>
<p>13:36:53</p>
<p>ЗАБОЛОТНИЙ Г.М.</p>
<p>"Блок Петра Порошенка", Заболотний. Я хочу сказати вам, шановні колеги, що, дійсно, це надзвичайно важливий законопроект, тому що він сьогодні… практично це є впровадження прикладної науки швидко по часу і ефективно по результату. Це якраз сьогодні повинні цим і займатися не тільки науково-дослідні установи, тому що науково-дослідні установи мають інше завдання – вони формують фундаментальну науку, а прикладну науку сьогодні повинні якраз формувати виші, вищі учбові заклади, і працювати в тісній співпраці з виробництвом.</p>
<p>Тому ми на сьогоднішній день вважаємо, що це дуже своєчасний законопроект, його потрібно було б вже давно нам розглянути і прийняти. Але дякуючи Богу, що сьогодні його внесли в сесійну залу, і депутати будуть мати можливість проголосувати за перспективний, ринковий, я би сказав, ринково-наукоємний такий закон, який принесе у найближчій перспективі позитивні результати.</p>
<p>Дякую. І прошу всіх підтримати законопроект.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Михайло Бондар, "Народний фронт".</p>
<p>&nbsp;</p>
<p>13:38:14</p>
<p>БОНДАР М.Л.</p>
<p>Бондар Михайло, 119 виборчий округ. Прошу передати слово Лілії Михайлівні Гриневич.</p>
<p>&nbsp;</p>
<p>ГОЛОВУЮЧИЙ. Гриневич Лілія Михайлівна, будь ласка.</p>
<p>&nbsp;</p>
<p>13:38:25</p>
<p>ГРИНЕВИЧ Л.М.</p>
<p>Дякую. Шановні колеги, Комітет з питань освіти та науки також розглядав цей законопроект, і ми його підтримуємо і просимо його підтримати в першому читанні. Цим законопроектом технопарки позбавляються статусу спеціальних вільних економічних зон. А цей статус колись саме говорив про існуючі в цих зонах "податкові діри", і це сталося прямо… переносило негатив на технопарки. Зараз ми це усуваємо. Вітчизняні технопарки організовуються не як території, а як кластери за тематичним спрямування.</p>
<p>Дуже важливим є також спрощений порядок їх створення та реєстрації. Законопроект пропонує спростити механізм державної реєстрації цих проектів технопарків і посилити контроль та відповідальність за реалізацію&nbsp; проектів технопарків. Тому законопроект&nbsp; дуже важливий, законопроект&nbsp; також запроваджує дерегуляцію і разом з тим створює простір для взаємодії освіти, науки і інноваційного підприємництва.</p>
<p>&nbsp;</p>
<p>ГОЛОВУЮЧИЙ. Дякую, Лілія Михайлівна.</p>
<p>Будь ласка, народний депутат&nbsp; Матвієнков, "Опозиційний блок".</p>
<p>&nbsp;</p>
<p>13:39:44</p>
<p>МАТВІЄНКОВ С.А.</p>
<p>Матвиенков, 57 округ, "Оппозиционный блок". Уважаемые коллеги, ну&nbsp; то, что технопарки, к сожалению, не работали&nbsp; как технопарки, значит во все время продолжительности своего существования, это факт. А то, что на сегодняшний день, к сожалению,&nbsp; нет&nbsp; ни одной&nbsp; комплексной программы поддержки&nbsp; базовых отраслей товаропроизводителей у нас&nbsp; на сегодняшний день в Украине, это тоже факт.</p>
<p>Мы много говорили о необходимости смены курса, много говорили о том, что нам необходимо переориентироваться в отношении рынков. К сожалению, эти разговоры закончились тем, что&nbsp; мы потеряли&nbsp; 50 процентов&nbsp; рынка на&nbsp; востоке, это где-то более&nbsp; 5 миллиардов, на сегодняшний день год, но&nbsp; и на&nbsp;&nbsp; странах ЕС&nbsp;&nbsp; мы, к сожалению,&nbsp; ничего&nbsp; не нашли, а тоже потеряли порядка 26 процентов, это тоже&nbsp; около&nbsp; 4 миллиардов долларов на сегодняшний день. Туда на&nbsp;&nbsp; эти рынки нужно&nbsp; с чем-то&nbsp; идти. Для того, чтобы идти, необходимо развивать, развивать производство совместно&nbsp; с наукой, необходимо развивать базовые отрасли, и мы это должны понимать.</p>
<p>К сожалению,&nbsp; сегодня мы можем констатировать одну вещь. Страна, потеряв машиностроение,&nbsp; судостроение, авиацию, постепенно превращается в сырьевой придаток. Единственное&nbsp;&nbsp; чем мы сегодня пополняем доходную часть бюджета, это наше сырье, которое, к сожалению,&nbsp; с каждым днем&nbsp; на рынке все меньше и меньше стоит. И&nbsp; это факт.&nbsp; Поэтому хотим мы или не хотим, но в любом варианте необходимо развиваться, чтобы нам&nbsp; иметь нишу и поддерживать собственную экономику страны. Поэтому мы за то, чтобы принять этот закон. Хотя по большому счету&nbsp;&nbsp; как&nbsp; закон, он сырец на сегодняшний&nbsp; день: ни льготной системы налогообложения, ни четкого понимания, как будут работать на сегодняшний день технопарки, ни четкого направления нет. Но мы надеемся на то, что комитет&nbsp; хоть как-то его доработает в первым чтении, чтобы ко второму чтению принять закон, который&nbsp; мог бы толкнуть базовые отрасли. И мы готовы&nbsp; его поддержать в первом чтении. Спасибо.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; Віктор Кривенко, хвилину.&nbsp; Прошу&nbsp; всіх народних депутатів&nbsp; займати місця у залі Верховної Ради.</p>
<p>&nbsp;</p>
<p>13:41:50</p>
<p>КРИВЕНКО В.М.</p>
<p>Шановні колеги, шановний головуючий, безумовно, я повністю підтримую всіх виступаючих.</p>
<p>Нам вкрай потрібні точки зростання.</p>
<p>Навколо України тільки в країнах-сусідах понад 600 утворень з різними назвами: технологічні парки, індустріальні, вільні економічні зони, особливі економічні виробничі зони, як у Туреччині, технологічні зони –&nbsp; 600. Де три речі: інфраструктура за допомогою держави створюється і місцевих органів влади, де податкові преференції&nbsp; і де швидкість бюрократична: відкриття, закриття бізнесу, спрощені форми. Всі країни воюють за інвестиції.</p>
<p>У нас же ж взяли вчепилися в ці вільні економічні зони через контрабанду окорочків і замість того, щоб закрити код цих окорочків, взяли і скасували всі вільні економічні зони. Поїдьте на Закарпаття, я вас всіх закликаю, на "Джейбіл", на "Флекстронікс", поїдьте на "Єврокар" в Соломоново, подивіться на найновітніші заводи, які були побудовані, і де держава всіх надурила.</p>
<p>Я був керівником проекту "Технополіс". Ми з компанією "Ернст енд Янг" розробили політику по технологічним паркам, щоб не говорили, що це внутрішня українська видумка якась. Показали, як весь світ працює. Півтора роки тому попередня Верховна Рада дала 202 голоси за преференції для…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>КРИВЕНКО В.М. …преференції для ІТ-шників, 202 голоси. Ми просили дати їм спрощені умови, тому що всі вони в "сірій зоні". Бухарест&nbsp; нуль відсотків дав, 500 чоловік вивезли тільки за попередній рік, тільки найбільша компанія в Бухарест вивезла.</p>
<p>Тому, безумовно, треба закон приймати і посилювати його. Він занадто слабкий, він Україну не штовхне, хоча це вже є першим кроком. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, можемо переходити до голосування. Відповідно до розгляду на комітеті даного проекту закону є висновок комітету про те, що доцільно цей закон ухвалити за основу, за основу.</p>
<p>Тому я прошу всіх зайняти свої місця, і зараз ми будемо голосувати саме цю пропозицію і прошу її підтримати. Будь ласка, займаємо свої місця, шановні колеги народні депутати. Готуємося до голосування за основу проекту Закону про внесення деяких… змін до деяких законодавчих актів України щодо діяльності технологічних парків. Відповідно до висновку комітету пропозиція вноситься за основу.</p>
<p>Шановні колеги народні депутати, займіть свої місця, будь ласка. Будь ласка, рейтингове голосування за основу. Голосуємо. Голосуємо за основу.</p>
<p>&nbsp;</p>
<p>13:44:46</p>
<p>За-218</p>
<p>218. Я думаю, що є… 219.</p>
<p>Але, колеги, будь ласка, займайте свої місця. Займайте, народні депутати, свої місця. Да, це сигнальне. Будь ласка, по фракціях. 218, не вистачає 8 голосів.</p>
<p>Всіх запрошую депутатів, просто ви не чуєте. Ну, що готові? Давайте ще раз рейтингове голосування за цей важливий закон. Прошу всіх народних депутатів підтримати за основу, тільки за основу. Голосуємо, колеги.</p>
<p>&nbsp;</p>
<p>13:46:12</p>
<p>За-223</p>
<p>Три голоси, колеги. Юринець, Бєлькова <i>(Шум у залі)</i></p>
<p>&nbsp;Ну, я думаю, що можемо голосувати. Колеги, будь ласка, займайте свої&nbsp; місця. Готові голосувати, колеги?</p>
<p>Давайте за основу проект Закону (реєстраційний номер 2216а). За основу, прошу голосувати. Голосуємо, прошу підтримати. Голосуємо, будь ласка. Прошу підтримати.</p>
<p>&nbsp;</p>
<p>13:47:13</p>
<p>За-232</p>
<p>Закон за основу ухвалено. Дякую, шановні колеги.&nbsp;&nbsp;</p>
<p>Йдемо далі. Чи можемо ми&nbsp; доповідати 20… Є два закони дуже важливі для органів самоорганізації населення – 2466 і&nbsp; 2467. Немає тільки… чи узгоджено? З автором&nbsp; узгодили про те, що будемо доповідати?</p>
<p>Колеги, є пропозиція 2466 за основу… Точніше, проголосувати за скороченою процедурою. Зараз одну хвилину, я з'ясую, одну хвилину. Давайте&nbsp; скорочено обговоримо, якщо&nbsp; автора не буде, то…</p>
<p>Це важливий підготовлений громадянським&nbsp; суспільством закон. Зараз я з'ясую, хвилину.</p>
<p>Це&nbsp; скорочена процедура, будь ласка. Зараз послухаємо від&nbsp; комітету співдоповідь і подивимося, що по суті закону.</p>
<p>&nbsp;</p>
<p>13:48:39</p>
<p>За-171</p>
<p>Будь ласка, доповідайте.</p>
<p>&nbsp;</p>
<p>13:49:09</p>
<p>БОЙКО О.П.</p>
<p>Перепрошую, шановні колеги, я можу говорити тільки від&nbsp; імені комітету, бо я на це уповноважена, від імені автора немає таких повноважень.</p>
<p>Комітет з питань державного будівництва, регіональної політики місцевого&nbsp; самоврядування&nbsp; розглянув на своєму&nbsp; засіданні 11 листопада 2015 року проект Закону&nbsp; України&nbsp;&nbsp; про органи самоорганізації населення (реєстраційний номер 2466).</p>
<p>Хочу вас поінформувати, що до комітету&nbsp; надійшли висновки комітетів Верховної Ради&nbsp; України з питань правової політики і правосуддя, з питань запобігання і протидії корупції, які визначають, що законопроект не суперечить положенням Закону України, тобто Конституції.</p>
<p>Комітет з питань бюджету, проаналізувавши законопроект, ухвалив рішення, що законопроект має вплив на показники бюджету, призведе до зменшення надходжень до Державного та місцевих бюджетів і збільшення видатків місцевих бюджетів та рекомендував при доопрацюванні законопроекту узгодити положення статті 17 з вимогами Бюджетного кодексу України в частині формування виконання місцевих бюджетів України.</p>
<p>Головне науково-експертне управління&nbsp; Апарату Верховної Ради&nbsp; України дійшло висновку щодо доцільності повернення законопроекту суб'єкту права законодавчої ініціативи на доопрацювання з огляду на низку зауважень концептуального та техніко-юридичного характеру.</p>
<p>Щодо даного законопроекту комітет також отримав матеріали від провідних наукових установ, Асоціації органів місцевого самоврядування та відповідних наукових установ, громадських організацій, об'єднань, які вказали&nbsp; на необхідність оновлення законодавства у сфері організації діяльності органів&nbsp; самоорганізації населення. Комітетом було ухвалено висновок рекомендувати Верховній Раді &nbsp;України&nbsp; проект Закону України "Про органи самоорганізації населення" за наслідками розгляду у першому читанні прийняти за основу. На жаль, автора Власенка зараз в залі немає, тому я не можу говорити від&nbsp; авторського колективу. Другий і третій автор – це "Самопоміч", яких також немає в залі. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, я розмовляв з автором. Він не заперечує щодо розгляду цього важливого проекту закону. Тому все нормально.</p>
<p>Але я хочу наголосити одну річ. Це – Закон – увага! –&nbsp; "Про органи самоорганізації населення". Асоціації, дуже багато експертів брали участь у напрацюванні закону. Тобто цей закон не автора, цей закон…Точніше, автор у нього є. Я маю на увазі, це наш спільний закон, який дасть право людям ефективно використовувати можливості самоорганізації.</p>
<p>Тому від комітету ми почули.</p>
<p>Два – "за", два – "проти", будь ласка, запишіться. І я вважав би дуже символічним підтримати сьогодні органи самоорганізації населення. Ми вже не перший раз не можемо до нього підійти. І ви пам'ятаєте, на Погоджувальній раді постійно Сергій Власенко про це говорить.</p>
<p>Будь ласка, виступ. Максим Юрійович Бурбак, "Народний фронт", потім – Дмитро Лубінець.</p>
<p>&nbsp;</p>
<p>13:52:11</p>
<p>БУРБАК М.Ю.</p>
<p>Шановні колеги, Володимир Борисович, я повністю вас підтримую в тому, що реформа органів влади і децентралізація – дуже важливі. І це, те, що уряд впроваджує уже протягом 2 років і що вже дало результати, перевиконання місцевих бюджетів в минулому році – плюс 40 відсотків. Тому ми повинні всіляко підтримувати місцеве самоврядування.</p>
<p>Прикро, що автор цього законопроекту розміняв відповідальність перед місцевим самоврядуванням на свої політичні інтриги, не з'явився сьогодні на роботу в зал, не працює, а займається лише демагогією і політичним шантажем, і підготовкою до майбутніх місцевих виборів… не місцевих, а парламентських виборів для того, щоб потім, знову ж таки, не являтися в зал і не захищати, не виконувати свої повноваження.</p>
<p>Тому пропоную, що цей законопроект дуже важливий треба відкласти для того, щоб він зміг його доповісти в пленарній залі і також вказати, де він був, і чому він був відсутній на робочому місці під час доповіді таких важливих законопроектів. Дякую.&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Я все ж таки просив би... Я просив би фракцію "Народний фронт" змінити свою думку і підтримати його за основу, це важливий законопроект.</p>
<p>І друга позиція, я говорив, завтра і він не має заперечень щодо його зараз розгляду. Але наголошую, це ж Закон про органи самоорганізації населення, тут пишеться про людей, в цьому законі, тому, будь ласка, я просив би підтримати цей процес.</p>
<p>Будь ласка, Дмитро Лубінець.</p>
<p>&nbsp;</p>
<p>13:53:46</p>
<p>ЛУБІНЕЦЬ Д.В.</p>
<p>Прошу передати слово народному депутату Максим Курячий. Дякую.</p>
<p>&nbsp;</p>
<p>ГОЛОВУЮЧИЙ. Максим Курячий, будь ласка.</p>
<p>&nbsp;</p>
<p>13:53:56</p>
<p>КУРЯЧИЙ М.П.</p>
<p>Шановні колеги, шановний Володимире Борисовичу, я закликаю дійсно проголосувати за цей вкрай важливий закон. Його чекають не тільки територіальні громади, його чекають наші люди.</p>
<p>В нашій країні відбуваються вкрай важливі реформи щодо децентралізації державного управління. Це те, яким чином ми наповнюватимемо територіальні громади і фінансами, і спроможністю самостійно вирішувати свої нагальні питання.</p>
<p>Даний проект закону, дійсно, робить людину господарем на своїй землі: у своєму дворі, на своїй вулиці, на своєму кварталі, в своєму місті. І саме тому в рамках реформи державного управління це дуже важливо: наділити на законодавчому рівні ці органи самоорганізації населення: будинкові, вуличні, квартальні комітети – реальними повноваженнями, реальними. Нехай це будуть контрольні функції, яким чином в їхньому домі або на їх вулиці кладеться асфальт, щоб ніхто з цього не крав з місцевої влади. От коли в нас буде такий громадський контроль, коли люди будуть відчувати себе господарями на своїй землі, отоді і буде порядок в нашій державі.</p>
<p>Саме тому необхідно приймати даний, прогресивний, проект закону за основу, далі доопрацьовувати і готувати його до другого читання. Не можна гаяти час, ми до цього йшли і намагалися це зробити 20 років поспіль. Дякую.</p>
<p>&nbsp;</p>
<p>ГОЛОВУЮЧИЙ. Дякую колегам – народним депутатам.</p>
<p>Ігор Шурма, хвилину. Не брали участь в обговоренні. Будь ласка.</p>
<p>&nbsp;</p>
<p>13:55:28</p>
<p>ШУРМА І.М.</p>
<p>Ігор Шурма, "Опозиційний блок". Шановні колеги-депутати, ну, давайте поважати парламентаризм і самих себе. Закон є надзвичайно важливий, але сьогодні він потребує хоча б формально присутності авторів. Це є по-перше.</p>
<p>По-друге, я звертаюся. Якщо ми почнемо голосувати без автора законопроекту, давайте ми будемо голосувати тоді все заочно. Навіщо ми сюди приходимо? Це є перше питання.</p>
<p>Друге. Ми постійно голосуємо по скороченій процедурі. Я вам наведу статистику нашої роботи. На 1 січня в сесійній залі проголосовано над 380 законопроектів, з них 270 – це зміни і доповнення до вже прийнятих, 70 відсотків. В Японії ефективність уряду рахується тоді, депутатського корпусу, коли таких законів приймається 60 на рік.</p>
<p>Тому я пропоную, враховуючи цю важливість, показати бажання депутатів завтра, у п'ятницю, давайте, якщо всі хочуть будувати Україну, приходимо зранку і першим законопроектом його проголосуємо, якщо ми думаємо про місцеве самоврядування.</p>
<p>&nbsp;</p>
<p>ПАРУБІЙ А.В. &nbsp;Дякую.</p>
<p>Шановні колеги, я хочу звернутись…</p>
<p>&nbsp;</p>
<p>ГОЛОВУЮЧИЙ.&nbsp; Я хочу ще раз повідомити про те,&nbsp; що я розмовляв з автором цього законопроекту. Цей проект закону розглядається в залі за скороченою процедурою. Але його підготовка, обговорення в комітетах, круглі столи і все інше були максимальним залученням Асоціації органів самоорганізації населення. В мене є лист електронний від асоціації, де це зазначено. Тому визначено, що доповідачем буде&nbsp; народний депутат Бойко. І от вона це зробила зараз, і тут немає жодних… я це питання узгодив з автором. Але цей закон потрібен людям.</p>
<p>&nbsp;</p>
<p>ПАРУБІЙ А.В.&nbsp; Шановні колеги, я звертаюся до "Народного фронту" і до всіх депутатів. Ми відповідальні депутати і для нас… Пане Максим Бурбак! Пане Максим, я звертаюся до вас. Ми відповідальні депутати і відповідальна фракція, ми не можемо із-за політичних ігр будь-кого зупиняти державу, і тому я закликаю "Народний фронт", всіх депутатів підтримати. Ми не можемо опускатися до того рівня політичних інтриг, а зайняти відповідальну українську державницьку позицію, як це весь час робив "Народний фронт". Дякую.</p>
<p>За основу, так.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, от є співавтор Юрій Мірошниченко. Це говорить про те, що це абсолютно не заполітизований проект закону. Якщо є необхідність доповідати… но я думаю, що ми його маєм підтримати. Дякую народному депутату.</p>
<p>Будь ласка,&nbsp; заходимо. Заходимо в зал. Займаєм свої місця. <i>(Шум у залі) </i>&nbsp;Не було прізвища вашого, немає репліки. <i>(Шум у залі) </i>&nbsp;Не було репліки, не було прізвища. Все!&nbsp;</p>
<p>Колеги! <i>(Шум у залі) </i>&nbsp;Так я ж&nbsp; сказав про це.&nbsp;&nbsp;&nbsp;&nbsp;&nbsp;</p>
<p>Будь ласка,&nbsp; займаєм свої місця. Давайте підтримаємо… будь ласка,&nbsp; давайте підтримаємо й за основу проголосуєм цей закон. Да, сигнальне голосування проект Закону 2466. Питання йде про голосування його за основу, а закон звучить, назва закону: про органи самоорганізації населення. Дати людям реальні інструменти впливу на власне життя. Це ж місцева демократія.</p>
<p>Будь ласка,&nbsp; сигнальне. За основу&nbsp; 2466&nbsp; прошу голосувати. Будь ласка,&nbsp; колеги, голосуємо. Прошу всіх підтримати. Голосуємо.</p>
<p><b>&nbsp;</b></p>
<p>13:59:12</p>
<p>За-203</p>
<p>Ну, тут вже я вважаю, що є… Ні, це було сигнальне голосування. Далі…&nbsp;</p>
<p>Колеги, ми мали сигнальне голосування, я думаю, зараз будуть ще депутати підходити. Давайте ми, певно, розглянемо ще один проект закону. <i>(Шум у залі)</i></p>
<p>То давайте тоді ще раз рейтингове голосування за цей закон. Було би дуже добре, щоб ми його зараз ухвалили. Ну, правда, я не… Двісті голосів&nbsp; - я теж не бачу перспективи зараз. Але давайте, під час розгляду можна…</p>
<p>Будь ласка, Юрій Мірошниченко, хвилина, від авторського колективу.</p>
<p>Депутати, будь ласка, поверніться.</p>
<p>&nbsp;</p>
<p>13:59:58</p>
<p>МІРОШНИЧЕНКО Ю.Р.</p>
<p>Шановні колеги, шановні колеги, я хотів би як один з співавторів звернутися до всіх вас. Насправді ми повинні розуміти, про що йдеться. Не лише в самій назві, але й за реальним авторством цей законопроект розробляли експерти, які якраз і пропонують нам затвердити той європейський досвід, який був би корисний для України. Адже самоврядування, самоорганізація населення, воно є тим принципом, за який виступає кожна з наших фракцій. Тому за основу, я думаю, буде абсолютно правильно ухвалити цей законопроект. Він дозволить нашим громадянам розвивати реальне місцеве самоврядування.</p>
<p>Шановні колеги, давайте підтримаємо цей законопроект, щоб він не загубився. Адже це багато експертів, які працюють над законодавством європейського змісту, підготували. І представники багатьох фракцій, це не лише Власенко підписав, там десятки авторів, які представляють всі фракції Верховної Ради. Просто він реєструвався ще рік тому, майже рік. Тому як би ми сьогодні…</p>
<p>&nbsp;</p>
<p>ГОЛОВУЮЧИЙ. Давайте проголосуємо, колеги. І так, зараз ще раз сигнальне голосування за основу. Я прошу всіх зайняти місця, доходьте до своїх місць, народних депутатів. Давайте спробуємо ще раз його ухвалити. Рейтингове – за основу. Готові? Будь ласка, <a name=Temp></a>голосуємо. Прошу всіх підтримати даний проект закону за основу. Сигнальне голосування. Голосуємо.</p>
<p>&nbsp;</p>
<p>14:01:52</p>
<p>За-212</p>
<p>Ну, 212 – немає голосів, шановні колеги. Ми повернемося до голосування за цей закон.</p>
<p>Одна хвилина, одна хвилина вашої уваги, колеги. Дивіться: о 16.00 – я прошу, щоби всі чули, – о 16.00 ми розпочинаємо голосування трьох законів історичних, які повністю забезпечать виконання Україною плану безвізового режиму і дадуть можливість українцям отримати безвізовий режим в шенгенській зоні Європи.&nbsp;</p>
<p>У мене є прохання і доручення Апарату парламенту за дві години до 16-ї,&nbsp; з 14-ї до 16-ї,&nbsp; обдзвонити кожного депутата, направити кожному електронний лист, СМС, повідомити всіма доступними методами про те, що це найважливіше питання буде розглядатися, з проханням всіх прибути в зал Верховної Ради України проголосувати за ці закони.</p>
<p>Таке ж у мене прохання до керівників фракцій і груп парламенту. Будь ласка, забезпечте присутність всіх депутатів у залі для того, щоби ми могли ухвалити ці закони.</p>
<p>Також прохання і до позафракційних депутатів, мажоритарників. Будь ласка, колеги, будьте присутніми, щоби ми могли це зробити з вами спільно.</p>
<p>Дякую. Оголошую ранкове засідання Верховної Ради закритим. Вечірнє засідання ми розпочинаємо о 16 годині.</p>
<p>Дуже розраховую на відповідальність кожного народного депутата і кожної фракції. Дякую, шановні колеги.&nbsp;&nbsp;</p>
