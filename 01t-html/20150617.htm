Стенограма пленарного засідання
17 червня 2015
&nbsp;
<p align=center>ЗАСІДАННЯ П’ЯТДЕСЯТ ТРЕТЄ</p>
<p align=center>Сесійний зал Верховної Ради України</p>
<p align=center>17 червня 2015 року, 10 година</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p><b>&nbsp;</b></p>
<p>ГОЛОВУЮЧИЙ. Доброго ранку, шановні колеги депутати! Прошу заходити в зал, підготуватись до роботи. Секретаріат Верховної Ради прошу повідомити депутатів про початок роботи нашого засідання.</p>
<p>Будь ласка, заходимо в зал.</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>10:02:41</p>
<p>ГОЛОВУЮЧИЙ. Добрий ранок шановні колеги народні депутати! Прошу, займайте свої місця у залі. Ми розпочинаємо ранкове засідання Верховної Ради України. Прошу підготуватись для реєстрації. Будь ласка.</p>
<p>Шановні колеги народні депутати, прошу, займайте свої місця. Прошу включити систему "Рада" для реєстрації народних депутатів, будь ласка.</p>
<p>&nbsp;</p>
<p>10:04:06</p>
<p>294 народних депутатів зареєстровано у залі. Оголошую ранкове засідання Верховної Ради&nbsp; відкритим.</p>
<p>Будь ласка, оголошення.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>10:04:34</p>
<p>ГОЛОВУЮЧИЙ. Перед тим як перейти до заяв, хотів би зачитати оголошення, які надійшли у президію Верховної Ради України.</p>
<p>Отже,&nbsp; згідно з поданою заявою повідомляю про входження народного депутата України&nbsp; Дубіля Валерія Олександровича до складу депутатської фракції "Батьківщина". Привітаємо нашого колегу. <i>&nbsp;</i></p>
<p>&nbsp;Повідомляю, що відповідно до протоколу засідання депутатської групи "Відродження" від 5 червня&nbsp; 2015 року змінено назву депутатської групи. Нова повна назва групи –&nbsp; депутатська група&nbsp; "Партія відродження", скорочена назва –&nbsp; депутатська група&nbsp; "Партія&nbsp; відродження".</p>
<p>Згідно з поданою&nbsp; заявою&nbsp; повідомляю про входження&nbsp; до складу депутатської фракції&nbsp; політичної партії&nbsp; "Опозиційний блок"&nbsp; народного депутата України&nbsp; Мураєва Євгенія Володимировича.</p>
<p>Згідно з поданою заявою&nbsp; повідомляю про входження&nbsp; народного депутата України&nbsp;&nbsp; Зубача Любомира&nbsp; Львовича до&nbsp; складу депутатської фракції "Самопоміч". Вітаємо.</p>
<p>Повідомляю про&nbsp; створення&nbsp;&nbsp; у Верховній Раді України&nbsp; восьмого скликання&nbsp; міжфракційного депутатського&nbsp; об'єднання –&nbsp; депутатське об'єднання з реформування податкового, митного та земельного законодавства України. Координатором міжфракційного депутатського об'єднання –&nbsp; депутатське об'єднання&nbsp; з реформування&nbsp; податкового, митного та земельного законодавства України&nbsp; обрано народного депутата&nbsp; України&nbsp; Сольвара Руслана Миколайовича.</p>
<p>Повідомляю&nbsp; про створення у Верховній Раді України&nbsp; восьмого скликання міжфракційного&nbsp; депутатського об'єднання "За тверезе майбутнє". Головою&nbsp; міжфракційного депутатського об'єднання "За&nbsp; тверезе майбутнє" обрано народного депутата&nbsp; України&nbsp; Головка Михайла Йосиповича.&nbsp;</p>
<p>Привітаємо<i>.</i></p>
<p>І останнє повідомлення. Згідно з поданою заявою повідомляю про вихід народного депутата України Константіновського Вячеслава Леонідовича зі складу депутатської фракції "Народний фронт". Дякую вам.</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>10:06:50</p>
<p>ГОЛОВУЮЧИЙ. Дякую, шановні колеги.</p>
<p>Сьогодні рівно рік як наша колега Надія Савченко потрапила у полон. І сьогодні у полоні бореться за нашу незалежність. У зв'язку з цим я пропоную надати слово нашому колезі Івану Крулько, щоб він зачитав інформацію. Будь ласка, прошу. А після того ми проведемо запис на виступи народних депутатів відповідно до Регламенту.</p>
<p>&nbsp;Будь ласка, Іван.</p>
<p>&nbsp;</p>
<p>10:07:27</p>
<p>КРУЛЬКО І.І.</p>
<p>Іван Крулько, фракція "Батьківщина". Шановний пане Голово, шановні колеги народні депутати, минулого тижня в Москві відбувався черговий суд над Надією Савченко. Рішення суду як завжди абсолютно незаконне і свавільне, продовжений арешт Надії Савченко до 30 вересня. Суд не чує ніяких аргументів, але в той же час вони запрограмовані на те, щоби вчиняти проти українських громадян абсолютно незаконні злочинні дії.</p>
<p>Сьогодні рівно рік як Надія Савченко була викрадена з України, перевезена в Російську Федерацію, там арештована і піддана фактично незаконним діям з боку російських слідчих органів. Рівно рік тому назад як Надія Савченко перебуває у російській в'язниці. І цинізм полягає в тому, що друге звинувачення проти надії Савченко полягає&nbsp; в тому, що вона начебто незаконно перетнула кордон Російської Федерації.</p>
<p>Під час судового засідання Надія Савченко дуже мужньо трималася, як завжди вона дякувала всім українським громадянам, які її підтримують у цій її боротьбі за Україну. І в той же час Надія Савченко турбувалася і запитувала про долю інших українських в'язнів, які так само як і вона утримуються незаконно Російською Федерацією. І у зв'язку з цим під час судового процесу Надія Савченко передала депутатський запит до міністра закордонних справ України, який попросила зачитати з трибуни Верховної Ради України від її імені.</p>
<p>&nbsp;"Міністру закордонних справ України Клімкіну Павлу Анатолійовичу щодо надання інформації про вжиті заходи стосовно захисту громадян України, які незаконно ув'язнені та утримуються на території Російської Федерації, депутатський запит.</p>
<p>З весни 2014 року проти України триває агресія Російської Федерації та підтримуваних нею бойовиків, під час якої було окуповано частину Донецької і Луганської областей України, загинули тисячі громадян України. За час цієї неоголошеної війни в полоні на території Російської Федерації опинилися громадяни України, серед яких Олег Сенцов, Олескандр Кольченко, Олексій Черній, Юрій Яценко, Богдан Яричевський, Артем Чийгоз, Микола Карпюк, Станіслав Клих, Сергій Литвинов, Валентин Виговський, Юрій Солошенко. На разі відомо, що до українських громадян, які незаконно ув'язнені та утримуються на території Російської Федерації, в ході слідства застосовуються заходи фізичного та психологічного тиску. Російська сторона всіляко перешкоджає здійсненню консульськими посадовими особами України контактів із затриманими громадянами України, як зокрема з Миколою Карпюком та Станіславом Клихом. Враховуючи зазначене, на підставі статті 15 Закону України "Про статус народного депутата України" прошу надати офіційну інформацію щодо кількості громадян України, які наразі незаконно ув'язнені та утримуються на території Російської Федерації, щодо заходів, які було вжито Україною, зокрема Міністерством закордонних справ України, включаючи документацію дипломатичної переписки, стосовно захисту громадян України, які незаконно ув'язнені на території Російської Федерації. Щодо заходів, які було вжито Міністерством закордонних справ України з метою забезпечення допуску консульських посадових осіб України до ув'язнених на території російської Федерації громадян України Миколи Карпюка та Станіслава Клиха, щодо заходів, які Міністерство закордонних справ України планує вжити найближчим часом задля звільнення громадян України, які незаконно ув'язнені та утримуються на території Російської Федерації.</p>
<p>Народний депутат України Надія Савченко".</p>
<p>Я прошу вважати цей оголошений запит як офіційний депутатський запит народного депутата Надії Савченко до Міністерства закордонних справ&nbsp; України.</p>
<p>Наше завдання – звільнити Надію Савченко та усіх незаконно ув'язнених українських громадян на території Російської Федерації. Але також, колеги, ми повинні отримати&nbsp; відповідь щодо того яких заходів було вжито з метою запровадження санаційного списку Савченко, який ми тут проголосували з вами, у цій пленарні залі.</p>
<p>Дякую за увагу! Слава Україні!&nbsp; <i></i></p>
<p>&nbsp;</p>
<p>10:12:04</p>
<p>КУЖЕЛЬ О.В.</p>
<p>Шановні друзі, я хочу одну хвилинку, попросити вас, стоячи&nbsp; поаплодувати сестрі Вірі і мамі за їх мужність, за їх українськість, за те, що вони разом підтримують нашу героїню Надію Савченко. Віро, дякую тобі і мамі&nbsp; низький поклін від всієї Верховної Ради!</p>
<p>&nbsp;</p>
<p>ГОЛОВУЮЧИЙ. Шановні колеги, відповідно до Регламенту Верховної Ради&nbsp; України сьогодні середа і ми маємо 30 хвилин для виступів народних депутатів&nbsp; України.&nbsp; Будь ласка, я прошу підготуватись до&nbsp; запису, підготуйтесь,&nbsp; будь ласка, до запису,&nbsp; будь ласка, записуємося,&nbsp; шановні колеги. Записуємося.</p>
<p>Ірина Геращенко,&nbsp; "Блок Петра Порошенка".</p>
<p>&nbsp;</p>
<p>10:13:42</p>
<p>ГЕРАЩЕНКО І.В.</p>
<p>Шановний пане Голово,&nbsp; шановні колеги, дозвольте поінформувати вас про роботу підгруп чотирьох форматів Тристоронньої мінської групи, яка тривала вчора у Мінську і де серед, зокрема в тій групі, яку представляю і я,&nbsp;&nbsp; &nbsp;обговорювалися, в першу чергу, питання звільнення українців, які сьогодні утримуються у терористів, а також в Російській Федерації.</p>
<p>Я хочу закликати вас, шановні колеги, так само, як ми займаємо спільну єдину позицію в питаннях оборони нашої держави і підтримки армії, займати і спільну позицію щодо Мінських угод. Тому що Мінські угоди визнані світом як безальтернативний план деескалації конфлікту на Сході, це план запропонований Україною.</p>
<p>І інше питання, на якому ми маємо наголошувати так само в один голос і дуже жорстко, це не виконання Мінських угод з боку Російської Федерації і підтримуваних нею терористів, і сепаратистів.</p>
<p>Шановні колеги, я хочу завірити вас і запевнити в тому, що питання звільнення українських заручників є одним із ключових, що розглядається на роботі саме нашої підгрупи гуманітарної.</p>
<p>І за спільними даними уточненими Служби безпеки України, яка, в першу чергу, опікується цим питанням, на сьогодні в полоні залишається більше 270 українців. Серед них в тюрмах Російської Федерації, за наявною інформацією, утримується 11 громадян України. І якраз вчора наша українська сторона надала ще раз беззаперечні докази ОБСЄ щодо порушення прав цих українців, щодо незаконного їх вивозу на територію Російської Федерації і щодо того, що не виконуються норми міжнародного права в захисті, в допуску в тому числі до наших громадян, наших консулів.</p>
<p>Також ми хочемо наголосити, за останній місяць вдалося звільнити тільки 9 українських громадян. Чи це багато, чи це мало, 9 українців? Це, дорогі колеги, дев'ять щасливих родин, які побачили своїх близьких. Але, звичайно, ми наполягаємо і стоїмо тут дуже жорстко, що мають бути звільнені всі 270 українців, які на сьогодні утримуються терористами і сепаратистами. Також серед тих тем, які підняла українська сторона і на які ми наполягаємо, це беззаконність так званих гуманітарних конвоїв, а Російська Федерація готує вже так званий ювілейний 30-й конвой при перетині україно-російського кордону на не контрольованих ділянках, без відповідного догляду нашими митними і прикордонними службами. Ми наголосили, ОБСЄ, в першу чергу, що Україна жорстко вимагає реакції всього світу на порушення цього факту.</p>
<p>І також, шановні колеги, я хочу запевнити вас, що ми займаємо єдину можливу, жорстку позицію, Мінські угоди мають дотримуватись – це комплекс заходів і одним із ключових комплексів цих заходів це є встановлення повного контролю над україно-російським кордоном, що дасть можливість так само не допускати…</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>10:17:14</p>
<p>ГОЛОВУЮЧИЙ. Будь ласка,&nbsp; 20 секунд, завершуйте.</p>
<p>&nbsp;</p>
<p>ГЕРАЩЕНКО І.В. Не допускати зброю і наркотрафік та інші незаконні вантажі на нашу територію.</p>
<p>&nbsp;Я би дуже хотіла,&nbsp; щоб всі ми, дорогі колеги, займали спільну позицію в оцінці Мінських угод, які є безальтернативними і в оцінці того хто є їх порушником і доносили спільно цю позицію до світу. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Кулініч Олег Іванович, група "Відродження".</p>
<p>&nbsp;</p>
<p>10:17:21</p>
<p>КУЛІНІЧ О.І.</p>
<p>Олег Кулініч, депутатська група партія "Відродження", 147 виборчий округ, Полтавщина. Сьогодні у своєму виступі я хотів би звернутися особисто до пана Гройсмана Володимира Борисовича, шкода, що зараз немає його в залі. Вже протягом півроку штучно затягується розгляд важливого законопроекту за номером 1159, який пропонує передати державні землі за межами населених пунктів в комунальну власність.</p>
<p>Усі ми дуже багато говоримо, і в цьому залі, про децентралізацію, але законопроект і є реальною децентралізацією. Це крок до економічної самодостатності територіальних громад – це крок дієвий, і саме головне, швидкий. Для його прийняття не треба чекати змін до Конституції, не треба чекати допоки громади об'єднаються, законопроект підтриманий профільним комітетом ще в грудні минулого року, вдумайтесь, шановні колеги! Ще в грудні минулого року!</p>
<p>У квітні депутатська група "Відродження" блокувала трибуну парламенту, тоді особисто ви, Володимир Борисович, та лідери всіх фракцій та груп погодилися, що це питання нарешті повинно зрушитися з мертвої&nbsp; точки. Але час йде і з проекту порядку денного на цей тиждень законопроект знову вилучений. З'явилися якісь незрозумілі інсинуації, серед депутатів гуляє написаний Держземагентством законопроект, який пропонує передати землі за межами населених пунктів радам, але не у власність, а у розпорядження. Для чого? Для того, щоб потім їх забрати назад, це не вирішує проблему, місцеві громади цього категорично не підтримують. Я вже не говорю про те, що це прямо суперечить вашій же Коаліційній угоді.</p>
<p>Які питання є до законопроекту? Нам говорять про корумпованість органів місцевого самоврядування, ми надали ще один законопроект 2279, який забороняє передачу в оренду державної комунальної землі в обхід аукціонів. З цим законопроектом така ж сама ситуація, йог розгляд свідомо затягують. А тим часом хабарі за передачу державної землі в оренду без аукціонів продовжують брати. До мене постійно на окрузі звертається фермери і скаржаться, що за вкладання договору оренди вимагають 250 доларів за гектар. Ці гроші мають бути у бюджеті, у бюджеті сільському, районному чи обласному, а не в кишені чиновника.</p>
<p>Шановний Володимире Борисовичу, шановне керівництво Верховної Ради, обидва законопроекти – це реальний крок для наведення ладу в&nbsp; земельних відносинах і Верховна Рада має нарешті їх розглянути. Тому прошу пояснити, чому з порушення Регламенту ігноруються пропозиції висловлені на Погоджувальній раді? Чому ці законопроекти включаються в тижневі графіки порядку денного, але потім зникають? Якщо є запитання до законопроектів, давайте їх обговоримо у сесійній залі. Але просто ігнорувати і те, що підписали 22 депутати майже з усіх депутатських фракцій та груп і майже одноголосно підтримав комітет, на мій погляд, не можна цього робити. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Вовк Віктор Іванович передає слово керівнику Радикальної партії імені Олега Ляшка Олегу Ляшку.</p>
<p>&nbsp;</p>
<p>10:20:34</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Шановні громадяни України, шановні колеги народні депутати, учора до Верховної Ради України зайшло подання від Генерального прокурора України Віктора Шокіна на надання згоди парламентом на затримання і арешт народного депутата Сергія Клюєва. Усе було б добре, якби не одне "але" – Клюєв утік. І коли парламент більше двох тижнів тому розглядав подання на зняття депутатської недоторканності з Клюєва, усі ми з вами вимагали від Генерального прокурора негайно внести подання до парламенту на затримання і арешт Клюєва. Тоді вони нам вигадували про те, що немає підстав для його арешту, дали можливість Клюєву втекти. Тепер, після того, коли Клюєв, очевидно, заніс чемодан грошей, від яких відмовилася фракція Радикальної партії, заніс їх до прокуратури, Клюєв утік – тепер внесли подання на його затримання і арешт. Я питаю: кого ви хочете здивувати цією порнографією? Ви що, смієтеся з українського суспільства? Це в мене питання до Генерального прокурора. Чи ви, можливо,смієтеся із народних депутатів України? Спочатку дали можливість утекти; після того, як він утік, вони тепер імітують його розслідування, пошуки і вимагають арешту. Більше того, Генеральний прокурор України надіслав учора на ім'я Голови Верховної Ради листа, у якому написано – на жаль, немає під рукою цього листа, - що в моїх діях, оскільки я не ходжу на допити до Генеральної прокуратури по Клюєва справі, у моїх діях наявні ознаки злочину, передбаченого там такою-то статтею Кримінального кодексу. У мене тоді дуже просте питання до Генерального прокурора: якщо він за три дні знайшов у моїх діях ознаки злочину, чому за півтора роки не притягнули тих, хто вбивав людей на Майдані? Чому за півтора роки не посадили нікого з банди Януковича? Чому в їхніх діях ви за півтора роки не бачите ознак злочину і знаходите сотні причин, щоб не притягувати їх до відповідальності, а в діях народного депутата Ляшка, який двічі не явився на допит, бо був на фронті і не було в Києві, ви ознаки злочину побачили? А в діях народного депутата Мосійчука, який захищав країну на сході, ви ознаки злочину побачили. А в діях народного депутата Денисенка, патріота, ви ознаки злочину побачили. Я стверджую: це цілеспрямована політика, спрямована на знищення українських патріотів-депутатів.</p>
<p>Я вимагаю від Генерального прокурора негайно, негайно внести подання до Верховної Ради на представників злодійського блоку, які розкрадали при Януковичі країну. Я звертаюся знову до колег-депутатів з проханням підписатись під постановою про звільнення Шокіна, не уникайте відповідальності.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Ларін Сергій Миколайович, "Опозиційний блок".<a name=Temp></a> Передає слово Колєснікову.</p>
<p>&nbsp;</p>
<p>10:24:00</p>
<p>КОЛЄСНІКОВ Д.В.</p>
<p>Доброго дня, шановний головуючий, шановні колеги народні депутати, на сьогодні непрофесіоналізм діючої влади з приводу формування тарифів ЖКХ в цьому залі кожен день піднімається ця тема. А також треба піднімати політику відношення влади до органів місцевого самоврядування, які привели до зубожіння не тільки наших людей, а і проблем фактично виживання органів місцевого самоврядування. На превеликий жаль&nbsp; необґрунтоване підвищення ціни на газ, на 56 відсотків, стане додатковим навантаженням на бюджети органів місцевого самоврядування, такі рішення взагалі жодним способом не підкріпленні відповідними фінансовими ресурсами. Наприклад, тільки по моєму рідному місті Кривому Розі зараз установам бюджетної сфери потрібно додатково більше як 56 мільйонів, і це тільки за півроку.</p>
<p>Крім того, хотів би відмітити, що в 2015 році фінансування установ загальної середньої освіти та охорони здоров'я, про що ми, шановні колеги, ведемо мову кожного дня, здійснюється за рахунок так званої освітньої і медичної субвенції з Державного бюджету. При цьому засоби субвенції доведені пропорційно на рік і органи місцевого самоврядування жодним чином на це не впливають. На таку ситуацію органи місцевого самоврядування не можуть реагувати. Наприклад, забезпечення громадського порядку і внутрішні програми зовсім не діють із-за кредиторської заборгованості. Одним із принципів, на якій ґрунтується вся бюджетна система України, це є самостійність бюджетів. І в умовах анонсованої, на протязі вже більше року, влади бюджетної децентралізації питання самостійності набуває дуже і дуже важливого толку і смислу. Децентралізація для влади, шановні колеги, як я бачу, це повіти і старости, це заміна назв населених пунктів, це економічна, соціальна блокада Донбасу, це те, що переслідується будь-яка інша думка, яка відмінна від діючої влади. Тому ситуація, що склалася, "Опозиційний блок" вважає, що на сьогодні необхідно в обов'язковому порядку ввести норму, згідно з якою будь-які рішення органів державної влади, які приводять до додаткових витрат, будуть підкріплені бюджетними призначеннями з Державного бюджету. Я та мої колеги Вілкул, Павлов, Гальченко, Шпенов, ми внесли пакет законопроектів. І я прошу народних депутатів подивитися уважно на них. І якщо є ваша воля, підтримати їх. Без відповідної підтримки місцевого самоврядування ми не зможемо зрушити з мертвої точки економіку України в цілому. Дякую за увагу.</p>
<p>&nbsp;</p>
<p>ГОЛОВУЮЧИЙ. Ничипоренко Валентин Миколайович, група "Відродження".</p>
<p>&nbsp;</p>
<p>10:27:19</p>
<p>НИЧИПОРЕНКО В.М.</p>
<p>Доброго дня, шановні колеги! Ви знаєте, шановні колеги, от я іноді дивлюсь по телебаченню ефіри. І розповідають, як дуже погано живуть в Криму. Це правда, там буває не вистачає води, не вистачає їжі. Але в мене запитання: для того, щоб кримчани хотіли повернутися (не повернутися, вибачте), для того, щоб кримчани піднялися більш потужно за повернення в Україну, для цього треба, щоб Крим жив погано? Ні. Для цього треба, щоб материкова частина України жила набагато краще. Щоб тут були більші пенсії, заробітні плати, робочі місця. І я не розумію, чим сьогодні займається парламент. Парламент живе одним життям, країна живе іншим життям.</p>
<p>Подивіться, чим ми займаємося. Да, я розумію, іде війна. Але існує ще й економіка. Давайте подивимося, як сьогодні працює митниця. Щоденно піднімаються навантаження для платників податків. Кому це, цікаво, на руку. Це цікаво, на руку контрабандистам. Їм, вони що так не платять, що так не платять. У 2005 році програма "Контрабанда – стоп" передбачала зниження податкового тиску. Це принесло надходжень в бюджет у 18 раз! Це усунуло контрабанду. Сьогодні щоденно піднімаються тарифи. Як поводить себе податкова? Сьогодні приходить інспектор, взагалі беззаконно штрафує підприємство. Підприємство звертається, каже: "Ми це одіб'ємо в суді". "Одбивайте, нам за це нічого не буде". Не несе у нас податкова, податковий інспектор ніякої відповідальності за те, що він по "бєспрєдєлу" пресує підприємство!</p>
<p>У нас стоїть питання децентралізації. Закон 1159, який передбачає, щоб землями розпоряджались місцеві громади, це чи не є децентралізація? Ми кажемо про об'єднання територіальних громад. Там написано: "добровільне". Але передбачаємо: тим, хто об'єднався - одні умови; тим, хто не об'єднався - інші умови. Це є добровільно?</p>
<p>Шановна коаліція! Майте політичну волю. Якщо ви хочете об'єднати, або об'єднуйте без "добровільного" і пишіть: "Об'єднання територіальних громад". Але, якщо це добровільно, тоді передбачайте однакові умови і для тих, хто об'єднався, і для тих, хто сьогодні не має бажання об'єднуватись. Покажіть, чим краще буде тим, хто об'єднається. Люди самі захочуть об'єднуватись.</p>
<p>Тому давайте працювати над економічними законами. І якщо це децентралізація, вже давайте приймати закони по децентралізації, такі, як 1159.</p>
<p>І на останок. Сьогодні…</p>
<p>&nbsp;</p>
<p>ГОЛОВУЮЧИЙ. Будь ласка, 10 секунд, завершуйте.</p>
<p>&nbsp;</p>
<p>НИЧИПОРЕНКО В.М. …мають розглядатися закони про скасування пенсійної реформи. Я розумію, в бюджеті нема коштів. Але є плюси цього і є мінуси.</p>
<p>&nbsp;</p>
<p>ГОЛОВУЮЧИЙ. 5 секунд.</p>
<p>&nbsp;</p>
<p>НИЧИПОРЕНКО В.М. Депутати попередніх скликань, які голосували за скасування пенсійної реформи.</p>
<p>&nbsp;</p>
<p>ГОЛОВУЮЧИЙ. Дякую. Від "Народного фронту" Медуниця Олег Вячеславович, будь ласка.</p>
<p>&nbsp;</p>
<p>10:31:13</p>
<p>МЕДУНИЦЯ О.В.</p>
<p>Олег Медуниця, "Народний фронт", місто Суми. Шановні депутати, шановні громадяни України!</p>
<p>Мій виступ я би хотів присвятити двом темам, це тема тарифів і тема організації роботи Верховної Ради. Дуже прикро мені вчора було чути з трибуни Верховної Ради, коли один із наших колег, говорячи про тарифи, говорив про те, що саме його політична сила зробила так, що уряд зменшив тарифи на газ для населення. Ви знаєте, уряд послідовно наводить порядок в газовій сфері. І до його відома, не його політична сила спричинила до зменшення тарифів, а саме наведення порядку в газовій сфері. Перший раз півроку тому, пам'ятаєте, уряд вперше знизив норми споживання в будинках без газових лічильників.</p>
<p>Друге,&nbsp; уряд вже цієї весни зменшив тарифи для тих осіб, які гріють без газових лічильників воду підігрівають. І це відбулося зовсім без вашого тиску.</p>
<p>А я от подивився стенограму уряду, хотів вже почитати, а що там ваш міністр екології, може ж він там виступав на уряді і хотів зменшити тарифи. Жодного слова представник вашої політичної сили не сказав про зменшення тарифів. А ви говорите про зменшення тарифів тільки в телешоу і на цій трибуні. Це є огульний популізм. І я закликаю уряд абсолютно не реагувати на цей популізм, тому що уряд вчинив абсолютно правильно, коли замовив зараз аудит провідних світових компаній, які дослідять, чи є у нас…</p>
<p>Не перебивайте мене, будь ласка. Чи є у нас… Я прошу добавить, бо мене тут перебивають.</p>
<p>&nbsp;</p>
<p>ГОЛОВУЮЧИЙ. Не перебивайте Олега Медуницю, будь ласка.</p>
<p>&nbsp;</p>
<p>МЕДУНИЦЯ О.В. Тому уряд обов'язково проаналізує аудит провідних світових компаній, і вони скажуть, завишенні тарифи чи ні.</p>
<p>А нашим колегам по урядовій коаліції я би порадив не розкачувати лодку, бо ми в цій лодці всі сидимо. Бо, коли зараз у нас не урядові, не наші закони не проходять в парламенті. І, коли люди зараз дивляться, наші виборці, як ми тут б'ємося між собою, то це на виборців&nbsp; впливає просто&nbsp; деморалізуючи. Вони не розуміють як в країні, яка веде війну, яка протистоїть путінській агресії, може бути такий розграй у Верховній Раді.</p>
<p>Я от уважно подивився інтерв'ю Фірташа на "ОРТ". Він в неділю говорив, що найбільша загроза для України – це уряд Яценюка. Це говорить Фірташ – той, який все робить на вимогу Путіна, для того щоб Україна перестала існувати як така.</p>
<p>Тому задумайтеся над такими посилами. Закликаю всіх до єдності і до спільної роботи. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Дубневич Богдан Васильович, "Блок Петра Порошенка". Передає слово… А, з місця, так? Будь ласка. А, Томенкові слово передає. Будь ласка.</p>
<p>&nbsp;</p>
<p>10:34:34</p>
<p>ТОМЕНКО М.В.</p>
<p>Шановні колеги, я хочу сказати. що найбільша загроза для України. Найбільша загроза для України - це нарцисизм українських політиків, це егоїзм політичних партій і це неадекватність тих людей, які вважають, що вони найрозумніші від всіх решта 46 мільйонів. Якщо сьогодні подивитеся соціологію, ми маємо катастрофічні цифри. За місяць після Революції ми мали порядка 60 відсотків людей, які нам вірили, і казали, що Україна нарешті йде правильним шляхом. Сьогодні маємо з рівністю до навпаки: сьогодні більшість громадян України каже, що Україна знову на неправильному шляху. Це наш спільний результат роботи. І, на мою думку, сьогодні почати треба роботу над помилками всім. Бо якщо ми оголосили 15 реформ і жодна з них не успішна, то, очевидно, треба провести інвентаризацію тих реформ і сказати: якщо в результаті реформи люди живуть гірше, значить, це експеримент, а не реформа. Отже, ми мусимо всі експерименти над людьми зупинити і залишити ті реформи, які здатні зробити. Оця інвентаризація і пріоритети для реформ є надзвичайно важливі.</p>
<p>Учора говорили про пенсійну реформу. Яка в біса пенсійна реформа?! Ми ж розуміємо, до чого це призвело. Ми говоримо, колеги, про адміністративну реформу. Та, друзі, подивіться карту царської Росії: тоді волостей царська Росія зберігала більше, ніж теперішній уряд громад у сільських районах. То про що ми говоримо? Це правильна реформа чи неправильна? Звичайно, неправильна, тобто треба об'єднувати ці громади, але так, щоб людям стало краще жити в селі, а не набагато гірше. Якщо ми робимо реформу охорони здоров'я, то це означає, щоби краще і якісніше лікували людей, а не щоб більше з закупок.</p>
<p>Тому сьогодні, ще раз кажу, робота над помилками, в закритому режимі, в відкритому режимі – треба сісти і проаналізувати, і зробити висновки. І сьогодні треба, тут мені говорять, що я уряд часто згадую, я всіх згадую, згадую всіх, хто робить помилки, бо це наші спільні помилки.</p>
<p>І сьогодні хочу попросити Президента провести виховну роботу і з міністрами, і з іншими посадовцями, які кинулися в Чернігів шукати золото Мазепи, я коли зняв фільм про Чернігів, і в мене таке, що міністри, які кожен день їздять в Чернігів, шукають це золото, про яке я сказав. Міністри в нас на пожежу не встигають, в АТО бояться, людей здалеку, щоб за кілометр не хочуть з вчителями, медиками зустрічатися, а в Чернігів через день їздять. Друзі, ну зупиніть цей цирк, я до Президента звертаюся, якщо є сильний кантат, він і так переможе, без міністрів, без бізнесу, без всього іншого, ми ж мусимо показати інший стандарт життя, ми ж мусимо показати, що ми змінилися, перш за все ми, а потім вже країна.</p>
<p>Тому ще раз, друзі, якщо ми не почнемо виправляти помилки, тоді ця більшість людей, яка каже сьогодні, що ми йдемо неправильним шляхом, просто нам скаже: "Ви такі самі неправильні" і попросить нас зійти з політики, і в політику прийдуть інші люди, але шанс ще є.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Марченко Олександр передає слово Андрію Іллєнкові.</p>
<p>&nbsp;</p>
<p>10:37:49</p>
<p>ІЛЛЄНКО А.Ю.</p>
<p>Андрій Іллєнко, Всеукраїнське об'єднання "Свобода". Шановні колеги, сьогодні ми бачимо дуже дивну ситуацію, коли в парламенті є коаліціє більше 300 голосів, яка мала би сьогодні демонструвати єдність і боротьбу за українську перемогу, боротьбу за вихід з кризи економічної. Але водночас ми бачимо дуже дивну ситуацію.</p>
<p>Ви знаєте, я, напевно, не скажу секрету, що скажу, що весь силовий блок сьогоднішній абсолютно провалив свою роботу, і це стосується і Генеральної прокуратури, і Міністерства внутрішніх справ, і Служби безпеки. Ми бачимо повну бездіяльність, ми бачимо корумпованість, ми бачимо неефективність цих структур, всіх, вони всі між собою пов'язані, і їхні компетенції одна на одну накладаються.</p>
<p>Але в той же час ми бачимо якусь дивну вибірковість в діях деяких людей з коаліції. Коли мова іде не про весь силовий блок, а про окремих представників, коли говориться окремо про Генерального прокурора, окремо про Службу безпеки Голову, окремо про міністра внутрішніх справ. І це виглядає не як принципова позиція загалом вимог реформ і змін в Україні, а про якісь політичні ігри за посади, за переділ тіньових сфер впливу в коаліції і в уряді. І це є абсолютно чіткою політичною грою і маніпуляцією, а в жодному разі не вирішення корінним чином цих питань. Тому що дуже цікава річ. Ви знаєте, це як з боротьбою з олігархами: коли всі проти олігархів, але називають прізвища тільки чужих олігархів, а своїх господарів-олігархів прізвища не називають, коли говорять про боротьбу з олігархами.</p>
<p>Те саме ми бачимо і зараз у питаннях всіх цих навколо силових структур. Коли одні говорять тільки про Генпрокурора, інші говорять тільки про Голову Службу безпеки, а ті – тільки про міністра внутрішніх справ. І, власне, для того, щоб припинити ці маніпуляції, припинити політичні підкилимні ігри, які мають лише на меті перегляд політичного впливу, Всеукраїнське об'єднання "Свобода" сьогодні вносить до парламенті проект Постанови Верховної Ради про недовіру керівництву системи правоохоронних органів України. І ми вимагаємо від Президента, щоб він вніс подання на звільнення Генерального прокурора, Голову Служби безпеки. І ми вимагаємо звільнення міністра внутрішніх справ Авакова. Вони всі мають нести відповідальність, незалежно від політичних кольорів, незалежно від тіньових сфер впливу, які існують в українській політиці.</p>
<p>І ми збираємо підписи народних депутатів під цією постановою, яка стосується всіх трьох керівників силових структур. І ми зараз тут будемо їх підписувати. Ми закликаємо всіх народних депутатів, які борються за справжні реформи, які борються справді проти корупції, як справді хочуть покарання злочинців, а не лише шукають піар і обслуговують ті чи інші політичні клани.</p>
<p>Тому, будь ласка, ми підписуємося, закликаємо всіх до нас доєднатися. Слава Україні!</p>
<p>&nbsp;</p>
<p>ГОЛОСИ ІЗ ЗАЛУ. Героям слава!</p>
<p>&nbsp;</p>
<p>ГОЛОВУЮЧИЙ. Ленський Олександр Олексійович, Радикальна партія. Галасюку передає слово, так?</p>
<p>&nbsp;</p>
<p>10:41:08</p>
<p>ГАЛАСЮК В.В.</p>
<p>Шановний народе України, шановні народні депутати! Економіка України минулого року тільки за офіційною статистикою скоротилась на 7 відсотків. Цього року прогноз падіння – 9 відсотків. Кажуть, що наступного року будуть відновлення. У мене питання: з чого буде те відновлення з такою економічною політикою? На сьогодні Україна реально входить у фазу економічної депресії. Давайте подивимось, за рахунок чого можливе економічне відновлення. Є дуже проста формула економіки – формула ВВП, яка має тільки 4 складових. Тільки 4 складових, які працюють або в плюс, або в мінус економіки.</p>
<p>Перша складова – це споживчий попит, це те, що люди купують в магазинах. Потрібні комусь коментарі щодо цієї складової, коли гривня девальвувала вдвічі, коли ціни зросли щонайменше на 60 відсотків і так далі? Народ поставлений на межу виживання. Споживчий попит формує 90 відсотків економіки, 90 відсотків ВВП. То зрозуміло, що це є найгостріша проблема.</p>
<p>Інвестиції. Минулого року з економіки було виведено 13 мільярдів прямих інвестицій, цього року тільки в І кварталі – 4 мільярди. І це не тільки через військову агресію Росії, це через недолугу економічну політику, яка провадиться урядом і Національним банком.&nbsp;&nbsp;&nbsp;</p>
<p>Чистий експорт – тертя складова. Це наскільки більше ми виводимо за кордон товарів, ніж ввозимо з інших країн. Так от, в Україні цей показник мінус 4 відсотки, тобто економіка по експорту працює в мінус. В європейських країнах це плюс 5 відсотків, в Німеччині, в Чехії, в інших. В Сінгапурі і в інших, динамічно розвиваючихся країнах – це плюс 20 відсотків. Чому? Тому ми експортуємо найдешевшу сировину, так ми не побудуємо економіку і не зробимо наступного року економічне зростання.</p>
<p>Четверта складова – державні витрати. Не шановні закордонні радники скажуть нам, що треба скорочувати державні видатки і що у нас державні видатки великі у порівнянні з нашою економікою. Насправді – ні. У нас наша економіка дуже мала у порівнянні з населенням України і у нас дуже велика корупція, тому це треба долати.</p>
<p>Тому Радикальна партія наполягає на новому економічному курсі по всіх цих чотирьох напрямках конкретні інструменти. Для збільшення споживчого попиту – це індексація зарплат і пенсій, це створення робочих місць, а не затягання пасків населенню.&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>Для залучення інвестицій, це запровадження державного приватного партнерства, розбудова мережі індустріальних парків, створення стимулів, в&nbsp; тому числі податкових, для всіх галузей виробничих економіки. По лінії чистого експорту – це створення експортно-кредитного агентства і відповідний закон буде внесений в парламент вже цього тижні фракцією Радикальної партії та нашими колегами по коаліції, це створення державного банку розвитку, який має забезпечити дешеві довгі кредити для реального сектору економіки, а не для спекулятивного....</p>
<p>&nbsp;</p>
<p>ГОЛОВУЮЧИЙ. Десять секунд, будь ласка, завершуйте.</p>
<p>&nbsp;</p>
<p>ГАЛАСЮК В.В. ...а не для спекулятивного виведення за кордон через офшори. В частині держвидатків – це запровадження справедливих преференцій для місцевого виробника для малого і&nbsp; середнього...</p>
<p>&nbsp;</p>
<p>ГОЛОВУЮЧИЙ. Ще 10 секунд і, будь ласка, вже завершуйте.</p>
<p>&nbsp;</p>
<p>ГАЛАСЮК В.В.&nbsp; І це збільшення державних видатків розвитку. Саме така економічна політика спрямована на створення робочих місць, залучення інвестицій, наповнення бюджету податками...</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Єднак Остап Володимирович передає слово Єгору Соболєву, це завершальний виступ, час вичерпаний. Прошу Єгора Соболєва перестати говорити по телефону і до трибуни.</p>
<p>&nbsp;</p>
<p>10:45:08</p>
<p>СОБОЛЄВ Є.В.</p>
<p>Вчора голова СБУ Валентин Наливайченко на зустрічі із фракцією "Самопоміч" сказав, що поділяє думку, що нинішня Генеральна прокуратура – це організоване злочинне угрупування. Величезне запитання: чому Голова СБУ дійшов до оприлюднення цієї думки тільки зараз? Але ще більше запитання: що ми з вами зробимо з цією думкою?</p>
<p>"Самопоміч" вимагає від Генерального прокурора, від міністра внутрішніх справ і від Президента України негайно обговорити ті звинувачення, які пролунали в останній тиждень, негайно обговорити ситуацію з втечею Клюєва, яка показала, що всі правоохоронні органи далі дахують і очолюють корупцію, і негайно прийняти рішення, які дозволять нам мати хоча би один&nbsp; справжній правоохоронний орган. І справжнього керівника на його чолі, який не буде не дахувати, а боротися з корупцією.</p>
<p>&nbsp;Дуже важливо втім, щоб наші слова не були в порожнечу. Дуже важливо втім, щоб люди, які голосували за призначення Віктора Шокіна, тепер кажуть, а Генеральний прокурор не підходить, а він, виявляється, корупціонер.</p>
<p>Дуже важливо, щоб люди, які закликають до того, щоб у нас по-справжньому почалася боротьба з корупцією, не повертали повноваження призначати антикорупційного прокурора тому самому Шокіну.</p>
<p>Дуже важливо, щоб люди, які кажуть, що ми за єдність коаліції, ми за ефективну роботу уряду, не дозволяли уряду блокувати творення Національного агентства запобігання корупції. Де за допомогою простого шахрайства береться під контроль і відтворюється та сама система кругової поруки.</p>
<p>Давайте не кидатися великою кількістю слів. Парламент може зробити все, що від нього вимагають люди. І розірвати кругову корупцію в правоохоронних органах, в уряді, у всіх органах влади.</p>
<p>Останнє, що хотілось з цього приводу сказати. Такий крок з розірвання кругової поруки ми можемо зробити прямо завтра. Проголосувати за Закон про місцеві вибори, який розірве кругову поруку партій, який розірве кругову поруку людей, які звикли скуповувати і продаватися.</p>
<p>Давайте від слів перейдемо до дій. І починаючи від відповідальності керівників всіх правоохоронних органів до ухвалення закону, який дозволить гідним людям створити більшість в усіх органах влади.</p>
<p>&nbsp;</p>
<p>ГОЛОВУЮЧИЙ. Дякую. Отже, час для оголошення заяв і повідомлень вичерпаний. Я прошу народних депутатів заходити в зал для продовження нашої роботи. А зараз ми згідно порядку денного переходимо до питань ратифікації.</p>
<p>Перше питання 0030, це проект Закону про приєднання України до Міжнародної конвенції про захист усіх осіб від насильницьких зникнень. Доповідає від МВС заступник, немає Авакова, будь ласка. З трибуни.</p>
<p>&nbsp;</p>
<p>10:49:16</p>
<p>ЯРОВИЙ С.А.</p>
<p>Шановний головуючий, шановні народні депутати, на ваш розгляд пропонується проект Закону України&nbsp; про приєднання України&nbsp; до Міжнародної конвенції про захист усіх осіб від насильницьких&nbsp; зникнень, який&nbsp; розроблено&nbsp; Міністерством внутрішніх справ&nbsp; на виконання пункту&nbsp; 9&nbsp;&nbsp; плану роботи Міжвідомчої комісії&nbsp; з імплементації в&nbsp; Україні&nbsp;&nbsp; міжнародного гуманітарного права на&nbsp;&nbsp; 2014 рік.</p>
<p>Метою&nbsp; цього проекту Закону України&nbsp;&nbsp; є надання&nbsp; згоди на обов'язковість&nbsp; для України&nbsp;&nbsp; Міжнародної конвенції про захист усіх осіб&nbsp; від насильницьких зникнень.</p>
<p>Положеннями законопроекту передбачається&nbsp; приєднання України до конвенції&nbsp; з відповідними заявами. До статтею 13 та&nbsp; 14 конвенції –&nbsp; щодо визначення компетентних органів&nbsp; від України,&nbsp; відповідальних за розгляд запитів. Статей 31 та 31 – щодо визнання компетенції комітету з насильницьких зникнень. Пропозиції Уповноваженого Верховної Ради&nbsp; з прав людини. До пункту 2 статті&nbsp; 42 – щодо невизнання можливості застосування додаткових процедур розв'язання спорів. Знову ж таки пропозиція Уповноваженого Верховної Ради&nbsp; з прав людини.</p>
<p>&nbsp;</p>
<p>ГОЛОВУЮЧИЙ. Сергій Анатолійович, одну секундочку, якщо&nbsp; можна. Бо&nbsp; я не поставив&nbsp; на&nbsp;&nbsp; голосування прохання за скороченою процедурою.</p>
<p>Шановні колеги,&nbsp; я маю&nbsp; до вас велике прохання, щоб ми проголосували розгляд даного питання за скороченою процедурою. Немає заперечень? Тоді я прошу підтримати розгляд даного&nbsp; проекту&nbsp; Закону 0030 за скороченою процедурою. Я прошу підтримати дану пропозицію і проголосувати. Будь ласка, прошу проголосувати за скорочену процедуру.</p>
<p>&nbsp;</p>
<p>10:50:48</p>
<p>За-156</p>
<p>Дякую вам.</p>
<p>Сергій Анатолійович, я перепрошую. Будь ласка, продовжуйте свою&nbsp; доповідь.</p>
<p>&nbsp;</p>
<p>10:50:57</p>
<p>ЯРОВИЙ С.А.</p>
<p>Приєднання України до конвенції відповідатиме інтересам нашої держави та сприятиме покращенню захисту прав&nbsp;&nbsp; і свобод людини, удосконаленню правових механізмів подолання проблем насильницьких&nbsp; зникнень, реалізації у повному обсязі конституційний гарантій щодо відновлення порушених внаслідок злочину прав людини, що в свою чергу сприятиме формуванню позитивного іміджу нашої держави на міжнародному рівні. Реалізація положень конвенції не потребуватиме додаткових витрат&nbsp; з державного бюджету України. Прошу підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До співдоповіді запрошується голова Комітету у закордонних справах Гопко Ганна Миколаївна.</p>
<p>&nbsp;</p>
<p>10:51:45</p>
<p>ГОПКО Г.М.</p>
<p>Доброго дня, шановні колеги! Комітет у закордонних справах розглянув вчора на своєму засіданні внесений Президентом України проект Закону про приєднання України до Міжнародної конвенції про захист усіх осіб від насильницьких зникнень.</p>
<p>Метою прийняття проекту закону є виконання внутрішньодержавних процедур необхідних для приєднання України до Міжнародної конвенції про захист усіх осіб від насильницьких зникнень, яка була прийнята на 61 сесії Генеральної асамблеї ООН 20 грудня 2006 року.</p>
<p>На даний час конвенцію уже підписало 94 держави, для 46-и з&nbsp; них конвенція набрала чинності. Зокрема, для Аргентини, Федеративної Республіки Бразилія, Чилі, Японії, Литовської Республіки.</p>
<p>Приєднання України до цієї конвенції відповідає інтересам нашої держави, та сприятиме покращенню захисту прав і свобод людини, удосконаленню правових механізмів подоланню проблеми насильницьких зникнень, реалізацію в повному обсязі конституційних гарантій щодо відновлення порушених&nbsp; у наслідок злочину прав людини, що в свою чергу сприятиме формуванню позитивного іміджу нашої держави на міжнародній арені. Зокрема, перед засіданням в Раді Європи, це дуже хороший буде момент ратифікації&nbsp; цієї угоди. Велике прохання підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, в нас стоїть п'ять ратифікацій важливих. І потім стоїть дуже ряд важливих законопроектів про відкритість діяльності Верховної Ради, про не персональне голосування. Тому є прохання, щоб ми там, де немає необхідності для широкого обговорення, можливо, щоб ми його оминали, щоб ми змогли пройти весь порядок денний. Чи можу я ставити на голосування&nbsp; дану ратифікацію?</p>
<p>Тоді, шановні колеги, я прошу зайти в зал, зараз відбудеться голосування, тих хто є&nbsp; в кулуарах,&nbsp; я прошу зайти в зал і зайняти свої робочі місця, секретаріат фракцій&nbsp; і Верховної Ради, я прошу запросити депутатів&nbsp; в зал, і я ставлю на голосування&nbsp; проект Закону про приєднання&nbsp; України до Міжнародної&nbsp;&nbsp; конвенції&nbsp; про захист усіх осіб від насильницького&nbsp; зникнення номер 0030&nbsp; в цілому. Прошу підтримати&nbsp; прийняття&nbsp; даного закону в цілому,&nbsp; будь ласка, голосуємо.</p>
<p>&nbsp;</p>
<p>10:54:30</p>
<p>За-265</p>
<p>Рішення прийнято.&nbsp;</p>
<p>У нас сьогодні великий потенціал, не зважаючи на&nbsp; передбачування скептиків і тому ми переходимо до наступного&nbsp; законопроекту. Ппроект Закону про ратифікацію Імплементаційної угоди між Кабінетом Міністрів України та Організацією НАТО з підтримки (ОНП) про перезахоронення радіоактивних відходів, що утворилися внаслідок виконання військових програм колишнього СРСР в Україні. Є прохання, щоб даний&nbsp; проект Закону ми розглянули за скороченою процедурою, будь ласка, прошу підтримати, голосуємо за скорочену процедуру.</p>
<p>&nbsp;</p>
<p>10:55:25</p>
<p>За-183</p>
<p>Рішення прийнято.&nbsp;</p>
<p>До доповіді я запрошую заступника міністра екології та природніх ресурсів&nbsp; Курикіна Сергія Івановича,&nbsp; будь ласка.</p>
<p>&nbsp;</p>
<p>10:55:41</p>
<p>КУРИКІН С.І.</p>
<p>Шановні панове депутати, зазначений&nbsp; законопроект спрямовано на розв'язання проблеми, яка&nbsp; залишилась нам у спадок від колишнього СРСР, а саме на&nbsp; забезпечення правових підстав і правових умов для пере захоронення радіоактивних&nbsp; відходів, які утворилися внаслідок виконання&nbsp; військових програм&nbsp;&nbsp; Радянського Союзу в період 60-х-80-х&nbsp; років. Сьогодні ці відходи зберігаються на 6-ти об'єктах загалом. Ці об'єкти підпорядковані державним органам, до функціональних обов'язків яких не входить поводження з радіоактивними відходами. Відповідно для того, щоб забезпечити належні безпечні умови їхнього подальшого зберігання, необхідно їх пере захоронити.</p>
<p>На основі цієї імплементаційної угоди, за рахунок коштів спеціального трастового фонду, який був створений 2011 року, під егідою Організації НАТО з підтримки, буде здійснено це перезахоронення. На першому етапі планується перезахоронити відходи, які зберігаються на прикордонному пункті Вакуленчук, який підпорядкований Державній прикордонній службі. На ці завдання виділяється 508 тисяч євро і в подальшому також буде профінансовано всі інші необхідні роботи.</p>
<p>Зазначений законопроект було підтримано і погоджено без зауважень Міністерством фінансів, Міністерством оборони, Мінекономрозвитку, МВС, МЗС, Мін'юстом та Держприкордонслужбою. Прошу підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До співдоповіді запрошується перший заступник голови Комітету у закордонних справах Климпуш-Цинцадзе Іванна Орестівна. Будь ласка.</p>
<p>&nbsp;</p>
<p>10:57:30</p>
<p>КЛИМПУШ-ЦИНЦАДЗЕ І.О.</p>
<p>Дякую.</p>
<p>Шановний пане головуючий, шановні колеги! Комітет у закордонних справах розглянув внесений Кабінетом Міністрів України проект Закону України про ратифікацію Імплементаційної угоди між Кабміном та Організацією НАТО з підтримки про перезахоронення радіоактивних відходів, що утворилися внаслідок виконання військових програм колишнього СРСР в Україні. &nbsp; На наш погляд, цей законопроект потребує першочергового розгляду і прийняття рішення, оскільки мова йде насамперед про екологічну безпеку нашої держави, а Україна й так досить довго зволікала з прийняттям цього рішення, оскільки угода була підписана ще 2013 року.</p>
<p>Метою прийняття цього проекту закону України є створення правових підстав для здійснення за рахунок міжнародної технічної і фінансової допомоги країн-членів НАТО, здійснення комплексу заходів щодо перезахоронення радіоактивних відходів, які утворилися внаслідок виконання військових програм колишнього СРСР.</p>
<p>Угода, як ви чули, стосується 6 об'єктів. На жаль на сьогодні 3 з них знаходяться на території України, яка не контролюється Україною на даний момент, 2 об'єкти знаходяться в Криму і 1 знаходиться в Донецьку. Але перший етап реалізації угоди стосується об'єкту скасування ліквідації могильника Держприкордонслужби "Вакуленчук" в Житомирській області і на його реалізацію, як ви чули, виділяється 508 тисяч євро.</p>
<p>За наслідками розгляду законопроекту на своєму комітеті, на своєму засіданні, враховуючи його важливість, комітет ухвалив рішення рекомендувати Верховній Раді прийняти згаданий законопроект, закон, проект закону, і ратифікувати цю угоду. Будемо вдячні за підтримку.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, можемо голосувати? Депутат… Є потреба в обговоренні, але тільки одна людина. Так? Двоє людей. Тоді давайте 2 – "за", 2 – "проти". Прошу записатись, 2- "за", 2 – "проти", будь ласка.</p>
<p>Данченко Олександр Іванович, "Самопоміч".</p>
<p>&nbsp;</p>
<p>11:00:04</p>
<p>ДАНЧЕНКО О.І.</p>
<p>Прошу передати Ганні Гопко.</p>
<p>&nbsp;</p>
<p>ГОЛОВУЮЧИЙ. Ганна Гопко, будь ласка.</p>
<p>&nbsp;</p>
<p>11:00:08</p>
<p>ГОПКО Г.М.</p>
<p>Колеги, прохання підтримати цю надзвичайно важливу угоду, яка допоможе вирішити частину екологічних проблем, які зараз склалися. Але величезне прохання також до уряду нарешті подати документи на ратифікацію в парламент рамкової Угоди між Україною та НАТО щодо співпраці, яка була підписана ще 27 травня. Це надзвичайно важлива є угода і ми чекаємо її ще в літній сесії для ратифікації. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Ванат Петро Михайлович, "Народний фронт".</p>
<p>&nbsp;</p>
<p>11:00:41</p>
<p>ВАНАТ П.М.</p>
<p>Передаю слово Унгуряну.</p>
<p>&nbsp;</p>
<p>ГОЛОВУЮЧИЙ. Унгуряну, будь ласка, включіть мікрофон.</p>
<p>&nbsp;</p>
<p>11:00:49</p>
<p>УНГУРЯН П.Я.</p>
<p>Шановні колеги, від фракції "Народний фронт" ми однозначно будемо підтримувати ратифікацію даної Угоди імплементаційної між Кабінетом Міністрів і організацією НАТО.&nbsp;</p>
<p>Ми розуміємо важливість питання перезахоронення радіоактивних відходів. Я дякую і Сергію Івановичу Курикіну за докладне пояснення.</p>
<p>Єдине питання, що нам необхідно більш точно визначити джерела фінансування і тут потрібно, щоб міністерство відпрацювало це питання, оскільки саме за рахунок УНП планується, наскільки я бачу, стовідсоткове фінансування. І в тексті угоди передбачено, що українська сторона дає згоду нести фінансову відповідальність за витрати пов'язані з будь-якою юридичною відповідальністю.</p>
<p>Отже, підтримуємо, єдине потрібно, щоб Мінекології разом із нашими зовнішньополітичним відомством доопрацювали. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Чубаров, передає Рибку, будь ласка,&nbsp; включіть мікрофон.</p>
<p>&nbsp;</p>
<p>11:02:02</p>
<p>РИБАК І.П.</p>
<p>202 виборчий округ, Рибак Іван Петрович, Чернівецька область. Наша фракція буде підтримувати даний законопроект, але в той же час це дуже важливий законопроект в плані екологічної безпеки нашої держави. Такий законопроект не може парламент розглядати без того, коли б не розглянув даний законопроект відповідний комітет профільний у Верховній Раді. Даний законопроект тільки вчора був зареєстрований в парламенті і комітет з питань охорони навколишнього середовища у Верховній Раді навіть цього не бачив. Але в той же час ми будемо підтримувати тому що розуміємо, що цей законопроект дуже важливий для України. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Ігор Мосійчук, Радикальна партія.</p>
<p>&nbsp;</p>
<p>11:02:45</p>
<p>МОСІЙЧУК І.В.</p>
<p>Ігор Мосійчук, Радикальна партія. Радикальна партія також буде підтримувати ратифікацію цього документу, але в той же час, звертаємо увагу всіх парламентарів на чергове неналежне виконання обов'язків Міністерства екології. Адже проект цієї постанови тільки, дійсно, вчора потрапив до парламенту, не був розглянутий комітетом, а це засвідчує, що чиновники міністерства відносяться до парламенту, будемо казати, так прохолодно. Плюс до того, користуючись нагодою, хочу знову акцентувати увагу колег, на тому, що необхідно &nbsp;якнайшвидше розглянути питання щодо відставки міністра екології Шевченка, який повністю засвітився в корупційних діях, який користувався літаком пана Оніщенка-Кадирова, коли літав у відпустку. В той час, коли мої земляки від Василькова не знали, де дітися від пожежі на нафтобазі, він туди навіть не з'явився. Тому Радикальна партія вимагає найближчим часом в парламенті розглянути питання відповідності займаній посаді Шевченка, адже він наплював і на загиблих рятувальників, і на мешканців Васильківщини. Плюс до того, треба пояснення від нього почути щодо використання приватного літака, коли він літав у відпустку. І нічого смішного, з чого сміються деякі бородаті женщины, які знаходяться в парламенті, тут немає. Дякую. Слава Україні!</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>В нас відбулася ґрунтовна дискусія, переходимо до голосування. Я прошу народних депутатів зайти в зал, зайняти робочі місця.</p>
<p>І я ставлю на голосування проект Закону про ратифікацію Імплементаційної угоди між Кабінетом Міністрів України та Організацією НАТО (номер 0027) в цілому. Будь ласка, шановні колеги, прошу підтримати, голосуємо.</p>
<p>&nbsp;</p>
<p>11:05:27</p>
<p>За-272</p>
<p>Рішення прийнято.</p>
<p>Переходимо до наступного проекту закону порядку денного. Проект Закону про ратифікацію Угоди між Кабінетом Міністрів України та Урядом Естонської Республіки про умови розміщення дипломатичних представництв України в Естонській Республіці та Естонської Республіки в Україні. Є прохання: за скороченою процедурою. Прошу підтримати дану пропозицію, за скорочену процедуру прошу проголосувати, будь ласка.</p>
<p>&nbsp;</p>
<p>11:06:11</p>
<p>За-193</p>
<p>Рішення прийняте.</p>
<p>І до доповіді запрошується заступник міністра закордонних справ Пристайко Вадим Володимирович. Від трибуни.</p>
<p>&nbsp;</p>
<p>11:06:30</p>
<p>ПРИСТАЙКО В.В.</p>
<p>Шановний головуючий, шановні народні обранці! Міністерство закордонних справ підготувало проект Закону про ратифікацію Угоди між Кабінетом Міністрів України і Урядом Естонської Республіки про умови розміщення дипломатичних представництв відповідно в Естонії і в Україні.</p>
<p>11 квітня 2013 року була підписана ця угода. Ми просимо вас підтримати цей проект, для того щоб завершити необхідні внутрішньодержавні процедури. Хочу сказати, що ваші колеги з естонського парламенту закінчили всі процедури у квітні 2013 року.</p>
<p>Коротко кажучи, про що ведеться мова. Ми передаємо у власність Естонській Республіці ділянку площею 298 квадратних метрів за адресою Пушкінська, 43б за ціною символічною в 1 євро. В свою чергу ми отримуємо в центрі Естонії, в центрі столиці Естонії ділянку розміром 2 тисячі 479 метрів – у 8 разів більше, де вже знаходиться наше посольство. Також ми даємо на 49 років в оренду місця для паркування для посольства Естонської Республіки в Україні.</p>
<p>Угода має технічний характер. Прошу вас підтримати. Це дозволить нам упорядкувати перебування нашої дипломатичної установи в Естонії і естонської дипломатичної установи в Києві. Дякую. Розраховую на вашу підтримку.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Співдоповідач – голова Комітету з питань європейської інтеграції Геращенко Ірина Володимирівна. Будь ласка.</p>
<p>&nbsp;</p>
<p>11:07:59</p>
<p>ГЕРАЩЕНКО І.В.</p>
<p>Шановні колеги, Комітет з питань європейської інтеграції розглянув на своєму засіданні 8 червня проект Закону України про ратифікацію Угоди між Кабінетом Міністрів України і Урядом Естонської Республіки про умови розміщення дипломатичних представництв України в Естонській Республіці та Естонської Республіки в Україні. І ухвалив одноголосно рішення: рекомендувати Верховній Раді України прийняти його в цілому.</p>
<p>Приймаючи це рішення, звичайно, ми виходили з того, що це сприятиме і розвитку дружніх стосунків між нашими країнами, а також дозволить виконати внутрішньодержавні процедури, необхідні для набрання чинності угоди, в наслідок чого будуть здійсненні такі заходи: передана у власність України, для розміщення будівель її дипломатичного представництва, земельну ділянку в Естонській Республіці площею 2 тисячі 479 квадратних метрів за домовлену плату символічну 1 євро, а у власність Естонської Республіки, для розміщення будівель її дипломатичного представництва в Україні, на підставі відповідного договору купівлі, продажу земельну ділянку загальною площею 298 квадратних метрів в центральній частині Києва, так само за умовну плату 1 євро.</p>
<p>Рішення нашого комітету узгоджується з висновком Головного науково-експертного управління Апарату Верховної Ради України і законопроект не суперечить міжнародним правовим зобов'язанням України.</p>
<p>І також, шановні колеги, я хочу проінформувати вас, що рішення нашого комітету ми направили листа до Київської міської влади з проханням так само якнайшвидше врегулювати це питання для того, щоб не тільки ми прийняли відповідний закон, а і було реалізовано вже на місцевому рівні це рішення.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, можемо голосувати?</p>
<p>Тоді прошу всіх народних депутатів, хто знаходить в кулуарах, зайти в зал і приготуватися до голосування. Будь ласка, прошу зайти в зал.</p>
<p>Ставиться на голосування проект Закону про ратифікацію угоди між Кабінетом Міністрів України та Урядом Естонської Республіки, номер 0026, в цілому.</p>
<p>Будь ласка, прошу підтримати. Голосуємо. В цілому.</p>
<p>&nbsp;</p>
<p>11:10:24</p>
<p>За-288</p>
<p>Рішення прийняте.</p>
<p>Переходимо до наступного проекту Закону про ратифікацію угоди між Кабінетом Міністрів України та Урядом Республіки Польща про взаємне працевлаштування членів сімей працівників закордонних дипломатичних установ. І є прохання розглянути його за скороченою процедурою.</p>
<p>Прошу проголосувати і підтримати, будь ласка. За скорочену процедуру.</p>
<p>&nbsp;</p>
<p>11:11:04</p>
<p>За-199</p>
<p>Рішення прийняте. І до доповіді запрошується заступник міністра закордонних справ Пристайко Вадим Володимирович.</p>
<p>&nbsp;</p>
<p>11:11:24</p>
<p>ПРИСТАЙКО В.В.</p>
<p>Шановний голова, шановні народні обранці. 27 лютого 2013 року була підписана Угода у формі обміну нотами між Кабінетом Міністрів України і урядом Республіки Польща про взаємне працевлаштування членів родин закордонних дипломатичних представництв. 13 березня, менше ніж через місяць, ваші колеги з польського парламенту завершили процедуру.</p>
<p>Я прошу вас підтримати цей законопроект, який дозволить працевлаштовувати в одній з країн членів родин наших дипломатів. Ми говоримо про чоловіків, дружин, які кинули свої кар'єри заради того, щоб з їх членами родин перебувати за кордоном, не мають можливості для завершення своїх кар'єр, для просування своїх ідей, своїх планів. Вони не отримують пенсію в Україні після того, як їдуть з чоловіками або з дружинами. Тому я прошу. Цих країн небагато: на сьогоднішній день до десятка країн ми змогли підписати відповідні угоди, робота ведеться. Одна з країн, я вважаю, що треба підтримати і дати можливість нашому посольству в Польщі більш гармонійного розвитку їх родин, членів їх сімей. І взагалі, я думаю, буде сприяти посиленню наших відносин між Польщею і Україною взагалі. Дуже дякую, розраховую на підтримку.</p>
<p>&nbsp;</p>
<p>ГОЛОВУЮЧИЙ. Дякую вам. До співдоповіді… Пані Сотник не хоче спів доповідати, відмовляється категорично. Тоді є прохання голосувати. Чи будете доповідати? Тоді є прохання в залі відразу голосувати.</p>
<p>Немає заперечень? Тоді, народні депутати, прошу зайти в зал, приготуватися до голосування. І ставиться на голосування проект Закону про ратифікацію Угоди (у формі обміну нотами) між Кабінетом Міністрів України та Урядом Республіки Польща, номер 0028. Прошу підтримати даний законопроект в цілому. Прошу голосувати, будь ласка.</p>
<p>&nbsp;</p>
<p>11:13:26</p>
<p>За-301</p>
<p>Рішення прийнято. Ми просто б'ємо всі рекорди присутності депутатів. Дякую вам.</p>
<p>Переходимо до наступного законопроекту порядку денного.</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>11:13:49</p>
<p>ГОЛОВУЮЧИЙ. Шановні колеги, на ваш розгляд внесено проект Закону про ратифікацію Угоди між Урядом України та Урядом Сполученого Королівства Великої Британії та Північної Ірландії про повітряне сполучення. Є пропозиція розглянути даний проект постанови за скороченою процедурою. Прошу голосувати. Даний проект закону.</p>
<p>Прошу голосувати щодо розгляду за скороченою процедурою.</p>
<p>&nbsp;</p>
<p>11:14:18</p>
<p>За-197</p>
<p>Рішення прийнято. Дякую.</p>
<p>Запрошую до слова голову Державної авіаційної служби України Антонюка Дениса Юрійовича. Будь ласка, доповідайте.</p>
<p>&nbsp;</p>
<p>11:14:36</p>
<p>АНТОНЮК Д.Ю.</p>
<p>Шановний Володимире Борисовичу! Шановні народні депутати! На ваш розгляд вноситься проект Закону про ратифікацію Угоди між Урядом України та Урядом Сполученого Королівства Великої Британії та Північної Ірландії про повітряне сполучення, розроблений Міністерством інфраструктури та Державною авіаційною службою з метою виконання внутрішньодержавних процедур, необхідних для, необхідних для набрання чинності угоди, яка була підписана ще у 2011 році у місті Київ.</p>
<p>Ратифікація угоди дозволить забезпечити створення та функціонування надійного правового механізму міжнародного рівня для реалізації і активізації процесу двосторонніх міждержавних зв'язків між Україною та Великою Британією.</p>
<p>Реалізація положень закону не потребує ніякого фінансування з державного або місцевих бюджетів України і пройшло всі необхідні погодження з боку всіх необхідних міністерств. Прошу підтримати урядовий законопроект, враховуючи те, що він вже двічі був зареєстрований у Верховній Раді ще сьомого скликання. Але, на жаль, не був розглянутий на пленарному засіданні. Спасибо.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, співдоповідь, член Комітету з питань європейської інтеграції Мустафа Найєм.</p>
<p>&nbsp;</p>
<p>11:15:59</p>
<p>НАЙЄМ М.</p>
<p>Шановні колеги! Комітет з питань європейської інтеграції розглянув проект Закону&nbsp; про ратифікацію Угоди між Урядом&nbsp; України&nbsp; та Урядом&nbsp; Сполученого Королівства Великої Британії та Північної&nbsp; Ірландії&nbsp; про повітряне&nbsp; сполучення&nbsp; та прийняв&nbsp; рішення, ухвалив рекомендувати Верховній Раді прийняти його в цілому.</p>
<p>Приймаючи таке рішення, народні депутати&nbsp; комітету виходили з того, що&nbsp;&nbsp; ратифікація дозволить завершити внутрішньодержавні&nbsp; процедури, необхідні для набрання&nbsp; угодою чинності.</p>
<p>Хочу також поінформувати наших колег, що реалізація цієї угоди&nbsp; надасть можливість вдосконалити двохсторонню співпрацю між нашими країнами&nbsp; та договірну&nbsp; правову базу&nbsp; для здійснення&nbsp; регулярних перевезень між Україною та&nbsp; Великою Британією, а також порядок&nbsp;&nbsp; регулювання&nbsp; міжнародних польотів при експлуатації&nbsp; договірних ліній.&nbsp; Ще одним важливим&nbsp; інструментом слугує перехід&nbsp; від процедури затвердження тарифів до процедури моніторингу тарифів і&nbsp; обмеження втручання авіаційних властей у процес формування тарифів.</p>
<p>Тому дякую вам. Прошу голосувати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги,&nbsp;&nbsp; чи є необхідність&nbsp; два – "за", два – "проти"? Чи будемо голосувати&nbsp; одразу? Голосуємо. Ну, будь ласка, запишіться два – "за", два – "проти".</p>
<p>Будь ласка,&nbsp; Лев Підлісецький, "Самопоміч", має бажання виступити. Будь ласка.</p>
<p>&nbsp;</p>
<p>11:17:30</p>
<p>ПІДЛІСЕЦЬКИЙ Л.Т.</p>
<p>У мене є питання до пана доповідача, але він говорить. Пане Філатов, можна я задам&nbsp; питання?&nbsp; Продовжить мені час.</p>
<p>&nbsp;</p>
<p>ГОЛОВУЮЧИЙ. Одну&nbsp; хвилину, будь ласка.</p>
<p>&nbsp;</p>
<p>ПІДЛІСЕЦЬКИЙ Л.Т. Антонюк, можна вам питання задати?&nbsp; Мені часу додайте, будь ласка.&nbsp; У мене&nbsp; є питання до&nbsp; пана Антонюка. Які кроки він&nbsp; зробив для&nbsp; запровадження Договору про відкрите небо? Перше.</p>
<p>Друге питання. Які за останні півроку у нас&nbsp; відкриті нові напрямки з України з аеропорту "Бориспіль", "Жуляни",&nbsp; інших аеропортів? І як є зараз ситуація з відкритим небом&nbsp; у&nbsp; львівському аеропорту? Чи дана угода що може покращити, чи вона просто є, щось реально дає, чи не дає. Оскільки наша основна мета – це є запровадження договору про відкрите небо з Євросоюзом. Дякую.</p>
<p>&nbsp;</p>
<p>11:18:50</p>
<p>АНТОНЮК Д.Ю.</p>
<p>Шановні колеги, дозвольте тоді доповісти. Перше питання, за іншим з приводу договору про спільний авіаційний простір. Станом на сьогодні Україна зробила максимально можливе для того, щоб його підписати. Більш того, ну, приймаючий до уваги, що таке по суті Угода про спільний авіаційний простір, це прийняття Україною рішення про те, що Україна імплементує порядка сотні документів, які регламентують усю авіаційну діяльність, які зараз використовуються у Європі. І з порядка цих сотні документів більше третини вже зараз імплементовано навіть не очікуючи на прийняття цього документу.</p>
<p>Більш того, проводились&nbsp; нещодавно переговори з молдаванами та грузинами, які зараз вже мають підписаний Договір про спільний авіаційний простір. І в Україні,&nbsp; Україна на декілька років вже випереджає Грузію і Молдову, які цей договір вже підписала.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, народний депутат Логвинський, наполягаєте на виступі? Наполягаєте? Будь ласка, народний депутат Логвинський, "Народний фронт".</p>
<p>&nbsp;</p>
<p>11:20:02</p>
<p>ЛОГВИНСЬКИЙ Г.В.</p>
<p>Доброго дня! Фракция "Народный фронт" народный фронт поддерживает данный законопроект. Вместе с этим у меня есть вопрос к главе авиа службы следующего характера. Безусловно, мы ставим в повестку дня очень важные вопросы для нашего государства, однако до сих пор не понятно, почему российские самолеты пересекают границу нашей территории, и почему в отношении авиакомпании страны-агрессора не принимаются соответствующих&nbsp; санкций, почему корабли не арестованы, и почему… Какие, бы мне хотелось узнать, какие именно действия предпринимает государственная служба в этом вопросе. Спасибо.</p>
<p>&nbsp;</p>
<p>ГОЛОВУЮЧИЙ. Я думаю, що можливо би надати письмову відповідь народному депутату. Це було би набагато, мені здається, фундаментально.</p>
<p>Будь ласка.</p>
<p>&nbsp;</p>
<p>11:21:03</p>
<p>АНТОНЮК Д.Ю.</p>
<p>З нашого боку, з боку Державної авіаційної служби та Міністерства інфраструктури зроблено усе для того, щоб привести в правовому полі, прийняти рішення та його максимально законно оформити. Ці позови вже давно передані до Мін'юсту і наразі вони вже є у Міністерстві юстиції з тим, щоби Державна виконавча служба це відпрацювала та виконала. По состоянию на сейчас, все, что Державна авіаційна служба та Міністерство інфраструктури могли зробити, вони зробили.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Ігор Мосійчук не наполягає від фракції… Не наполягає.</p>
<p>Від фракції "Опоблок", хвилина, Ігор Шурма і переходимо до голосування. Будь ласка.</p>
<p>&nbsp;</p>
<p>11:21:52</p>
<p>ШУРМА І.М.</p>
<p>Ігор Шурма, "Опозиційний блок".</p>
<p>Я звертаюся до колег, які намагаються працювати у Верховній Раді. Шановні колеги, є багато зауважень стосовно дотримання Закону про Регламент до головуючого. Але в мене є пропозиції до депутатів, які на сьогоднішній день приймають участь в обговоренні. Ви спочатку голосуєте, аж кнопка зелена стає червоною, за скорочену процедуру, а потім ту саму процедуру порушуєте. При скороченій процедурі немає запитань, ви ж Регламент, Закон про Регламент прочитайте, або голосуйте правильно і приймайте рішення! Що ж ми один одного тепер дискримінуємо! Дякую.</p>
<p>&nbsp;</p>
<p>ГОЛОВУЮЧИЙ. Шановні колеги народні депутати, на ваш розгляд для голосування внесено проект Закону (реєстраційний номер 0029). Проект Закону про ратифікацію Угоди між Урядом України та Урядом Сполученого Королівства Великої Британії та Північної Ірландії про повітряне сполучення. За результатами обговорення є пропозиція прийняти в цілому даний проект Закону про ратифікацію.</p>
<p>Саме цю пропозицію профільного комітету я ставлю на голосування. Прошу підготуватись, колеги, і голосуємо 0029 в цілому. Прошу голосувати 0029 в цілому.</p>
<p>&nbsp;</p>
<p>11:23:22</p>
<p>За-282</p>
<p>Рішення прийнято. Дякую, шановні колеги.</p>
<p>Переходимо до розгляду проектів законів у першому читанні.</p>
<p>На ваш розгляд внесено проект Закону (реєстраційний номер 1829) про внесення змін до Закону України "Про оренду державного та комунального майна" щодо вдосконалення правового регулювання орендних відносин, підготовлений народним депутатом Алексєєвим. Є пропозиція&nbsp; автора законопроекту, доповідача розглянути цей проект закону за скороченою процедурою. Цю &nbsp;пропозицію я ставлю на&nbsp;&nbsp; голосування щодо розгляду&nbsp; даного проекту закону за скороченою процедурою,&nbsp; будь ласка, визначайтесь.</p>
<p>&nbsp;</p>
<p>11:24:13</p>
<p>За-187</p>
<p>Рішення прийнято.&nbsp;</p>
<p>Ігор Алексєєв,&nbsp; будь ласка.</p>
<p>&nbsp;</p>
<p>11:24:23</p>
<p>АЛЕКСЄЄВ І.С.</p>
<p>Шановний головуючий, шановні народні депутати, вашій увазі пропонується законопроект про внесення змін до Закону&nbsp; України "Про оренду&nbsp; державного та комунального майна" щодо вдосконалення орендних відносин (реєстраційний номер 1829). Цей законопроект є черговим кроком до поліпшення профільного законодавства&nbsp;&nbsp; та посилення майнових інтересів держави, та комунальних&nbsp; власників в процесі оренди державного, та комунального майна.</p>
<p>Цим законопроектом пропонується низка&nbsp; положень.&nbsp; По-перше, встановлюється неможливість звернення стягнення за зобов'язанням&nbsp; орендаря на орендоване майно та&nbsp; неможливості для орендаря вчиняти дії, які можуть&nbsp; призвести до зміни форми власності на це майно. По-друге, цим законопроектом пропонується встановити, закріпити на законодавчому&nbsp; рівні обов'язок орендаря щодо відшкодування збитків у зв'язку&nbsp; з втратами орендованого майна. Крім того, цим законопроектом пропонується&nbsp; закріпити, на рівні уряду, механізм повернення&nbsp; єдиних майнових комплексів державних&nbsp; підприємств та окремого індивідуально визначеного майна у разі&nbsp; розірвання, або припинення&nbsp; договору оренди.&nbsp; Такий механізм підвищить координацію дій фонду з відповідними галузевими міністерствами.</p>
<p>Прошу підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, секретар Комітету&nbsp; з питань економічної політики&nbsp; Богдан Матківський.</p>
<p>&nbsp;</p>
<p>11:26:19</p>
<p>МАТКІВСЬКИЙ Б.М.</p>
<p>Шановний пане Голово, шановні народні депутати! Комітет з питань економічної політики на засіданні 19 березня розглянув проект Закону України про внесення змін до Закону України "Про оренду державного та комунального майна" щодо вдосконалення правового регулювання орендних відносин, внесений народним депутатом України Алєксєєвим. Метою прийняття цього законопроекту є підвищення ефективності відносин оренди державного та комунального майна, збільшення надходжень від оренди до державних місцевих бюджетів, посилення захисту майнових інтересів держави та територіальних громад.</p>
<p>Головне науково-експертне управління Апарату Верховної Ради України у висновку зазначає, що за результатами розгляду в першому читанні проект закону може бути прийняти за основу з наступним урахуванням, висловлених зауважень і пропозицій. Комітет прийняв рішення рекомендувати Верховній Раді України проект Закону України про внесення змін до Закону України "Про оренду державного та комунального майна" щодо вдосконалення правового регулювання орендних відносин прийняти в першому читанні за основу. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, будь ласка, запишіться два – "за", два – "проти". Будь ласка.</p>
<p>Будь ласка, народний депутат Кривенко, "Народний фронт".</p>
<p>&nbsp;</p>
<p>11:27:47</p>
<p>КРИВЕНКО В.В.</p>
<p>Цей законопроект дуже потрібен на сьогоднішній день. Назву тільки дві новації і зразу стане зрозуміло його потреба. Перше. Орендоване майно не може передаватися в заставу для отримання кредиту орендодавця. Тобто воно потім не може бути відчужене, якщо кредит не буде повернутий. Це перше.</p>
<p>Друге. Коли орендоване майно страхується, то, у випадку страхового випадку, кошти отримає балансоутримувач або власник цього приміщення, а не орендар. Тобто, якщо орендар зіпсує це приміщення,&nbsp; то власник його отримає назад кошти. Тому фракція "Народний фронт"&nbsp; підтримує цей законопроект і закликає всіх теж його підтримати в першому читанні. Дякую.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; народний депутат Власенко Сергій, "Батьківщина".</p>
<p>&nbsp;</p>
<p>11:28:50</p>
<p>ВЛАСЕНКО С.В.</p>
<p>Шановні колеги! Я таки з здивуванням почув виступ попереднього виступаючого і у мене просте питання, а скажіть, яким законом сьогодні орендар може отримувати кредит віддаючи в заставу орендоване майно? Що це за такі новації у нас? Це, по-перше.</p>
<p>По-друге, у мене велика порада читати закон, що пропонується зробити цим законом, я цитую: "орган уповноважений управляти майном протягом&nbsp; 35 робочих днів з моменту надання згоди на оренду цілісного майнового комплексу підприємства, забезпечує, увага, реєстрацію цим підприємством право власності на майно підприємства, якщо на момент надання такої згоди право власності не було зареєстровано". Що це означає? Це дуже проста ситуація, це означає, що договір оренди тепер є правовою підставою для реєстрації права власності на майно. Це знаєте, це якась юридична абракадабра. Будь ласка,&nbsp; якщо хочете здавати в оренду комунальне майно, підніміть всі документи, зареєструйте право власності за цим підприємством, отримайте згоду уповноваженого органу і здавайте в оренду. І немає жодних проблем, і жоден орендатор не буде мати змоги брати під це майно кредит, бо це неможливо згідно з законом. Не треба придумувати якісь абстрактні речі, тому ми пропонуємо дуже коректно повернути цей законопроект авторам на доопрацювання. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; Олена Сотник.</p>
<p>&nbsp;</p>
<p>11:30:32</p>
<p>СОТНИК О.С.</p>
<p>Прошу передати слово Пташник Вікторі.</p>
<p>&nbsp;</p>
<p>ГОЛОВУЮЧИЙ.&nbsp; Народний депутат Пташник.</p>
<p>&nbsp;</p>
<p>11:30:38</p>
<p>ПТАШНИК В.Ю.</p>
<p>Шановні колеги! Я хочу звернути вашу увагу, що концептуальні речі, якими удосконалюється сам договір і істотні умови до договору, ми з ними погоджуємося. І можемо голосувати тільки за основу.</p>
<p>Але ми погоджуємося з колегами із "Батьківщини" і, зокрема, хочемо звернути увагу ще на один недолік даного законопроекту, який за умови його прийняття, обов'язково повинен бути доопрацьований до другого читання. Це, зокрема, виключення з Переліку держаних об'єктів, які не можуть бути орендовані, майна підприємств, що проводять діяльність у сфері метрології, сертифікації та стандартизації. Ця норма неможливо... неприпустимо таке виключення і тому ми маємо так само тут доопрацювати до другого читання.</p>
<p>І я окремо ще хочу звернути вашу увагу на те, що це питання, до речі, Комітету з економічної політики, засідання якого сьогодні має відбутися. І можливе таке, що кворуму на цьому засіданні не буде. Я хочу звернути вашу увагу, що коли на наше засідання, на Комітет з економічної політики виносяться питання, що пов'язані з приватизацією, ми маємо майже повний кворум, ми маємо повний склад комітету. А коли на наш комітет виносяться гарні законопроекти, які дійсно направлені на те, щоб припинити корупцію, зокрема, в державних закупівлях, кворум засідань Комітету з економічної політики стає перед величезним питанням.</p>
<p>Сьогодні якраз ми маємо розглядати законопроект в сфері державних закупівель, які направлені на подолання корупції. Тому я звертаюсь до членів Комітету з економічної політики: не зривати засідання комітету і прийти сьогодні на засідання, нагадую, у третій годині. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Шипко.</p>
<p>&nbsp;</p>
<p>11:32:32</p>
<p>ШИПКО А.Ф.</p>
<p>Шановні колеги. Андрій Шипко, Дніпропетровщина, група "Відродження".</p>
<p>Шановні колеги, цей законопроект потребує доопрацювання, оскільки, по-перше, в оренду потрібно передавати майно вже належно оцінене. По-друге, передаватися майно повинно тільки орендарю, тому термін "балансоутримувач", який пропонується в законопроекті – неприпустимий. По-третє, у Державному реєстрі речових прав на нерухоме майно повинні бути всі підприємства і іншого не може бути. Тому доцільно заборонити передавати в оренду державне або комунальне нерухоме майно, яке не зареєстроване в такому реєстрі. Отже, я погоджуюсь, щоб цей законопроект відправили на доопрацювання. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, ми завершили обговорення цього питання. У нас є Закон про асоціації місцевого самоврядування. Закон регулює відносини про оренду державного та комунального майна. Ну, з державним мені все зрозуміло, а щодо оренди комунального майна проводили консультації з органами місцевого самоврядування, з асоціаціями, обговорювали це питання? Вони ж будуть використовувати це майно. Очевидно, що такого обговорення не було проведено, і це означає, що тут є звуження прав місцевого самоврядування управляти майном територіальної громади, не враховуючи їхню думку. Тому я думаю, що це треба враховувати завжди.</p>
<p>Шановні колеги, на ваш розгляд для голосування внесено проект Закону (реєстраційний номер 1829): проект Закону про внесення змін до Закону України "Про оренду державного та комунального майна" щодо вдосконалення правового регулювання орендних відносин, - який був щойно обговорений, і ви чули позицію фракцій щодо цього питання.</p>
<p>Будь ласка, внесена пропозиція: за основу даного проекту закону. За основу.</p>
<p>&nbsp;</p>
<p>11:34:55</p>
<p>За-137</p>
<p>137 голосів. Очевидно є, що закон є неприйнятим і вважається відхиленим.</p>
<p>Йдемо далі. 1586: проект Закону про внесення змін до Кодексу України про адміністративні правопорушення щодо посилення боротьби з браконьєрством та захисту навколишнього середовища. Підготовлений народним депутатом Олегом Купрієнком. Є пропозиція автора розглянути цей проект закону за скороченою процедурою. Прошу, шановні колеги, визначатися щодо розгляду за скороченою процедурою.</p>
<p>&nbsp;</p>
<p>11:35:45</p>
<p>За-184</p>
<p>Поки народний депутат буде виходити до доповіді, у мене є прохання, шановні керівники комітетів, шановні народні депутати, якщо ми вносимо ініціативи, які стосуються місцевого самоврядування, то давайте хоча б будемо проводити попередні консультації з органами місцевого самоврядування для того, щоб узгоджувати позиції щодо врегулювання тих чи інших питань. Будь ласка, я просив би це враховувати у своїй роботі, тому що ми наприймаємо, а їм потім виконувати.</p>
<p>Прошу, Олег Купрієнко.</p>
<p>&nbsp;</p>
<p>11:36:13</p>
<p>КУПРІЄНКО О.В.</p>
<p>Шановний пане Голово, шановні народні депутати, на ваш розгляд пропонується законопроект, який врегулює ті ситуації, які ви зараз бачите на екрані.</p>
<p>Не так давно в нас були травневі свята і багато хто з нас виїжджав на природу, і не рідно ми могли бачити, як наші ліси засмічуються, як наші ліси горять, як вбивають диких тварин браконьєри.</p>
<p>Чому це все відбувається? Тому що знайти посадову особу, яка може&nbsp; принаймні зафіксувати це порушення та скласти адмінпротокол, в законодавстві практично відсутні. Посадові особи органів лісового та мисливського господарства, вони не можуть фізично робити же все, оскільки, наприклад, на Чернігівську область таких посадових осіб аж 5 десятків, половина з них, це голови лісгоспів, які ж не виїжджають на фіксування таких адмінправопорушень, які не можуть кожного дня бути в лісі.</p>
<p>Буквально два дні тому на відкритому засіданні Кабінету Міністрів Прем'єр-міністр спитав у головного нашого лісовика: " А що ви маєте робити для того, як ви плануєте боротися в тому числі з пожежами?", він каже: "А ми наберемо 3 тисячі додаткових людей, які будуть охороняти ліси."&nbsp; Так, шановні високопосадовці, у нас в країні на сьогоднішній день 1057 мисливських господарств, де працює 10 тисяч посадових осіб. Давайте повернемо Єгерській службі право фіксувати адмінправопорушення і у того, що ми бачимо, можливо, буде в рази менше.</p>
<p>Дуже простий законопроект, півречення в 245 статтю до переліку посадових осіб добавляються єгері, Єгерська служба, мисливське господарство, яка по класифікатору професії діє 5169 і все ми врегулюємо.</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд, завершуйте.</p>
<p>&nbsp;</p>
<p>КУПРІЄНКО О.В. … комітет дав висновок про те, щоб прийняти його в першому читанні. Я не знаю, що там добавляти до другого. Там всього-на-всього: єгері та посадові особи мисливських господарств. Давайте його проголосуємо і за основу, і в цілому. І надамо право посадовим особам захищати нашу природу.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, шановні колеги. Андрій Анатолійович Кожем'якін.</p>
<p>&nbsp;</p>
<p>11:38:56</p>
<p>КОЖЕМ’ЯКІН А.А.</p>
<p>Шановний головуючий, шановні колеги! Комітет Верховної ради з питань законодавчого забезпечення правоохоронної діяльності розглянув на своєму засіданні проект Закону номер 1586 про внесення змін до Кодексу України про адміністративні правопорушення щодо посилення боротьби з браконьєрством та захисту навколишнього середовища.</p>
<p>Законопроектом пропонується шляхом внесення до відповідних доповнень до частини другої статті 255 Кодексу України про адміністративне правопорушення надати право складати протоколи про адміністративні правопорушення, передбачені статтями (там перераховуються статті, про які сказав пан Купрієнко), посадовим особам та єгерям мисливських угідь.</p>
<p>Як свідчить практика, позбавлення посадових осіб, користувачів мисливських угідь приватних мисливських господарств в 2012 році права складати протоколи про адміністративні правопорушення призвело до значного збільшення випадків браконьєрства. Ви знаєте, що це був за період. І чому дуже багато з тієї влади, яка пішла в небуття, мені здається, вже назавжди, дуже багато любили їздити на полювання. І звичайно ж, єгеря і всі інші, які контролювали цю ситуацію, їм були не потрібні. І це було прийнято рішення, і вони позбавлені права складати адміністративні протоколи для того, щоб творити, вибачте, безпрєдєл.</p>
<p>Тому Головне науково-експертне управління Апарату Верховної Ради вважає, що цей законопроект, і дякую цьому управлінню, прийняти можна за основу. Комітет пропонує прийняти за основу. І в принципі я підтримую пана Купрієнка. Пан головуючий Володимир Борисович, можна під відповідальність комітету приймати в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, запишіться, два – "за", два – "проти", шановні колеги. Або голосуємо, якщо немає. Голосуємо? Голосуємо. Добре, зупиніть запис. Я так розумію, що голосуємо. Да-да, все, все, голосуємо.</p>
<p>Колеги, 1586 за основу і в цілому. За основу і в цілому. Та там два слова буквально в законі. Але важливі. За основу, колеги, і в цілому – 1586, за пропозицією народного депутата Купрієнка. Колеги, за основу та в цілому. За основу та в цілому.</p>
<p>&nbsp;</p>
<p>11:41:57</p>
<p>За-289</p>
<p>Рішення прийнято. Дякую, шановні колеги. Ідемо далі.</p>
<p>Проект Закону про внесення змін до Податкового кодексу України (щодо створення сприятливих умов для надання освітніх послуг дошкільними та загальноосвітніми навчальними закладами недержавної форми власності), (реєстраційний номер 2276). Автор – народний депутат Галасюк.</p>
<p>Є пропозиція автора розглядати цей проект закону за скороченою процедурою. Прошу визначатись щодо розгляду за скороченою процедурою. Будь ласка.</p>
<p>&nbsp;</p>
<p>11:42:40</p>
<p>За-191</p>
<p>Рішення прийнято. Будь ласка, доповідайте, Віктор Галасюк.</p>
<p>&nbsp;</p>
<p>11:42:52</p>
<p>ГАЛАСЮК В.В.</p>
<p>Дякую. Шановний Володимире Борисовичу, шановні колеги! Представляю вашій увазі законопроект 2276&nbsp; про створення сприятливих умов для надання освітніх послуг дошкільними та загальноосвітніми навчальними закладами недержавної форми власності. Автори законопроекту – Ляшко, Галасюк, Гриневич, Продан, Кірш, Кривенко, Парасюк, Домбровський, Заболотний, Курячий.</p>
<p>Цим законопроектом пропонується звільнити дошкільні та загальноосвітні навчальні заклади від декількох видів податків: від сплати податку&nbsp; на прибуток, податку на нерухоме майно та земельного податку незалежно від форми їх власності.</p>
<p>В чому полягає&nbsp; ідея.&nbsp; Ми з вами розуміємо, що у держави&nbsp; не вистачає коштів для розвитку державної мережі освітніх закладів. Тому, яким&nbsp; чином можна&nbsp; залучити приватний капітал для того, щоб він інвестував освіту? Тільки одним способом – створити для нього&nbsp; привабливі умови, такі самі умови&nbsp; як для державної форми власності.&nbsp; Тому ми&nbsp;&nbsp; пропонуємо урівняти в правах недержавну та державну форму власності у цій частині освітніх закладів і зробити це.</p>
<p>При чому, шановні колеги, я дуже прошу вас підтримати цей законопроект&nbsp; в редакції авторів&nbsp; і прийняти його сьогодні в цілому. Чому це є дуже важливим? Тому що Міністерство фінансів подало пропозицію виключити звідти "вивільнення податку на прибуток", але це неможна робити. Міністерство фінансів каже, що є потенційні збитки 17 мільйонів гривень. Але, шановні колеги народні депутати, давайте подумаємо, чи порахувало Міністерство фінансів, що&nbsp; в Україні тільки&nbsp; 52 відсотки дітей взагалі&nbsp; охвачені навчанням в дитячих садочках? Чи порахували вони, що&nbsp; за часи незалежності уже&nbsp; зникло майже&nbsp; 10 тисяч дитячих&nbsp; садочків і більше&nbsp;&nbsp; 4 тисяч&nbsp; шкіл? Тому&nbsp; ми не маємо можливості, ми не маємо просто права морального&nbsp; продовжити цю тенденцію. Тому,&nbsp; шановні колеги депутати, я прошу&nbsp; підтримати законопроект&nbsp; в редакції авторів сьогодні в цілому і дати сигнал&nbsp; освітній&nbsp; галузі. Бо&nbsp; інвестиції в освіту,&nbsp; інвестиції в науку – це є найцінніше…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp;&nbsp; 30 секунд. Завершуйте.</p>
<p>&nbsp;</p>
<p>ГАЛАСЮК В.В. Бо, насправді, інвестиції в освіту, в дошкільну, шкільну – це&nbsp; сьогодні найцінніше, що може зробити держава для того, щоб&nbsp; через&nbsp; 10 років ми були успішною глобальною нацією, яку поважають в Європі, яка живе за європейськими стандартами не тільки політично, а економічно, науково, технологічно. Тому, шановні колеги, прошу підтримати цей законопроект в цілому в редакції авторів. Дуже дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, співдоповідь голови Комітету з питань податкової та митної політики Южаніна Ніна Петрівна.&nbsp;</p>
<p>&nbsp;</p>
<p>11:45:51</p>
<p>ЮЖАНІНА Н.П.</p>
<p>Шановний Голове, шановні народні депутати, Комітет Верховної Ради України з питань податкової та митної політики на своєму засідання 20 травня 2015 року розглянув даний законопроект. доповідачем вже представлено законопроект по суті. Тому хочу доповісти, що під час розгляду на засіданні народні депутати члени&nbsp; комітету в цілому підтримали запропоновані пропозиції, однак висловили ряд зауважень до запропонованого тексту законопроекту. У зв'язку з чим було прийнято рішення виключити з тексту положення щодо звільнення дошкільних та загальноосвітніх навчальних закладів від сплати податку на прибуток підприємств, оскільки такі навчальні заклади мають відповідати критеріям щодо неприбутковості. Тобто для того, щоби не платити податок на прибуток, треба зареєструватися не прибутковою організацією. І тоді ця проблема сама собою вирішиться.&nbsp; Якщо є отриманий прибуток направляється на отримання дивідендів засновникам таких підприємств і таких закладів, ну, така організація має сплачувати податок на прибуток на загальних підставах.</p>
<p>Щодо звільнення від земельного податку у зв'язку з тим, що аналогічні положення вже містить підготовлений комітетом до розгляду у другому читанні законопроект номер 1850-1, який на цьому тижні стоїть в порядку денному сесії,&nbsp; ми теж пропонуємо виключити.</p>
<p>Також депутатами було зауважено, що деякі положення&nbsp; законопроекту потребують уточнення. Це саме перелік будівель щодо яких пропонується звільнити від податку на майно. То оскільки відповідно до статті 38 Закону України "Про освіту" матеріально технічна база навчального закладу включає не тільки будівлі, в яких безпосередньо проводиться навчання, але і споруди, комунікації, інвентар та службове житло.</p>
<p>В цілому, враховуючи актуальність цього законопроекту, комітет вирішив рекомендувати Верховній Раді України прийняти за основу проект за виключенням положень</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд, завершуйте.</p>
<p>&nbsp;</p>
<p>ЮЖАНІНА Н.П. За виключенням положень підпунктів один та три, про які я тільки що пояснила, розділу І законопроекту.</p>
<p>А три, це якраз про звільнення податку на землю, який передбачений в законі 1850, який на тій неділі в четвер… Якщо ми не будемо уточнювати переліку будівель, які ми звільняємо від податку на нерухоме майно, щодо яких було зауваження в членів комітету, то тільки тоді, але 1 і 3 пункт треба виключати.</p>
<p>&nbsp;</p>
<p>ГОЛОВУЮЧИЙ. За основу? Ага, добре.</p>
<p>Шановні колеги, будь ласка, доповідь і співдоповідь ми почули. 2 – "за", 2 – "проти" і перейдемо до голосування.</p>
<p>Будь ласка, запишіться, 2 – "за", 2 – "проти".</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>ГОЛОВУЮЧИЙ. Развадовський Віктор Йосипович, "Воля народу".</p>
<p>&nbsp;</p>
<p>11:49:14</p>
<p>РАЗВАДОВСЬКИЙ В.Й.</p>
<p>Прошу передати слово Володимиру Михайловичу Литвину.</p>
<p>&nbsp;</p>
<p>ГОЛОВУЮЧИЙ. Будь ласка, Володимир&nbsp; Михайлович Литвин.</p>
<p>&nbsp;</p>
<p>11:49:21</p>
<p>ЛИТВИН В.М.</p>
<p>Шановний Голово, шановні колеги! Цілком зрозуміло, що цей законопроект потрібно прийняти і бажано, щоб ми його прийняли остаточно як закон. Але, я звертаюсь до Голови Верховної Ради, до депутатів, насамперед, мажоритарників. Ми можемо прийняти цей закон, але незабаром не буде шкіл, навчальних закладів, особливо в сільській місцевості. Зараз відбувається свавільний процес закриття шкіл. Місцеві органи влади часто діють як окупаційна влада у цьому питанні, втім, і в інших питаннях. Думки громад з цього приводу ніхто не запитує. Я вкотре наголошую, що люди часто-густо дізнаються із районних газет про те, що школа в їхньому селі підлягає закриттю і на наступний навчальний рік школи не буде. Є проект Постанови про те, щоб Верховна Рада прийняла рішення про мораторій на закриття шкіл, хоча б до моменту, коли буде зрозуміло, який буде територіально-адміністративний устрій України, які у нас будуть громади, яка буде кількість районів, щоб після того прийняти оптимальне рішення. Очевидно, це правильна, зрозуміла пропозиція. Я просив би Голову Верховної Ради&nbsp; України на завтра, на четвер винести на розгляд це питання&nbsp; для того, щоб Верховна Рада України визначилась і щоб в першу чергу депутати мажоритарними мали&nbsp; можливість давати&nbsp; мотивовані відповіді людям&nbsp; під час перебування в округах. Я розумію, що&nbsp; партії це мало цікавить,&nbsp; тому я насамперед&nbsp; апелюю до депутатів, які обрані в мажоритарних&nbsp; округах. На четвер,&nbsp; будь ласка, поставте це питання, хоча я розумію, що зараз нікого не цікавить ця проблема.&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Корчинська Оксана, Радикальна партія передає слово Олегові Ляшку.</p>
<p>&nbsp;</p>
<p>11:51:29</p>
<p>ЛЯШКО О.В.</p>
<p>Олег Ляшко,&nbsp; Радикальна партія.</p>
<p>Радикальну партію цікавить у першу чергу здоров'я української нації і освіта, адже без&nbsp; освіти, і здоров'я, знаєте як в народі кажуть: як больний і дурний, то ти нікому не треба – ні собі, ні людям. От ми абсолютно переконані, що запорука розвитку нашої країни – це якісна освіта для&nbsp;&nbsp;&nbsp;&nbsp; наших дітей і це медицина. Медицина! Для того, щоби люди не ходили в&nbsp; ті лікарні, коли вже ракова пухлина на останній стадії, а діагностика для того, щоби рятувати людей на самих ранніх стадіях захворювання. Що стосується предмету розгляду цього законопроекту? Ми пропонуємо звільнити від сплати податків&nbsp; дошкільні навчальні заклади, освітні навчальні заклади, тобто дитсадки і школи від сплати за землю, від сплати податку на нерухомість,&nbsp; і сплати податку на прибуток.&nbsp;</p>
<p>А прибуток, Ніна Петрівна, який&nbsp; вони можливо отримають, нехай вкладають і не на дивіденди, а в розвиток навчального закладу: оснащення комп'ютерами, побудова нових шкіл, там приміщень, спортивних майданчиків,&nbsp; тощо.</p>
<p>І в зв'язку з цим, ми закликаємо парламент підтримати в тому числі законопроект Дениса Силантьєва і колег народних депутатів 2068 про&nbsp; звільнення від оподаткування закладів фізичної культури і спорту. Ми не тих обкладаємо податками! Податками треба обкладати олігархів, а не школи, дитсадки, чи стадіони! Тому що діти по генделиках ходять замість того,&nbsp; щоб ходити в фізкультурно-оздоровчі комплекси, бігати на стадіонах і бути здоровими, красивими, розумними, і будувати майбутню українську державу. Тільки якісна освіта, тільки якісна медицина - це запорука майбутнього держави. Бо щоб ми з вами тут не робили, якщо ми не дамо дітям знань, якщо вони не будуть у нас здорові, то майбутнього у нашої країни немає. Тому треба підтримувати їх, в тому числі, звільняючи від оподаткування. Прошу проголосувати.</p>
<p>&nbsp;</p>
<p>ГОЛОВУЮЧИЙ. Дякую. Вікторія Пташник, "Самопоміч".</p>
<p>&nbsp;</p>
<p>11:53:39</p>
<p>ПТАШНИК В.Ю.</p>
<p>Прошу передати Тетяні Остріковій.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>11:53:44</p>
<p>ОСТРІКОВА Т.Г.</p>
<p>Шановні колеги, питання освіти безумовно на сьогоднішній день є ключовим питанням. І я, як мама двох дітей, знаю, як на сьогоднішній день важко влаштувати дитину в державний дошкільний навчальний заклад. Тому беззастережно ми повинні на державному рівні подумати, які важелі, які нам дадуть можливість підтримати приватні дошкільні та загальноосвітні заклади.</p>
<p>Але ж, законопроектом пропонується звільнити від оподаткування податком на прибуток. Але на сьогоднішній день наша держава не регулює питання вартості освітніх послуг у приватних навчальних закладах. І тому питання надання пільг з оподаткування в частині звільнення від податку на прибуток, воно не може розглядатися як необхідна умова державної підтримки. Тому що ми не можемо прогарантувати, що ці гроші, від яких ми звільнимо від податку на прибуток, будуть реінвестовані в те, про що говорив Олег Валерійович, придбання комп'ютерів і матеріально-технічної бази.</p>
<p>Тому ми беззастережно пропонуємо, фракція "Самопоміч" пропонує підтримати цю ініціативу в редакції запропонованій комітетом за основу, звільнити від оподаткування податком на нерухоме майно, уточнивши при цьому перелік будівель між першим і другим читанням. А щодо звільнення від земельного податку, то в нас на цей тиждень включений в порядок денний законопроект 1850-1 і там передбачається звільнення від земельного податку і державних, і не державних освітніх закладів. Ми повинні це питання проголосувати вже цього тижня і вирішити раз і назавжди. Дякую.</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Олександра Кужель, "Батьківщина".</p>
<p>&nbsp;</p>
<p>11:55:26</p>
<p>КУЖЕЛЬ О.В.</p>
<p>Шановні колеги! Що ми робимо разом коаліцією, приймаючи цей законопроект? А ми виконуємо Конституцію. Бо в Конституції сказано, незалежно який від власності, повинні бути нормальні рівні умови оподаткування.</p>
<p>Скажіть мені, будь ласка, ви що не знали раніше, що навіть електроенергія і всі інші комунальні послуги для недержавних&nbsp; загальноосвітніх і дошкільних продавався як комерційним підприємствам. Вони ніколи не були рівними для цієї держави. А скажіть, будь ласка,&nbsp; а що нам робити, як Тетяна Острікова сказала, мамам, які хочуть заробити той стаж, який ви прийняли 30 років, як їй треба не народжувати дітей? Бо народила, знизили на дитину гроші, а тепер ще немає садків, скажіть мені, будь ласка,&nbsp; ви чоловіки, ви більшість цієї Верховної Ради, ви щось повинні зробити для того, щоб жінка мала рівні права, які ви забезпечили Конституцією?</p>
<p>І тому прийняття цього законопроекту є стовідсотково підтримано "Батьківщиною" прийняття в цілому. Чому я не згідна з пані Тетяною в частині оподаткування? Пані Тетяна, немає питання сьогодні податковим органам контролювати цільове використання тих коштів, які ми звільняємо від оподаткування. Але на сьогоднішній день в продовження виступу пана Литвина, ліквідувала влада школу, знайшовся підприємець в існуючій школі відкрив і дитсадок, і навчальні школи. І будемо їм допомагати – це є можливість сьогодні захиститись від того, що ми втрачаємо народження дітей і майбутнє наших дітей. Партія "Батьківщина" закликає проголосувати цей законопроект в цілому.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Шипко, "Відродження".</p>
<p>&nbsp;</p>
<p>11:57:20</p>
<p>ШИПКО А.Ф.</p>
<p>Шановні народні депутати! Ідея дуже хороша і цікава, але я трошки сумніваюсь, що знизивши податки до таких, до приватних навчальних закладів, знизиться ціна навчання там, а гроші до бюджету вже поступати не будуть. Тому я дуже прошу авторів цього законопроекту і вважаю, що треба в законі прописати таку норму, що ми звільняємо приватні навчальні заклади в яких безкоштовно будуть навчатись не менше 20 відсотків дітей з малозабезпечених сімей та дітей сиріт. Якщо приймається, ми будемо підтримувати цей законопроект.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; Долженков, "Опоблок", народний депутат Долженков.</p>
<p>&nbsp;</p>
<p>11:57:59</p>
<p>ДОЛЖЕНКОВ О.В.</p>
<p>Дякую, шановний Володимир Борисович! Фракція "Опозиційний блок" звичайно не буде стояти осторонь питання оподаткування як дошкільних так і освітніх навчальних закладів. Нас також турбує доля як освітян, так і людей, які здобувають освіту. Звичайно, в умовах, коли чинна влада здійснює скорочення мережі, раніше яка була розгалужена, але зараз, на жаль, вона не є такою розгалуженою, дошкільних, шкільних навчальних закладів, про що зазначали попередні представники, які обиралися за мажоритарною системою. Ми зазначаємо про те, що підтримуємо позицію комітету в тій частині, щоб підтримати вказаний законопроект за основу, оскільки дійсно звільнення від оподаткування – це такий режим, який властивий для неприбуткових установ. Якщо ми пропонуємо фактично звільнити податок від оподаткування, можливо прописати під час другого читання, щоб застосувати&nbsp; ставку ноль відсотків. А що стосується неможливості застосування вказаної пільги для підприємств приватної форми власності...</p>
<p>&nbsp;</p>
<p>ГОЛОВУЮЧИЙ. Десять секунд – закінчуйте.</p>
<p>&nbsp;</p>
<p>11:59:13</p>
<p>ДОЛЖЕНКОВ О.В.</p>
<p>Ми вважаємо, що повинні бути рівні умови оподаткування як для державних комунальних, так і для недержавних форм власності. Оскільки в умовах тотального скорочення мережі розгалуження нам необхідно створити максимально...</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Лілія Гриневич.</p>
<p>&nbsp;</p>
<p>11:59:32</p>
<p>ГРИНЕВИЧ Л.М.</p>
<p>Шановні колеги, принципове завдання цього законопроекту - розширити доступ до освіти. Ми сьогодні маємо величезні проблеми доступу до освіти дошкільної і маємо проблеми доступу до якісної освіти в загальноосвітніх навчальних закладах. Сектор приватної освіти в нас драматично зменшується. В зв'язку із тим, що падає рівень населення і рівень життя населення, і при цьому воно не може собі дозволити скористатися можливостями у приватному секторі освіти.</p>
<p>Я хочу зауважити, що якщо у комітету і у депутатів виникають сумніви з приводу того, що ці дошкільні заклади свій прибуток не інвестують в заклад, а розподіляють між інвесторами, в такому випадку ми можемо в режимі правок до другого читання таку передумову внести. Але не зараз в першому читанні наполягати на вилученні певних пунктів.</p>
<p>Тому закликаю всіх рухатися за процедурою, схвалити за основу, хоча я би…</p>
<p>&nbsp;</p>
<p>ГОЛОВУЮЧИЙ. Будь ласка, завершуйте, 10 секунд.</p>
<p>&nbsp;</p>
<p>12:00:44</p>
<p>ГРИНЕВИЧ Л.М. За основу і в цілому. Якщо ж комітет наполягає і окремі фракції, то дайте можливості внести поправки до другого читання і прийняти цей законопроект з цими поправками…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Микола Томенко.</p>
<p>&nbsp;</p>
<p>12:01:10</p>
<p>ТОМЕНКО М.В.</p>
<p>Шановні колеги, законопроект надзвичайно важливий. Я тут Лілію Гриневич підтримую, що ми не так багато часу приділяємо системі освіти в сесійній залі, щоб таке принципове питання розводити на перше і друге читання. Можливо, погодитися з застереженнями комітету, але все-таки ухвалити в першому і в цілому, оскільки кілька норм цього закону, про які говорила голова комітету пані Южаніна, будуть в нашому законопроекті 1851.</p>
<p>І я, пане Голово, вас&nbsp; прошу, щоб завтра ми нарешті дійшли до цього законопроекту, 1851, бо подібна ситуація зараз, особливо коли, якщо ми дотягнемо за півріччя, уявіть собі, за півріччя заповідники, школи, музеї, дошкільні заклади змушені будуть платити земельний податок із грошей, яких немає.</p>
<p>Тому моя пропозиція: знайти компроміс і сьогодні даний законопроект прийняти в цілому, можливо, в редакції комітету, а завтра в обов'язковому порядку підтримати 1851…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Южаніна Ніна Петрівна, будь ласка.</p>
<p>&nbsp;</p>
<p>12:02:24</p>
<p>ЮЖАНІНА Н.П.</p>
<p>Шановні колеги, ми ж тільки що всі проговорили, що три завдання, які ставить перед собою законопроект, і будуть реалізовані. Але перший і третій пункт – це вже є, по першому пункту інструмент не сплачувати податку на прибуток і реінвестовувати весь отриманий дохід в діяльність таких закладів є. Треба зареєструватися і отримати статус неприбуткової організації, не треба встановлювати якісь пільги по податку на прибуток, це неправильно. Ми ж зараз зовсім змінюємо ідеологію: неприбуткова – реєструйся і працюйте, будь ласка, далі і спрямовуйте всі отримані прибутки на саме свою мету діяльності.</p>
<p>Третє питання буде вирішено завтра в законопроекті 1850-1, тому треба приймати в першому читанні за вилученням пункту 1 та 3 вказаного законопроекту.</p>
<p>&nbsp;</p>
<p>ГОЛОВУЮЧИЙ. Будь ласка, Віктор Галасюк, Радикальна партія.</p>
<p>&nbsp;</p>
<p>12:03:30</p>
<p>ГАЛАСЮК В.В.</p>
<p>Дякую.</p>
<p>Шановний Володимир Борисович, шановні колеги. є пропозиція поступити наступним чином.</p>
<p>Ну до чого тут, що 1850 буде розглядатись колись? сьогодні ми розглядаємо законопроект, давайте зробимо так: приймемо його сьогодні в цілому і додамо туди норму, що прибуток, який вивільняється в результаті дії цієї спеціальної норми, скеровується виключно на розвиток всіх освітніх закладів, зафіксуємо це і проголосуємо в цілому.</p>
<p>Шановні колеги, давайте дамо нормальні умови для розвитку освіти в України.</p>
<p>&nbsp;</p>
<p>ГОЛОВУЮЧИЙ. Шановні колеги, є пропозиція наступна. Є багато різних думок з цього приводу, але я вважаю, що всі думки треба систематизувати при підготовці до другого читання і за один тиждень ми можемо якісно опрацювати і не зробити жодних проблем з цим.</p>
<p>Тому я вношу пропозицію, щоб ми цей проект Закону прийняли за основу з урахуванням пропозицій комітету, і далі за скороченою пропозицією на поставлю пропозицію за скороченою процедурою підготувати до другого читання.</p>
<p><a href="http://w1.c1.rada.gov.ua/pls/zweb2/webproc4_2?pf3516=2276&skl=9" target=_blank>2276</a> підготуйтесь, будь ласка, пропозиція комітету за основу з урахуванням, прийняти за основу з урахуванням пропозиції комітету. 2276 за основу, з урахуванням пропозиції комітету.</p>
<p>Голосуємо. За основу. а потім я поставлю за скороченою процедурою підготовку до другого читання. За основу.</p>
<p>&nbsp;</p>
<p>12:05:23</p>
<p>За-225 <i>(Шум у залі) </i></p>
<p>&nbsp;Ще раз? Давайте за повернення.</p>
<p>Лілія Гриневич, Лілія Гриневич, будь ласка. Хвилина Лілія Гриневич.</p>
<p>&nbsp;</p>
<p>12:05:36</p>
<p>ГРИНЕВИЧ Л.М.</p>
<p>Шановні колеги, чому ми не можемо проголосувати просто за основу?</p>
<p>&nbsp;</p>
<p>ГОЛОВУЮЧИЙ. А тому що, Лілія Михайлівна вельмишановна, є багато пропозицій у депутатів, які ви чули щойно з трибуни.</p>
<p>&nbsp;</p>
<p>12:05:52</p>
<p>ГРИНЕВИЧ Л.М. У нас є час до другого читання, поправки до другого читання. Чому зараз ми маємо вилучати частину тексту законопроекту в першому читанні?</p>
<p>&nbsp;</p>
<p>ГОЛОВУЮЧИЙ. Лілія Михайлівна, ми приймаємо в цілому проект закону, якщо немає тут заперечень. Якщо заперечення є, ви допрацюєте за скороченою процедурою в комітетах. За основу, правильно.</p>
<p>За повернення, давайте, голосуємо за повернення до розгляду. За повернення до розгляду цього питання.</p>
<p>&nbsp;</p>
<p>12:06:29</p>
<p>За-281</p>
<p>Далі пропозиція – за основу. За основу, за основу. Давайте сигнальне за основу, сигнальне. Я бачу, що є інша позиція, друзі. Ви зараз провалите закон. За основу, за основу. Сигнальне за основу, так я розумію?</p>
<p>Будь ласка, Южаніна, голова комітету. Хвилина. За основу.</p>
<p>&nbsp;</p>
<p>12:07:12</p>
<p>ЮЖАНІНА Н.П.</p>
<p>Шановні колеги, два варіанти: прийняти за основу за виключенням пункту 1 та 3, а… Підождіть! А другий варіант: за виключенням 1-го та 3-го за основу та в цілому з тим, щоб друга норма спрацювала вже зараз. А 1-й і 3-й виключаємо.</p>
<p>&nbsp;</p>
<p>ГОЛОВУЮЧИЙ. Шановні друзі, за основу приймаємо, в комітеті доопрацюємо. Не знайдеться розуміння – закону не буде.</p>
<p>&nbsp;</p>
<p>12:07:30</p>
<p>ЮЖАНІНА Н.П. Просто за основу не можна, тому що ми не зможемо тоді виключити 1 та 3 пункт.</p>
<p>&nbsp;</p>
<p>ГОЛОВУЮЧИЙ. Будь ласка, підготуйтеся до голосування. 2276, проект Закону про внесення змін до Податкового кодексу України (щодо створення сприятливих умов для надання освітніх послуг дошкільним та загальноосвітнім навчальними закладами недержавної форми власності. Просив би народних депутатів більш уважно працювати в комітетах і не створювати подвійних підходів до цих питань.</p>
<p>Будь ласка, за основу 2276, за основу. За основу, до другого читання подивитесь. За основу.</p>
<p>&nbsp;</p>
<p>12:08:45</p>
<p>За-274</p>
<p>Друзі, 274. Далі. Далі, далі, далі працюємо до другого читання. Якщо не буде знайдено порозуміння і компромісу, закону не буде. От і все.</p>
<p>Будь ласка, є пропозиція підготовка за скороченою процедурою. Прошу визначатись. Щодо підготовки закону за скороченою процедурою.</p>
<p>&nbsp;</p>
<p>12:09:15</p>
<p>За-240</p>
<p>Рішення прийнято. Шановні колеги! Я просив би вас дуже уважно попрацювати в комітеті до другого читання.</p>
<p>Є пропозиція, колеги, дивіться, є пропозиція працювати без перерви. Давайте тоді проголосуємо цю пропозицію? Ну, дивіться, сьогодні тільки ранкове засідання. З обіду ви починаєте працювати в комітетах. Зараз 30 хвилин, на півтори години зупинятись в роботі? Колеги, пропозиція Голови Верховної Ради працювати без перерви до другої години дня! Прошу підтримати цю пропозицію.</p>
<p>Давайте проголосуємо. Без перерви до другої години, прошу підтримати цю пропозицію. Без перерви.</p>
<p>&nbsp;</p>
<p>12:10:12</p>
<p>За-185</p>
<p>Оголошується 30-хвилинна перерва. Дякую.</p>
<p>В 12.40 прошу всіх прибути до зали Верховної Ради.</p>
<p>&nbsp;</p>
<p><b>&nbsp;</b></p>
<p align=center>ПІСЛЯ ПЕРЕРВИ</p>
<p>&nbsp;</p>
<p align=center>Веде засідання Перший заступник Голови Верховної Ради України А.В.ПАРУБІЙ</p>
<p>&nbsp;</p>
<p>12:43:39</p>
<p>ГОЛОВУЮЧИЙ.&nbsp; Шановні колеги, я прошу заходити в зал для продовження нашої роботи. Час перерви завершився. Зараз у нас&nbsp; надзвичайно важливі законопроекти –&nbsp; про&nbsp; відкритість роботи&nbsp; Верховної Ради України&nbsp; і про персональне&nbsp; голосування. Вкрай важливо, щоб був необхідний кворум і щоб ми могли&nbsp; законопроекти проти кнопкодавства голосувати особисто. І тому я прошу депутатів&nbsp;&nbsp; заходити в зал&nbsp; і прошу підготуватись до роботи. Секретаріат Верховної Ради&nbsp; прошу закликати депутатів у сесійний зал.&nbsp;</p>
<p>Шановні колеги, переконливо запрошую усіх депутатів в зал. Голів фракцій прошу через секретаріати запросити депутатів. Окреме звернення до "Самопомочі" скомунікувати з колегами, щоб вони прийшли в зал, надзвичайно важливі законопроекти.</p>
<p>Прошу колег народних депутатів заходити в зал, готуватись до роботи.</p>
<p>Шановні колеги, прошу заходити в зал, нас недостатньо ще для продовження роботи. Шановні колеги, заходимо в зал, готуємося до роботи.</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>12:49:56</p>
<p>ГОЛОВУЮЧИЙ. Продовжуємо нашу роботу, шановні колеги народні депутати. Важливий закон реєстраційний номер 1591, підготовлений народними депутатами України, який буде доповідати народний депутат Світлана Заліщук. Проект Закону про внесення змін до деяких законів України щодо забезпечення відкритості та доступу до інформації про діяльність Верховної Ради України, її комітетів та народних депутатів України.</p>
<p>Я вважаю, що ключова позиція нашої роботи – це відкритість на всіх етапах законотворення, як роботи народного депутата України в межах повноважень, так і роботи комітетів, і безпосередньо Верховної Ради України. Тому просив би, щоб ми достатньо уважно розглянули цей проект Закону, бо він є важливим щодо прозорості нашої з вами, шановні колеги, діяльності.&nbsp;&nbsp;&nbsp;</p>
<p>У нас є пропозиція, щоби ми розглядали цей проект закону за скороченою процедурою, оскільки насичений порядок денний є. Я не буду обмежувати колег щодо вступів, якщо&nbsp; буде в цьому необхідність, але така пропозиція у нас є, щодо розгляду за скороченою процедурою. Колеги,&nbsp; будь ласка, давайте переходимо до розгляду, є пропозиція за скороченою процедурою розпочати&nbsp; розгляд цього питання, прошу підготуватись і&nbsp; підтримати пропозицію Світлани Заліщук. Готові голосувати, колеги, щодо розгляду&nbsp; даного проекту закону за скороченою процедурою? Важливо, оскільки у нас трохи&nbsp; більше години залишилось часу для звершення ранкового засідання, тому прошу підтримати&nbsp; цю пропозицію.&nbsp; Будь ласка, колеги, залишилась у нас&nbsp; година роботи, тому&nbsp; я просив би&nbsp; підтримати скорочену процедуру, прошу голосувати щодо розгляду цього питання за скороченою процедурою, прошу підтримати.</p>
<p>&nbsp;</p>
<p>12:52:42</p>
<p>За-165</p>
<p>Дякую,&nbsp; шановні колеги.&nbsp;</p>
<p>Будь ласка, Світлана Заліщук. Але просив би сконцентруватись і уважно послухати суть законопроекту,&nbsp; будь ласка.&nbsp;&nbsp;</p>
<p>&nbsp;</p>
<p>12:52:53</p>
<p>ЗАЛІЩУК С.П.</p>
<p>Шановні колеги, шановні&nbsp; представники засобів масової інформації, я пропоную вашій увазі&nbsp; законопроект 1591 і прошу вашої уваги. Отже цей&nbsp;&nbsp; законопроект змінить чотири основні речі. Перше – це вільний доступ медіа до роботи комітетів як колишні журналісти, ми&nbsp;&nbsp; часто боролися, ледве не фізично, за наше право&nbsp; бути присутніми наприклад на комітеті бюджетному для того, щоби&nbsp; подивитися і передати суспільству, яким чином голосують народні депутати за ті чи інші рішення. Окрім іншого, цей закон пропонує онлайн-трансляцію роботу комітетів для&nbsp; того, щоб зробити її можливою, максимально публічною для суспільства.</p>
<p>Друге. Всі помічники, імена помічників консультантів мають бути на сайті. Досить працевлаштовувати родичів, досить використовувати посвідчення помічників народних депутатів для вирішення своїх бізнес-інтересів.</p>
<p>Третє. Ми пропонуємо в даному законопроекті аби повний текст текстів депутатських запитів публікувалися на сайті Верховної Ради, а не лише назви. Досить використовувати інструменти такі важливі, які депутатські звернення, депутатські запити для вирішення своїх бізнес-конфліктів.</p>
<p>І зрештою, четверте. Ми пропонуємо, аби всі стенограми та всі протоколи роботи комітетів, так само, були публічними.</p>
<p>Справедливо зазначити, що спікер Верховної Ради багато з цих речей вже своїм розпорядженням зробив публічним. Однак, хороша воля спікера, разом зі спікером, може змінитися. Ми на законодавчому рівні маємо забезпечити цю прозорість. Я хочу зауважити, у регламентному комітеті є слушні зауваження і ми обіцяємо їх до другого читання врахувати.</p>
<p>І на останок, я хочу зараз звернутися до всіх журналістів, які є у кожній з наших фракцій, до Вікторії Сюмар, як колишнього журналіста, будь ласка…</p>
<p>&nbsp;</p>
<p>ГОЛОВУЮЧИЙ. Прошу, завершуйте.</p>
<p>&nbsp;</p>
<p>ЗАЛІЩУК С.П. Я хочу звернутися до журналістів "Самопомочі", до Єгора Соболєва, прошу підтримки, я хочу звернутися до "Батьківщини", до Ігоря Луценка за підтримки. І я буду вдячна моїй фракції, якщо ви підтримаєте даний законопроект. Дуже дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Павло Пинзеник, регламентний комітет, перший заступник голови.</p>
<p>Співдоповідь.</p>
<p>&nbsp;</p>
<p>12:55:57</p>
<p>ПИНЗЕНИК П.В.</p>
<p>Шановний головуючий! Шановні колеги! Комітет на засіданні 8 квітня попередньо розглянув проект Закону (1591), пропонується внести зміни законопроектом до низки статей Законів України "Про статус народного депутата", "Про комітети Верховної Ради" та до "Регламенту Верховної Ради".</p>
<p>Пропонується, зокрема, розміщувати інформацію про засідання Верховної Ради, забезпечити обов'язково аудіо, відео трансляцію уже робить це не актуальним, це питання вирішені. Оприлюднювати проект кошторису Верховної Ради на сайті Верховної Ради, уже робить це питання не актуальним, питання вирішені.</p>
<p>Вести аудіо запис засідання комітетів уже робить це питання не актуальним, питання вирішене. Щомісяця оприлюднювати на сайті Верховної Ради список нардепів, які отримали кошти для компенсації вартості проїзду уже робить це питання не актуальним, питання вирішені.</p>
<p>Оприлюднювати щомісячно, оновлювати на веб-сторінці народного депутата і сайті Верховної Ради список помічників-консультантів, уже питання вирішене. Таким чином єдиною нормою законопроекту, яка є відносною новелою є встановлення обов'язку для Управління справами Верховної Ради України здійснювати онлайн-трансляцію засідань комітетів.</p>
<p>Зауваженням істотним Регламентного комітету до цієї&nbsp; норми законопроекту є те, що вона є не прорахована, і на думку Апарату Верховної Ради потребує застосування додаткових технічних рішень і відповідно додаткового фінансування, джерела якого проектом законодавчого акту не визначено. Відповідно комітет прийняв рішення направити проект закону авторам законодавчої ініціативи на доопрацювання. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги! Я ціную позицію Апарату парламенту, але як Голова Верховної Ради я повністю підтримую цю ініціативу щодо прозорої роботи комітетів парламенту і в цілому парламенту.</p>
<p>&nbsp;І я думаю, що коли ми з вами зробимо цю норму, а як сказала Світлана Заліщук, багато речей запроваджено нами з вами спільно за дорученням і за рішенням Голови Верховної Ради. Але, коли це ставить це нормами законів, я думаю, що ми зможемо знайти і позабюджетні кошти для технічного забезпечення роботи комітетів. І я би хотів, щоб кожен комітет працював за відповідним стандартом, відкритості, прозорості, публічності роботи і максимальної включеності в процес законотворення громадськості. Оце базові речі, які дозволять нам робити якісно нашу роботу. І ми можемо це зробити з вами, жодних немає в цьому проблем. І саме головне, що відкритість – це самий найкращій засіб, самі найкращі ліки від корупції, від зловживань, від неефективності і це є сама яскрава гарантія того, що наша робота – робота парламенту, парламентарів буде якісно підвищена. І саме головне, це буде підвищувати довіру людей.</p>
<p>Ми – єдиний орган з вами, колеги, єдиний в країні, який працює повністю в он-лайн режимі і всі бачать як ми з вами працюємо, весь виробничій процес. Але він є неповним, люди бачать тільки те, що відбувається в залі парламенту, а величезна маса роботи відбувається в комітетах народними депутатами. І коли люди будуть бачити цю частину роботи, тоді можна буде зрозуміти таку повну картину законотворення. Тому я буду просити всіх колег підтримати цей проект закону.</p>
<p>Будь ласка, запишіться: два – "за", два – "проти". Прошу запишіться: два – "за", два – "проти". Будь ласка, Олег Купрієнко. Ігор Мосійчук, Радикальна партія.</p>
<p>&nbsp;</p>
<p>13:00:01</p>
<p>МОСІЙЧУК І.В.</p>
<p>Шановні колеги, шановний український народе! Фракція Радикальної партії буде одноголосно підтримувати даний законопроект, адже без вільного доступу, без вільної преси неможлива вільна держава. Будемо підтримувати в першому читанні. Я думаю, що можна доопрацювати і потрібно доопрацювати. Не зрозуміла позиція комітету з цього питання, це уже друга незрозуміла позиція після того, як по Клюєву приймалося рішення протягом тижня, тепер не бажають робити вільний доступ до роботи комітетів і до діяльності народних депутатів.</p>
<p>В той же час вважаємо за необхідне відзначити, що необхідно висвітлювати дійсно і роботу депутатів, і не тільки в тому, що говорить автор законопроекту, а ще і в такому питанні, як співпраця народних депутатів з різними іноземними фондами, отримання різних іноземних грантів, відвідування народними депутатами іноземних амбасад, невідомо, з якою метою. А то спочатку співпрацюють з фондами, потім організовують провокації на зразок гей-парадів, а потім куча затриманих – і на міжнародній арені скандал по відношенню до України.</p>
<p>Тому вважаємо, що діяльність депутатів має бути висвітлена, в тому числі і по співпраці з фондами, які надають гранти, під які деякі народні депутати лобіюють законопроекти і займаються медіа-кілерством. Підтримуємо в першому читанні. Слава Україні!</p>
<p>&nbsp;</p>
<p>ГОЛОВУЮЧИЙ. Будь ласка, Олексій Мушак, "Блок Петра Порошенка". Олексій Мушак.</p>
<p>&nbsp;</p>
<p>13:02:08</p>
<p>МУШАК О.П.</p>
<p>Прохання передати слово нашій колезі по коаліції Вікторії Сюмар. Дякую.</p>
<p>&nbsp;</p>
<p>ГОЛОВУЮЧИЙ. Вікторія Сюмар.</p>
<p>&nbsp;</p>
<p>13:02:24</p>
<p>СЮМАР В.П.</p>
<p>Дякую. Фракція "Блок Петра Порошенка". Колеги, у нас з вами є одна дуже серйозна проблема – це криза довіри, криза довіри людей. І, напевно, з кожним тижнем нашої роботи, далеко не завжди ефективної роботи, зізнаємося самі, ця криза лише посилюється. Ми постійно бачимо зменшення довіри і до політичних партій, і до політичних фракцій, і до парламенту в цілому. Єдиний спосіб посилити цю довіру – це бути максимально прозорими, це показувати людям, що ми реально робимо, не лише тут, в залі, коли ходимо, коли говоримо, коли сміємося не в тему, коли один одного перебиваємо, але коли ми реально працюємо в комітетах, коли оперуємо аргументами, коли робимо закони. В сучасному світі не забезпечити он-лайн трансляцію роботи комітету – це сором, це зізнання, що ми держава не просто третього світу, а значно гірше, це зізнання в тому, що ми просто бананова республіка.</p>
<p>Тому відповідно давайте подумаємо про те, що ми тут зібралися не для того, щоб там якісь проблеми свої вирішувати чи амбіції задовольняти, а щоб люди розуміли що робить український парламент для держави Україна. Не голосувати за цей законопроект просто-на-просто не можна. Не можна казати, що все зробив вже голова Верховної Ради, бо інший Голова Верховної Ради просто може це змінити. Це має стати законом. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Павло Кишкар, "Самопоміч".</p>
<p>&nbsp;</p>
<p>13:04:03</p>
<p>КИШКАР П.М.</p>
<p>Дійсно ні про що говорити, ми за тотальну відкритість.</p>
<p>Хотів би наголосити, що після того, як ми зробимо відкритими засідання комітетів, варто розглянути і доповнити процедури відкритості щодо роботи органів місцевого самоврядування. Бо ми стикалися на місцях реально з проблемою довідатись яке саме рішення прийняла та чи інша рада, сайти&nbsp; зазвичай або ж не повні, або не працюють, і тому он-лайн трансляція засідань місцевих рад, це теж важливо.</p>
<p>В доповнення до відкритості "Самопоміч" пропонує відкриті тендери, відкриті он-лайн рахунки органів державної влади, державних підприємств та органів місцевого самоврядування, це шлях до подолання корупції, реальні кроки до подолання корупції, коли ви не можете маніпулювати тим чи іншим рішенням, коли ваші видатки видно в он-лайн. Ви заплатили за світло, як орган місцевого самоврядування, це видно, ви заплатили за клінінг чи будь-які інші послуги, це одразу видно. І вважаємо такі кроки дієвими і такими, що сприяють в подоланні корупції.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Сажко, "Опозиційний блок".</p>
<p>&nbsp;</p>
<p>13:05:27</p>
<p>САЖКО С.М.</p>
<p>Прошу передати слово Ігорю Шурмі.</p>
<p>&nbsp;</p>
<p>ГОЛОВУЮЧИЙ. Ігор Шурма.</p>
<p>&nbsp;</p>
<p>13:05:32</p>
<p>ШУРМА І.М.</p>
<p>Ігор Шурма, "Опозиційний блок".</p>
<p>Шановні колеги, сумнівів нема, прозорість діяльності, як окремих депутатів, так і дії Верховної Ради, повинна бути прозорою.</p>
<p>Передусім треба говорити, щоб ця норма була не доброю волею Голови чи головуючого, а це було б законодавчою нормою. Тоді для всіх буде зрозуміло, що таке кошторис і скільки коштів потрібно на утримання Верховної Ради. Аби там було зрозуміло, що якщо немає грошей, то всі, в тому числі і головуючий, повинен літати, допустімо як приклад, рейсовим самольотом за кордон, а не чартерними рейсами. Щоб було зрозуміло і таку річ, що депутати Верховної Ради, які отримали житло або отримали компенсацію, ще по півроку не жили в готелях за державний рахунок. Це все потрібно робити однозначно.</p>
<p>Що стосується онлайн-трансляцій, давайте будемо свідомі. Ви собі уявляєте, у що ви перетворите телевізійний ефір, якщо 27 комітетів будуть іти в онлайн-режимі? Опубліковувати роботу, допустімо, комітетів – це без сумніву потрібно.</p>
<p>Що стосується рейтингів. Прозорість – це не рейтинги. Люди добрі, які рейтинги врятують політичні партії, якщо вчора відбувся історичний момент – Гондурас обігнав по ВВП на душу населення Україну. Ми є сьогодні взагалі в самому кінці. Сьогодні рейтинги – це є діяльність уряду і його соціальна складова по захисту людей. Це люди будуть оцінювати рейтинги. І ніякі прямі трансляції не допоможуть.</p>
<p>Звертаюся до автора законопроекту. Суперініціатива, тільки якщо ви звертаєтесь тільки до лідерів коаліції, то в себе на коаліції приймайте цей закон. Я вважаю вас демократом і вважаю, що ви працюєте на всю Україну. Тому, коли звертаєтесь за підтримкою, звертайтесь до сесійного залу цілого.</p>
<p>І наступне, стосовно порядку роботи…</p>
<p>&nbsp;</p>
<p>ГОЛОВУЮЧИЙ. 10 секунд, завершуйте.</p>
<p>&nbsp;</p>
<p>13:07:38</p>
<p>ШУРМА І.М. Я звертаюсь до всіх депутатів: давайте не опускати президію Верховної Ради. Чому двері заходу в зал, які слугують для голови і для заступників, є дверима для депутатів? Ви шастаєте туди-сюди.</p>
<p>&nbsp;</p>
<p>ГОЛОВУЮЧИЙ. Демократія. Але я погоджуюся, що це є слушна пропозиція, щоб не відволікати президію.</p>
<p>Шановні колеги, будь ласка, Олег Березюк, хвилину. Потім Євтушок Сергій.</p>
<p>&nbsp;</p>
<p>13:08:21</p>
<p>БЕРЕЗЮК О.Р.</p>
<p>Шановні колеги, насправді, це, що ми зараз робимо, це є така&nbsp;&nbsp; "мышиная возня", "рукоблудие" и "словоблудие". Це треба тихенько по замовчуванню прийняти. Шановні колеги,&nbsp; у нас немає правоохоронних органів. Шановні колеги, у нас немає силових органів. Про що ми&nbsp; говоримо? Що ми показуємо?&nbsp; Я пропоную припинити дискусію.&nbsp; Тут ще бракує тільки одного виразу "хто за це не проголосує, той за москалів". Розумієте, тільки одного виразу бракує.&nbsp; Голосуємо і перестаємо говорити.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; Сергій Євтушок від&nbsp; "Батьківщини".</p>
<p>&nbsp;</p>
<p>13:08:54</p>
<p>ЄВТУШОК С.М.</p>
<p>Сергій Євтушок, Рівненщина, "Батьківщина".&nbsp; Шановний&nbsp; головуючий, шановна&nbsp; президія, шановні народні депутати! Фракція&nbsp; "Батьківщина"&nbsp;&nbsp; одностайно також буде&nbsp; підтримувати даний&nbsp; законопроект, оскільки в персональних положеннях&nbsp; ми вже зафіксували, що персонально голосуємо, що відкриті і, відверто говорячи, не тільки тут у парламенті, а ми говоримо про те, що це мають&nbsp; робити самі&nbsp; низові управлінські&nbsp; ланки від&nbsp;&nbsp; села і до, включаючи до&nbsp; Президента &nbsp;і&nbsp; Кабінету Міністрів.</p>
<p>Також&nbsp; хочу підтримати виступаючу представницю&nbsp; "Єврооптимістів", до складу&nbsp;&nbsp; об'єднання якого я також входжу. Підтримати з тим, що ми з першого свого засідання також&nbsp; говоримо про персональне голосування, про&nbsp; відкритість. І це є концепцією роботи Європейського парламенту і європейських інституцій.&nbsp;</p>
<p>Також&nbsp; хочу підтримати спікера Гройсмана, який у своїй роботі&nbsp; також проявляє, і нам це імпонує, відкритість, прозорість. Але ми хочемо&nbsp; зафіксувати це у законодавчому руслі.&nbsp;&nbsp; Тому голосуємо. Слава Україні!</p>
<p>&nbsp;</p>
<p>ГОЛОВУЮЧИЙ. Дякую&nbsp;&nbsp;&nbsp; за&nbsp; тепле слово.</p>
<p>Будь ласка,&nbsp; Юрій Віталійович Луценко, хвилина, і будемо голосувати.</p>
<p>&nbsp;</p>
<p>13:10:14</p>
<p>ЛУЦЕНКО Ю.В.</p>
<p>Шановний пане Голово, шановні народні депутати, те, що цей законопроект&nbsp; має підтримку у залі,&nbsp; є очевидним.&nbsp;&nbsp; Але я&nbsp; хотів би скористатися моментом&nbsp; і закликати найнятий нами Кабінет Міністрів&nbsp; до аналогічного&nbsp; кроку. Бо останнім часом дуже модно робити&nbsp; із депутатів ворогів народу, які, виявляється,&nbsp; є&nbsp; головною причиною&nbsp; всіх&nbsp; бід в Україні. Скоро&nbsp; дійде до того, що будь-який бомж буде давати підзатильника народному депутату,&nbsp; на якого перекладають усі проблеми країни. Зарплата в Кабміні дозволяється бути в два рази більшою, а народний депутат сволоч і паразит, і тому має сидіти на мінімальній. Будь-який Кабмін має машини, а депутат сволоч і паразит, який виявляється має обов'язково ходити пішки і, при цьому, дякувати за це право кожному зустрічному паразиту.</p>
<p>Панове, я не виступаю за те, що депутат має бути над законом, але депутат не має бути і під ногами. Да, прозорість – абсолютна умова роботи парламенту.</p>
<p>&nbsp;</p>
<p>ГОЛОВУЮЧИЙ. Дайте завершити, будь ласка.</p>
<p>&nbsp;</p>
<p>ЛУЦЕНКО Ю.В. Да, прозорість – абсолютна умова роботи парламенту тут і в комісіях. Але прозорість обов'язкова в роботі уряду і його робочих груп, Президента і його адміністрації. Всі гілки влади мають бути підзвітними і під народом, і ніхто не має одну кидати під ноги в цілях популізму задля того, щоб тихо&nbsp; ділити бюджет у закритому режимі.</p>
<p>Я закликаю проголосувати за цей закон. І закликаю уряд добровільно ввести такий самий режим у своїй діяльності. Дякую.</p>
<p>&nbsp;</p>
<p>ГОЛОВУЮЧИЙ. Дякую. Дякую, Юрій Віталійович.</p>
<p>Я думаю, що абсолютно&nbsp; всі можуть погодитись з тим, що сказав Юрій Віталійович. Оскільки ми сьогодні намагаємося з вами робити все залежне від парламенту, щоб виконувати своє завдання щодо прийняття рішень, напрацювання рішень. І саме головне, що прозорість нашої роботи, вона повністю дорівнює довірі до нашої роботи. Тому хочу підкреслити особливу важливість прийняття цього закону і інших законів, які дозволять зробити певні кроки вперед. І вважаю, що це обов'язок кожного органу влади бути прозорим і ефективним, і таким чином забезпечувати довіру людей.</p>
<p>Шановні колеги, підготувались до голосування. Проект Закону 1591 щодо відкритості та доступу до інформації про діяльність Верховної Ради України і комітетів, та народних депутатів України. Ставлю на голосування за основу 1591, прошу голосувати за основу, і прошу підтримати, колеги. Прошу підтримати за основу</p>
<p>&nbsp;</p>
<p>13:13:23</p>
<p>За-273</p>
<p>Я дякую за проект закону, і рухаємося далі.</p>
<p><a href="http://w1.c1.rada.gov.ua/pls/zweb2/webproc4_2?pf3516=1895&skl=9" target=_blank>1895</a> – проект Закону про внесення змін до деяких законодавчих актів України (щодо накладення стягнення на народного депутата України за порушення вимог щодо особистого голосування) (1895). Народний депутат Лещенко Сергій Анатолійович підготував цей проект Закону і буде доповідати. Є пропозиція доповідача розглядати його за скороченою процедурою, цей проект Закону. <i>(Шум у залі)</i> Прошу голосувати щодо розгляду за скороченою процедурою 1895. Я ж оголошую пропозицію саме доповідача, колеги.</p>
<p>&nbsp;&nbsp;</p>
<p>13:14:18</p>
<p>За-192</p>
<p>Рішення прийнято.</p>
<p>&nbsp;</p>
<p>13:14:27</p>
<p>ЛЕЩЕНКО С.А.</p>
<p>Добрий день, шановні колеги, шановні громадяни!&nbsp; Сьогодні в нас теж історичний законопроект про покарання кнопкодавів. Всі знають, що в українському парламенті десятиліття було це ганебне явище, всі на словах висловлюють своє обурення, але так чи інакше багато депутатів порушують цю норму Конституції, яка зобов'язує голосувати персонально. І сьогодні на ваш розгляд пропонується закон, яким вводяться санкції за кнопкодавство.</p>
<p>Перша санкція – це відсторонення на 10 десять пленарних засідань Верховної Ради. Кожне наступне – 20 засідань. Я розумію, що це може викликати навіть захоплення в деяких депутатів, вони зможуть легально прогулювати, але коли буде критичний момент, це буде негативно відбиватися на голосуванні фракції.</p>
<p>Друга санкція – це позбавлення посади голови комітету, заступника голови комітету, секретаря комітету. Ті кнопкодави, які очолюють комітети, будуть позбавлені цих посад, щоб не ганьбити вищий представницький орган нашої держави.</p>
<p>Третя санкція – це виключення з парламентських асамблей. Коли ми всі обиралися до Верховної Ради, я бачив ці черги, які стояли для того, щоб стати членами Парламентської асамблеї Ради Європи Парламентської асамблеї ОБСЄ, Парламентської асамблеї НАТО. Бо це можливість за кошти платників податків подорожувати за кордон. Але так само не може депутат, який кноптодавить, представляти Україну на міжнародній арені і ганьбити Україну в міжпарламентських асамблеях. Тому пропонується позбавляти цих посад.</p>
<p>І четверте покарання, це позбавлення зарплат за ті дні, коли депутат, що кноптодавив, був відсторонений від участі в пленарних засіданнях. Я пропоную всіх голосувати - за. Прийшов час поставити крапку в цьому ганебному явищі і стати найбільш зразковим, найбільш прогресивним органом законодавчої влади на пострадянському просторі. Дуже дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Співдоповідь – перший заступник голови комітету Пинзеник. Процедура, колеги, регламент.</p>
<p>&nbsp;</p>
<p>13:16:49</p>
<p>ПИНЗЕНИК П.В.</p>
<p>Шановний Голово, шановні колеги! Є велике прохання. До цього законопроекту віднестися дуже серйозно, прийняти відповідальне рішення. Про що йдеться. На відміну від попереднього законопроекту, який є, відносно, скажімо так, безобідним в плані його реалізації, зараз ідеться фактично про доволі кардинальні зміни в роботі Верховної Ради України.</p>
<p>Про що&nbsp; йдеться. Пропонується внести зміни до статей 47, 82, 84, 204 Регламенту Верховної Ради і статей 6 і 40 Закону "Про комітети Верховної Ради України". Зокрема пропонується наділити головуючого на засіданні, не Голову Верховної Ради, не Верховну Раду, не комітети Верховної Ради, а головуючого на засіданні певними правами.</p>
<p>Пропонується, щоб головуючий на засіданні мав право видавати розпорядження про накладення стягнення на народних депутатів, які порушили вимоги щодо особистого голосування. Зокрема головуючий на засіданні має право своїм особистим розпорядженням позбавляти народних депутатів брати участь у десяти або 20 пленарних засідань.</p>
<p>Далі. Він своїм розпорядженням має право забороняти їм займати посади у комітетах Верховної Ради. Не Верховна Рада це робить, а головуючий на засіданні. Забороняє проведення виплат на відрядження, забороняє включення таких депутатів до складу парламентських&nbsp; делегацій.</p>
<p>Далі: стягнення переноситься в наступне скликання, що це означає?&nbsp; Це означає, що&nbsp; під час виборів виборці будуть обирати народних депутатів двох сортів: перший сорт з повними повноваженнями, другий – тих народний депутатів, які&nbsp; не можуть увійти&nbsp; до складу комітетів, чи очолити комітети.&nbsp; Всі ці стягнення&nbsp; будуть тягнутися&nbsp; за депутатом, якщо він буде обраний повторно. По-суті, ідеться про якийсь аналог кримінального покарання&nbsp; у вигляді заборони займати певні посади, чи займатися певною діяльністю тільки щодо&nbsp; народних депутатів України. Тому враховуючи суспільну значимість&nbsp; цього питання, я&nbsp; дуже прошу народних депутатів…</p>
<p>&nbsp;</p>
<p>ГОЛОВУЮЧИЙ.&nbsp; Завершуйте,&nbsp; будь ласка.</p>
<p>&nbsp;</p>
<p>ПИНЗЕНИК П.В. Своєю чергою комітет&nbsp; вважає, що тут є&nbsp; підстави для направлення законопроекту на доопрацювання. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.</p>
<p>Будь ласка, запишіться два - "за", два - "проти". Володимир Ар'єв,&nbsp; "Блок Петра Порошенка".</p>
<p>&nbsp;&nbsp;&nbsp;&nbsp;&nbsp;</p>
<p>13:19:35</p>
<p>АР’ЄВ В.І.</p>
<p>Шановні колеги, боротьба з кнопкодавством&nbsp; у нас триває уже кілька років і в принципі поволі-поволі успіху ми досягаємо,&nbsp; хоча б те, що уже&nbsp; відверто цього не робиться, і принаймні суспільний, і громадський осуд уже існує.&nbsp; Давно треба було ввести&nbsp; систему "Рада", яка дозволяє лише одному депутату голосувати за себе і механічно, фізично уникає можливості, ліквідує можливість кнопкодавства,&nbsp; інша справа, що це весь час&nbsp; відтягується. Але в цьому законопроекті&nbsp; є дуже хороші речі, але є моменти, які не узгоджуються&nbsp; із законодавством і в принципі можна&nbsp; приймати за основу&nbsp; і доробляти у другому читанні.</p>
<p>Але я хочу загострити увагу на іншому, я вже сказав: кнопкодавство трохи побороли. Але вибачте,&nbsp; наш парламент ще далекий від європейського, навіть подивіться просто от зараз, я прошу навіть режисерів трансляції показати залу Верховної Ради, я не бачив в жодному європейському парламенті, в якому&nbsp; гуділо би зранку і до вечора, від відкриття засідання і до його закриття, де ходять всі, хто хоче. Слухає того, хто виступає, хто представляє законопроекти, лише в крайньому разі чверть від тих. Але, вибачте, це традиція європейська, це традиція&nbsp; має бути у нас нарешті започаткована. На жаль, ми це не можемо зробити законодавчо, на жаль. Тому що у нас депутати недоторкані, веде себе хто як хоче і робить що як хоче. Дай боже, щоб ми проголосували за скасування недоторканості і набрали за це 300 голосів. Але нарешті будьте свідомими, ведіть же себе як люди, як представники народу європейської країни. Дякую.</p>
<p>&nbsp;</p>
<p>ГОЛОВУЮЧИЙ. Олег Березюк, "Самопоміч".</p>
<p>&nbsp;</p>
<p>13:21:33</p>
<p>БЕРЕЗЮК О.Р.</p>
<p>Фракція "Самопоміч" пропонує припинити обговорення і голосувати. "Самопоміч" "за".</p>
<p>&nbsp;</p>
<p>ГОЛОВУЮЧИЙ. Гарна пропозиція, припинити обговорення і голосувати. Будь ласка, Лабазюк народний депутат, "Воля народу". Я прошу бути лаконічними у своїх виступах, по можливості.</p>
<p>&nbsp;</p>
<p>13:22:03</p>
<p>ЛАБАЗЮК С.П.</p>
<p>Шановний головуючий, шановні народні депутати, нас щодня звинувачують в кнопкодавстві і дійсно ця ганебна практика продовжується і восьмого скликання Верховної Ради. Кожен з нас, йдучи на вибори чи це на мажоритарних округах, чи в списках заявляв, що більше в цій сесійній залі подібної практики не буде. Але, на превеликий жаль, це продовжується і ми бачимо саме якраз, в тому числі і тими народними депутатами, хто вчора заявляв, що вони зроблять все, щоб це було припинено.</p>
<p>Я є автором законопроекту 1744, який був зареєстрований 14 січня, де чітко регламентується процедура ведення сенсорної кнопки. Даний законопроект, який ми розглядаємо зараз, був зареєстрований 30 січня 2014 року. То скажіть, будь ласка, чому сьогодні альтернативні законопроекти і є законопроект, який раніше був поданий, який пройшов регламентний комітет, підтриманий, до речі, хочу наголосити, регламентним комітетом до сьогодні так і не поставився в порядок денний для того, щоб ми&nbsp; його мали змогу розглянути в сесійній залі.</p>
<p>З моїм законопроектом чітко якраз створюється механізм, який не дасть змоги голосувати не особисто. Я готовий підтримувати сьогодні моїх колег, законопроект, але хочу наголосити даний законопроект створює можливість покарати тих хто кнопкодавить, але не створює механізму як раз і назавжди поставити крапку, щоб в даній сесійній залі більше таке не повторювалося. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, "Опозиційний блок", Михайло Папієв. Прошу бути лаконічними, шановні колеги.</p>
<p>&nbsp;</p>
<p>13:23:44</p>
<p>ПАПІЄВ М.М.</p>
<p>Дякую. Шановні народні депутати України! "Опозиційний блок" підтримує цей законопроект, але я просив би всіх народних депутатів України, щоб ми проголосували його за основу. Саме чому, тому що взагалі ідея це є правильна – це є норма Конституції України особисте голосування. Сьогодні ми щоденно фіксуємо не особисте голосування народних депутатів України і сумно стає, особливо, коли на цьому неподобстві ми бачимо, що впіймані ті люди, які доносять до суспільства високі ідеали майдану і інші речі, які потрібно було б впроваджувати в життя.</p>
<p>Саме тому, шановні народні депутати України, цей законопроект треба проголосувати за основу, але я дуже просив би, щоб ми такі речі, які в&nbsp; ньому записані, де головуючий має право, ви знаєте чим це завершиться. Головуючий буде мати право по одному народному депутату вчинити в один спосіб, по-іншому, в інший. Треба, щоб була імперативна норма, що головуючий в разі подання заяви про не особисте голосування автоматично зобов'язаний приймати таке і таке рішення.</p>
<p>Стосовно того, що на друге читання треба ще і скорегувати це відносно призначення на посади, бо у кожного з нас в трудовій книжці записано, ми не народні депутати України, просто народні депутати. Ми члени комітету, або голови комітетів, або інше і надати право головуючому одноосібно зняти з цієї посади, коли призначення йде голосуванням Верховної Ради, треба теж виписати це дуже коректно.</p>
<p>І для того, щоб цей законопроект, я впевнений, що Верховна Рада за нього проголосує, щоб це не було просто гасло, я сьогодні роблю експеримент я передаю Голові Верховної Ради України заяву про неособисте голосування при прийнятті закону 1831, вимагаю не підписувати цей закон і...</p>
<p>&nbsp;</p>
<p>ГОЛОВУЮЧИЙ. Тридцять секунд, завершуйте.</p>
<p>&nbsp;</p>
<p>ПАПІЄВ М.М. І вимагаю провести повторне голосування. Вся відео-фіксація, все у нас є. <i>(Шум у залі)</i> Кажу вам, це народний депутат Шиньковський вчора при голосуванні за законопроект 1831 проголосував за народного депутата Юрчишина. Відео-фіксація у нас є. Дякую. Передаю головуючому.</p>
<p>&nbsp;</p>
<p>&nbsp;ГОЛОВУЮЧИЙ. Колеги, по хвилині, будь ласка. Давайте, слухайте, давайте будемо, я дам по хвилині буквально ще декілька людей, але давайте будемо голосувати, бо всі, розмовляти ми ж всі гаразді.</p>
<p>Будь ласка, Олена Шкрум, Альона Шкрум. Потім – Леонід Ємець.</p>
<p>&nbsp;</p>
<p>13:26:48</p>
<p>ШКРУМ А.І.</p>
<p>Можна?</p>
<p>&nbsp;</p>
<p>ГОЛОВУЮЧИЙ. Будь ласка. Прошу дуже лаконічно, колеги.</p>
<p>&nbsp;</p>
<p>ШКРУМ А.І. Дуже лаконічно. Шкрум Альона, фракція "Батьківщина".</p>
<p>Колеги, ну, дійсно давайте говорити відверто, не дивлячись на те, що парламент оновився у нас майже наполовину, не дивлячись на те, що ми намагаємося впровадити нові правила гри, нам з вами не вдалося побороти таке ганебне явище, як кнопкодавство. Я не можу повірити, що до цих пір воно присутнє, на жаль, в нашому парламенті. І я особисто з багатьма колегами не раз, до речі, блокувала цю високу трибуну проти такого явища, як кнопкодавство, і, на жаль, не тільки з "Опозиційного блоку", але і зі своїх колег по коаліції.</p>
<p>Тому, так, ці санкції, які пропонує наш колега, вони є жорсткими. Так, ці санкції присутні не тільки в Україні, вони присутні і в інших країнах світу. Тому що якщо санкції не будуть достатньо жорсткими, то ми не зможемо просто виконувати і слідкувати за&nbsp; виконанням цього правила. Тому я тут&nbsp; не погоджуюсь із висновком регламентного комітету, що санкції якось там ущемляють права депутатів, тому що лише жорсткі санкції зможуть з тим працювати.</p>
<p>Тому давайте голосувати за це, давайте змінювати правила гри, давайте покажемо нормальний європейський парламент. Дякую.</p>
<p>&nbsp;</p>
<p>ГОЛОВУЮЧИЙ. Спасибі.</p>
<p>Будь ласка, Вікторія Сюмар, потім – Олексій Гончаренко.</p>
<p>&nbsp;</p>
<p>ГОЛОС ІЗ ЗАЛУ. <i>(Не чути). </i></p>
<p>&nbsp;</p>
<p>ГОЛОВУЮЧИЙ. Хвилина.</p>
<p>&nbsp;</p>
<p>13:28:07</p>
<p>СЮМАР В.П.</p>
<p>Шановні колеги, очевидно, що кнопкодавство – це наш спільний сором. Очевидно, що ця норма Конституції: один депутат - один мандат, один голос, - так має бути. Але, ви знаєте, коли ми на підставі цього, пане Папієв, вимагаємо переголосовувати закони, тому що закон 1831 передбачає прозорість медіа-власності і дуже не подобається вашому патрону Льовочкіну, то, даруйте, ви самі можете сісти, натиснути дві кнопки – і після того розказувати, що закон треба декласувати. В кнопкодавстві, колеги, є дуже багато проблем. І одна з них – це не тільки той, хто тисне, а це той, хто не ходить на роботу. Тому що ми сюди прийшли працювати. А кнопкодавлять, тому що рішення дуже правильні дуже часто не можуть пройти, бо ми недобросовісно ставимося до виконання своїх обов'язків. За це теж треба карати, очевидно. Тут зал має бути не половина. А ви взагалі помовчіть, тому що ви знаєте, як ми голосуємо, а ви голосували свої закони…</p>
<p>&nbsp;</p>
<p>ГОЛОВУЮЧИЙ. Дякую. 10 секунд, завершуйте.</p>
<p>&nbsp;</p>
<p>СЮМАР В.П. Ви згадайте, як ви голосували закони "16 січня": руками і ногами. І за це ніхто досі не поніс покарання. І це, до речі, наша…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Олексій Гончаренко. Займіть свої місця і не кричіть!</p>
<p>&nbsp;</p>
<p>13:29:40</p>
<p>ГОНЧАРЕНКО О.О.</p>
<p>Уважаемые коллеги, от лица общества кнопкодавов хочу поддержать этот закон двумя руками. И надо еще более сделать серьезным наказание, чтобы ни у кого не было даже малейшего желания преступать закон, вплоть до уголовного. Потому что закон есть закон, и чем меньше в нашем обществе кнопкодавов будет людей, тем лучше.</p>
<p>Поэтому, все коллеги, прошу поддержать и максимально соблюдать этот закон. Этому закону полную поддержку! Спасибо.</p>
<p>&nbsp;</p>
<p>ГОЛОВУЮЧИЙ. Від фракції Радикальної партії Олег Ляшко.</p>
<p>&nbsp;</p>
<p>13:30:21</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни України, шановні колеги народні депутати, фракція Радикальної партії голосуватиме за законопроект, який передбачає відповідальність за ганебне явище – кнопкодавство. Водночас ми вважаємо, що санкції мають бути розповсюджені не лише на кнопкодавів депутатів, а на тих депутатів, які не приходять до зали Верховної Ради під час роботи в пленарному режимі, на тих депутатів, які не беруть участі в засіданнях комітетів Верховної Ради під час роботи в комітетах. Має бути така сама відповідальність. Бо коли людина чи в школі, чи в лікарні, чи на підприємстві не прийде на роботу, трудовим законодавством&nbsp; передбачено звільнення за прогули. Має бути точно така відповідальність. Не прийшов на 3 пленарні засідання – позбавляти депутатського мандату, і тоді буде порядок, тоді буде дисципліна.</p>
<p>&nbsp;</p>
<p>ГОЛОВУЮЧИЙ. Юрій Левченко</p>
<p>Я прошу всіх займати свої місця, хвилину. Займайте свої місця, шановні колеги. Займайте свої місця, прошу, підготуйтесь до голосування.</p>
<p>&nbsp;</p>
<p>13:31:39</p>
<p>ЛЕВЧЕНКО Ю.В.</p>
<p>Левченко, ВО "Свобода", 223 округ, місто Київ.</p>
<p>Це дуже позитивний законопроект, як і минулий проект дуже позитивний, але це позитивна бутафорія. Тому що насправді нічого ці речі не змінять, тому що, я оце слухав це все, це суцільне лицемір'я. в кожній фракції від коаліції є відповідні кнопкодави, є люди, які, ну майже в кожній, майже, перепрошую. Є люди, які не ходять в комітети, є люди, які живуть, люди, які живуть не по своїм можливостям, які їздять на Мерседеси, а декларують 1 тисячу гривень. я щось не бачив, щоб цих людей виключали з фракції. Чому ви їх не виключаєте з фракції цих людей, чому ви з ними ручкаєтесь, чому з ними все нормально, чому ви їх за списками провели? За кнопкодавство має бути кримінальна відповідальність. Вже півроку лежить в Верховній Раді мій законопроект, це проект "Свободи", поро кримінальну відповідальність за кнопкодавство, але ніхто з коаліції його не підтримує. Профільний Комітет по забезпеченню правоохоронної діяльності про голосував проти цього законопроекту.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги. 10 секунд, завершуйте, будь ласка.</p>
<p>Підготуйтеся до голосування, колеги.</p>
<p>&nbsp;</p>
<p>ЛЕВЧЕНКО Ю.В. Тому, дайте закінчити, тому, якщо, якщо ви не лицемірите, якщо ви справді хочете побороти ці ганебні явища, то запровадьте кримінальну відповідальність за кнопкодавство. Хай від 5 до 8 років колишній народний депутат…</p>
<p>&nbsp;</p>
<p>ГОЛОВУЮЧИЙ. Дивіться, це сказав позафракційний.</p>
<p>Шановні колеги, прошу зайняти свої місця. Зараз фракції коаліції в тому числі. Зараз фракції коаліції в тому числі продемонструють свою повну рішучість по боротьбі з кнопкодавством. Прошу зайняти свої місця для голосування за проект Закону, реєстраційний номер 1895.</p>
<p>Прошу заспокоїтись. Дуже уважно, колеги. Це проти кнопкодавства, персональне голосування. Ця інформація буде повністю на сайті Верховної Ради. І так, 1895, проект Закону про внесення змін до деяких законодавчих актів України (щодо накладення стягнення на народного депутата за порушення вимог щодо особистого голосування), який доповідався Сергієм Лещенком, і який я ставлю на голосування за основу. Прошу, колеги, голосувати, за основу. Прошу підтримати цей проект закону. Бачите, як слова співпадають зі справами. Всі повиступали і…</p>
<p>&nbsp;</p>
<p>13:34:28</p>
<p>За-258</p>
<p>Проект Закону у першому читанні за основу був прийнятий. Дякую, шановні колеги.</p>
<p>Наступний проект закону. Проект Закону про внесення змін до Закону України "Про загальнообов'язкове державне пенсійне страхування" (щодо зниження пенсійного віку та поліпшення інших умов виходу на пенсію). 1031-1, 1031-2, 1031-3. Є пропозиція розглядати ці проекти законів за скороченою процедурою. Прошу визначатися. Щодо розгляду за скороченою процедурою, колеги.</p>
<p>&nbsp;</p>
<p>13:35:15</p>
<p>За-175</p>
<p>Рішення прийнято. Будь ласка, 1031. Народний депутат Сергій Міщенко, доповідайте.</p>
<p>&nbsp;</p>
<p>13:35:26</p>
<p>МІЩЕНКО С.Г.</p>
<p>Сергій Міщенко, 98 округ, Київщина. Нарешті за 8 місяців після того, як працює цей парламент, ми прийшли до законопроектів, які скасовують пенсійну реформу. Хтось її в минулому скликанні називав ганебною, хтось називав драконівські, хтось –&nbsp; геноцидом&nbsp; наших пенсіонерів. Але свої обіцянки, які кожен із присутніх&nbsp; тут давав перед своїми виборцями, у першу чергу ті мажоритарщики, які підходили до&nbsp; кожної людини у своєму окрузі, то говорили про те, що коли ми попадемо у&nbsp; цей парламент, ми скасуємо цю пенсійну реформу.</p>
<p>В першу чергу я&nbsp; хочу нагадати вам про те, що стосується, а це пенсійна реформа Партії регіонів і Тігіпка.&nbsp; Головне – це&nbsp; повернення нашим жінкам&nbsp; пенсійного віку 55 років, інших новел, які тоді запровадила та&nbsp; минула влада. На жаль, у минулому скликанні за мій закон&nbsp; не вистачило 2 голоси, проголосувало 224. Зараз через&nbsp; 8 місяців ми ставимо&nbsp; ці законопроекти. Не важливо,&nbsp; хто автор, я тоді казав про це, не важливо. Головне, щоб зараз кожен свідомо думав про те, коли він поїде у свій округ, коли він буде зустрічатися з виборцями, як у минулому&nbsp; скликанні обіцяли дві речі – це підписати&nbsp;&nbsp; асоціацію з Євросоюзом і скасувати пенсійну реформу. Щось я уже не&nbsp; бачу цих голосів&nbsp; сьогоднішньої влади за це. Тому пенсійну реформу, я бачу, ніхто не хоче скасовувати. Тарифами, драконівськими тарифами ведуть до&nbsp; зубожіння. Пенсії, зарплати не індексують.&nbsp; І запитання у людей: у дустом&nbsp; ви їх травили?</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; Володимир Бандуров.</p>
<p>&nbsp;</p>
<p>13:38:04</p>
<p>БАНДУРОВ В.В.</p>
<p>Шановний Володимире Борисовичу, шановні колеги, на сьогодні&nbsp; є три передумови відміни пенсійної реформи 2011 року.</p>
<p>Перше, на сьогодні тривалість життя в Україні є однією з найкоротших в Європі. Україна, на жаль, займає 156 місце за тривалістю життя.</p>
<p>Друга передумова. На сьогодні в Україні критична ситуація з робочими місцями. Особливо гостро це відчувають сьогодні жінки передпенсійного віку, особливо гостро ця проблема на селі. І депутати мажоритарники знайомі з цією проблемою.</p>
<p>І третє. На сьогодні пенсійна реформа, яка відбулась в 2011 році, вона не дала того позитивного фінансового ефекту, на який всі розраховували. Ми сьогодні маємо показники дефіциту Пенсійного фонду: в 2012 році він склав 27 мільярдів гривень, в 2013 році 22 майже мільярда гривень, в 2014 – 17. І в цьому році прогнозний показник 19 мільярдів гривень.</p>
<p>Шановні колеги, тут присутньо майже 200 депутатів мажоритарників, які пройшли через округи.&nbsp; Мій колега Сергій Міщенко говорив про те, що кожен з нас давав свої обіцянки, кожен з нас дивився в очі тим жінкам, яким продовжили трудовий стаж. В усьому світі підвищення пенсійного віку, це є перемога працюючої жінки, це є здобуток. В нас, на жаль, відбулося навпаки. В нас, на жаль, політики перемогли українських жінок в 2011 році. Тому мова іде про відновлення справедливості, мова іде про те, щоби дати жінкам мати гідну роботу до 55 років, і потім, щоб вони відпочивали. Вже була одна спроба. Ми консолідувалися навколо закону нашого колеги Шухевича, було зібрано 256 голосів. Я пропоную також всім колегам проголосувати зараз і прийняти цей закон за основу. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Валентин Ничипоренко, будь ласка, прошу.</p>
<p>&nbsp;</p>
<p>13:40:27</p>
<p>НИЧИПОРЕНКО В.М.</p>
<p>Шановні колеги, я розумію, що в цій залі на сьогоднішній день скасування пенсійної реформи, а це головне, повернення жінкам&nbsp; 55-річного віку дехто може казати, що це популістські закони. Дехто може казати. На комітеті я сказав: у мене цей закон не популістський, я за нього голосував в попередньому скликанні, хоч я знаходився в більшості, але у мене була позиція, тому і зараз його подав.</p>
<p>Ще раз, мова ідеться про не дуже велику кількість людей: жінкам 55 або 60, та це, ну, мільйон жінок, не більше. Де брати гроші? Ви знаєте, ми погано так живемо не тому, що багато витрачаємо, а тому, що мало заробляємо, і тому, що ще в нас крадуть. Тому уряд має знайти гроші, ми маємо проявити політичну волю і виконати не свої обіцянки, а свої зобов'язання перед виборцями. Я зараз не буду переконувати, ви знаєте цифри, ви все знаєте, хочу тільки звернутися до депутатів попереднього скликання, які голосували за скасування пенсійної реформи. Я голосував тоді разом з вами, будь ласка, проявіть політичну волю, до керівників політичних сил – проявіть політичну волю! Дякую вам за увагу.</p>
<p>&nbsp;</p>
<p>&nbsp;&nbsp;&nbsp;&nbsp; ГОЛОВУЮЧИЙ. Будь ласка, голова підкомітету Комітету з питань соціальної політики Драюк Сергій Євсейович. Будь ласка.</p>
<p>&nbsp;</p>
<p>13:42:44</p>
<p>ДРАЮК С.Є.</p>
<p>Шановні народні депутати, шановний пане головуючий! Комітет соціальної політики, зайнятості та пенсійного забезпечення 24 грудня 2014 року та 4 лютого 2015 року розглянув законопроекти за номерами: 1031-1, &nbsp;1031-2 та 1031-3. Поданими законопроектами пропонується внести зміни до статті 26 Закону України "Про загальнообов'язкове державне пенсійне страхування", передбачивши призначення пенсій за віком після досягнення чоловікам 60 років та 55 років жінкам, за умови наявності страхового стажу не менше 15 років.</p>
<p>Пенсійний фонд України зауважив, що прийняття законодавчого рішення щодо поліпшення пенсійного забезпечення осіб має забезпечувати збалансованість між фінансовою спроможністю Пенсійного фонду, реалізувати відповідні норми та у той же час соціальну справедливість в пенсійному забезпеченні.</p>
<p>Всупереч вимог частини першої статті 27 Бюджетного кодексу України та частини третьої статті 91 Регламенту Верховної Ради України до законопроектів не надано фінансово-економічних обґрунтувань щодо витрат на пенсійне забезпечення внаслідок його прийняття, а також пропозицій щодо покриття цих витрат.</p>
<p>За розрахунками Міністерства соціальної політики України, додаткові витрати, які необхідно компенсувати з державного бюджету, становитимуть: Закон 30… Закон 3031 – 30 мільярдів гривень, Закон 1031 – 12 мільярдів гривень, Закон 1031 – 18 мільярдів гривень.</p>
<p>Головне науково-експертне управління не підтримує прийняття зазначених законопроектів. Комітет з питань бюджету теж не підтримує. Комітет з питань соціальної політики на своєму засіданні прийняв рішення відхилити законопроект…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>ДРАЮК С.Є. …31-1 та 1031-1. Щодо законопроекту 1031-3, то комітет не визначився. А тому пропонуємо визначити в залі засідання. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, два – "за", два – "проти", запишіться. Будь ласка, Олег Ляшко.</p>
<p>&nbsp;</p>
<p>13:45:45</p>
<p>ЛЯШКО О.В.</p>
<p>Олег Ляшко,&nbsp; Радикальна партія.</p>
<p>Шановні громадяни&nbsp; України,&nbsp; шановні колеги&nbsp; народні депутати!&nbsp; Фракція&nbsp;&nbsp; Радикальної партії, ще тоді коли я в минулому парламенті був один від нашої партії і сьогодні в повному складі, ми завжди підтримуємо всі соціальні ініціативи спрямовані на підвищення рівня життя українських громадян. Адже реформи повинні&nbsp; проводитися не за рахунок затягування пасків на шиях, зашморгу людей, а за рахунок детінізації економіки, створення робочих місць. І сьогодні, на превеликий жаль, українські жінки й чоловіки у 55 років не мають можливості знайти роботу, і виходить&nbsp; парадоксальна ситуація, коли до 60 років на пенсію не заробив, виходить на пенсію і отримує копійки. Саме тому, ми наполягаємо&nbsp; на тому, щоб була скасована ганебна пенсійна&nbsp; банди Януковича, пенсійна реформа за авторством Тігіпка і повернути нашим жінкам можливість виходити в 55 років на пенсію за наявності відповідного трудового стажу.</p>
<p>Ми вимагаємо від&nbsp; уряду невідкладно внести законопроект про індексацію заробітних плат бюджетникам і пенсій пенсіонерам. Сьогодні люди живуть вкрай бідно, сьогодні знецінені заощадження внаслідок ганебної політики Національного банку!</p>
<p>Саме тому&nbsp; фракція&nbsp; Радикальної партії, єдину жінку в&nbsp; Україні, яку ми не підтримуємо - це Голову Національного банку Гонтареву! І вимагаємо її відставки, і нехай вона в 70 років іде на пенсію, і поживе на 900 гривень пенсії, щоб вона розуміла як живуть нормальні, прості люди, жінки! Тому&nbsp; ми вимагаємо відставки Гонтаревої, ми вимагаємо відставки тих урядовців, які проводять неправильну економічну політику, ми вважаємо, що єдина&nbsp; політика, яка має бути – це політика створення робочих місць, це політика&nbsp; забезпечення людей роботою.</p>
<p>&nbsp;</p>
<p>ГОЛОВУЮЧИЙ.&nbsp; Абдуллін. Сергій Соболєв.&nbsp; "Батьківщина".</p>
<p>&nbsp;</p>
<p>13:48:05</p>
<p>СОБОЛЄВ С.В.</p>
<p>Шановні колеги, це найважчий закон, який ми&nbsp; будемо розглядати. Бо в цій частині сидять люди з "Опозиційного блоку", які і створили цю проблему для мільйонів українських жінок і для країни в цілому. Тігіпко, Азаров, Янукович – це саме ті люди і кожен з депутатів, які тоді входили в Партію регіонів, які тепер входять в окремі групи, це вони саме проголосували, не маючи ніяких економічних обґрунтувань, за закон, який відправив жінку у 60 років на пенсію, не давши їй можливість навіть працевлаштуватися. Це закон, який вимагає додатковий пенсійний стаж жінок, коли його неможливо заробити. Це закон, який фактично знищує взагалі саму пенсійну систему і найкраще підтвердження цьому це те, що Пенсійний фонд взагалі не отримав ніякого виходу із ситуації, коли фактично дефіцит Пенсійного фонду, після ухвалення цього рішення Тигіпка, Азарова, Януковича і Партії регіонів завалився остаточно.</p>
<p>Саме тому наш зал сесійний вже голосував за такий законопроект. Це чотири законопроекти, ви знаєте, з одного боку я розумію пана Міщенка, який не голосував за цей закон в попередньому скликанні. Але, вибачте, що робити іншим авторам, які тут себе били в груди, які і загнали ситуацію в глухий кут? Я вважаю, що ми зараз повинні підтримати саму ідею, але далі, для того, щоб не завалити цей закон, нам треба створити на базі одного закону єдину робочу групу, яка б зробила фінансове обґрунтування разом з урядом, і далі на друге читання, разом з фінансовим обґрунтуванням, щоб знову не сталося так, що ми вже з вами будемо посипати попилом голову, винести його в зал. Бо така сама історія з 15 відсотками на пенсії, які сидять, так само тут не мало людей, які за це голосували, а тепер порахували і зрозуміли, 98 мільйонів отримає бюджет від цього закону.</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>СОБОЛЄВ С.В. … невже це вартість закону, який заганяє зараз в тінь заробітну плату, який змушує людей кидати роботу і шукати собі тіньові доходи. Саме тому наша фракція, без сумніву, підтримає це, але негайно створити робочу групу і&nbsp; винести єдиний, погоджений проект з фінансовими обґрунтуваннями на голосування в сесійну залу. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Микола Томенко, "Блок Петра Порошенка".</p>
<p>&nbsp;</p>
<p>13:50:45</p>
<p>ТОМЕНКО М.В.</p>
<p>Шановні колеги! Я думаю, що в такому принциповому питанні ми мусимо говорити про системний підхід і я прихильник того, щоб ми говорили не лише про вік пенсійний, ми говорили перш за все про принципи нарахування найважливіше, яку пенсію люди отримують. Ми продовжуємо мислити радянським підходом, як знаєте, у нас на роботі мало платять, зате на пенсію рано підете. Треба вже цей радянський підхід завершити, треба говорити про те, що ми повинні все зробити, щоб людям справедливо нарахували пенсію і ця пенсія була необхідною, достатньою для нормального життя.</p>
<p>Тому мій підхід полягає в наступним, що питання пенсійної реформи – це питання уряду і коаліції. Без уряду ми не можемо вирішити це питання тому що ми повинні розуміти, а як буде нарахування пенсії? Як буде обраховуватися не лише індексація, яка, звичайно, не з 1 грудня повинна бути, а вже індексація пенсій, а скільки люди будуть отримувати цю пенсію?</p>
<p>Тому, моя пропозиція і я підтримую ідею і колегу Сергія Соболєва, який говорить, що ми ідею зберегли, але спільною робочою групою зробили загальний, правильний, справедливий підхід до пенсійної реформи, який би врахував і вік і принципи нарахування, і суму, найважливіше, для пенсіонерів.</p>
<p>І, під кінець, нашої попередньої ейфоричної дискусії про те як ми відкриємо роботу Верховної Ради. Мені приємно, звичайно, що у нас один законопроект переносять, тому що я з колежанкою Геращенко і Оленою Кондратюк вже скоро майже рік будемо святкувати, внесли законопроект про олайн-трансляції комітетів і онлайн-трансляції уряду. Хотів би, щоб всі законопроекти виносилися.</p>
<p>І, найважливіше, що хочу попросити, Володимир Борисович, я знаю багатьох людей, що вже міліонерами стали освоюючи грантові гроші на відкритості діяльності Верховної Ради. Поставте нормальний Wi-Fi, бо Інтернет погано працює, стільки грошей освоїли, щоб ми хоч нормально працювали.</p>
<p>&nbsp;</p>
<p>ГОЛОВУЮЧИЙ. Якраз над цим і працюємо, Микола Володимирович, без грошей, щоб зробити нормальний Wi-Fi.</p>
<p>Шановні колеги!</p>
<p>Андрій Шипко, партія&nbsp; "Відродження", група "Партія відродження".</p>
<p>&nbsp;</p>
<p>13:53:06</p>
<p>ШИПКО А.Ф.</p>
<p>Андрій Шипко, Дніпропетровщина, місто Нікополь, Орджонікідзе, Нікопольский район.</p>
<p>&nbsp;Шановні народні депутати, шановні виборці! Ну, складається дивне враження, що люди похилого віку нашому уряду взагалі не потрібні. Стільки законопроектів, скільки було антипенсійних прийнято в цьому скликанні – такого Україна взагалі ніколи не бачила. Уряд постійно економить на малозабезпечених та наших пенсіонерах. Сейчас потрібно ставити питання не як... де взяти гроші, а як захистити людей, як захистити жінку. Бо такого навантаження на жінку, як в нашій державі, ніде нема в світі. Про жінку треба дбати не тільки на 8 Березня, бо вона і мати, вона і виховує родину, виховує дітей, працює на виробництві, а не на неї іще навантаження – давайте їй добавимо 5 років до пенсії.</p>
<p>Шановні колеги, не треба розглядати. Володимир Борисович, ставте на голосування, ми двома руками підтримаємо ці законопроекти. Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні колеги, ці ряд законопроектів, які опрацьовані, по комітетам, є висновки по кожному з цих законопроектів. Тому зараз ви будете визначатися шляхом голосування. Але очевидно те, що треба знаходити узгоджений варіант з цього приводу.</p>
<p>Будь ласка, хто не брав&nbsp; участі в обговоренні – хвилина. "Опозиційний блок", прошу, Королевська. Від фракцій...</p>
<p>&nbsp;</p>
<p>13:54:43</p>
<p>КОРОЛЕВСЬКА Н.Ю.</p>
<p>Давайте слово.</p>
<p>Добрый день, уважаемые коллеги! Я хочу сказать, что у нас сегодня с вами есть шанс и есть возможность исправить ошибки не только предыдущей власти, которая приняла пенсионную реформу, но и исправить ошибки уже действующего правительства и нынешней власти. Потому что мы сегодня&nbsp; обязаны не только вернуть женщинам 55 лет пенсионный возраст, но мы и обязаны добиться индексации пенсий и заработных плат, мы обязаны отменить налог на пенсии и мы обязаны восстановить права работающих пенсионеров.</p>
<p>Поэтому "Оппозиционный блок", конечно, поддержит данные законодательные инициативы. И мы предлагаем ко второму чтению&nbsp;расширить статьи и сделать единый комплексный законопроект, который восстановит сегодня справедливое пенсионное обеспечение в нашей стране. Мы в это верим и просим вас сегодня поддержать данные законопроекты и отменить пенсионную реформу. Спасибо.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Сергій Каплін, хвилина. І переходимо до голосування.</p>
<p>&nbsp;</p>
<p>13:56:00</p>
<p>КАПЛІН С.М.</p>
<p>Шановний Володимире Борисовичу, я хочу до вас звернутися, аби технічні служби перевірили моє робоче місце, бо я протягом місяця не можу записатися для виступу з трибуни Верховної Ради України. Я переконаний, що це злочин проти Сергія Капліна – представника простих людей, представника профспілок у Верховній Раді України.</p>
<p>Друге. Я би хотів звернутися до "Опозиційного блоку". Вы обязаны написать заявление с явкой повинной і відповісти перед міліцією, перед прокуратурою за ті злочини, які були зроблені засновниками блоку, членами блоку протягом останніх 10-ти, 5-ти років.</p>
<p>Третє. Усі питають, де взяти гроші для наших пенсіонерів. Давайте завтра, коли ми будемо голосувати ключові соціальні закони і прості громадяни отримають індексацію, проголосуємо Закон про тимчасові слідчі комісії, створимо комісії – і я вам приведу сюди злочинців, я вам поверну десятки мільярдів гривень, награбовані злочинним нинішнім урядом. Дякую за увагу.</p>
<p>&nbsp;</p>
<p>ГОЛОВУЮЧИЙ. Колеги, наскільки я розумію, у нас є, дивіться, у нас є 1031-1, 1031-2 – це два закони, які відхилені комітетами, є рішення. По третьому закону є рішення визначитися щодо законопроекту шляхом голосування. Є ряд висловлених позицій, що треба зробити в окремих робочих групах, з урядом порахувати все – і зробити якісний проект закону. Тому, напевно, доцільно було би не приймати зараз рішення остаточне, а відповідним чином опрацювати це у фракціях. групах, спільно з профспілками, спільно з урядом, зробити техніко-економічні обґрунтування – і тоді це робити. Тим більше, що це повністю співпадає з вчорашньою нарадою, яку я проводив спільно з керівниками фракцій і груп парламенту з профспілками. Тому я думаю, що це потребує більшого обговорення, ніж зараз.</p>
<p>Колеги, але, тим не менше, я маю поставити це питання на голосування. 1031-1 на голосування. Будь ласка, визначайтесь.</p>
<p>&nbsp;</p>
<p>13:58:17</p>
<p>За-162</p>
<p>Рішення не прийнято.</p>
<p>1031-2. 1031-2.</p>
<p>&nbsp;</p>
<p>13:58:46</p>
<p>За-157</p>
<p>Рішення не прийнято.</p>
<p><a href="http://w1.c1.rada.gov.ua/pls/zweb2/webproc4_2?pf3516=1031-3&skl=9" target=_blank>1031-3</a></p>
<p>&nbsp;</p>
<p>13:59:09</p>
<p>За-171</p>
<p>Шановні колеги, очевидно, що є пропозиція дуже розумна, щоб сісти і виважено розробити це рішення</p>
<p>Далі, колеги, рухаємося.</p>
<p>Шановні колеги, у нас є, дивіться, ще проект Закону 1266, який розроблений народним депутатом Шипко. Проект Закону про внесення змін до статті 14 Закону України "Про зайнятість населення".</p>
<p>Будь ласка, 1266, є пропозиція автора за скороченою процедурою його розглянути.</p>
<p>І далі ще є декілька постанов і декілька важливих соціальних питань, які потребують включення до порядку денного. Я продовжую роботу на 15 хвилин. Будь ласка.</p>
<p>Щодо розгляду закону Шипка 1266 за скороченою процедурою, прошу підтримати. Щодо скорочення процедури, прошу підтримати, колеги.</p>
<p>&nbsp;</p>
<p>14:00:07</p>
<p>За-151</p>
<p>Рішення прийнято.</p>
<p>Доповідайте. Уважно послухайте, короткий закон.</p>
<p>&nbsp;</p>
<p>14:00:14</p>
<p>ШИПКО А.Ф.</p>
<p>Андрій Шипко, група "Відродження", Дніпропетровщина, місто Нікополь, Орджонікідзе,Нікопольський район.</p>
<p>Шановні колеги, цей законопроект дуже простий і зрозумілий, в ньому міняється тільки одне слово, ми міняємо слово "дітей" у множині на слово "діти". І таким чином буде справедливість, бо люди, на вихованні яких знаходяться діти до 6 років, не могли скористатися цим законопроектом, який ми приймали з вами 2 роки тому. Автором цього законопроекту взагалі виступає народ, бо до мене звернулися мої виборці, зокрема, на Нікопольщині виборець Юрій Винець, який став заручником всього одного слова.</p>
<p>Я прошу підтримати цей законопроект, бо якщо в родині одна дитина, він не міг скористатися цим законом, законним своїм правом на працевлаштування. Шановні колеги, цей закон не потребує додаткового фінансування з державного бюджету. Цей закон отримав позитивну оцінку у Головного науково-експертного управління. І Комітет Верховної Ради з питань соціальної політики рекомендує його прийняти взагалі. Міняється одне слово. Міняється одне слово. І комітет підтримує прийняти за основу та в цілому. І я вас усіх прошу приймати за основу та в цілому. Одне слово, а тисячі наших батьків, тисячі родин будуть задоволені народною справедливістю.</p>
<p>&nbsp;</p>
<p>ГОЛОВУЮЧИЙ. Колеги, підготуйтеся до голосування. Реєстраційний номер 1266. Проект Закону, який щойно автор оголосив. Висновок комітету – прийняти за основу і в цілому. Висновок Головного науково-експертного управління – законопроект може бути прийнятий за основу. Ставлю пропозицію на голосування… комітету, щоб прийняти цей проект закону. Ви бачили, абсолютно простий, одне тільки слово. За основу та в цілому. Колеги, прошу підготуватися. Це питання дітей. Готові голосувати, друзі? Будь ласка, за основу і в цілому голосуємо. Абсолютно простий закон. Прошу голосувати за основу і в цілому. 1266.</p>
<p>&nbsp;</p>
<p>14:02:26</p>
<p>За-244</p>
<p>Рішення прийнято, шановні колеги.</p>
<p>Шановні колеги, у нас є 2 постанови. Перша Постанова, яку ми включили в порядок денний, про відзначення 95-річчя з дня народження Івана Микитовича Кожедуба. І друга постанова – проект Постанови про відзначення 100-річчя з дня народження Ігоря Свєшнікова, теж внесена для розгляду, підготовлена народним депутатом Дехтярчуком.</p>
<p>Шановні колеги, є пропозиція, щоб ми зараз цю постанову розглянули. 100 років 19 жовтня виповнюється з дня народження видатного українського археолога, доктора історичних наук, дослідника Берестецької битви 1651 року Ігоря Кириловича Свєшнікова.</p>
<p>Тому є пропозиція наступна, шановні друзі. Щоб ми 2693 проект Постанови "Про відзначення 95-річчя з дня народження Івана Микитовича Кожедуба" проголосували зараз за основу і в цілому. Є необхідність доповідати? Андрій Деркач підготував. Прошу, підготуйтесь, будь ласка. Прошу, підготуйтесь, будь ласка. 2693, 95-річчя.</p>
<p>Прошу голосувати відзначення 95-річчя Івана Микитовича Кожедуба. Давайте підтримаємо, в цілому, 8 червня, відзначення в цьому році, колеги.</p>
<p>&nbsp;</p>
<p>14:04:08</p>
<p>За-229</p>
<p>Рішення прийнято.</p>
<p>І Постанова (реєстраційний номер 2645), проект Постанови "Про відзначення 100-річчя з дня народження Ігоря Свєшнікова", я вам зачитав. Є пропозиція включити зараз його в розгляд для прийняття рішення, цю постанову. І далі ми її проголосуємо за основу і в цілому. Добре?</p>
<p>Прошу, шановні колеги, 2645 про відзначення 100-річчя з дня народження для включення до порядку денного засідання і прийняття рішення відповідно. Прошу голосувати. Щодо включення, Берестецька битва, так.</p>
<p>&nbsp;</p>
<p>14:04:52</p>
<p>За-231</p>
<p>І в цілому ставлю на голосування 2645, відповідно до нашого рішення, щоб ми її включили до порядку денного. Прошу підтримати. Колеги, прошу голосувати 2645 в цілому, в цілому, прошу підтримати.</p>
<p>&nbsp;</p>
<p>14:05:15</p>
<p>За-231</p>
<p>Дякую.</p>
<p>Шановні колеги! Я отримав. 231, рішення прийнято. Я отримав звернення від керівників фракцій коаліції згідно проведеної наради керівників фракцій і груп, а також представників профспілок до&nbsp; мене надійшло звернення&nbsp; про те, щоб розглянути&nbsp; наступні законопроекти, тобто включення їх в&nbsp; порядок денний сесії:&nbsp; 2835 – зменшення рентної плати за&nbsp; газ,&nbsp; 2832 –&nbsp; впорядкування тарифоутворення, 2682 – скасування ПДФО на пенсії і 2676 –&nbsp; автоматичні нарахування субсидій. Підписи&nbsp; п'яти керівників фракцій Тимошенко, Луценко, Березюк і Олег Ляшко, чотирьох фракцій.</p>
<p>І наступне. Включення до порядку денного ще проектів законів:&nbsp; реєстраційний номер&nbsp; 2698 – внесення змін до деяких законодавчих актів України (щодо&nbsp; відновлення&nbsp; повного обсягу пенсійного забезпечення&nbsp; для працюючих пенсіонерів), 2883 –&nbsp; щодо індексації грошових доходів громадян&nbsp; і 2245 – щодо&nbsp; надання соціальних послуг. А тут є підписи представника "Народного фронту"&nbsp; Бурбак; Радикальна партія&nbsp; Ляшка&nbsp; Чижмарь, Кириленко Іван Григорович, "Батьківщина"; Курило,&nbsp; "Блок Петра Порошенка"&nbsp; і&nbsp; Войціцька, "Об'єднання "Самопоміч".&nbsp;</p>
<p>Тому відповідно до цього&nbsp; звернення... Відповідно до звернення, яке надійшло, я зараз поставлю на голосування&nbsp; до включення до порядку денного&nbsp; сесії: 2835, 2832, 2682 і 2676, які підписані Тимошенко, Луценко. Березюк&nbsp; і Ляшко. Це включення до порядку денного сесії.&nbsp;&nbsp;&nbsp;</p>
<p>Будь ласка, щодо включення до порядку денного сесії за чотирма підписами фракції і коаліції. Прошу визначатись щодо включення до порядку денного сесії.</p>
<p>&nbsp;</p>
<p>14:08:15</p>
<p>За-159</p>
<p>Рішення не набрало голосів.</p>
<p>Наступне те, що підписав Бурбак "Народний фронт", Чижмарь Радикальна партія, Кириленко "Батьківщина", Курило "Блок Петра Порошенка" і Войціцька об'єднання "Самопоміч", саме законопроект (реєстраційний номер 2698, 2883 і 2245) це всі фракції коаліції. 2698 ми включили. 2883 ми включили. 2245. 2245 за підписами п'яти фракцій. 2245 питання стосується дитячого відпочинку. Щодо включення до порядку денного сесії, колеги, сесії 2245. Це за п'яти підписами фракцій коаліції. Будь ласка, визначайтесь. Прошу голосувати.</p>
<p>&nbsp;</p>
<p>14:09:16</p>
<p>За-214</p>
<p>Теж не набрало голосів.</p>
<p>Колеги, проект Постанови (реєстраційний номер 2680) про Заяву Верховної Ради України щодо збереження в Україні самобутності та культурної спадщини кримських караїмів (караїв) та кримчаків, підготував народний депутат Логвинський. Є пропозиція розглянути за скороченою процедурою дану постанову. Прошу голосувати щодо розгляду за скороченою процедурою.</p>
<p>Є пропозиція зразу голосувати за основу і в цілому? Немає заперечень? Прошу сконцентруйтесь, 2680 проект Постанови про Заяву Верховної Ради України щодо збереження в Україні самобутності та культурної спадщини кримських караїмів (караїв) та кримчаків. Комітет профільний пропонує прийняти за основу та в цілому. Прошу голосувати за основу та в цілому. За основу та в цілому.</p>
<p>&nbsp;</p>
<p>14:10:19</p>
<p>За-219</p>
<p>Колеги, сконцентруйтесь, будь ласка, за повернення до цієї постанови.</p>
<p>Мобілізуйтесь, будь ласка, колеги. Мобілізуйтесь, будь ласка. Давайте, за повернення, 2680. 3 хвилини. Запросіть, будь ласка, депутатів до залу. Підготуйтесь до голосування, друзі. 2680 – остання Постанова до порядку денного сьогодні.</p>
<p>Давайте, колеги, 2680. Готові голосувати? За повернення до 2680. Прошу підтримати повернення до 2680, будь ласка. За повернення до розгляду 2680.</p>
<p>&nbsp;</p>
<p>14:11:12</p>
<p>За-221</p>
<p>Колеги, ну, немає голосів. Я думаю, що ми перенесемо на завтра.</p>
<p>&nbsp;І ще одна річ. Завтра ми включимо в порядок денний ті законопроекти, які були не включені, точніше, не проголосовані вчора, там, по-моєму, 8 законопроектів залишилось, вони будуть включені на четвер.</p>
<p>Дякую, шановні колеги. Ранкове засідання оголошую закритим. Завтра ранкове засідання ми розпочинаємо о 10 годині ранку. Дякую.</p>
<p>&nbsp;</p>

