Доброго дня , шановні народні депутати України !
Доброго дня , шановні представники засобів масової інформації !
Шановні гості Верховної Ради України !
В Урочистому засіданні Верховної Ради України бере участь Президент України Володимир Олександрович Зеленський .
Прошу привітати Президента .
В Урочистому засіданні Верховної Ради України беруть участь народні депутати України першого та дев'ятого скликань , Голова Верховної Ради України , Президент України Леонід Макарович Кравчук , Віктор Андрійович Ющенко , Петро Олексійович Порошенко , Прем'єр - міністр України Денис Анатолійович Шмигаль та члени Кабінету Міністрів України , керівники судової гілки влади , присутні також посадові особи , яких Верховна Рада України обирає , призначає і надає згоду на їх призначення , голови дипломатичних представництв іноземних держав та керівники представництв міжнародних організацій , акредитованих в Україні , представники засобів масової інформації та шановні запрошені гості Верховної Ради України .
Шановні народні депутати !
Шановні гості !
Прошу внести Декларацію про державний суверенітет України до зали Верховної Ради України .
Шановні народні депутати !
Урочисте засідання Верховної Ради України з нагоди 30-ї річниці прийняття Декларації про державний суверенітет України оголошую відкритим .
Героям слава !
Прошу сідати .
Прошу включити історичні кадри кінохроніки подій прийняття Декларації про державний суверенітет України .
Дякую .
Шановні колеги , багато учасників тих видатних в історії України подій , на жаль , вже пішли з життя , сьогодні їх немає в цьому залі .
Я пропоную вшанувати хвилиною мовчання всіх , кого сьогодні тут нема .
Прошу сідати .
До слова запрошується Президент України Володимир Олександрович Зеленський .
Шановні народні депутати , шановні гості урочистого засідання , шановні українці !
Тисячолітня українська історія знає чимало документів , які стали фундаментальними для творення української держави , і Декларація про державний суверенітет України без сумнівну один із них .
Сьогодні ми відзначаємо 30-у річницю від дня народження цього знакового документа .
30 років тому був зроблений впевнений крок до остаточного здобуття незалежності України .
Декларація наблизила перемогу українців у багатовіковій боротьбі за вільну та самостійну державу .
16 липня 1990 року стало дійсно історичним днем .
Тоді Декларацію про державний суверенітет підтримало 355 народних депутатів з різних куточків нашої рідної України , з різних партій , з різними поглядами , але з єдиною метою .
Зверніть увагу , ніхто не завалював Декларацію пропонуючи 8 тисяч поправок .
Ніхто не намагався заблокувати її постановами .
Ніхто не намагався збити її через Конституційний Суд .
Ухвалення Декларації – це акт неймовірного єднання політиків заради волі народу та великої державної мети .
Дорогі українці , сьогодні 6 рік поспіль ми захищаємо свій суверенітет від російської агресії .
Ми сплачуємо за це найвищу ціну – життя наших громадян .
Сьогодні весь цивілізований світ визнає , що Україна робить все для настання такого бажаного миру , справедливого миру , миру у нашому розумінні цього слова .
Саме того миру , де державний суверенітет буде панувати в реальності , не на папері .
Так , ми втратили частину територій , ми втратили своїх людей , і , на жаль , ми не можемо повернути загиблих .
Але повинні повернути усі свої території , повернути віру .
Повернути віру в правду і справедливість , щоб те заради чого загинули наші герої , ніколи не виявилося марним .
Я переконаний , що шанс досягти цього у нас у українців є тільки в одному випадку , якщо всі ми об'єднаємося так само як і 30 років тому .
Сьогодні у цій залі знаходяться народні обранці першого скликання , їх внесок у державотворення неможливо переоцінити .
І присутні тут і ті , кого , на жаль , немає з нами , всі вони вписали свої імена в історію незалежної України .
Сьогодні ми безмежно вдячні кожному з вас .
Дякую .
30 років тому , маючи полярні політичні погляди , ви наочно показали , що таке державницька позиція .
Ви стали живим прикладом єдності та мудрості .
І я впевнений , що сучасним депутатам є чому у вас повчитись та ніколи не забувати , що суверенітет , який вибороли вони , ми з вами маємо берегти і захищати як від зовнішніх ворогів , так і від внутрішніх чвар .
Для цього я не втомлюся закликати всіх нас до справжньої єдності , бо тільки в ній наша сила і наша перемога , бо тільки в ній Україна .
Із цієї високої трибуни в цей святковий день я хочу нагадати всім слова ініціатора проголошення Декларації про державний суверенітет героя України В'ячеслава Максимовича Чорновола : " Дай , Боже , нам любити Україну понад усе сьогодні маючи , щоб не довелося потім гірко любити її втративши " .
Шановні друзі , годі сварок та розбрату , годі маніпуляцій та політичних ігрищ , годі ділити українців та ділитися самим на владу чи опозицію , лівих або правих , червоних або синіх .
Потрібно перестати бути політиками , час стати державними діячами , людьми , що мають не великий апетит , а велику мрію про єдину , сильну і непереможну Україну .
Це моя мрія , моя мета , впевнений , що і ваша також .
Бережімо себе , бережімо наш суверенітет , брежімо Україну .
Слава Україні !
Шановні народні депутати України !
Шановні гості Верховної Ради України !
До слова запрошується Голова Верховної Ради України Дмитро Олександрович Разумков .
30 років тому український парламент зробив перший , складний , але дуже важливий крок до створення незалежної України .
Ухвалення Декларації про державний суверенітет стоїть в одному ряду з такими важливими подіями в нашій історії , як проголошення незалежності , референдум 1 грудня та перші президентські вибори .
Декларація про державний суверенітет дуже сміливий документ , який був прийнятий мужніми людьми , людьми які вірили в майбутнє нашої держави , не маючи гарантії на успіх .
Згадаємо як це було .
Липень 1990 року .
Україна поки що немає власної армії , власних спецслужб , власного громадянства , власної дипломатії , яка б могла відстоювати інтереси держави у світі , але ще досі Радянський Союз контролює внутрішню ситуацію в республіці .
До серпня 1991 року залишається більше року .
У таких не певних умовах депутати сьомого скликання Верховної Ради УРСР , а правильніше сказати , першого скликання Верховної Ради , дванадцятого скликання , а правильніше буде сказати першого скликання Верховної Ради України приймають Декларацію про державний суверенітет , амбітний і сміливий документ , який поклав початок активній стадії боротьби за незалежність нашої держави .
Після його затвердження здобуття незалежності було лише питанням часу .
Від імені всього українського народу , від нашого покоління , цих прийдешніх поколінь , хочу вам подякувати всім тим , хто у далекому 1990 році зробив цей надважливий крок .
Починати важливу справу завжди не просто , а іноді навіть небезпечно .
І я розумію , що ви в той момент поставили все на цю карту , можливо , навіть своє життя та життя своїх близьких , родин , тих , хто дорог вашому серцю , але ви це зробили і вистояли та перемогли .
Декларація заклала принципи , на яких ми побудували нашу країну , демократія , пріоритети права і свободи людини , свобода слова і віросповідання , верховенство права і закону , самостійність та незалежність державницьких рішень , народ як єдине джерело влади в державі , мирне співіснування та культурний розвиток усіх національностей , пріоритет загальнолюдських цінностей над класовими .
Згодом ці принципи були закладені в Конституцію України та є базовими для всіх законів , які приймаються в цій Верховній Раді .
Вони залишаються актуальними і сьогодні , їм має слідувати кожний громадянин , адже на цих принципах заснована наша державність .
Україна дуже стрімко змінюється , але навіть у вирі швидких та кардинальних змін є істини , що мають залишатися незмінними та непорушними навіть з часом .
30 років тому ці істини були закладені в Декларацію , і сьогодні ми маємо захищати ці ж істини за допомогою дипломатії і , на жаль , зі зброєю в руках .
Суверенітет і незалежність нашої держави – це те , що ніколи жодним чином не може бути поставлено під сумнів .
Декларація проголосила , що територія України в існуючих кордонах є недоторканною і не може бути змінена та використана без її згоди .
Україна відстояла свій суверенітет у 1990 році і відстоїть його через 30 років потому .
Декларація проголосила , що державний суверенітет є основною цінністю в нашій державі .
Згодом ці ж принципи були закладені і в Акт проголошення незалежності , і в Конституцію нашої держави .
В ухваленні Декларації про державний суверенітет , а згодом і всіх інших важливих документів , які сьогодні складають базу українського суспільства , стояв парламент .
Верховна Рада України завжди була і залишається відображення українського народу , його очікувань і сподівань , місцем , де в дискусії народжується істина і будується майбутнє держави .
В Україні до парламенту ставляться по-різному .
Від нього багато очікують і достатньо часто критикують .
Але ми не повинні забувати , що в доленосні та критичні для України моменти Верховна Рада України демонструвала непорушну політичну волю , завжди була і буде на боці українського народу та української держави .
Так було при ухваленні Декларації про суверенітет , так було при ухваленні Акту проголошення незалежності , так було в момент прийняття Конституції , так було під час багатьох кардинальних змін та вирішення викликів , які стояли перед Україною , так було і так буде завжди .
У моменти , коли вирішувалася доля України , державний .
український парламент завжди приймав рішення незалежно від політичних прапорів , лозунгів та месседжів .
Ми повинні пам'ятати , що коли ми об'єднані великою спільною метою , то приймаємо рішення , які дійсно працюють на благо і користь нашої держави .
Велика влада – це завжди велика відповідальність .
Я переконаний , що сьогодні кожний в цій залі добре розуміє , що від наших рішень залежить яке майбутнє ми збудуємо для наших дітей і які виклики будуть перед ними стояти .
Сьогодні доля України , що століттями йшла до своєї незалежності , саме в наших руках , і ми – український парламент дев'ятого скликання маємо довести своїми діями , що ми готові до цієї відповідальності .
Так , як це зробили ви 30 років тому .
Дякую .
До слова запрошується Прем'єр - міністр України Денис Анатолійович Шмигаль .
Шановний пане Президент України !
Шановний пане Голова Верховної Ради !
Шановні народні депутати !
Шановні високоповажні присутні !
Шановні українці !
30 років тому в цій залі абсолютно конституційна більшість прийняла Декларацію про державний суверенітет .
І навіть сьогодні , коли ми дивимося кадри історичні , в кожного з нас на очі наверталися сльози : і в старшого покоління , і в молодих , - тому що це надзвичайно важливий момент емоційний , і , безумовно , це історія нашої держави , яка писалася тут тими людьми , які сьогодні тут присутні .
Актом про державний суверенітет ми визначили і сформували основи державного , політичного , економічного ладу України , республіканську форму правління , верховенство , самостійність , повноту , неподільність влади республіки в межах її території .
Декларація визначила основи економічної самостійності , самостійну банківську , фінансову , митну , податкову системи , право формувати державний бюджет , мати власну грошову одиницю .
На цих засадах і сьогодні формується насправді економічний поступ України .
Принципи економічної незалежності України , які були закладені і започатковані 30 років тому , дозволяють нам сьогодні вчити наших дітей в українських школах , проводити реформи , ефективно захищати і розвивати малий і середній бізнес , зберігати і створювати нові робочі місця , підтримувати вразливі верстви населення .
Сила і потужність цього документа , вони протягом 30 років і протягом наступних сотень років , я впевнений , будуть давати нашій країні поштовхи для розвитку , будуть розвивати нашу країну і давати змогу українцям бути в колі світових лідерів , світових розвинутих держав .
Декларація стала фундаментом майбутнього референдуму про незалежність 1 грудня 1991 року , де " за " проголосувало понад 90 відсотків українців .
І це підтвердило , що українці готові брати на себе відповідальність за долю своєї країни .
Я вірю , що саме ця відповідальність , виявлена як народними обранцями , які сьогодні присутні в цій залі , має спонукати нас усіх до ефективних і зважених рішень , і ми всі маємо працювати на благо України .
Закликаю всіх до єдності у думках і діях , і , звичайно , оці , ще раз повернусь до цих історичних кадрів , вони дають нам розуміння важливості цього документу , важливості цього свята , ґрунтовності Декларації про суверенітет України .
Дякую всім , хто писав цю історію .
Дякую всім , хто захищає сьогодні її ціною своїх життів .
Дякую .
Зі святом !
Слава Україні !
До слова запрошується Перший Президент України , Голова Верховної Ради України у 1990 - 1991 році , народний депутат України першого , другого , третього , четвертого скликань , Герой України Леонід Макарович Кравчук .
Шановний пане Президенте , шановний Голово Верховної Ради , шановний пане Прем’єр - міністре , шановні народні депутати1 Сьогодні в нас урочистий день , великий час тридцятирічної давнини , саме в цьому залі було прийнято перший загальноукраїнський державницький документ – Декларація про незалежність .
То був складний час , а Декларація відповіла на всі виклики того часу .
Народ шукав відповіді , хотів знати , як будемо жити далі .
І сила Декларації полягала саме в тому , що вона дала такі відповіді .
Її читали , її цитували , я пам'ятаю , зверталися із запитаннями , тому що , власне кажучи , мало хто вірив у те , що зал , який складався на перших порах з 370 комуністів , і тільки 80 не членів КПРС , хоча й комуністи були різні , не вірив у те , що можна прийняти документ такого змісту .
І ще одна дуже важлива деталь .
Головою комісії по підготовці Декларації був член КПРС .
Декларація про суверенітет України відкрила шлях руху вперед , Україна почала йти цим шляхом .
Були сумніви , були вагання , були проблеми , але ми їх долали .
І найголовніше , що демократичне , національно - демократичне крило комуністичної партії почало поступово ставати на шлях суверенітету під впливом українського народу , тому що тоді якраз ми вміли слухати український народ .
Але рух був складний ще й тому , що у нас не було ні потрібного досвіду , ні необхідних знань .
Ми жили в інший час , в іншій країні , а потрібно було ламати себе і діяти відповідно , але зробили те .
Крім того Москва , радянський політичний клас весь час хотів зупинити Україну і робив все для того , щоб суверенітету України не відбулося .
Але ми подолали і цю проблему .
Я хочу вам прочитати лише одну фразу або одне найголовніше з Декларації про державний суверенітет : " Верховна Рада України РСР , виражаючи волю народу України , визначаючи необхідність побудови правової держави , маючи на меті утвердити суверенітет і самоврядування народу України , проголошує державний суверенітет України як верховенство , самостійність , повноту і неподільність влади Республіки в межах її території та незалежність і рівноправність у зовнішніх зносинах " .
Я переконаний , що ці положення і сьогодні є актуальними .
Але сьогодні час інший і люди також інші .
Виросло нове покоління людей молодих , енергійних , розумних , освідчених .
Ми щасливі всі депутати першого покоління , що віримо в те , що ці люди попри всі складнощі , інколи навіть хитання , інколи навіть сумніви , будуть творити нову Україну .
Найбільша цінність Декларації про суверенітет як і Акту про державну незалежність України це те , що вони є свідченням того , що народ наш може бути єдиним .
І він це доводив .
І доводить .
І буде доводити .
Доводить сьогодні воюючи за свій суверенітет , втрачаючи кращих синів і дочок України , долаючи пандемію , яка , на жаль , випала на нашу долю , і ми мусимо її подолати .
Це велика відповідальність для всіх нас за Україну , за її народ .
Я думаю і вірю в те , що ми будемо робити те , що будь-який громадянин у будь-якій точці нашої країни і в будь-який час дня і ночі завжди з гордістю хотів сказати : " Я пишаюся Україною !
Я буду берегти її !
Я буду захищати її державний суверенітет !
Я нікому не дозволю панувати в нашій хаті і господарювати на нашій землі ! " .
Шановні народні депутати !
Шановні пані і панове !
У нас велика і славна історія .
Ми стоїмо на плечах тисячолітньої історія державотворення .
Ми є творцями і початком .
Наш народ є творцем і початком у великій історії цивілізаційного прориву тисячоліття хрещення Русі - України .
Дата , славна якої буде в цьому місяці  .
А це означає , що , проживши 30 років в незалежній Україні і здобувши уже і досвід , і знання , ми можемо і повинні шукати відповіді на всі найскладніші питання в своїх хаті , в своїй Україні .
Ми не маємо права , маючи велику історію , великий народ , велику волю і велику силу , навіть думати про те , що хтось виконував по відношенню до нас роль училок або втручався в наші внутрішні справи  .
І вже немає значення чи це на заході , чи це на сході  .
Єдине , чого ми не можемо ніколи ні за яких умов допустити - радитись з недругами і ворогами  , тому що це принижує нас і робить , вибачте на слові , кожного з тих , хто це допускає , нікчемним , дрібненьким і дуже маленьким .
Я звертаюся до вас з великим проханням , зупинити розхитування маховика ворожнечі в суспільстві і в самій Верховній Раді .
У мене є зараз чимало часу , і я фактично дивлюсь всі баталії і часто сиджу і думаю , невже це справді пошук кращого шляху , чи це пошук найкоротшого шляху до влади через популізм і всілякі неподобства .
З боку це виглядає надзвичайно складно .
Я не хочу вживати більш міцного слова .
Повірте мені , я вже не молода людина і в 60 років з хвостиком навіть я був в системах різної влади і бачив все .
Але ніколи нікому публічно не було дозволено опускатися нижче ватерлінії .
Це можна в себе вдома на своїй кухні , але не на державному рівні .
Ми не маємо права і не можемо миритися з тим , що в суспільстві визріває протистояння центру і регіонів , що протистояння між елітою центру і регіональною елітою .
Повірте мені , це дуже небезпечна тенденція .
Це врешті - решт може призвести до втрати управління і розхитає силу і могутність нашої держави .
До тих , хто це робить , у мене одне прохання .
Так , ви можете робити все , що вважаєте за потрібне , але спочатку порадьтесь з народом , змініть Конституцію .
Чи хоче народ федерації , чи хоче унітарної держави .
В унітарній державі це не припустимо .
Шановний пане Президенте , всіляко підтримуючи втілення в життя фундаментальних базових позицій демократії і верховенства права , я дуже прошу вас не забувати , що все це діє тоді , коли діє закон .
І перед законом ми усі рівні .
І це не слова .
Я бачу як люди або деякі депутати , деякі політичні сили зневажають закон .
Дивляться на закон навіть часто на Конституцію як на папірець , а ще гірше на ганчірку .
Це неприпустимо !
І від вас залежить , щоб закон торжествував , а ті , хто порушує закон , був притягнений до відповідальності незалежно хто він був і хто він є .
І ще одне важливе про культуру відносин і в суспільстві і в Верховній Раді .
Ви знаєте , коли спостерігаєш риторику деяких депутатів , деяких політиків , то складається сумне враження , що ми знаходимося на Бессарабці .
Образи , невігластво , неточність формулювань і навіть маленькі побрехеньки , неприпустимі на цьому фоні великих завдань , які стоять перед Україною .
Тому я звертаюся з великим проханням подумати про культуру , політичну культуру нашого життя .
Ми переможемо тоді , коли зіпремося на свою історію , коли обіпремося на свободу , на права людини , на віру , істину і любов – на загальнонаціональні цінності всесвітнього людського масштабу .
30 років тому в цій залі , під скрипіння залу , пролунали великі і високі слова : Боже єдиний , великий , нам Україну храни !
У нас тоді не було Гімну , не було Гербу , у нас багато .
Прапору не було , багато чого не було .
Але у нас була духовна сила , ми знали , що опершись на цю силу , ми здобудемо перемогу .
В цих словах високого духовного злету у нас і любов до України , і надія на Україну , і потреба берегти Україну .
Україна для нас – це все .
Слава Україні !
Дякую , Леонід Макарович .
До слова запрошується народний депутат України першого , другого , третього , четвертого скликань видатний український вчений , державний та громадський діяч , Герой України Ігор Рафаїлович Юхновський .
Шановний пане Президенте , шановні депутати і гості .
Дякую Голові Верховної Ради пану Дмитрові Олександровичу Разумкову за схвалення моєї особи для виступу на засіданні Верховної Ради .
Сердечно дякую Олені Костянтинівні Кондратюк за запрошення і за організацію приїзду до Києва .
У своєму виступі я торкнусь декількох сторін історії нашого сьогодення та свого бачення нашої поведінки .
Історія розвитку української державності у зв'язку з роковинами прийняття Декларації про державний суверенітет вимагає чесного ствердження розвитку тодішніх подій і головний діючих осіб і сил , а не лише декларування тривіальної історії кінцевого прийняття Декларації про незалежність .
Я вже неодноразово говорив , що Українська Радянська Соціалістична Республіка до Другої світової війни і після Другої світової війни – це різні республіки .
Після війни з фронтів додому повернулися переможці .
Вони зайняли державні посади керівників політичних і економічних установ , вони заселили напівпусті міста , вони мали гідність переможців у страшній війни .
Під кінець війни відбулась ще одна епохальна подія в історії землі – вибух атомних бомб над Хіросімою та Нагасакі .
Атомну бомбу робили найвизначніші фізики , зокрема , Фермі і Ейнштейн .
Це змусило очільника Радянського Союзу Йосипа Сталіна звернутися до директора Інституту ядерної фізики академіка Курчатова із запитом , що потрібно зробити , щоб СРСР мав ядерну зброю .
В результаті був прийнятий абсолютно революційний Закон " Про освіту і науку " .
Зарплата і постачання родин науковців збільшилися в десятки разів .
За короткий час країна була завалена науковою літературою найкращих науковців світу , до 50-х років СРСР здійснив випробування атомних і ядерних установок , була створена ядерна зброя , але і наукові установи за короткий час були оснащені найновішою технікою .
Таке становище зберігається зараз у Китаї .
В Україні стався етнічний вибух наукових талантів – вчитися , ставати науковцем в загальному фахівцем стало престижним .
В країні розцвітали покоління молодих , здібних , сповнених гідності наукових і виробничих кадрів .
В час прийому Декларації про незалежність Кабінет Міністрів очолював мудрий і здібний прем'єр - міністр Вітольд Фокін .
Колишній керівник Держплану УРСР .
Кібернетику в Академії наук очолював академік Михалевич , разом з професором Подолєвим вони створили цілу науку математичної економіки , зокрема , систему рівнянь , балансу пропозицій і попиту надзвичайно важливу для Міністерства економіки .
Україна і зараз тут має визначений пріоритет .
Разом з Фокіним і Подолєвим писався Закон про економічну самостійність України .
Незабаром відбувся перший Майдан молоді , керований молодими активістами Іващишиним , Донієм , Кириленком , Барковим , Кузиком і іншими .
В результаті вийшла Постанова Верховної Ради про проходження військової служби громадянами України на території України .
Міністром оброни став колишній командувач ракетною частиною , який першим з військових визнав незалежність України , генерал Морозов .
Всі ці події пов'язані з прийняттям Декларації про незалежність .
А з Декларацією було так .
У Верховній Раді у 1990 році нам запропонували текст Декларації .
Вийшло так , що тодішнє радянське керівництво України на чолі з Володимиром Івашком ініціювало написання тексту Декларації .
Текст опрацював Інститут по вивченню продуктивних сил Академії наук України на чолі з член - кореспондентом Дорогунцовим Сергієм Івановичем .
Мені як голові Народної ради потрібно було вивчити текст Декларації .
Ми залишили все , як було написано , за винятком посади Генерального прокурора .
На той час Генеральний прокурор виконував функції теперішнього Конституційного Суду .
В поданому проекті Декларації Генеральний прокурор України призначався на посаду Генеральним прокурором СРСР .
Нагадаємо , що 2 місяці перед тим Верховна Рада Російської Федерації прийняла Декларацію про державний суверенітет Росії .
Отже , Декларацію про державний суверенітет України потрібно було приймати конче .
Треба було конче змінити текст про призначення Генерального прокурора .
Тут , на щастя , допоміг особисто Володимир Андрійович Василенко , працівник Міністерства закордонних справ , тепер посол України , професор Києво - Могилянської академії .
І у проекті Декларації , поданому на Верховну Раду України , вже значилось , що Генерального прокурора України призначає Верховна Рада України .
В проекті Декларації ще говорилось про необхідність складання союзного договору , але я знав , що цей пункт не має жодного значення .
Від імені України я приймав участь в роботі всесоюзної комісії по складанню тексту союзного договору , і знав , що це марна справа , і не став сперечатись з комуністами .
Обговорення у Верховній Раді не було надто бурхливим , Народна рада в особі Івана Драча запропонувала оголосити Україну без’ядерною державою , але за стінами Верховної Ради вирував народ , вирував прекрасно одягнутий народ , вирувало море квітів .
І депутати Верховної Ради , неважливо , чи то були депутати від Народної ради , чи від комуністичної більшості , коли вийшли зі стін Верховної Ради , радіючий народ обсипав їх таким морем квітів , настільки змінив внутрішню психологію кожного з них , що вони , депутати , зрозуміли , що вони поступили правильно .
Ще згодом був прийнятий Закон про економічну незалежність України , була прийнята постанова про українське військо .
Це все разом Декларація про незалежність , Закон про економічну самостійність , військо , що українці мають проходити військову службу на території України , фактично зробили Україну незалежною державою .
Це була президентсько - парламентська держава , Президент міг призначати і звільняти міністра , разом з тим були партії : партія " Рух " , Республіканська партія , Комуністична партія , був Національний банк з розумним керівником , залишили діяти Конституцію УРСР , викинувши з неї розділ про керівну роль Комуністичної партії .
Все це було результатом прийняття Декларації про суверенітет .
Які помилки ми зробили ?
Найбільша помилка полягала в тому , що в пориві злості ми виключили з числа депутатів Володимира Івашка , який з групою депутатів - комуністів , не сказавши нам нічого , поїхав до Москви на ХVIII з'їзд КПРС .
Івашко був у довірливих відносинах з Михайлом Горбачовим .
Я глибоко переконаний , що його прогресивна діяльність як депутата Верховної Ради від Київщини , а пізніше як Голови Верховної Ради дійсно вирішувалась разом з Горбачовим .
І позитивність їхніх рішень схвалювалась народом .
Я повинен сказати , що ми вперше стали європейським парламентом завдяки Івашку .
Він запросив мене як Голову Народної ради на розмову і запропонував , щоб Народна рада стала офіційною опозицією парламенту .
Нам було , Президії , яка мала 24 депутати , нам було від Президії виділено 7 місць .
Ми керували освітою , ми керували економікою , ми керували іншими двома ще напрямками виробничої діяльності України .
На Верховній Раді були затверджені всі наші кандидати , всією Верховною Радою .
Ми стали взірцевим європейським парламентом .
В особі Івашка , Горбачова і його дружини Раїси Максимівни ми мали хороших друзів .
Це зокрема позначилось на вивільненні військовими території Києво - Могилянської академії , в якому дружина Горбачова відіграла велику роль , попросивши міністра оборони Язова передати нам територію Києво - Могилянської академії .
Коли я як голова Народної ради приїхав на територію " Могилянки " , мене зустрів генерал , начальник частини , він показав на середній корпус , побудований більшовиками , на місці церкви , в якій похований гетьман Сагайдачний .
Генерал пропонував допомогти розібрати цей корпус і вивільнити могилу гетьмана Сагайдачного .
Після Івашка Верховну Раду вів Іван Плющ – людина мудра і колоритна .
Саме він і провів обговорення і прийняття Декларації про незалежність .
Україна розвивалась , прогресивна робота Прем'єра Фокіна розумно вела державу .
Зокрема Фокін організував друкування гривні .
Під його керівництвом в уряді був прийнятий Закон про економічну незалежність .
Ми зробили другу помилку : ми звільнили з посади Прем'єра Фокіна .
Незабаром було ГКЧП .
Після поразки над ГКЧП Народна рада відігравала центральну роль в офіційному проголошенні незалежності України .
Отже , прийняття Декларації про суверенітет стало вставним ключем у двері незалежної держави України .
Тепер , щоб підвести підсумки .
Держава у своєму розвитку пережила нині революції , майдани .
Кожен Майдан чогось досягав , але щось і втрачав .
Перший студентський " на граніті " показав силу молоді , у нас встало своє власне військо , показав позитивну роль Київської політехніки в наданні допомоги голодуючим студентам .
Другий – " Помаранчева Революція " – це була демонстрація краси і сили народу у встановленні справедливості вибору Президента держави .
Третій - " Революція Гідності " .
Результат : заборона і зникнення комуністичної ідеології , комуністів в парламенті , утвердження і захист української мови .
Четвертий – перемога на президентських виборах Володимира Зеленського , створення нової політичної партії " Слуга народу " .
Всі досягнення майданів вистраждані величезними масами народу .
І за жодних подій і обставин вони неповинні втрачатись .
І все-таки зараз є страшна дійсність – війна .
Наша найголовніша вина в цьому – це наша не обов'язковість в торгово - економічних відносинах , слабкість української Служби безпеки у попереджені конфліктів , м'якість силових структур і готовність влади уступати національними принципами держави заради збереження життя людей .
Я хотів би як найстаріший , як академік , як ветеран Другої світової війни , звернутись до вас , шановний пане Президенте .
Я спостерігав обличчя вашої шановної дружини , коли ви приймали присягу , її глибоке чисте потрясіння .
Вже це дає вам велику плату і кредит довіри , не розгубіть його .
Нехай ваша українська мова стане рідною і чудовою за своїм мелодійним звучанням .
Нехай такою вона стане у вашій родині .
Від вас яскравим світлом нехай вона пошириться на ваших соратників і на всю державу .
Державність української мови – основа української держави .
Зараз хто проти цього є державним злочинцем .
Шановний пане Президенте , нехай ваш попередник стане вашим радником і опорою , не дозвольте знижувати авторитет попередніх президентів .
Іде війна за землю , за Україну .
Пане Президенте , будьте рішучим , мудрим і непереможним , не бійтесь воювати , на те у вас є Збройні Сили всієї країни .
Одне з найважливіших завдань держави – справедливість , її в нашій державі не існує .
Найбільшою виною попередніх керівників України є порушення закону вартості праці .
Такого кардинального порушення , доведеного до абсурду , немає у жодній країні світу – ні в Африці , ні в Океанії .
У всьому світі , і особливо в європейській спільноті , є середня зарплата – це зарплата вчителя .
Її величина становить вартість порядку 880 кілограмів хліба і тримається уже майже сотню років .
Усі зарплати інших спеціальностей коливаються довкола середнього , але коливаються , а не перевищують у соті рази .
Щоб утриматись , влада повинна справитись з цією проблемою , слід сприяти рішенню Верховній Ради проведення прогресивного податку на зарплату в залежності від її розмірів аж до 80 відсотків від величини заробітної плати .
Шановні депутати дев'ятого скликання , шановні мої колеги , будьте працьовитими , бережіть честь Верховної Ради своїми діями своєю мовою , своїм зовнішнім виглядом , заведіть обов'язково дрес- код .  і одержуйте на кінець шалену радість від прийнятих хороших законів , законів української держави .
Дякую .
Дякую .
До слова запрошується народний депутат України першого , другого , третього , четвертого , сьомого , восьмого та дев'ятого скликань Юлій Якович Іоффе .
Шановні громадяни України , шановні пани президенти , шановні народні депутати , гості !
Я дуже пишаюся тим , що був одним з народних обранців , які прийняли Декларацію про державний суверенітет України .
Цей історичний документ створив надійну основу для будівництва нової незалежної демократичної та миролюбивої держави .
Я пам'ятаю , які жорсткі дискусії велися тоді між прибічників разлічних політичних течій .
У Верховній Раді 90 року були і комуністи , націонал - демократи , центристи та колишні дисиденти .
Ми були різні , але ми розуміли як важливо забезпечити в нашій країні громадянський мир , створити умови для розвитку України та співпрацю з сусідніми державами .
І ми , незважаючи на всі незгоди , знайшли компроміси .
Ми дуже пишалися тим , що Україна була практично єдиною з радянських республік , в якій політична боротьба обійшлася без краплі крові .
На жаль , цей здобуток та важлива державотворча традиція сьогодні втрачена .
Сьогодні неможливо без болю дивитись як сучасні політики спотворюють закладені нами тоді основи .
Як всупереч принципам та положенням Декларації шляхом маніпуляцій , законодавчих вивертів нас затягують у військовий блок .
Як сьогодні ігнорують основний принцип Декларації щодо рівності всіх громадян .
Як проводиться політика культурної та мовної дискримінації .
А платою за це є збройний конфлікт , втрата територіальної цілісності та суспільного миру .
Відповідно до Декларації про державний суверенітет Україна мала стати соціальною , демократичною , правовою , позаблоковою та багатонаціональною державою .
З цими цілями погодились не тільки політики .
В подальшому цей вибір підтримав народ України .
Це був перший великий суспільний договір , результати якого були закріплені на референдумі 91-го року .
В цілому і на заході , і в центрі , і на Донбасі , більш на Донбасі , більше 83 відсотків громадян проголосувало за підтвердження Акта проголошення незалежності України .
Народ України підтримав державний суверенітет , обрав шлях самостійної , мирної , внеблокової та без'ядерної держави .
В один день з референдумом про незалежність України громадяни обрали і першого Президента .
І наша країна почала свій шлях трансформації тоді від соціалістичного устрою до капіталізму .
На жаль , як бачимо сьогодні , за ці роки розбудови країни замість народного капіталізму ми здобули капіталізм олігархічний .
Цей олігарховірус повністю захопив та болісно вбиває нашу державу , на жаль .
Україну лихоманить через дії непрофесійних урядовців , несвоєчасних сьогодні та турборежимних рішень таких як продаж землі , легалізація ігорного бізнесу та псевдореформування енергетичної галузі .
Внаслідок цього сьогодні з населення здирають останнє , державні підприємства в простоях та збитках , а спритні ділки в захмарних прибутках .
Сьогодні повернення до основ , до положень Декларації про державний суверенітет – це єдиний шлях одужання нашої Вітчизни .
Але для цього необхідна політична мужність та відповідальність .
На мій погляд , на жаль , її нема у правлячої монобільшості і сьогодні моїх колег по сьогоднішньому парламенту .
Влада повторює помилки своїх горе - попередників , які зруйнували українську суспільну угоду .
Сьогодні ховаємося за гаслом " ні миру , ні війни " , і війна продовжується .
І це дуже руйнівна позиція , вона має не тільки політичний , але економічний та соціальний наслідки .
Страждає все від промисловості до култури , від енергетики до охорони здоров'я .
Але найстрашніше , це те , що у полум'ї конфлікту на сході гинуть люди .
Я закликаю своїх колег сьогоднішніх депутатів схаменутися і зробити все , щоб відновити територіальну цілісність , громадську єдність та політичний діалог у нашій державі .
Шлях ворожнечі , утисків та примусу приведе нас до національної трагедії .
Наша суверенна держава вкрай потребує : незалежності парламенту від тиску влади та бізнесу , незалежності влади від олігархічного впливу та зовнішнього управління , незалежності політики від траншів та меморандумів , незалежності думок від пропаганди та необ'єктивної інформації , незалежності виборів від брудних схем , сіток ( тоді , коли ми вперше в парламенті збирались , їх не було , гроші не ходили на виборах ) , від брудних схем , сіток , підкупу , солодких обіцянок , нікчемних та продажних політиків .
Для цього нам всім треба повертатись до витоків , до нашої Декларації про державний суверенітет .
Щоб цей парламент сьогоднішній увійшов до історії як парламент , що добився миру , а не добив країну .
І дивлячись на дії , на мій погляд , не дуже професійного уряду , як найстарший за віком депутат цього парламенту , хочу нагадати наймолодшому в історії України Президенту цитату з відомого твору , що " розруха буває в головах " .
Потрібно поставити на всі місця професіоналів і тоді розруха зникне сама собою .
Зупиніть цю розруху та почніть нарешті епоху відновлення миру , суверенітету та економіки України .
Дякую за увагу .
До слова запрошується народний депутат України першого , другого , четвертого , шостого , сьомого , восьмого та дев'ятого скликань Сергій Владиславович Соболєв .
Шановні панове дисиденти , я перш за все звертаюся до вас , шановний пане Президенте , шановні президенти !
Я думаю , що історичність сьогоднішнього моменту полягає не в тому , що українська держава почалася 30 років чи 29 років тому , а історичність сьогоднішнього моменту полягає в тому , що українська держава – це дійсно тисячолітня історія і без розуміння цього сама Декларація буде не зрозуміла , бо кожен читає її по- своєму , а ключова фраза Декларації – це право української нації на самовизначення .
І якщо цього хтось не розуміє , що це єдина територія на планеті , де українська нація може визначити себе як державна нація .
Так , ми всі український народ , ми представляємо різні національності , але тільки тут українська нація має право на самовизначення , і саме це підтвердили всі , хто тоді голосував за цей акт , я думаю , що цей акт невід'ємний від Акту проголошення незалежності .
Так , це рік часу і ці півтора року до 1 грудня , коли народ України підтвердив , що це є українська держава , стали найвідповідальнішим моментом новітньої історії і продовженням тисячолітньої історії .
Так , я не може не згадати дисидентів і ті , які в цій залі , і тих , кого вже немає .
Але ви знаєте , є ті , хто так само брав на себе відповідальність .
Як дисиденти брали відповідальність під час радянського режиму , ці люди взяли відповідальність в той момент , коли це було найважливіше і необхідніше .
Іван Степан Плющ , це саме він головував , не будучи навіть Головою Верховної Ради , бо Івашко поїхав у Москву під час найважливішого прийняття документу – Декларації .
Леонід Макарович Кравчук – людина , яка взяла на себе відповідальність .
Я звертаюсь до сьогоднішнього Президента : хто думає , що тоді , під час ГКЧП , було легше – неправда !
Армія була у них , все було у них , але не побоялися взяти цю відповідальність .
І я думаю , що історичність сьогоднішнього моменту якраз і полягає в тому , що такі прояви бувають один раз в житті .
І якщо це агресія Російської Федерації і Путіна , то це агресія , а не це протистояння між різними верствами населення у зв'язку з якимись утисками .
Ні , шановні !
Це – пряма агресія Російської Федерації .
І та відповідальність , яка лежить на Президенті країни і на кожному з нас , це відповідальність унікальна .
Чому ми тоді всі вистояли ?
Ви це почули у виступі геніального академіка Ігоря Рафаїловича Юхновського .
Да , тоді була одна партія , яка мала абсолютну більшість , вона мала майже три чверті складу парламенту , але вони зрозуміли , всі зрозуміли , що опозиція – це такий самий народ , і треба негайно об'єднатися для державотворення .
Я думаю , це найкращий урок , який дозволяє рухатися далі вперед .
Декларація – це ще один момент .
Да , Українська Радянська Соціалістична Республіка навіть до дванадцятого скликання ухвалила Закон про українську мову як державну мову , вони не побоялися це зробити .
І тому , коли сьогодні сором'язливо дехто ховає очі і робить вигляд , що нічого не сталося , а завтра в парламенті хочуть розглядати зміну до Закону про мови .
Я думаю , це відповідь теж на ключове питання : куди ми рухаємося ?
І за 30 років ми зрозуміли чи ні , що я , який народився в російськомовній родині , в якій батько на прізвище Соболєв – українець , а мама на прізвище Мироненко – росіянка , зрозуміли тоді 30 років назад : це є єдине місце , де ми можемо встояти , об'єднатися і рухатися вперед .
Слава Україні !
До слова запрошується народний депутата України шостого , сьомого , восьмого , дев'ятого скликань , заступниця Голови Верховної Ради України Кондратюк Олена Костянтинівна .
Вельмишановний пане Голово , вельмишановні пани Президенти України , прем'єр - міністри , Ігорю Рафаїловичу , шановні пані та панове !
Мій сьогоднішній виступ буде про мрії та майбутнє , про гордість і єдність , про мудрість і любов до України .
Все це було не раз переконливо показано в стінах Верховної Ради України .
" Україна починається з тебе " , – казав В'ячеслав Чорновол .
А мені би так хотілося додати до цих слів , що Україна починається з парламенту .
Саме в цій залі творилася велика історія нашої соборності та незалежності .
Як історик хочу наголосити про очевидні висновки з тих подій , адже всі найважливіші рішення були прийняті тоді , коли більшість в сесійній залі доєднувалася до активної меншості , коли опозиція голосувала разом з більшістю заради національних інтересів України , коли толерантне ставлення перемагало ненависть , а депутати з Україною в серці виступали проти зла і несправедливості .
З ухваленням Декларації про державний суверенітет відбулося відновлення українського парламентаризму .
Країна отримала інституцію , яка представляла і виражала волю українського народу .
Проголошення незалежності – це той день , коли справжні патріоти силою слова переконали більшість і втілили в життя мрію багатьох поколінь .
Голосування за Конституцію 1996 року – це була ніч без сну , це була ніч справедливості .
І давайте згадаємо , наскільки ця ніч відрізняється від ганебних бюджетних ночей більш пізнього парламентаризму , коли депутати віддалялись від народу , від простих людей , які делегували їх до парламенту .
Тож хочу закликати ніколи не забувати , завдяки кому і задля кого ми працюємо у Верховній Раді України .
Я твердо переконана , що ДНК українського народу поряд з українською мовою , культурою , прагненням до свободи є ще один ключовий елемент – це народовладдя : право самим або через обраних представників вирішувати власні справи , право розпоряджатися національними багатствами і твердити своє майбутнє .
Хочу нагадати усім нам , що ми – парламентсько - президентська країна , і найважливіші рішення мають прийматися у цих стінах .
І так було не раз .
Я мимоволі згадую той вечір , коли під час Революції Гідності парламент був оточений силовиками .
Ми розуміли , що влада зовсім втратила розум і могло початися найгірше .
Але ті депутати , хто був поруч з людьми , та ті , хто не злякався , проголосували за виведення військ з Києва .
Вони тоді втримали країну , як і під час Помаранчевої революції .
Я хочу , щоб ми їм всім теж подякували , дехто з них є в цьому залі .
Я пригадую , як український парламент на рівні Основного Закону закріпив євроатлантичний вибір українського народу зроблений під час Революції Гідності .
Пишаюсь тим , що ухваливши Закон про забезпечення функціонування української мови як державної , Верховна Рада раз і назавжди минулого року поставила крапку над "і " і в цьому питанні і не може бути , і не буде в Україні іншої державної мови , ніж українська мова .
Оновлений , як ніколи раніше , парламент дев’ятого скликання також увійшов в історію – він скасував депутатську недоторканність .
Водночас перед нинішнім парламентом стоять не менш виклики , ніж перед парламентами попередніх скликань .
війна триває , частина території України окупована країною - агресором - Російською Федерацією , епоха бідності так і не завершилась , люди відчувають на собі соціальну несправедливість .
Через пандемію корона вірусу стрімко змінюється світ , і Україна не може залишатись осторонь цих питань .
Я вам скажу , що і прийняття монобільшістю Закону про продаж сільськогосподарської землі , а також дозвіл на азартні ігри не додають відповідальності та довіри до влади .
Ми маємо пам’ятати , що Верховна Рада як інституція , окрім представницької і законодавчої , має ще і контрольну функцію за виконавчою владою .
Сьогодні як ніколи ми зобов’язані показати досвід , професійність , фаховість , мудрість , новітні підходи та знання до того , щоб разом дати якісні відповіді на всі виклики , які стоять сьогодні перед суспільством .
Саме закликом до єдності , відповідальності я хочу завершити свій виступ .
Єдності та порозуміння заради добра України , єдності в інтересах людей , які вирощують хліб , вчать , лікують , творять , будують , єдності заради наших героїв , які на передовій захищають Україну і Європу від навали тоталітаризму , захищають ідеали парламентаризму , свободи і рівності та людської гідності - все те , що мусить бути нарізним каменем добробуту народу і країни щасливих людей .
Я мрію про такий парламент , в якому буде рівне представництво жінок і чоловіків .
Сьогодні у Верховній Раді ми маємо 20 відсотків жіночого представництва .
І я сподіваюсь , що зовсім скоро їх стане більше і в місцевих радах , більше жінок в управлінні країною , в уряді , в парламенті .
Це як не " нових облич " , а тих , хто розуміє , що таке працювати , що таке добиватися успіху , що таке дбати про дітей і сім'ю , зовсім часто не маючи підтримки , але не покладаючи зусиль .
Я вірю , що саме вони стануть новою силою розвитку України .
Я хочу з великою вдячністю привітати зі святом та віддати належне всім депутатам першого скликання , а особливо за те , що в цей день 16 липня 1990 року ви натиснули на кнопку " за " .
За Україну .
Слава Україні !
Дякую .
Шановні колеги !
Я хотів би ще раз всім подякувати за те , що ви зробили 30 років тому , за те , що ви робите сьогодні , за те , що ви дали нам змогу сьогодні працювати в цих стінах , працювати і як ви на користь Українському народу .
І я хотів би подякувати і від себе , і від всього депутатського корпусу .
Ще раз велике вам спасибі .
Після закриття Урочистого засідання я всіх запрошую для спільного фото на ґанок Верховної Ради України .
Шановні колеги !
Я думаю , що ви мене всі ще побачите , але не на засіданні , якщо ви не заперечуєте .
Шановні колеги !
При всій повазі , давайте закриємо засідання , у вас буде можливість і зі мною поспілкуватися , і з колегами .
Ще раз всіх вітаю .
Дякую .
Урочисте засідання Верховної Ради України оголошую закритим .
