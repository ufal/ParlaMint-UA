Шановні колеги , шановні депутати , у зв'язку з вимогою 156 народних депутатів України та відповідно до частини восьмої статті 19 Регламенту Верховної Ради , ми сьогодні проводимо позачергове пленарне засідання Верховної Ради для розгляду законопроекту реєстраційний номер 5891 - 1 – про внесення змін до Закону України " Про Державний бюджет України на 2021 рік " ( щодо погашення заборгованості та виплати поточної заробітної плати працівникам державних вугледобувних підприємств ) .
А також відповідно до вимог частини четвертої статті 110 Регламенту Верховної Ради України ми повинні одночасно розглянути проект Закону реєстраційний номер 5891 .
Прошу народних депутатів підготуватися до електронної реєстрації .
Нагадую , що після початку реєстрації необхідно , утримуючи сенсорну кнопку , натиснути на зелену кнопку " за " та утримувати ці дві кнопки одночасно до кінця реєстрації , тобто до появи результатів на табло .
Прошу народних депутатів України реєструватися .
За – 321 .
Рішення прийнято .
Позачергове пленарне засідання Верховної Ради оголошую відкритим .
Шановні колеги , в нас є два із заміною на виступ .
Будь ласка , спочатку Шкрум , і після цього від " Слуги народу " буде .
Да , будь ласка .
Доброго дня , колеги !
Шкрум Альона , фракція " Батьківщина " .
Колеги , я насправді хочу зробити коротке хороше оголошення , поговорити трошки про якісь приємні хороші речі до Дня Святого Миколая .
І повідомити вам , що сьогодні в кулуарах Верховної Ради на першому поверсі ми запросили сюди відділення Укрпошти , яке здійснює загальну акцію з міжфракційним об'єднанням " Без ярликів " , депутатами з багатьох - багатьох фракцій парламенту , президією парламенту , Укрпоштою , також міністром культури України паном Ткаченком в рамках тижня з літератури та читання щодо того , щоби підписати наших українських дітей , які проживають зараз в дитячих будинках та інтернатах , на українські дитячі освітні , наукові , розважальні видання .
Кожен депутат , кожен державний службовець , кожний громадський діяч , кожен журналіст , кожен українець може на сьогодні зробити добру справу до Святого Миколая і подарувати дітям в дитячих будинках , а їх на сьогодні більше ніж 77 тисяч проживають в усіх областях України , подарувати їм не солодощі , а якісь знання , хобі , приємні новини , можливість вивчення української , англійської мови , наклейки , розмальовки і будь-які українські класні видання .
Тому я вас прошу долучитися до цієї акції , подарувати дітям пригоди , подарувати дітям знання , прийти сьогодні до відділення Укрпошти , яке знаходиться прямо тут у Верховній Раді , і підписати будь-який дитячий будинок в вашій області , районі , селі , регіоні на українські дитячі видання .
І далі розповсюдити це , і цю акцію продовжувати до Дня Святого Миколая .
У нас вже долучилися тисячі людей і долучиться ще більше .
Давайте зробимо цю маленьку , невеличку , але добру справу .
І дякую всім , хто долучається .
Дякую , колеги .
Дякую , шановні колеги .
Я запрошую , ще одна перерва з заміною на виступ , народний депутат Нагорняк Сергій .
І після цього переходимо до розгляду питань порядку денного .
Доброго дня , шановні колеги .
Багато хто з вас сьогодні звернув увагу на моє сьогоднішнє вбрання , і воно невипадкове .
Воно сьогодні в кольори нашої дружньої країни - Республіки Казахстан .
Сьогодні Республіка Казахстан святкує своє 30-річчя незалежності .
Я хочу їх привітати від нашого дружного колективу Верховної Ради з Днем незалежності .
Ми багато маємо спільного з історії , маємо спільних героїв , а отже , й маємо спільне майбутнє .
Наш на сьогодні торговельний баланс складає трошки менше 1 мільярда доларів США .
Я вірю , що ми можемо його збільшити , і збільшити не вдвічі , не втричі , а до 10 мільярдів .
І наша група дружби сьогодні налічує 40 народних депутатів , ми всі будемо дружньо над цим працювати .
Давайте оплесками привітаємо наших друзів - казахів з Днем незалежності .
Спасибі .
Дякую .
Шановні колеги , переходимо до розгляду питань порядку денного .
Шановні колеги , до вашого розгляду пропонується проект Закону про внесення змін до Закону України " Про Державний бюджет України на 2021 рік " ( щодо погашення заборгованості та виплати поточної заробітної плати працівникам державних вугледобувних вугільних підприємств ) ( реєстраційні номери проекту 5891 і 5891 - 1 ) .
Спочатку потребує голосування про включення цього питання до порядку денного сесії , необхідно 226 голосів .
Шановні колеги , будь ласка , приготуйтеся до голосування .
Готові голосувати ?
Колеги , будь ласка , приготуйтесь до голосування , 226 голосів потрібно .
Шановні колеги , прошу проголосувати .
За - 287
Рішення прийнято .
Я пропоную розглянути це питання за скороченою процедурою .
Для прийняття рішення потрібно 150 голосів .
Без обговорення ?
Шановні колеги , махають " ні " .
Ставлю питання розглянути це питання за скороченою процедурою .
За - 259
Рішення прийнято .
Ми не можемо голосувати , тому що люди сказали , що вони .
З обговоренням чи без ?
Давайте так , народний депутат Саламаха буде виступати ?
Ні .
Народний депутат України Волинець Михайло Якович ?
Не буде виступати .
Від комітету , будь ласка , Михайло Якович .
Михайло Якович , 2 хвилини .
Шановні друзі , ми маємо взяти до уваги те , що наша країна зараз скотилася в глибоку енергетичну кризу .
Запасів природного газу в сховищах залишилося менше 16 мільярдів .
За відповідний період минулого року запаси складали 26 , 4 мільярда , на 10 , 5 мільярда кубічних метрів газу менше .
Згідно з гарантованими запасами на складах теплових електростанцій зараз мало б бути 922 тисячі тонн вугілля , в реальності – 460 , в два рази менше .
І це ще не було лютих морозів .
Шахтарі зараз стоять на вулиці , протестують , і були біля Президента , біля Кабінету Міністрів у зв'язку з тим , що на цю хвилину заборгованість по заробітній платі на державних вугільних шахтах зараз складає 1 мільярд 708 мільйонів .
Коли в грудні буде нарахована заробітна плата саме за грудень , заборгованість зросте до 2 мільярдів 400 мільйонів .
І коли буде ще нарахована заробітна плата за січень місяць , заборгованість досягне 3 мільярдів 100 мільйонів лише шахтарям .
Це рабство , коли люди працюють , тяжко працюють – їм не виплачують заробітну плату .
Я дякую народним депутатам з бюджетного комітету , які вчора одностайно підтримали законопроект , щоб проголосувати сьогодні за основу і в цілому .
Але я отримав інформацію , конфіденційну інформацію , що керівник фракції " Слуга народу " пан Арахамія сьогодні доручив депутатам з монобільшості проголосувати лише в першому читанні .
Це обман , це маніпуляція !
Ми йдемо на канікули на півтора місяця , потім дальше буде вже робота в округах .
За два місяці не буде можливості виплатити зарплату шахтарям .
Я прошу пана Арахамію вийти сюди і пояснити , чому ви даєте такі вказівки .
Тому .
Слово надається заступнику голови Комітету з питань бюджету Гевку Володимиру Леонідовичу .
Репліка , Арахамія , будь ласка .
Дивіться , ми звикли , коли ви маніпулюєте та брешете людям .
Я прошу вас зараз вибачатись за це .
Тому що вчора , ви кажете , що я сьогодні надав якийсь наказ там , вчора на комітеті було проголосовано не тому , що ви популістські заяви збираєте , а тому що ми хочемо заплатити людям , а не просто так .
І ми знаємо , що треба внести зміни .
Шахта " Надія " - також є там борги .
І ми кажемо , що треба провести з Мінфіном консультації , знайти джерело коштів та сплатити їм в січні .
Дякую .
Слово надається заступнику голови Комітету з питань бюджету Гевку Володимиру Леонідовичу .
Шановний Руслане Олексійовичу , шановні народні депутати !
Комітет з питань бюджету на виконання Розпорядження Голови Верховної Ради щодо скликання позачергового пленарного засідання невідкладно 15 грудня на своєму засіданні розглянув законопроект за номером 5891 - 1 .
Законопроектом пропонується збільшити видатки загального фонду державного бюджету на 2 , 4 мільярда гривень для погашення заборгованості та виплати заробітної плати працівникам державних вугледобувних підприємств .
Джерелом покриття таких видатків запропоновано збільшення надходжень до державного бюджету від рентної плати за користування надрами та видобування природного газу .
За висновками ГНЕУ та Мінфіну , існують ризики виконання плану за доходами державного бюджету у збільшеному обсязі , зважаючи на поточний стан виконання та вже прийняті рішення щодо збільшення планових доходів державного бюджету .
Крім того , зауважено про відсутність належних фінансово - економічних розрахунків щодо збільшення видатків на реструктуризацію вугільної галузі .
Під час опрацювання цього законопроекту було розглянуто пропозиції , що надійшли від суб'єктів права законодавчої ініціативи , окремі з яких було підтримано .
Варто наголосити , що законопроект потребує внесення техніко - юридичних правок , пов'язаних з необхідністю викладення бюджетних показників у тексті та додатках з урахуванням попередньо прийнятих змін до Закону про Державний бюджет на цей рік .
За підсумками розгляду даного питання комітет ухвалив наступне рішення .
Рекомендувати Верховній Раді за результатами розгляду у першому читанні законопроекту за номером 5891 - 1 , прийняти його за основу з урахуванням пропозицій щодо збереження на кінець .
Дякую .
Шановні колеги , є необхідність обговорити чи перейдемо до голосування ?
Можемо перейти до голосування , так ?
Ні .
Тоді записуються : два – за , два – проти .
Записуйтесь : два – за , два – проти .
Я за витягнутою рукою не даю голос .
Слово надається народному депутату Кузбиту Юрію Михайловичу , фракція політичної партії " Слуга народу " .
Я прошу передати слово Камельчуку .
Дякую .
Юрій Камельчук , будь ласка .
Юрій Камельчук , фракція " Слуга народу " , червоноградський шахтарський округ .
П'ятсот , вісімсот , тисяча і більше метрів під землею шахтарі добувають вугілля , за яке ми зараз ще шукаємо за кордоном і платимо шалені кошти .
Вони мають право отримати зарплату вже сьогодні і зараз .
Ми повинні їм заплатити .
Але ми повинні їм заплатити не на папері , а реально .
Тому ті зміни , які ми маємо внести в бюджет , ми маємо врахувати абсолютно кожне підприємство , якому заборгували за 20-й рік , за інші роки , за ці роки , поточного .
Всі зарплати мають бути виплачені , в тому числі шахті " Надія " , на якій з 20-го року кілька місяців мають не закритої зарплати .
І вони не розуміють , вони отримають її коли-небудь чи ні .
Якщо , на жаль , Кабінет Міністрів , Мінфін і Міненерго до цього часу не виправили ситуацію , парламент може це зробити .
Давайте приймемо це рішення і підтримаємо шахтарів , які зараз там стоять там на вулиці , мерзнуть за свою зарплату , яку вони заслужили .
Україні – українське вугілля !
Слава шахтарській праці !
Слава шахтарям !
Слава Україні !
Героям слава !
Слово надається Сергію Ярославовичу Рудику , депутатська група " Партія " За майбутнє " .
Прошу передати слово Ігорю Гузю .
Будь ласка , Ігор Гузь .
Шановні друзі , я представляю теж шахтарський округ № 19 .
І окрім того питання , яке ми зараз будемо голосувати , я хочу вам сказати від імені всіх волинських шахтарів : так бідово ставилися до шахтарів , як останні два роки , не ставилися ніколи .
Це треба визнати і чітко сказати .
В Україні будується єдина шахта № 10 .
Я вже задовбався тут про це говорити в минулому скликані , в цьому .
У нас немає вугілля , у нас куча відключень веерных і так далі .
На це питання наплювала влада .
Жоден міністр вугільної промисловості не хоче приїхати і підняти це питання .
Єдина шахта , ми іншої не побудуємо .
Вкладено 1 мільярд 500 мільйонів гривень – це державні гроші .
А сьогодні кожен місяць вона затоплюється .
І стукай , не стукай – всім плювати .
Треба її або добудувати , і треба це зробити , або не гратися , приїхати людям і сказати принципово : ми не будемо її добудовувати .
Але не брехати , бо , на жаль , кожен день це робиться .
Далі .
У мене в окрузі дві шахти – 9-а і " Бужанська " .
На превеликий жаль , кожен квартал скорочують 50 - 100 шахтарів .
Ніхто не думає про те , щоб далі лави продовжувати .
Є вугілля !
Треба нормальне ставлення до цієї ситуації .
Тому я , звичайно , закликаю підтримати цей законопроект .
Але , друзі , у нас немає міністра вугільної промисловості .
Немає !
Я п’ять разів просив : приїдьте до нас , до мене в округ , зберіть всіх , давайте порадимося , що робити , як підтримувати .
Нуль реакції .
На превеликий жаль , я мушу з цієї трибуни говорити : ставлення влади до шахтарів , конкретно на Волині , нікчемне .
Дякую .
Слово надається народному депутату України Герасимову Артуру Володимировичу .
Бондар Михайло Леонтійович .
Шановні колеги , я буду все-таки просити вас голосувати за основу і в цілому .
Вчора якраз таку пропозицію підтримав бюджетний комітет .
Я не знаю , чому сьогодні колега доповідає , що тільки за основу .
За основу і в цілому .
Я був присутній і доповідав цей закон .
Друге питання – шахта " Надія " , про яку сьогодні згадували .
Міністерство енергетики сказало , що воно має 90 мільйонів зекономлених грошей , воно може перекидкою закрити борги по шахті " Надія " .
По всім остальным вуглевидобувним підприємствам державним треба сьогодні проголосувати цей законопроект і закрити борги перед Новим роком .
Михайло Якович сказав , ми зараз йдемо на п'ять тижнів фактично у відпустку , шахтарі не будуть чекати , коли ми прийдемо і все-таки внесемо зміни в другому читанні до цього законопроекту , і дамо можливість покрити борги .
Ще раз закликаю , голосуємо за основу і в цілому , закриваємо борги перед шахтарями і йдемо тоді у відпустку .
Дякую , колеги .
Прошу підтримати .
Слово надається народному депутату України Немирі Григорію Михайловичу , фракція " Батьківщина " .
Соболєв Сергій Владиславович , будь ласка .
Соболєв , " Батьківщина " .
Шановні колеги , що тут відбувається ?
Як це можна доповідати від рішення комітету , яке фактично фальсифікується з цієї трибуни ?
Всі , хто був вчора присутній на засіданні комітету , знають : рішення було за основу і в цілому .
Ви не маєте права підмінювати своє рішення .
Друге рішення .
Чому ви сиділи весь цей час , не вносили відповідні законопроекти ?
Опозиція зібрала необхідні підписи .
Ми дуже вдячні представникам більшості , які так само підтримали цю пропозицію , Законопроект , який ми зараз обговорюємо , за авторства нашого колеги Волинця і інших передбачає збільшення на 2 , 4 мільярда фінансування .
Пане , який виступав від фракції більшості , врахуються всі пропозиції , які є , в тому числі і ваші .
Якщо треба дорахувати якісь пропозиції , вносьте їх , але не може вся галузь страждати через те , що не врахована якась окрема шахта .
Ви уявляєте , в якому стані опиниться зараз вся галузь , коли на 2 , 4 мільярда буде не профінансована заборгованість по вугільній галузі .
Наша пропозиція є наступна .
Проголосувати за основу і в цілому , і вже в новий рік залишитися без заборгованості майже в 2 , 5 мільярда гривень .
Все , що треба , доголосувати окремо .
Будь ласка , готуйте ці пропозиції , так як це підготували автори законопроекту , вносьте на бюджетний комітет , ставте це на позачергове будь-яке інше засідання і доголосуйте .
Ми і вашу пропозицію підтримаємо .
Тому наша пропозиція є за основу і в цілому , і закрити перед Новим роком заборгованість на 2 , 5 мільярда .
Мінфін постійно інформує про перевиконання бюджету .
Шановні колеги , ще від .
Зараз , хвилиночку .
" Опозиційна платформа – За життя " Юлій Якович Іоффе .
Після цього ще Арешонков Володимир Юрійович .
Фракції і групи тільки , я перепрошую .
Шановні колеги , ми абсолютно , наша фракція підтримує попередній виступ пана Соболєва .
Надо заплатити абсолютно всім до Нового року , для цього прийняти сьогодні цей законопроект за основу і в цілому .
Але я хочу сказати наступне .
Шахти , 37 державних шахт , доведені до ручки .
Вони видобувають у середньому десь 250 тонн на добу , і це ніяк не може давати якусь перспективу для нормальної роботи , для того , щоб вони отримували гроші і получали заробітну плату .
Я наведу один приклад .
На лінії розмежування , Бахмутський шлях всім відомий , знаходиться шахта " Гірська " : пласт 1 метр 80 , є готова лава , шахта зараз видобуває 100 тонн , тільки безумовно вона себе не може годувати .
Дякую .
Будь ласка , Арешонков Володимир Юрійович .
Передайте , будь ласка .
Якщо Володимир Юрійович передасть для пані Гриб , будь ласка , я передам .
Будь ласка , Арешонков .
Шановні колеги , перше , у мене питання від нашої групи .
Якщо ми сьогодні збирались на позачергове засідання для того , щоб вирішити питання , то давайте підтримаємо колег , голосуємо в цілому для того , щоб прискорити цей процес .
Це перше .
Треба готувати тоді ці всі речі , в тому числі і з урядом .
Але я зараз хочу звернутись до своїх колег .
Будьте коректними у виступах , Верховна Рада не йде ні в яку відпустку , шановні колеги , ми будемо працювати , тільки працюють комітети , працюємо в округах , а ніякої відпустки немає .
Тому давайте цю тему висвітлюйте так , як воно є .
Дякую .
Шановні колеги , ми звершили обговорення .
Я перепрошую , від " Довіри " вже брали слово , у нас за Регламентом тільки фракції і групи .
Шановні колеги , ще раз , фракції і групи .
Якщо хтось із фракцій чи груп передасть , будь ласка , якщо ні , то я переходжу до прийняття рішення .
Шановні колеги , у мене в руках рішення комітету , я не знаю про що ви говорите , в мене чітко написано – прийняти за основу .
Тому , шановні колеги , я ще раз кажу , я мушу йти так , як це передбачено в Регламенті .
Тому , шановні колеги , я ставлю пропозицію комітету прийняти за основу з урахуванням пропозицій комітету законопроект номер 5891 - 1 .
Це проект Закону про внесення змін до Закону України " Про Державний бюджет України на 2021 рік " ( щодо погашення заборгованості та виплати поточної заробітної плати працівникам державних вугледобувних вугільних підприємств ) .
Шановні колеги , готові голосувати ?
Готові голосувати ?
Прошу голосувати .
За - 311
Рішення прийнято .
Покажіть по фракціях .
Шановні народні депутати , позачергове пленарне засідання Верховної Ради України оголошую закритим .
Дякую .
