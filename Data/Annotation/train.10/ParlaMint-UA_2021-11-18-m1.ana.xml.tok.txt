Шановні народні депутати , у зв'язку з вимогою Президента України та відповідно до частини восьмої статті 19 Регламенту Верховної Ради України ми сьогодні проводимо позачергове пленарне засідання Верховної Ради України .
Перелік питань , які передбачені для розгляду на позачерговому засідання , вам надано .
Шановні колеги , прошу підготуватися вас до електронної реєстрації .
І нагадую вам , що після початку реєстрації необхідно , утримуючи сенсорну кнопку , натиснути на зелену кнопку " За " і утримувати її до кінця реєстрації , тобто до появи результатів на табло .
Готові реєструватися ?
Шановні колеги , прошу народних депутатів реєструватися .
В залі зареєстровано 234 народних депутати .
Позачергове пленарне засідання Верховної Ради України оголошую відкритим .
Шановні народні депутати .
Так , одну секундочку .
Данило Олександрович , перерва , так , з заміною на виступ ?
Звернулися дві фракції з проханням надати перерву з заміною на виступ .
Слово надається народному депутату України Гетманцеву Данилу Олександровичу .
3 хвилини , будь ласка .
Дякую .
Шановні колеги , шановні народні депутати !
Ми сьогодні зібралися з вами на цю позачергову сесію з дуже важливих питань .
Ці питання фінансові , це тематична фінансова позачергова сесія .
Про що вони ?
Перше – це другий етап великої реформи небанківського фінансового ринку .
Ця реформа була розпочата нами в 19-му році з прийняттям Закону про так званий " спліт " .
Відповідно до цього закону була ліквідована Національна комісія фінансових послуг , а відповідні повноваження були передані Національному банку України і Національній комісії з фондового ринку .
На сьогодні ми пропонуємо вашій увазі три закони , три законопроекти з цього пакету : це законопроект про страхування , це законопроект про кредитні спілки та законопроект про фінансові компанії та фінансові послуги .
Це великі системні акти , які по-новому викладають правове регулювання в небанківському фінансовому ринку .
Крім цього , вашій увазі запропонований законопроект 5542 - 1 про внесення змін до деяких законів України щодо забезпечення стабільності системи гарантування вкладів фізичних осіб .
Це дуже важливий законопроект , яким ми збільшуємо в 22-му році до 400 тисяч , а в 23-му році – до 600 тисяч суму гарантування вкладів фізичних осіб .
Ми бачимо , що депозитні програми відновлюються .
Ми бачимо , що обсяг депозитів зростає , незважаючи на кризу .
І це той крок , який буде сприяти подальшому зростанню довіри населення до банківської системи , яка сьогодні в нас є стабільною .
І також два законопроекти , які стосуються оподаткування індустріальних парків , які вже давно , надто давно очікує бізнес , очікує наша держава від нас , аби забезпечити стабільний розвиток промисловості в індустріальних парках в нашій державі .
Це податкові законопроекти про внесення змін до Податкового кодексу і про внесення змін до Митного кодексу , які передбачають комплекс пільг відповідним паркам .
Я вдячний за ініціативу Президенту щодо проведення нашої позачергової сесії і прошу всіх колег підтримати ці законопроекти зеленою кнопкою .
Дякую .
Дякуємо , Данило Олександрович , за такий прекрасний .
введення таке чудове в цю позачергову сесію .
Перепрошую , засідання , боже .
Шановні колеги , переходимо до розгляду питань порядку денного .
Спочатку в нас йде чотири питання – це друге читання , ми почнемо з законопроекту 5315 .
Шановні колеги , я запитую вас , тому що дехто підходив , говорив , що не буде наполягати , дехто говорив , що буде з заміною на виступ .
Хто буде наполягати на своїх поправках , скажіть , будь ласка ?
Я так розумію , що тільки пані Альона Шкрум , 4 хвилини , так ?
І Шахов , і Вельможний , так , будуть наполягати на своїх поправках ?
Тому я запрошую на трибуну голову підкомітету Комітету з питань фінансів , податкової та митної політики Аллахвердієву Ірину Валеріївну .
Будь ласка , Ірина Валеріївна , будете давати відповіді в разі , якщо вони будуть .
Тоді , з вашого дозволу , я надав 4 хвилини для виступу пані Альоні Шкрум замість її поправок , і потім ви скажете , які поправки у вас .
Це стосується народних депутатів Вельможного і Шахова .
Будь ласка , Альона Шкрум , 4 хвилини .
Дякую .
Шкрум Альона , фракція " Батьківщина " .
Колеги , по-перше , давайте про хороше .
Про що цей законопроект ?
Цей законопроект про оновлення нашого ринку страхування і про оновлення тих правил , за якими можуть здійснюватися і організація компаній страховиків , і їх ліквідація , і виплати громадянам .
Безперечно , з хорошого .
Я хочу подякувати насправді і комітету , і профільному підкомітету .
Я знаю , наскільки багато було зроблено робочих груп , наскільки величезна була кількість правок і наскільки серйозна робота була пророблена .
Закон " Про страхування " у нас дуже старий , він 25 років назад прийнятий .
Безперечно , треба було його оновлювати .
Але ця робота має бути дуже відповідальною і філігранною .
Тому що помилитися тут , і помилитися тут в деяких нормах , і зробити їх невідповідними до і міжнародних стандартів , і до інколи вимог наших страхових компаній і асоціацій , які знаються , мабуть , на цьому законодавстві краще за нас , – це також зробити ті помилки , які нам потім доведеться виправляти .
На жаль , ви знаєте , що багато законів , і на цьому тижні , ми виправляли ті помилки , які зробили .
У мене є величезна кількість зауважень від Асоціації страховиків , від різних асоціацій , від різних компаній , від різних в тому числі споживачів цих послуг .
Я дякую комітету за те , що третина моїх правок були підтримані .
Я подала більше 400 поправок .
Ті з вас , хто мене знає , знає , що я подаю так багато поправок дуже рідко .
Третина з них були враховані .
Але дві третини все ж таки були відхилені , і про них я хочу розказати вам дещо як загальну інформацію .
І попередити , можливо , вас про потенційні помилки , які нам доведеться виправляти , якщо цей законопроект у другому читанні буде прийнятий .
Насправді всі мої поправки часто збігаються із зауваженнями і юридичного управління Верховної Ради , яке наголошує на тому , що ми не змогли в комітеті знайти баланс між повноваженнями Національного банку і іншими законами України та , наприклад , Законом " Про акціонерні товариства " з точки зору того , що Національний банк не може собою підміняти судову гілку влади , не може собою підміняти Антимонопольний комітет і не може собою підміняти повноцінний регулятор для всіх страхових компаній , оскільки вони регулюються в тому числі і Законом " Про акціонерні товариства " та іншими законами .
На сьогодні , на жаль , цей принцип розділення гілок влади на законодавчу , виконавчу та судову дещо підміняється .
І Національному банку тут , на моє переконання , і на переконання багатьох страховиків , надається дещо більше повноважень , ніж він може взагалі отримати за Конституцією .
І оцей баланс тут якраз , на жаль , може бути порушений .
Саме юридичне управління говорить про те , що на сьогодні може спровокувати великі конфлікти і помилки те , що законодавство про акціонерні товариства та ТОВ застосовується до страховиків з урахуванням особливостей , встановлених цим законом .
Тобто правові норми цього закону і правові норми , акти НБУ стають вищими , ніж специфічне законодавство по правовій формі організації компаній .
Так само , в разі суперечності норм цього закону , в цьому законі є норма , що якщо буде суперечність між цим законом та всіма іншими законами , то цей закон буде спеціальний у всіх інших сферах щодо надання фінансових послуг , щодо утворення компаній , щодо ліквідації компаній , щодо реорганізації компаній та інше й інше .
Також порядок здійснення нагляду встановлюється законом і навіть підзаконними актами , так званими нормативно - правовими актами НБУ , це стаття 16 проекту .
Тобто НБУ тут є не просто регулятором за страховиками , а і заміняє за собою дещо Антимонопольний комітет по концентраціям , по різноманітним іншим змінам в організаційно - правовій формі компаній , і навіть судову гілку влади дещо .
Також є багато норм , де цей закон може потенційно суперечити новому вже закону , який скоро буде прийнятий , про акціонерні товариства .
Тому що я звертаю увагу , що профільний комітет в другому читанні і в цілому підтримав новий Закон про акціонерні товариства , а тут це не враховано і нам .
Дякую , пані Альона .
Будь ласка , Вельможний , тільки називайте одразу номер поправки .
Чи вам дати деякий час ?
У нашої групи дванадцять поправок , по чотирьом я по кожній доведу свою позицію , поставимо на голосування .
А по іншим 3 хвилини , будь ласка , Шахову дайте виступити .
Добре , будь ласка , тоді називайте номер поправки .
Правка 244 .
Шановні колеги , як на мене , це нелогічно , чому лише Кабінет Міністрів України або уповноважені ним органи можуть бути учасниками страховика ?
Дійсно , у нас є безліч державних підприємств , котрі також можуть увійти і в страховий ринок .
У нас Укрпошта зараз купує банк – теж ризикова діяльність , але вона буде обґрунтованою , якщо це дасть прибуток , дасть певні нові можливості .
Там де це потрібно , ми не встановлюємо обмеження , а там де непотрібно , штучно будуємо їх .
Прошу підтримати дану правку .
Дякую .
Шановні колеги 244 поправка .
Вона комітетом відхилена .
Автор наполягає на її врахуванні , тому прошу голосувати .
За - 55
Рішення не прийнято .
Наступна поправка .
Будь ласка , Вельможний , називайте номер .
315-а .
Сергій Вельможний , Луганщина , депутатська група " Довіра " .
Я вважаю , що двох місяців цілковито достатньо для ухвалення рішення за результатом розгляду документів .
У нас все в державі робиться повільно завдяки бюрократії .
Я перепрошую , 315 -а , я правильно зрозумів ?
Так , відхилена .
Це Петруняк 315 - а , вона врахована .
Перепрошую , 1220 .
1220 .
Дякую .
Будь ласка , обнуліть час .
Пропонується встановити кількість порушень , які становлять систематичність порушень .
Тут зовсім незрозуміло : для когось систематично це два або більше разів , для когось це десять або сто .
За яким принципом будемо визначати систематичність , якщо законодавство не містить жодних інструментів ?
Суб'єктивно на око ?
Очевидно , що це не відповідає нормам законотворчості та створить поле для маніпуляцій .
Прошу підтримати дану правку .
Пане Сергій , ще раз номер скажіть , будь ласка .
1220 .
1220 – це правка Гетманцева , вона врахована .
Пане Сергію , так неможливо .
Давайте ми перейдемо , ще я дам 3 хвилини Шахову , так як ви просили .
Добре ?
Будь ласка , народний депутат Шахов 3 хвилини замість 12 поправок , про які говорили .
Дякую , пане Сергій .
Сергій Шахов , Луганщина , депутатська група " Довіра " .
70 правок за 3 хвилини , давайте вже п'ять врешті - решт .
Законопроект ми підтримуємо , і дуже гарний законопроект .
Хотів би додати просто , розкласти слово страх у ванні і страх у людей , а у ванні сьогодні влада , в теплій ванні , коли люди холодують .
Я вже говорив сьогодні з трибуни за страхування .
Люди вимагають від нас : а як застрахуватися людям в " сірій " зоні , які проживають і можуть втратити своє житло ; як застрахуватися сьогодні переселенцям , 1 мільйон 700 тисяч переселенців бідкаються родинами по всій країні , не маючи ні роботи , ні тепла , ні дитячих садочків , ні шкіл , виїжджаючи за кордон ?
Хто застрахує цих людей ?
Далі .
Страхування шахтарів , які не отримали 2 , 5 мільярда гривень заробітної плати ні на день шахтаря , ні на Новий рік , я так вважаю , не отримають ці гроші .
Далі .
Чому в " сірій " зоні , а це вже і Луганська , і Донецька області , взагалі не хочуть нічого страхувати страхові компанії .
Давайте звернемо на це увагу .
Далі .
Постраждала держава на 22 мільярди гривень і тимчасова слідча комісія виявила ці порушення , 22 мільярди гривень .
Нікого сьогодні не покарали .
Може , треба було застрахувати все ж таки українські ліси , 40 відсотків яких згоріло в Луганській області , і 16 людей , які згоріли живцем , також сім'ї не отримали сьогодні ніякої компенсації ?
800 будинків , яких лишились люди , також не отримали сьогодні компенсації з Луганської військової цивільної адміністрації .
Родичам вони повидавали гроші , а людям , які дійсно втратили сьогодні своє житло , теж бідкаються по хатах , по друзях , ніхто не компенсував .
Що стосовно сьогодні взагалі ситуації , яка є на Донбасі .
Ніхто сьогодні не звертає увагу , що в Станично - Луганському районі , в Станиці , в Трьохізбинці , де йдуть постійно вибухи , або в Попасній , або в Золотому , або в Гірському , також не отримують компенсації люди .
До кого людям звернутися , щоб все ж таки дали можливість застрахувати і майно , і життя ?
Люди не знають , куди їм йти , бо їх не страхують .
Те , що стосовно цього законопроекту , я вже сказав , що ми його підтримаємо , будемо підтримувати страховиків .
Але страхові компанії також повинні стукатися до влади і щоб влада допомагала і давала гарантії , якщо страхова компанія застрахує і держава також їх підтримувала в цих питаннях .
Дякую .
Сергій Шахов , Луганщина , депутатська група " Довіра " .
Дякую .
Шановні колеги , я так розумію , всі , хто хотів , висловились з цього питання .
Я дуже дякую , дуже конструктивне обговорення , мені видається .
Тому прошу народних депутатів зайняти свої місця , ми переходимо до прийняття рішення .
Шановні колеги , шановні колеги , займіть , будь ласка , свої місця , переходимо до прийняття рішення .
Я ставлю на голосування пропозицію комітету прийняти в другому читанні та в цілому з необхідними техніко - юридичними поправками проект Закону про страхування ( реєстраційний номер проекту 5315 ) .
Шановні колеги , готові голосувати ?
Готові голосувати ?
Прошу голосувати .
За-235
Рішення прийнято .
Закон прийнятий в цілому .
Покажіть по фракціях , будь ласка .
Дякую .
Наступний законопроект 5125 – це проект Закону про кредитні спілки ( друге читання ) .
Я запрошую до трибуни члена Комітету з питань фінансів , податкової та митної політики Вікторію Олександрівну Кінзбурську .
Будь ласка , Вікторія Олександрівна .
Шановні колеги , скажіть , будь ласка , хто буде наполягати ?
Я бачу , так , Пузійчук Андрій Вікторович буде наполягати , у нього ряд поправок важливих .
Більше ніхто .
Тоді , ми говорили , у вас 25 поправок .
І ви будете , так ?
Ну , ви вже подивилися , які точно номери , щоб ми не збивалися ?
Тоді я спочатку надаю пану Пузійчуку .
Ваша поправка : 2 , 11 , 22 , 31 , 34 .
3 хвилини виступу , будь ласка .
І потім ми їх голосуємо .
Дякую , шановний головуючий .
Андрій Пузійчук , фракція " Батьківщина " , Житомирщина .
Шановні колеги , шановні українці !
Є питання : чи потребує осучаснення Закон про кредитні спілки ?
Так , звичайно , він потребує .
Але чи вирішує цей законопроект , який ви представляєте , головну проблему , пов'язану з діяльністю кредитних спілок , яка роками ігнорується державою ?
Можу стверджувати , що не вирішує .
Колеги , від кредитних спілок постраждало більше 2 мільйонів українців .
Це 2 мільйони українських родин , це 6 мільйонів виборців .
І ми повинні сьогодні думати про те , як захищати їхні інтереси .
Починаючи з 2010 року , вони не можуть повернути свої гроші внаслідок масового знищення кредитних спілок .
Така ситуація є наслідком не лише шахрайських дій з боку посадових осіб , а це порушення прав людини з боку держави .
Не має держава перекладати тягар відповідальності на самих вкладників , те , що робиться на сьогоднішній день .
Завдання держави – забезпечити фінансову стабільність та безпеку , люди мають право розраховувати на державний захист .
Однак 2 мільйони людей навіть не можуть звернутися до суду за захистом своїх інтересів , вони звертаються по допомогу до всіх : до Президента , до уряду , до депутатів , до фінансового комітету .
А чому ?
Тому що всі документи кредитних спілок після фінансової кризи 2009 року були вилучені і знаходяться у правоохоронців .
Колеги , зараз в нас є можливість виправити цю ситуацію .
І під час розгляду в комітеті начебто було розуміння і підтримка , і є доручення комітету врегулювати проблеми відновлення діяльності кредитних спілок , виключених з реєстру фінансових установ .
Однак комітет проігнорував рішення парламенту .
І я маю питання до доповідача : а чому ви ігноруєте рішення парламенту ?
Чому ви ігноруєте проблеми більш ніж 2 мільйонів українців ?
Я прошу пояснити вашу позицію , і пояснити це громадянам – двом мільйонам українців , які вам повірили , які від вас чекають вирішення багаторічної проблеми .
Прошу підтримати мої поправки .
Але спочатку пояснення .
Дякую .
Дякую .
Дякую , пане Андрію .
Тобто ми зараз поставимо всі ці поправки .
Поставимо на голосування ?
Відповідь , да ?
Будь ласка , позиція комітету .
Будь ласка .
Шановні колеги , запропонована система дозволяє кредитним спілкам використовувати перевірені інструменти , і в той же час покращити нагляд за їх використанням , та всі необхідні запобіжники , які не дозволять використовувати такі інструменти необачливо або з недобрим умислом .
Це якщо ми говоримо взагалі .
А якщо ви хочете подискутувати по кожній поправці , то давайте , назвіть мені цю поправку і ми будемо оговорювати її .
Дякую .
Дякую .
Я думаю , що ми проголосуємо .
Правда , Андрій Вікторович ?
Так , шановні колеги , тоді я почергово ставлю поправки народного депутата Пузійчука .
Ставлю поправку 2 .
Вона комітетом відхилена .
Прошу визначатися та голосувати .
За - 43
Рішення не прийнято .
Наступна поправка 11 народного депутата Пузійчука .
Прошу визначатися та голосувати .
Вона відхилена комітетом .
Шановна система " Рада " , 11 поправка , я ставлю її на голосування , народного депутата Пузійчука .
Вона відхилена комітетом .
Прошу визначатися та голосувати .
За - 39
Дякую .
39 – за .
Рішення не прийнято .
22 поправка народного депутата Пузійчука .
Комітетом теж відхилена .
Прошу визначатися та голосувати .
За - 39
Рішення не прийнято .
Наступна поправка 31 народного депутата Пузійчука .
Комітет її відхилив .
Прошу визначатися та голосувати .
За - 38
Рішення не прийнято .
І завершальна в цьому блоці поправка 34 народного депутата Пузійчука .
Комітетом вона відхилена .
Прошу визначатися та голосувати .
За - 35
Рішення не прийнято .
Наступні поправки : 45 , 60 , 67 , 88 .
Три хвилини , будь ласка .
Чи давайте 2 хвилини , Андрій Вікторович .
Три , да ?
Давайте 3 хвилини .
Пузійчук .
Дякую , шановний головуючий .
Андрій Пузійчук , фракція " Батьківщина " , Житомирщина .
Моє попереднє питання стосувалося , чому не повертаєте в реєстр кредитні спілки , які були виключені з реєстру фінансових установ , для того щоб громадяни мали можливість звернутися до суду для захисту своїх інтересів ?
Шановні колеги , шановні українці , ще раз .
Більше двох мільйонів українців втратили свої гроші через непрофесійне державне регулювання .
Влада анулювала ліцензії кредитних спілок , а їх документи вилучили правоохоронці .
Держава вирішила допомагати банкам , але не кредитним спілкам і не громадянам України .
Вклади більше двох мільйонів людей не були гарантовані так , як це було гарантовано для банківських вкладів , люди самі взяли на себе всі ризики .
Але , на жаль , ми так і не отримали від доповідача аргументованої відповіді на це запитання : чому в кінцевій редакції немає положень щодо відновлення платоспроможності спілок , механізмів їх рефінансування ?
Адже ви дуже добре розумієте , що кредитні спілки є важливою частиною фінансового ринку , особливо для тих людей , які мешкають в селах і селищах , а не у великих містах і не мають всестороннього доступу до банківських послуг .
Чому вам не подобається запропонований " Батьківщиною " механізм ?
Давайте напрацюємо разом з Національним банком , з експертами фінансового ринку новий законопроект .
Ну , можете пояснити позицію ?
Ви ж добре розумієте , що без цього проект не має ніякого абсолютно сенсу , і цим законопроектом ви відверто ігноруєте більше двох мільйонів людей , за яких ми з вами несемо відповідальність , які довірили нам представляти їх інтереси в українському парламенті .
Колеги , давайте направимо цей законопроект на повторне друге читання , доопрацюємо його .
А мої поправки прошу підтримати .
Шановні колеги , ставлю чотири цих поправки народного депутата Пузійчука .
Поправка 45 .
Комітетом відхилена .
Прошу визначатись та голосувати .
За - 41
Рішення не прийнято .
Наступна поправка 60 народного депутата Пузійчука .
Комітетом відхилена .
Прошу визначатися та голосувати .
За - 40
Рішення не прийнято .
Наступна 67-а народного депутата Пузійчука .
Комітетом відхилена .
Прошу визначатись та голосувати .
За - 38
Рішення не прийнято .
І завершальна в цьому блоці 88 поправка народного депутата Пузійчука .
Комітетом відхилена .
Прошу визначатись та голосувати .
За - 37
Рішення не прийнято .
Наступний блок поправок : це 188 , 213 , 258 , 322 , 404 .
3 хвилини , Андрій Пузійчук , будь ласка .
Дякую .
Андрій Пузійчук , фракція " Батьківщина " , Житомирщина .
Шановні громадяни , фракція " Батьківщина " послідовно відстоює ваші інтереси .
На превеликий жаль , ми не бачимо цього від монобільшості – немає сьогодні захисту ваших інтересів .
І до мене надійшло звернення Всеукраїнської спілки військовослужбовців .
Заявники просять не підтримувати цей проект та відправити його на доопрацювання .
Вони просять належним чином захистити кредитні спілки та їх членів .
Я процитую це звернення .
" Законопроект 5125 остаточно знищує першооснову розбудови успішної системи кредитної кооперації .
За останні 2 роки Національний банк України , послідовно впроваджуючи в життя закладену Держфінпослуг , Нацкомфінпослуг політику знищення кредитної кооперації як класу , не лише не вжив сам жодного заходу , спрямованого на запобігання банкрутствам кредитних спілок , але і блокував будь-які спроби громадськості , профільних асоціацій та організацій ошуканих вкладників кредитних спілок , спрямовані на законодавче врегулювання даної проблеми " .
Колеги , ще раз , цим законопроектом ми не просто не вирішуємо - ми поглиблюємо наявні проблеми .
Тиск , примус і державне регулювання – це різні речі .
Держава має створити належні умови для здійснення кредитної кооперації , а не знищувати кредитні спілки .
Я вже говорив про те , що нам потрібно відновити права тих , хто втратив свої заощадження , починаючи з 2010 року .
У проекті немає ні слова про цих людей .
Але це ще не все .
Кредитні спілки будуть і надалі визнаватися неплатоспроможними , а їх члени втрачати заощадження .
Колеги , я наполягаю на тому , що ми повинні доопрацювати цей законопроект .
Це наша з вами відповідальність .
Його потрібно відправляти на повторне друге читання .
Дякую .
Прошу підтримати поправки .
Дякую .
Я тепер також почергово ставлю всі ці п'ять поправок .
188 поправка народного депутата Пузійчука .
Комітетом вона була відхилена .
Прошу визначатись та голосувати .
За - 31
Рішення не прийнято .
Наступна поправка 213 народного депутата Пузійчука .
Комітетом вона відхилена .
Прошу визначатись та голосувати .
За - 38
Рішення не прийнято .
Наступна 258 поправка народного депутата Пузійчука .
Комітетом вона відхилена .
Прошу визначатись та голосувати .
За - 37
Рішення не прийнято .
332 поправка народного депутата Пузійчука .
Комітетом відхилена .
Прошу визначатись та голосувати .
За - 37
Рішення не прийнято .
І завершальна в цьому блоці 404 поправка народного депутата Пузійчука .
Комітетом відхилена .
Прошу визначатись та голосувати .
За - 36
Рішення не прийнято .
Передзаключний блок Андрія Вікторовича .
Будь ласка , поправки 553 , 564 , 697 , 742 і 743 .
Замість цього 3 хвилини .
Будь ласка , пане Андрію .
Дякую , шановний головуючий .
Андрій Пузійчук , фракція " Батьківщина " , Житомирщина .
Шановні колеги , Головне юридичне управління Верховної Ради надало зауваження до цього законопроекту на 24 аркушах .
Правда , потім комітет сам себе доопрацював і зауважень стало трохи менше : аж 19 аркушів .
При цьому управління звертає увагу на його невідповідність , на невідповідність цього законопроекту одразу наступним статтям Конституції : 13 , 19 і 92 .
Цей законопроект порушує Конституцію України , послухайте уважно .
Натомість цей проект наділяє Національний банк надмірними дискреційними повноваженнями , фактично система кредитної кооперації повністю переводиться у режим ручного керування .
Це ніяка не реанімація кредитних спілок , цей проект – помилка , за яку потім доведеться відповідати .
Колеги , почуйте , починаючи з 2010 року в Україні було знищено сотні кредитних спілок , більше 2 мільйонів їх членів виявилися ошуканими і втратили кошти .
Це питання не закрите , бо права людей не відновлені .
Вони не отримали свої кровно зароблені гроші .
Я не розумію , це помилка комітету , який на засіданні комітету під час розгляду законопроекту заявляв , цитую із стенограми : " Ми знаємо питання кредитних спілок .
До мене на прийом приходять громадяни цих кредитних спілок , і я , чесно , без сліз їх чути неможливо " .
Це дійсно трагедія людей чи це все-таки свідома позиція , яка полягає в тому , що права людей , яких ви без сліз не можете чути , ви не збираєтеся відновлювати ?
Я наполягаю на тому , що цей законопроект необхідно повернути в комітет на доопрацювання .
Колеги , це наша з вами відповідальність перед більш ніж 2 мільйонами українців .
І прошу підтримати мої поправки .
Дякую .
Пане Андрію , 553-я виявилася не вашою .
Тому я не буду її ставити на голосування .
Це поправка Гетманцева , і вона врахована .
Але всі решта – це ваші .
Тому буду ставити тільки їх .
Я ставлю на голосування 564 поправку народного депутата Пузійчука .
Комітетом вона не врахована , вона відхилена .
Прошу визначатися та голосувати .
За - 34
Рішення не прийнято .
Наступна – 697-а народного депутата Пузійчука .
Комітетом вона відхилена .
Прошу визначатися та голосувати .
697-а .
Будь ласка , визначайтеся та голосуйте .
За - 37
Рішення не прийнято .
Наступна поправка 742 народного депутата Пузійчука .
Комітетом відхилена .
Прошу визначатися та голосувати .
За - 29
Рішення не прийнято .
І 743-а народного депутата Пузійчука .
Комітетом відхилена .
Прошу визначатись та голосувати .
За - 34
Рішення не прийнято .
І завершальний блок .
У нього ще завершальний блок .
Завершальний блок – це ті поправки , які мені написали : 750 , 801 , 865 , 869 .
3 хвилини , Пузійчук , будь ласка .
Дякую , шановний головуючий .
Андрій Пузійчук , фракція " Батьківщина " , Житомирщина .
Шановні громадяни , в 2019 році , коли ви йшли на вибори і голосували за монобільшість , за " слуг народу " , ви сподівалися і у вас була надія , що дійсно в країні почне щось змінюватися , що дійсно " слуги народу " будуть служити народу і будуть захищати ваші інтереси .
Що відбувається по факту ?
2 мільйони родин сьогодні остаточно втратять шанс і можливість повернути свої кошти .
І це велика помилка , яку ми можемо зараз виправити .
Я звертаюся до кожного з вас , ми зараз маємо реальну можливість виправити ситуацію , яка не вирішувалася впродовж 10 років .
Безумовно , питання кредитних спілок , воно є дуже болючим для українців .
Тому ми маємо прийняти закон , щоб не було фінансових спекуляцій , щоб людей не дурили та не витягували з них гроші , щоб не було махінацій , як 10 років тому , щоб ніхто не заробляв на чужій біді .
Ми повинні прийняти закон , щоб дійсно вирішити питання більше ніж 2 мільйонів українських родин .
Ми зобов'язані прийняти закон , який би дозволяв кредитним спілкам працювати в зрозумілому та чітко врегульованому законодавчому полі .
У протилежному випадку прийняття нового Закону " Про кредитні спілки " не має ніякого сенсу .
Давайте направимо цей законопроект на повторне друге читання та разом доопрацюємо його положення .
Давайте не будемо ігнорувати людей , які нас обрали сюди для захисту їхніх інтересів .
Згадайте , хто за вас голосував , що ви обіцяли .
Не розчаровуйте людей іще більше .
Ви бачите стрімке падіння вашого рейтингу , і це є наслідок ваших дій , тому що ви забуваєте за свої обіцянки , ви забуваєте за людей .
Відправимо цей закон на повторне друге читання .
А мої поправки прошу підтримати .
Дякую .
Дякую .
Ставлю на голосування почергово поправки народного депутата Пузійчука .
Поправка 750 .
Комітет пропонує відхилити .
Прошу визначатись та голосувати .
За - 32
Рішення не прийнято .
Наступна поправка 801 народного депутата Пузійчука .
Комітет пропонує відхилити .
Прошу визначатись та голосувати .
За - 28
Рішення не прийнято .
Наступна 865 поправка народного депутата Пузійчука .
Комітет пропонує відхилити .
Прошу визначатись та голосувати .
За - 28
Рішення не прийнято .
І завершальна правка народного депутата Пузійчука – 869-а .
Комітетом вона відхилена .
Прошу визначатись та голосувати .
За - 30
Рішення не прийнято .
Дякую .
Шановні колеги , ми пройшли ніби всі поправки .
Хто хотів .?
Аллахвердієва , да ?
Будь ласка , народна депутатка Аллахвердієва .
Шановні колеги , прошу поставити на врахування помилково відхилену пропозицію 280 , яку необхідно врахувати для уникнення дублювання в тексті законопроекту .
280 поправка , народної депутатки Аллахвердієвої .
" Частину другу статті . "
Будь ласка , позиція комітету .
Давайте послухаємо позицію комітету .
Дійсно , ця поправка була помилково відхилена , сталася технічна помилка , але комітет пропонує її врахувати .
Дивіться , я зачитаю суть поправки .
" Частину другу статті 19 Розділу V " Система управління кредитною спілкою " вважати частиною другою статті 18 Розділу V " Управління кредитною спілкою " , яку виключити " .
Я розумію , там помилка в нумерації була .
Ставлю на голосування 280 поправку народної депутатки Аллахвердієвої .
Вона пояснила , в чому суть , тому прошу підтримати та проголосувати .
За - 222
Рішення не прийнято .
Шановні колеги !
Стоп !
Шановні колеги , димить система .
Шановні колеги , давайте перерва 15 хвилин .
Розберіться , чому не спрацював ряд і чому димить система .
Будь ласка , запрошуйте народних депутатів до зали .
Запрошуйте народних депутатів до зали .
Шановні народні депутати , займайте , будь ласка , свої місця .
Шановні народні депутати , займайте свої місця , будь ласка !
Шановні народні депутати , враховуючи цю ситуацію , яка сталася в залі , є пропозиція провести сигнальне голосування .
Є пропозиція провести зараз сигнальне голосування , подивитись , чи працюють всі пульти .
Шановні народні депутати , готові ?
Шановні народні депутати , будь ласка , займіть свої місця .
Шановні колеги , займіть свої місця , ми зараз проведемо сигнальне голосування , щоб побачити , чи працює система .
Шановні колеги !
Шановні колеги , я ставлю на сигнальне голосування пропозицію прийняти в другому читанні та в цілому з необхідними техніко - юридичними поправками проект Закону про кредитні спілки .
Готові голосувати ?
Сигнальне голосування , ще раз підкреслюю .
Шановні колеги , прошу голосувати .
За - 193
В кого не спрацювали , скажіть , будь ласка ?
Будь ласка , з процедури , Железняк .
Шановні колеги , сьогодні багато законів , над яким наш комітет , який представляє різні фракції , працював не тільки там декілька місяців , а роки .
Дуже важливо їх прийняти , але виглядає так , що сьогодні є високий ризик їх втратити .
Зараз в залі знаходитися дуже важко , особливо в секторі коаліції , де справді після тієї ситуації з пультом запах досі стоїть .
У мене є конструктивна пропозиція .
Дуже прикро , що сталася така ситуація , дуже прикро , що не всі колеги на своєму робочому місці .
Але давайте зараз закриємо позачергове засідання і перенесемо ці питання на найближчу можливість , коли ми можемо прийняти їх .
Це буде єдиний правильний вихід , щоб не втратити закони , чесно говорячи , з повагою до колег .
Дякую .
Будь ласка , Ірина Володимирівна Геращенко , потім Вадим Євгенович Івченко , по 1 одній хвилині , і приймемо рішення .
Дякую .
Шановні колеги , дійсно , я хочу , єдине що , підтримати колегу .
Шановна президія .
Шановна президія , після того , як загорівся пульт голосування в одного з народних депутатів , на жаль , наслідки цього зараз ще є в сесійній залі .
Тут дуже важко знаходитися , важко дихати , і тут потрібна чи технічна перерва , чи дійсно поставити крапку в сьогоднішньому засіданні , закрити його і перенести на наступний сесійний тиждень , тому що сьогодні дійсно дуже некомфортно .
І мені здається , що є така задуха в залі .
Ми просимо подумати над цим і , можливо , закрити сьогоднішнє засіданні , і не на завтра , звичайно , перенести , а на наступний сесійний тиждень ці законопроекти поставити в порядок денний .
Дуже дякуємо .
Будь ласка , Вадим Євгенович Івченко .
І після цього я поставлю пропозиції , які прозвучали .
Івченко , " Батьківщина " .
Шановний Голово , я підтримую колег своїх .
Зрозумійте , ці закони робили депутати , відпрацьовувалися в комітетах .
Якщо ви зараз побачили на табло 193 депутата , у нас є можливість втратити ці закони .
Мені здається , треба поважати роботу народних депутатів і комітету , тим більше вони , бачите , як з трибуни гарно відстоюють відповідні законопроекти .
Це перше .
І друге – це , звичайно , наше здоров'я .
Ну , трапилася екстраординарна ситуація , коли загорівся пульт .
Зараз тут , ззаду , ну , неможливо дихати .
Я думаю , буде справедливо , коли ми просто закриємо у зв'язку з такою технічною проблемою і далі перенесемо на наступне пленарне засідання , щоб доголосувати .
І , таким чином , ми спасемо закони і працю тих народних депутатів , які працювали .
Тому , Руслан Олексійович , теж вношу пропозицію все ж таки у зв'язку з тим , що неможливо дихати .
Дякую .
Шановні колеги , я абсолютно підтримую цю пропозицію , але є один нюанс : ми повинні прийняти якесь рішення по цьому законопроекту , бо ми знаходимося в ньому .
Шановні колеги , як ви дивитесь , щоб ми все -таки проголосували ?
Якщо проголосуємо , підтримаємо – це добре , якщо ні – відправимо на повторне друге і після цього закриємо .
Ми не можемо в розриві завершити закон .
Погодили ?
Погоджуєтесь , Данило Олександрович , погоджуєтесь ?
Другого варіанту немає .
Є пропозиція .
Все-таки давайте , всі сказали , скільки працювали наші колеги над цим законопроектом , давайте все-таки підтримаємо їх , якщо можна , проголосуємо за цей закон , а після цього ми закриємо засідання .
Гаразд ?
Шановні колеги , тоді , з вашого дозволу , прошу займіть свої місця , щоб зараз хтось не біг , не добігав з кавою , з чаєм , вальяжно не проходжувався .
Я ставлю на голосування прийняти в другому читанні та в цілому з необхідними техніко - юридичними поправками проект Закону про кредитні спілки ( реєстраційний номер проекту 5125 ) .
Шановні колеги , готові голосувати ?
Готові голосувати ?
Шановні колеги , ще раз .
Я ставлю пропозицію прийняти в другому читанні та в цілому з необхідними техніко - юридичними поправками проект Закону про кредитні спілки ( реєстраційний номер проекту 5125 ) .
Шановні колеги , прошу підтримати та проголосувати .
За - 223
Шановні колеги , тоді я ставлю пропозицію направити на повторне друге читання цей законопроект - проект Закону про кредитні спілки ( реєстраційний номер 5125 ) .
Готові голосувати ?
Прошу підтримати та проголосувати .
За- 239
За – 239 .
Рішення прийнято .
Шановні колеги , я ставлю пропозицію , яка була сьогодні озвучена , щодо того , щоб закрити наше позачергове пленарне засідання у зв'язку із ситуацією , яка відбулася , і неможливості фактичного і фізичного перебування в залі .
Готові голосувати ?
Прошу голосувати .
За - 205
Покажіть по фракціях , будь ласка .
Давайте я поставлю тоді .
Це процедурне рішення , можна ставити ще раз .
Але прохання тоді якось сконцентруватися , мабуть , все -таки , до спільної думки дійти .
Ставлю на голосування пропозицію завершити позачергове пленарне засідання у зв'язку із обставинами , які унеможливлюють фізичне перебування депутатів у залі , так як ми згідно з Регламентом маємо гарантувати безпеку народних депутатів як головуючі на засіданні .
Ставлю на голосування пропозицію .
Будь ласка , прохання підтримати .
За-240
Дякую .
240 .
Рішення прийнято .
Позачергове засідання оголошуємо закритим .
Дякую , колеги .
