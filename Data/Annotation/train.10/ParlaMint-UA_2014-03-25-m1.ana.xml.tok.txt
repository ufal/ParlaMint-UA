Шановні народні депутати , я прошу сідати на свої робочі місця .
Я сподіваюсь , що Верховна Рада буде продовжувати свою плідну роботу .
І зараз .
Шановні колеги , одну хвильку .
Шановні колеги , я прошу , я просто бачу , що дуже багато у нас порожніх місць і Верховна Рада ще не готова приймати дуже відповідальні рішення .
Прошу керівників фракцій звернутись до своїх депутатів і закликати їх до залу .
Шановні колеги , буде шкода , що важливі питання не наберуть достатньої кількості голосів тільки із-за того , що відсутня дисципліна у фракціях , групах і серед позафракційних .
Шановні колеги , ми з вами не встигли розглянути проект Закону ( № 2421 ) про внесення змін до деяких законодавчих актів України щодо забезпечення стабільної роботи стратегічних підприємств енергетичної галузі .
Я прошу .
Шановні колеги , автори закону , готові доповідати ?
Готові .
Будь ласка , голова підкомітету з питань паливно - енергетичного комплексу Бандуров Володимир Володимирович .
Шановний пане Голово , шановні народні депутати , вашій увазі пропонується проект Закону України про внесення змін до деяких законодавчих актів України щодо забезпечення стабільної роботи стратегічних підприємств енергетичної галузі .
На сьогодні однією з гострих проблем паливно - енергетичного комплексу є погашення заборгованості за електроенергію .
Так для ілюстрації ситуації скажу , що тільки обсяги дебіторської заборгованості ДП " Енергоринок " перед ДП НАЕК " Енергоатом " складають майже 6 мільярдів гривень .
Запропонованим вам законопроектом пропонується , зокрема , перенести розрахункову дату – це дата , на яку кожним з учасників розрахунків фіксується сума кредиторської та дебіторської заборгованостей для її погашення на 1 січня 2013 року , що надасть поштовх до активізації проведення розрахунків підприємств України та покращить фінансово - економічний стан підприємств учасників розрахунків .
Також законопроектом пропонується продовжити запроваджену вище вказаним законом процедуру погашення заборгованості підприємствами паливно - енергетичного комплексу та продовжити призупинення порушення справ про банкрутство таких підприємств до 1 січня 2016 року .
Тобто фактично продовжити мораторій ще на два роки .
Комітет з питань паливно - енергетичного комплексу , ядерної політики та безпеки прийняв рішення : рекомендувати Верховній Раді зазначений законопроект прийняти за основу .
Згідно висновку Комітету з питань боротьби з організованою злочинністю та корупцією проект відповідає вимогам антикорупційного законодавства .
Приймаючи до уваги позицію Головного науково - експертного управління та Кабінету Міністрів України , які в цілому підтримують законопроект , необхідно врахувати наступні зауваження технічного характеру .
Перше .
Підпункт 1 пункт 1 Розділу І проекту закону викласти у наступній редакції : друге речення пункту 1 . 8 статті 1 викласти у такій редакції :
" Розрахунковою датою встановлюється 1 січня 2013 року , а для казенних підприємств , у тому числі тих , які були казенними станом на 1 січня 2011 року за зобов'язаннями з оплати електричної енергії 1 липня 2011 року .
Друге .
Підпункт 2 пункту 1 розділу І проекту Закону викласти у наступній редакції .
Пункт 3 . 4 статті 3 викласти у такій редакції :
" Процедура погашення заборгованості підприємствами паливно - енергетичного комплексу діє до 1 січня 2016 року " .
Третє .
Пункт 2 розділу І проекту Закону викласти у наступній редакції .
В пункті 4 . 1 розділу Х " Прикінцеві та перехідні положення " Закону України " Про відновлення платоспроможності боржника або визнання його банкрутом " слова та цифри " до 1 січня 2014 року " замінити словами та цифрами " до 1 січня 2016 року " .
Враховуючи викладене , прошу прийняти законопроект у першому читанні та в цілому як закон з урахуванням поправок , та доручити Головному юридичному управлінню Верховної Ради України здійснити його редакційне та техніко - юридичне опрацювання перед поданням на підпис Голові Верховної Ради України .
Дякую за увагу .
Шановні колеги , є питання до доповідача ?
Питань нема .
Шановні колеги , давайте , перед тим як записатися на виступи від фракцій і депутатських груп , проведемо реєстрацію народних депутатів і подивимося , скільки депутатів зараз готові працювати в залі .
Будь ласка , включіть систему " Рада " , проведіть реєстрацію .
В залі зареєструвалось 267 народних депутатів .
Шановні колеги , я звертаю вашу увагу , що за Конституцією у нас 450 народних депутатів .
Я прошу секретаріат чітко вести реєстрацію народних обранців щодо виконання ними їх конституційних обов'язків .
І тих депутатів , які не готові до виконання цих обов’язків , ставити питання щодо позбавлення зарплати , а в перспективі , я думаю , шановні колеги , ми будемо з вами радитись , що робити з депутатами , які не здатні працювати протягом робочого дня .
Шановні колеги , прошу зареєструватись на виступи від фракцій .
Будь ласка , прошу зареєструватись .
Народний депутат Стойко , будь ласка , " Батьківщина " .
Шановний Олександр Валентинович , прошу передати слово Миколі Катеринчуку .
Будь ласка , прошу включити мікрофон народного депутата України Миколи Катеринчука .
Микола Катеринчук , фракція " Батьківщина " , Європейська партія України .
Шановний Олександр Валентинович , те , що зараз відбувається в сесійній залі , абсолютно свідчить про те , що нам наступний тиждень всім треба провести виїзне засідання на Майдані .
Я хотів би , щоб ті народні депутати , які відмовляються працювати , пояснили людям , на якій підставі вони уникають виконання своїх прямих обов'язків , що вони роблять в робочий час замість того , щоб сидіти в парламенті і приймати вкрай важливі рішення .
Я переконаний , Олександр Валентинович , що треба з цим щось робити .
Я пропоную , в зв'язку з тим , що зараз , ну ви бачите , половина сесійної зали тільки працює .
Зберіть керівників фракцій і проведіть консультації щодо подальшої роботи Верховної Ради України .
Такого не повинно бути , те що відбувається сьогодні в залі , що люди знаходять собі заняття , але тільки не те , що їм передбачено Конституцією і законами України .
Фракція " Батьківщина " наполягає на тому , щоб ви , Олександр Валентинович , зібрали керівників фракцій і провели специфічну розмову відносно майбутнього парламенту .
Дякую за увагу .
Дякую за пропозицію , Микола Дмитрович , обов'язково я це зроблю .
Шановні колеги , я би просив щодо змісту закону , будь ласка , виступи .
Народний депутат Близнюк , Партія регіонів .
Я прошу передати слово колезі Турманову .
Будь ласка , включіть мікрофон народного депутата Турманова .
Уважаемый Александр Валентинович , уважаемые коллеги !
1 января 2014 года закончился строк действия процедуры погашения определенных Законом Украины о мерах , направленных на обеспечение постоянного функционированного предприятия топливно - энергетического комплекса .
В связи с чем предприятие отрасли потеряет защитный механизм от возбуждения дела о банкротстве и наложения ареста на их активы .
Таким образом государственные предприятия топливно - энергетического комплекса оказались на грани жесточайшей финансовой ситуации , которая ставит под загрозу их дальнейшую стабильную работу .
Комитет по вопросам топливно - энергетического комплекса и ядерной политики , и ядерной безопасности на своем заседании 9 октября 2013 года рассмотрел данный законопроект о внесении изменений в некоторые законодательные акты Украины по обеспечению стабильной работы стратегических предприятий энергетической отрасли .
Поэтому здесь докладчик уже говорил , я просил бы своих коллег , всех , сегодня поддержать данный законопроект , который стабилизирует работу топливно - энергетического комплекса , вы знаете , в нашей такой экономической ситуации это очень важно .
Поэтому прошу данный законопроект принять за основу и в целом .
Благодарю за внимание и очень прошу всех депутатов поддержать данный законопроект .
Будь ласка , народний депутат Яценко , " Економічний розвиток " .
Шановний пане Голово , шановні колеги , дійсно , як би , ми з повагою відносимось до наших колег , які цей закон подавали , працювали .
Але , що ми сьогодні маємо ?
Огромний дефіцит бюджету , огромна дира , а ми , в принципі , пропонуємо , фактично , ще продовжити період по сплаті податкових боргів .
Тобто , як би , з одного боку ми даємо можливість , там збираємо десь гроші , беремо кредити і так далі , з іншого боку , ми реструктуризуємо заборгованість , от чим , наприклад , я розумію , що енергетична галузь дуже важлива , але ж інші підприємства податки ж сплачують , ми ж не робимо це для фармацевтичної , для поліграфічної і так далі , будь-якої сфери .
Тому мені здається , що тут треба виважено до цього питання підходити з тим , щоб , як кажуть , не створювати далі таку " яму " податкову , куди ми просто списуємо всі борги і так далі .
Тому моя пропозиція , все ж таки , придивитись до цього закону дуже уважно і доопрацювати , і визначити , яка позиція у уряду , у Міністерства фінансів , до речі , і після того вже приймати рішення .
Дякую за увагу .
Дякую .
Прошу включити мікрофон народного депутата Зарубінського .
Дякую , Олександре Валентиновичу , шановні колеги !
Перш за все я хотів би сказати , що суб'єкт законодавчої ініціативи , народний депутат наш колега Бандуров , добре знається на цій проблематиці .
І коли він запропонував норми цього законопроекту , ці законодавчі новели , то ми уважно на засіданні Комітету з паливно - енергетичного комплексу ядерної безпеки і ядерної політики поставилися до цього .
І виходили в першу чергу з того , що на сьогоднішній день стабільна робота стратегічних підприємств енергетичної галузі – це питання не тільки енергетичної галузі .
За великим рахунком , без жодного пафосу , але хотів би відзначити , що , якщо зараз не будуть стабільно працювати енергетичні підприємства , енергетичні потужності України , то це вже питання не тільки енергетичної безпеки , але і національної безпеки України .
Легше за все сьогодні теоретизувати і сказати , що ось знову продовжується якийсь термін і щось інше .
Якщо б ми жили в тепличних умовах , у вакуумі можна було б погодитись з деякими попередніми виступаючими говорячи про податкові речі і все інше .
Але ми живемо в реальних обставинах , в реальних умовах , і на сьогоднішній день , мені здається , що країні в першу чергу потрібні не теоретизування , а , дійсно , щоб енергетичні підприємства продовжували працювати .
Щоб ні в кого не виникало спокусу їх , або збанкрутувати , або у інших людей , або фірм спокуси скористатися банкрутством енергетичних підприємств енергетичної галузі .
За великим рахунком , коли приймався закон 2005 року 23 червня , він називався , нагадаю , про заходи спрямовані на забезпечення сталого функціонування підприємств паливно - енергетичного комплексу .
То законодавець виходив з того , що до цього часу , фактично , енергетичний комплекс певною мірою , і це правда , допомагав і промисловості , і сільському господарству .
Як допомагав ?
Не тільки тим , що тарифи були і на сьогоднішній день є економічно абсолютно не обґрунтовані і всі , хто розуміються на ці галузі , це прекрасно розуміють .
Але і тим , що він фактично з початку давав продукт , а потім брав гроші , тобто елементарної процедури , коли спочатку гроші , а стільці потім , а не навпаки , в цьому разі ніяк не виникало .
Тому мені здається , що ці пропозиції колеги Бандурова спрямовані на позитивні речі , на необхідні речі .
А крім того , я хотів би додати до того , що він говорив , вони сприятимуть опосередковано , а може , в деяких аспектах і напряму , лібералізації ринку електроенергії .
Чим ?
Шляхом двосторонніх угод , шляхом переходу до балансуючого ринку .
Дайте можливість завершити виступ .
Вважаю , що не зважаючи на певні застороги і претензії моїх колег , в даних умовах цей законопроект варто бодай в першому читанні підтримати .
Дякую .
Дякую .
Будь ласка , народний депутат Каплін , " УДАР " .
Народний депутат Каплін , фракція " УДАР Віталія Кличка " , 144-й виборчий округ , місто Полтава .
Безумовно , проблема існує , але я переконаний , розв'язання цієї проблеми повинен комплексно системно запропонувати новий уряд України .
При цьому потрібно чітко розуміти , що надаючи ті чи інші преференції , роблячи ті чи інші кроки по реструктуризації , в тому числі і боргів , ми повинні ні в якому разі не допустити дискримінації інших ключових галузей української економіки – сільського господарства , туризму , інших .
Тому наша політична сила вважає , що ми маємо моральне та професійне право розглядати такі законопроекти лише в контексті запропонованих реформ комплексних , системних реформ Арсенієм Петровичем Яценюком , які ми , власне , чекаємо вже кілька тижнів .
Тоді ми можемо чітко сказати , що реформи в Україні не будуть робитися за рахунок простих людей .
Моральне право комусь списувати або реструктуризувати борги ми маємо тільки виключно після того , коли уряд почне виконувати свої обіцянки .
А ми знаємо , що в Україні наразі продовжують працювати 6 з половиною тисяч суддів , 28 тисяч співробітників СБУ , 240 прокурорів на 100 тисяч населення , що є першим місцем у Європі .
І майже до кожного з них ще не пройшла люстрація , про яку ми говорили .
Не можна зробити реформи у білих рукавичках і окулярах .
Треба жорстко працювати в цих питаннях , і ті обіцянки , які давалися зі сцени Майдану , мають бути негайно виконані .
Особисто я не дозволю збільшення тарифів або інших речей для мешканців своєї Полтавської області до тих пір , доки не будуть виконані обіцянки в частині проведення перезавантаження , люстрації і не запропоновано нового , абсолютно професійного , комплексного підходу до реформування національної економіки .
Ми зробимо все із своїми співгромадянами у Полтавській області , аби не за рахунок простих людей Полтавщини , зокрема , проводилися ці реформи , а за рахунок тих олігархів і їх офшорів за кордоном , які вони ховають , ще й отримують призначення , знакові призначення в ключових регіонах України .
Дякую .
Дякую .
Народний депутат Панькевич , фракція " Свобода " .
Прошу дати слово Олександру Мирному .
Будь ласка , включіть мікрофон Олександра Мирного , або , будь ласка , виступ з трибуни .
Олександр Мирний , Всеукраїнське об'єднання " Свобода " .
Питання , яке ми зараз обговорюємо , на жаль , воно з року в рік переходить від однієї Верховної Ради до іншої .
Я хочу нагадати тим , хто забув , що перший подібний закон був прийнятий – вдумайтесь !
– 23 червня 2005 року .
І за цей час ми з вами або наші " попєредники " , вибачте за це слово ( на жаль , скоро українська мова буде обмежена у вживанні , тому що є слова , які вже ми не можемо вживати ) , нічого не зробили для того , щоб галузь виводити з тієї ситуації , в якій вона є .
Ми постійно наголошуємо на тому , що не можна заганяти проблему вглиб , що не можна накладати косметику на обличчя хворої людини , що ми повинні прийняти ті рішення , які дозволять вивести ситуацію з упадку на мінімум хоча би не збитковість .
На жаль , ми одне одного не чуємо .
На жаль , ми постійно наздоганяємо .
І ми знову - таки можемо переконатися в тому , що , на жаль , державний менеджмент , він неефективний .
В силу мабуть об'єктивних причин .
Ми повинні в цьому розібратися .
Ми повинні знати , чому це відбувається .
Ми повинні , вибачте за слово , наказувати винних .
Ми повинні знати , що нам робити далі , тому що поки що ми з вами навіть на сьогоднішній день не знаємо навіть перелік підприємств – перелік підприємств , підкреслюю – які попадають під дію цього чи іншого закону про мораторій .
Хто в залі може сказати , скільки цих підприємств в розрізі по галузям ?
Ніхто .
І ми чохом , гамузом приймаємо рішення для того , щоб це робити .
Так , ситуація важка .
Так , дійсно , сьогодні за цей закон треба голосувати .
Зрозуміло , що ми будемо його підтримувати .
Але , шановне товариство , давайте зупинятися .
Давайте !
Як тільки ми проголосуємо за цей закон в першому читанні , зразу давайте пропозиції , що робити далі .
Тому що ми не можемо постійно затягувати цей процес .
І я закликаю і Партію регіонів , де є маса людей , які розбираються в цьому питанні , і більшість об'єднати зусилля .
Давайте показувати приклад що ми маємо робити , тому що революція революцією , а життя не зупиняється .
А підприємства працюють .
Або не можуть працювати , у тому числі із-за нашої бездіяльності .
Тому пропонуємо підтримати закон в першому читанні , але попереджаю , що на наступний рік " Свобода " не буде голосувати за подібний законопроект і в нас з вами небагато часу для того , щоб виправити цю ситуацію .
Слава Україні !
Дякую .
Будь ласка , на трибуну .
Уважаемые друзья !
Гончаров , 51 округ .
Я обращаюсь к вам с просьбой от имени наших трудовых коллективов , в том числе и шахтеров со следующим .
Данный законопроект никаким образом не реструктуризирует те долги , которые образовались на наших предприятиях .
Разговор идет только о том , что составлены соответствующие графики погашения долгов между кредиторами и дебиторами .
И эта задолженность сегодня уменьшается , но вот эти два закона : о стабильном функционировании предприятий и о банкротстве – срок их действия закончился 1 января 2014 года .
Сегодня всего лишь на всего нужно продлить срок действия этих законов для того , чтобы наши фискальные органы не имели такой возможности арестовать финансовые счета и приступить к процессу банкротства .
Я обращаюсь ко всем !
Дорогие друзья , уважаемые коллеги , давайте поддержим этот .
Дайте можливість завершити .
Который даст возможность работать многим трудовым коллективам , в том числе и угольной промышленности .
И при этом даст возможность нашему Кабинету Министров и Министерству топлива и энергетики разработать и внедрить те меры , которые позволят всем нашим предприятиям выйти на финансовую сбалансированность .
Прошу поддержать данный законопроект .
Дякую за увагу .
Будь ласка , народний депутат Міщенко від позафракційних .
Включіть мікрофон .
Сергій Міщенко , 98 округ , Київщина .
Шановні громадяни України , шановні колеги !
Я хочу вам нагадати про те , що в минулому році ми цей закон уже ставили на голосування , і тут не вистачило голосів .
І я пам'ятаю всі порядки денного , коли отут сидів Арбузов і всі інші , коли його пропихували для того , щоб зала проголосувала .
Я тоді виступив і сказав : шановні , дайте , будь ласка , список , хто реструктуризацію цю зробив , хто борги погасив , хто податки платить , а хто ні – дві таблички .
І тоді ми будемо знати чітко , хто свої зобов'язання виконував , хто сплачував податки , хто ці долги перед державою виконував , а хто крав , хто собі на карман працював , хто вивозив в офшори ці гроші .
І все відразу стане зрозумілим .
Тому мені , чесно кажучи , незрозуміло , чому там позитивна антикорупційна експертиза .
Не може бути так .
Якщо б ми бачили два різних підприємства , одне підприємство , яке все платить , повністю всі податки і забезпечує бюджет , а інший не платить , і ми йому , не перевіряючи його , не проводячи після цієї влади аудит на цих паливно - енергетичних підприємствах , не показуючи , куди вони гроші виводили , як вони заробляли .
І ми їм даємо можливість для того , щоб вони далі це робили .
Чому не підготовлена на сьогоднішній .
І це не моя основна думка .
Ви почитайте науково - експертне управління , те ж саме говорить , що я говорив рік тому .
Про те , що треба готуватися до таких законопроектів .
Треба показувати народним депутатам і народу , що за цими паливно - енергетичними підприємствами і хто за ними стояв .
Ми що не розуміємо про те , що останні роки після президентства Януковича хто за ним стояв , за цими паливно - енергетичними , хто збирав гроші , де сама величезна корупція була , хто виводив це .
І ми їм ще даємо такі преференції , можливість ?
Я , чесно кажучи , не розумію , як можна з кондачка приймати такі законопроекти .
Тому я вважаю , що це питання треба відкласти .
Роздати , дійсно , всю інформацію народним депутатам .
Провести нормальну антикорупційну експертизу і потім приймати рішення .
Але за таке рішення , ну , я точно голосувати не буду , щоб комусь із олігархів давати можливість ще далі виводити ці гроші за кордон і офшори .
Дякую .
Народного депутата Анатолія Гриценка , включіть мікрофон .
Дякую .
Шановні колеги , тут звучало якось питання - кому це вигідно ?
Ясна річ , це не вигідно країні , це не вигідно людям , не вигідно бюджету , вигідно мільярдерам , олігархам , власникам цих підприємств .
Це всім ясно .
Це люди , які , якщо вони кажуть , довели до банкрутства , то паралельно вони весь цей час з 2005 року і зараз купували собі такі собі маєточки по 100 мільйонів доларів , купували футбольні клуби , інші " ласощі " .
Ці підприємства працювали абсолютно не прозоро і з точки зору визначення тарифів , цін , і з точки зору податків , вони всі в офшорах .
Це приватний бізнес !
Тому ключові риси цього проекту – непрозорість , ручний режим і корупція .
Уряд не надав списку підприємств , жодного року уряд не звітував про те , кому які борги списані .
Цей проект приймати не можна новій команді .
Яка зараз говорить про прозорість .
Я прошу зняти його з розгляду .
Спасибі .
Шановні колеги , зняти його з розгляду можна , не підтримав його або , прийнявши його , підтримав .
Тому , будь ласка , зал повинен визначитись зараз .
Я ставлю на голосування проект Закону про внесення змін до деяких законодавчих актів України щодо забезпечення стабільної роботи стратегічних підприємств енергетичної галузі ( номер проекту 2421а ) .
Прошу зал визначитись шляхом голосування щодо прийняття цього закону в першому читанні , я підкреслюю , в першому читанні .
Будь ласка , прошу голосувати .
За - 203
Рішення не прийнято .
Яка пропозиція комітету , Микола Володимирович , будь ласка , голова комітету .
По фракціям , будь ласка , покажіть .
Будь ласка , Микола Володимирович , я прошу як голова комітету , яка пропозиція ?
Включіть мікрофон народного депутата Мартиненка .
Олександр Валентинович , прохання – на повторне перше читання .
Шановні колеги , є пропозиція від комітету на повторне перше читання .
І я просив врахувати при підготовці цього проекту пропозицію народного депутата Міщенка щодо аналізу тих підприємств , які зменшують заборгованість і ті , які системно збільшують заборгованість від кожного закону до кожного закону .
Тому з цією пропозицією можемо на повторне перше читання ?
Можемо .
Прошу підтримати .
Прошу голосувати .
За - 223
Рішення не прийнято .
Шановні колеги , наступне питання , яке треба обговорити у Верховній Раді , це проект Закону про внесення змін до деяких законодавчих актів України щодо забезпечення безперешкодного доступу громадян до узбережжя водних об'єктів для загального водокористування .
Я розумію , це пов'язано і з Автономною Республікою Крим , і з багатьма іншими регіонами в зв'язку з тим , що у нас наступає період , в тому числі і літніх відпусток .
Будь ласка , пан Марцінків .
Шановні колеги , Руслан Марцінків , Всеукраїнське об'єднання " Свобода " .
Ухвалення цього законопроекту дозволить припинити незаконне обмеження доступу українців до узбережжя водних об'єктів , і зокрема пляжних зон в окупованому українському Криму і не тільки .
Цей законопроект – це виконання програми захисту українців Всеукраїнського об'єднання " Свобода " та очікування мільйонів наших громадян , а саме : забезпечення державою рівних прав для усіх громадян та однакового дотримання закону усіма громадя6нами , незалежно від рівня їх статків чи належності до влади .
Підготовлений ще до окупації Криму російськими загарбниками , але підтриманий профільним комітетом , попереднім міністерством і теперішнім , але безпідставно не був включений в порядок денний попередніх сесій .
Даний законопроект стосується такого чутливого питання , як вільний доступ громадян до узбережжя водойм .
Право , яке впродовж багатьох років нахабно і безкарно порушується місцевими самозваними феодалами за ганебної бездіяльності правоохоронних органів .
Ця проблема набула соціальної гостроти , особливо в місцях масового відпочинку громадян на узбережжі Чорного і Азовського морів , на берегах Дніпра , Десни та інших .
Найбільш гостро дана проблема стосується Криму .
Самовільне влаштування , справляння плати за вхід до пляжних зон суперечить статті 13 Конституції України та статті 47 Водного кодексу України , які гарантують право безперешкодного та безоплатного доступу громадян до узбережжя водних об’єктів .
Запропонований законопроект забороняє обмеження загального водокористування у зв’язку з наданням прибережних захисних смуг , пляжних зон , а це щонайменше 100 метрів , в користування юридичним або фізичним особам .
А також передбачає , що перешкоджання в такому доступі є підставою для припинення права користування цими смугами .
Проект забороняє влаштування огорож або інших конструкцій , що перешкоджають доступу громадян до узбережжя водних об’єктів .
Також встановлено механізм демонтажу таких огорож або інших конструкцій за рахунок їх власників , осіб , що їх встановили .
Проект надає виконавчим органам місцевих рад та місцевим державним адміністраціям повноваження із забезпечення безперешкодного і безоплатного доступу громадян до узбережжя водних об’єктів для загального водокористування .
Законопроект передбачає , що огорожі або інші конструкції , що встановлені до набрання чинності законом та перешкоджають доступу громадян до узбережжя водних об'єктів підлягають демонтажу протягом 2 місяців з дня набрання чинності законом .
Закликаю усіх депутатів підтримати цей закон в першому читанні .
Його прийняття стане важливим кроком до відновлення справедливості і верховенства права в Україні і стане позитивним сигналом для повернення українського Криму .
Слава Україні !
Дякую .
Будь ласка , сідайте .
Шановні колеги , я прошу від фракцій записатись на виступи .
Прошу провести запис .
Народний депутат Зарубінський , будь ласка .
Дякую , пане Голово .
Шановні колеги , я думаю , що всі насправді розуміють про що йдеться в цьому законопроекті .
До речі , не перший раз вносяться такі пропозиції , але вони так потихеньку , хитро , але завжди ховаються .
Я думаю , зрозуміло , чому вони ховаються .
Тому що дуже багато об'єктів стосуються не тільки Криму , а стосуються річки Дніпро та інших річок в Україні до яких населення , яке живе вже поколіннями там не може добратися до води , просто не може добратися до води .
Як правило , до речі , це сільське населення .
І мені здається , що оцей законопроект є дуже своєчасний на тлі розмов про справедливість , соціальну справедливість і так далі , бо справедливість – це ж не абстракція .
Справедливість – це коли я , він , вона можуть дійти до того , що є загальнонаціональним надбанням і власністю , а не те , що загороджено п'ятиметровими мурами , а не те , що зроблено для того , щоб користувалися лише топ -лідери , чи топ-люди як вони себе вважають .
До речі в українському законодавстві є вже немало для того , щоб карати за такі речі .
Але робиться вигляд , причому різними урядами , вже протягом багатьох років , що цієї проблеми не існує .
Тому мені здається , що законопроект колеги Марцінківа треба підтримати і в першому читанні , і в цілому .
І саме головне , що негайно треба його виконувати і люди мають мати вільний доступ до того , що належить людям , а не окремим персонам .
Ще раз : дуже велику увагу приділити річці Дніпро в межах Києва , в межах Київської області і по всьому річищу річки Дніпро , а не тільки Крим , це само - собою .
Дякую .
Дякую за пропозицію .
Будь ласка , Павло Розенко , фракція " УДАР " .
Прошу передати слово Сергію Капліну .
Будь ласка , включіть мікрофон Сергія Капліна .
Сергій Каплін , фракція " УДАР Віталія Кличка " , Полтавська область , 144 виборчий округ .
Ця проблема надзвичайно актуальна для усієї країни , зокрема , для моєї Полтавщини .
І я б хотів дуже коротко , і дуже конструктивно назвати три цифри .
Мільйони українських громадян , український народе , ви маєте знати дві норми законодавства .
Перше : статтю 13 Конституції , де написано , що надра водні і природні ресурси належать вам , громадянам України .
Статтю 47 Водного кодексу , де записано , що усім цим ви маєте право користуватися безкоштовно .
І третю цифру : мій прямий мобільний телефон 0675407096 .
І якщо хтось не знає перших двох , звертайтеся до нас , до " УДАРу " , до мене безпосередньо і я тих суддів , прокурорів , нелюстрованих ще новою владою , навчу цим двом нормам і ми повернемо вам чисте узбережжя зелене , і все інше , що вам належить , за Конституцією і дано Господом богом .
Дякую за увагу .
Дякую за виступ .
Будь ласка , народний депутат Журавський .
Шановні колеги , мені цей законопроект надзвичайно подобається .
Але я як юрист буду говорити конкретні речі , що подобається .
Автор пропонує доповнити статтю 47 Водного кодексу України таким реченням .
Я зацитую : " Не допускається обмеження загального водокористування , зокрема , заборона купання та плавання на човнах у зв'язку з наданням земель , прибережних захисних смуг , пляжної зони користування юридичним або фізичним особам " .
Дуже слушно і не лише для тих людей , які живуть біля річки Дніпро .
Це стосується всього водокористування , водних ресурсів .
Мені надзвичайно подобається доповнення статті 88 " Прибережні захисні смуги " із того самого Водного кодексу України .
Зацитую : " Перешкоджання проходу вздовж берега моря , морської затоки чи лиману , в тому числі шляхом влаштування огорож або інших конструкцій , чи справляння за нього плати є підставою для припинення права користування пляжною зоною " .
А тепер подивимося на Україну .
Є проблема ?
Є проблема .
Цей законопроект дає механізм вирішення цієї проблеми ?
Дає .
І мені також подобається доповнення до Кодексу України " Про адміністративні правопорушення " , .
Теж зацитую , те чого в нинішній редакції , в діючій немає : " Обмеження безперешкодного і безоплатного доступу громадян до узбережжя морів , морських заток , лиманів та островів у внутрішніх морських водах , в межах пляжної зони , а також до узбережжя річок , водойм та островів для загального водокористування , крім випадків передбачених законом , тягне за собою накладання штрафу на громадян в розмірі від 10 до 30 неоподаткованих мінімумів доходів громадян і на посадових осіб , що дуже важливо , від 30 до 50 неоподаткованих мінімумів доходів громадян " .
Є певні тут недоліки , вони носять техніко - юридичний характер , але їх легко поправити .
Закликав би народних обранців підтримати цей дуже важливий для України законопроект .
Дякую .
Дякую .
Будь ласка , народний депутат Сабій , фракція " Свободи " .
Прошу передати слово Олександру Оксентійовичу Шевченку .
Будь ласка , включіть мікрофон народного депутата Олександра Шевченка .
Олександр Шевченко , фракція Всеукраїнського об'єднання " Свобода " .
Наша фракція підтримує даний законопроект і буде голосувати за нього , але я хотів би звернути увагу , шановних депутатів , на те , що не можна весь час поправляти
Водний кодекс , Земельний кодекс чи законодавство із екологічних питань .
Справа в тому , що , наприклад , Земельний кодекс передбачає існування захисних земельних смуг на берегах річок і інших водойм , наприклад , на берегах морів – до двох кілометрів , на берегах малих річок до 25 метрів , середніх – 50 і так далі .
Тобто необхідно було раніше стежити за дотриманням законодавства , маємо на увазі , земельного , водного чи екологічного і не допускати того , що вже сталося .
У законопроекті Марценківа мова іде про вільний прохід до водойм і знесення загорож чи парканів , інших конструкцій .
Під конструкціями не зрозуміло , що мається на увазі .
Я б звернув би увагу на те , що на берегах річок , морів і інших водойм збудовано величезну кількість будівель .
А це категорично заборонено .
І фактично , ці полеземлезахисні смуги передані в приватну власність , тому - то вони і огороджуються .
Значить , не обхідно повернутися до дотримання законодавства і прокуратура наша повинна стежити за цим і усувати ті недоліки , які з'явилися .
Більше того , я скажу , на берегах річок , на тому ж Бузі ведеться широкий видобуток каміння , що категорично заборонено нашим законодавством , екологічним зокрема .
Але таке видобування продовжується і ніхто не стежить за взагалі -то дотриманням законодавства .
Саме тому я думаю , що нам необхідно проголосувати за цей законопроект , але слід на майбутнє прокуратурі стежити за дотриманням уже існуючого законодавства , щоб ми спеціально не приймали зміни , щоб у сунути вже порушення цього законодавства .
Дякую за увагу .
Дякую за виступ .
Будь ласка , народний депутат Павловський , " Батьківщина " .
Андрій Павловський .
Прошу передати Олександрі Кужель слово .
Будь ласка , включіть мікрофон народного депутата Олександри Кужель .
Дуже дякую .
Я хочу звернути увагу на дуже велику важливість цього законопроекту .
І всі , хто призивають , що почитайте Конституцію і чому не виконувалися закони , хочу вам сказати , що особисто з людьми , з якими я проживаю в садовому товаристві у Вишгороді , два з половиною роки разом з природоохоронною прокуратурою ми відбиваємо порушення мера міста Вишгорода Решетняка , який завтра проходить люстрацію в місті Вишгороді в питаннях того , що він закриває виходи до річки .
Це не є великі будинки , це є садові маленькі будинки , але ніхто з людей не має можливості сьогодні виходити до річки , тому що віддають багатіям .
Ще хочу сказати , що порушення цих законів не мають строку давності .
Ми повинні притягнути до відповідальності всіх суддів , які нам два з половиною роки , і не тільки нам , я знаю , скільки людей звертається з цими питаннями і по всій Україні , повинні йти на люстрацію .
Наприклад , навпроти нашого Вишгорода , садового товариства , є така Хотянівка .
Коли я подивилася , куди дали землю тої Хотянівки , її дали на випас скота .
Скота там немає - там скоти живуть , скоти , які закрили повністю вихід до води і катаються на мотоциклах і таких катерах , коли просто не можуть зайти в річку покупатися .
І тому , вважаю , цей законопроект є дуже важливим , але його треба посилити тим , що переглянути ті справи і скарги , які були до часу прийняття цього законопроекту .
Дякую .
Дякую .
Будь ласка , народний депутат Ляшко .
Потім народний депутат Міщенко .
І будемо підводити риску під обговоренням .
Олег Ляшко , Радикальна партія .
Шановні громадяни України , шановні виборці !
Я хочу вам сказати , що багато тих , хто сьогодні сидить у цій залі , о 18-ій закінчиться засідання – і вони поїдуть до лісу , до річки , до води і будуть там сидіти і розказувати про те , як вони дбають про вільний доступ до природніх ресурсів .
Я питаю у нової влади : чому і досі не прийнято рішення про закриття оазису комунізму : Кончі Заспи , Пущі - Водиці ?
Чому державні чиновники , колишні , нинішні , живуть на державних дачах за державний рахунок , ходять дихають лісом , ходять пляжі персональні мають , забравши ці можливості у простих дітей ?
Сусідній Васильків , 30 кілометрів від Києва .
Є там мордатий мазепа , бабай .
Відхопили два гектари берегу річки Стугни , поставили там ресторан і пуза гріють самі .
Нормальним людям дійти туди не можна .
І отаких бабаїв і мазеп , і Конча - Заспи – до якого міста не приїдь , скрізь все загороджено , скрізь усе забрано і так далі .
Законодавства нема ?
Є у нас .
Дайте можливість завершити .
Дайте розумному чоловіку сказать !
( Шум у залі )
Дякую .
А сміються , я так розумію , ті , кому розуму не вистачає .
Законодавства немає ?
Є у нас законодавство .
Совісті немає .
І відповідальності немає .
І тому треба , я підтримаю цей законопроект , але я покажу власним прикладом : сам сяду на бульдозер і знесу дачу в Конча - Заспі чи забор біля річки , щоб іншим було непорадно .
І я закликаю президента Турчинова негайно закрити державні дачі , державні санаторії , державні оці розплідники , де сидять дармоїди і нічого не роблять за державний рахунок .
Слава Україні !
Дякую .
Доповідаю , Олег Валерійович .
Олег Валерійович !
Доповідаю , що підписаний мною указ щодо продажу всіх резиденцій , дач державних для того , щоб могли поправити бюджет України , а для діяльності ні виконуючого обов'язки , ні самого президента ці будинки , ці резиденції , ці палаци не потрібні .
Будь ласка , народний депутат Міщенко .
Сергій Міщенко , 98 округ , Київщина .
Шановні громадяни України і шановні колеги !
Зрозуміло , що ми запізнилися з цим законом років на 10 , коли ще не було парканів , коли ще не забирали землю біля річок , коли нагло не виконувались " 25 метрів " , " 100 метрів " до прибережних смуг .
Але зараз питання стоїть в тому , дай Бог , щоб ми його прийняли і в цілому .
Чому я за це говорю ?
Тому що 98 округ мій – це Дніпро від Осокорків до початку Черкаської області .
І у мене сотні звернень що по Переяслав-Хмельницькому району , що по Бориспільському районі на прокурора Переяслав-Хмельницького району , Бориспільського району , київського обласного прокурора , київського природоохоронного прокурора , зараз на екологічного міністра , знову повторно , і на Генерального прокурора .
Я вас прошу , автори законопроектів , хай ваші однопартійці зараз розглянуть їх і приймуть відповідні законні рішення .
Дякую .
Шановні колеги , ми можемо визначатись шляхом голосування ?
Всі у виступах підтримали закон .
Дуже важливо , щоб під час голосування всі також його підтримали .
Щоб це була підтримка не тільки на словах .
Шановні колеги , вноситься пропозиція щодо прийняття за основу , тобто в першому читанні , законопроекту ( № 3059 ) про внесення змін до деяких законодавчих актів України щодо забезпечення безперешкодного доступу громадян до узбережжя водних об'єктів для загального водокористування .
Прошу всіх народних депутатів підтримати цей проект шляхом голосування .
Прошу голосувати .
Включіть систему " Рада " .
Голосуємо , шановні друзі !
За - 188
Рішення не прийнято .
По фракціях , будь ласка .
Партія регіонів – 3 , " батьківщина " – 63 , " УДАР " – 20 , " Економічний розвиток " – 17 , " Суверенна європейська Україна " – 22 , " Свобода " – 32 , 0 Компартія , позафракційні – 31 .
Шановні колеги , я би просив , щоб все ж таки .
Було декілька виступів .
Мені не зрозуміло , всі підтримали на словах , в результаті – Партія регіонів 3 голоси ; комуністи зрозуміло , в них , мабуть , всі дачі знаходяться біля водоймищ .
Список , хто не голосував .
Ми оприлюднимо список , хто не голосував , шановні колеги .
Але ж дуже шкода цей закон .
Я бі просив , давайте .
Я автоа прошу , пану Марцінківу , слово щодо пропозиції .
Будь ласка .
Шановний головуючий , я попрошу на повторне перше читання відправити .
Все-таки більшість залу підтримує даний законопроект .
Я сподіваюся , що коли ми його опрацюємо і внесемо у залу , буде більше депутатів і ми все -таки його проголосуємо .
Шановні колеги !
Я звертаюся до Партії регіонів .
Давайте підтримаємо наших виборців , наших громадян .
Це їхні проблеми , які ми не хочемо розв'язати .
А ми зобов'язані це робити .
Будь ласка , на повторне перше читання проект № 3059 .
Я прошу всіх народних депутатів підтримати цю пропозицію – повторне перше читання цього законопроекту , дуже важливого для наших громадян .
Прошу голосувати .
За - 201
По фракціях , будь ласка .
Партія регіонів – з 3 до 7 збільшила кількість голосів , " Батьківщина " – 64 , " УДАР " – 21 , " Економічний розвиток " – 23 , " Суверенна європейська Україна " – 23 , " Свобода " – 32 , Компартія – 0 , позафракційні – 31 .
Будь ласка , народний депутат Рудьковський .
За ним – депутат Ляшко .
Включений мікрофон , говоріть , будь ласка .
Рудьковський , Соціалістична партія України .
Я звертаюся до комуністів , до Партії регіонів .
Ми всі , всі громадяни України розуміють , що основна маса бізнесу побудувала свої будинки біля води .
Я розумію , що частина і депутатів Верховної Ради .
Але ми повинні думати не про себе , ми повинні думати про ті мільйони людей , які не можуть підійти до Дніпра .
Ми повинні думати про тих мільйони людей , які не можуть підійти до моря .
І , в першу чергу , ми повинні думати про своїх виборців , які нас делегували до Верховної Ради , щоб ми приймали рішення , які відповідають їхнім інтересам .
Так от цей закон відповідає інтересам виборців .
І , на жаль , ми приймаємо у Верховній Раді рішення , яке відповідає .
Дайте можливість завершити .
Будь ласка , включіть мікрофон народного депутата Ляшка .
Шановні громадяни України , хто з вас був за кордоном , знає , в усьому цивілізованому світі доступ до води , до природніх ресурсів є вільний у будь-якій країні – і в Іспанії , і в Ізраїлі , і в Італії .
Кожен може дійти до моря .
Лише в Україні , лише в пострадянських країнах виявляється народне надбання : ліс , вода – це власність одиниць , а не українських громадян .
Ті , хто зараз не голосував за Закон про вільний доступ до води , до лісу , вони виступають проти людей .
Верховна Рада сьогодні , не прийнявши цей закон , в чергове продемонструвала , що ця Верховна Рада є антинародною Верховною Радою і ті , хто не голосував за цей закон , самі і вкрали той ліс і ту воду .
І тому я прошу Голову Верховної Ради оприлюднити список тих , хто не голосував , нехай вся країна , все суспільство знає як вони захищають інтереси людей .
Ганьба вам , паразити !
Шановні колеги , я думаю , що обов'язково оприлюднимо список народних депутатів , які і не ходять до зали , і не голосують за ті закони , які вони особисто обіцяли всім своїм виборцям .
В той же час , шановні колеги , я інформую вас , що наступного разу я звернусь до Верховної Ради щодо голосування ad hoc , повторного голосування цього законопроекту , враховуючи його важливість .
Просив би зразу авторів його доопрацювати , щоб ми могли це зробити .
І зразу прийняти його і за основу , і в цілому .
Шановні колеги , переходимо до проектів постанов .
Зокрема йдеться про Постанову ( № 3894 ) про проведення парламентських слухань на тему : " Про забезпечення реалізації житлових прав мешканців гуртожитків : проблеми та шляхи їх вирішення " .
Цей проект , вноситься , Постанови щодо проведення парламентських слухань в травні .
Шановні колеги , треба автору надати слово ?
Не треба .
Можемо зразу голосувати ?
Можемо .
Шановні колеги , я прошу підтримати питання мешканців , які проживають в гуртожитках , воно дуже гостре і воно хвилює фактично всіх громадян в різних куточках нашої країни незалежно від того це Південь чи Північ .
Я прошу підтримати цей проект , проголосувавши його за основу і в цілому .
Прошу , шановні колеги , проголосувати проект ( № 3894 ) щодо проведення парламентських слухань .
Будь ласка , прошу голосувати .
За-254
Рішення прийнято .
Шановні колеги , наступний проект Постанови про проведення парламентських слухань на тему : " Освіта , охорона здоров'я та соціальне забезпечення дітей з порушенням психофізичного розвитку .
Проблеми та шляхи їх вирішення " .
Є необхідність надати слово автору Гриневич Лілії Михайлівні ?
Нема необхідності .
Зрозуміло .
Актуальна і дуже важлива тема .
Прошу шановних депутатів підтримати проект ( № 3314-д ) про проведення парламентських слухань : " Освіта , охорона здоров'я та соціальне забезпечення дітей з порушенням психофізичного розвитку " .
Будь ласка , прошу голосувати за основу і в цілому .
За-236
Рішення прийнято .
Шановні народні депутати , наступний проект Постанови про проведення парламентських слухань на тему : " Про стан та законодавче забезпечення розвитку науки та науково - технічної сфери держави " .
Пропозиція провести ці слухання 2 липня 2014 року .
Номер проекту 4479 .
Є необхідність надати слово ?
Нема необхідності .
Зрозуміло .
За назвою зміст цього проекту постанови .
Будь ласка , шановні колеги , 4479 прошу підтримати за основу і в цілому .
Прошу голосувати .
За-250
Рішення прийнято .
Шановні колеги , у нас є технічна проблема щодо проведення парламентських слухань .
Це стосується проекту Постанови про проведення слухань на тему : " Законодавче забезпечення розвитку інформаційного суспільства в Україні " .
Справа в тому , що коли приймали це рішення , не розрахували час .
І проект , який був 11 березня проголосований , він передбачав уже 9 квітня проведення парламентських слухань .
Не встигають наші колеги .
Вони не * * * проміняли дату і не встигають підготувати ці слухання .
Є прохання підтримати зміну часу проведення цих слухань з 9 квітня 2014 року на 18 червня 2014 року .
Нема необхідності комітету коментувати ?
Можемо проголосувати ?
Прохання , шановні колеги , підтримати голосуванням цю пропозицію , будь ласка , щодо зміни дати проведення парламентських слухань , проект номер 2387а .
Прошу , шановні колеги , голосувати .
Прошу визначитись .
За - 251
Рішення прийнято .
Шановні колеги , у нас фактично всі питання ми розглянули , залишись кадрові пропозиції , кадрові питання .
Я хочу запитати , готовий зал голосувати зараз ?
Тому що я бачу , що багатьох народних депутатів нема на своїх робочих місцях і ми можемо , я розумію , що можемо ставити необмежену кількість раз на голосування , щоб ми просто зайвий раз не обговорювали питання , яке для всіх зрозуміле .
Можемо зараз голосувати питання , пов’язане зі звільненням членів Ради Національного банку України ?
( Шум у залі )
Можемо ?
Будь ласка , Ірина Геращенко .
Шановні колеги , ми готові голосувати зараз за ці питання .
Вірніше , ми вважаємо , що дійсно потрібно провести і люстрацію в деяких органах влади .
В даному випадку , якщо порушено вже , прийшов термін закінчення їх повноважень , то потрібно призначати нових .
Але дуже важливо , щоби ті рішення , які зала сесійна проголосувала , вступали в дію .
Я хочу нагадати , що 2 тижні тому ми проголосували в сесійній залі за скасування повноважень членів Національної ради з питань телебачення і радіомовлення і досі ця Постанова не підписана , що не дає можливості нам включити процедуру конкурсу для громадських організацій подачі достойних кандидатур на цю посаду .
Потрібно все-таки нам над цим думати , тим більше , коли такий ризик сьогодні , такі є небезпеки в інформаційному просторі країни .
Нам потрібно формувати Раду з нацбезпеки і оборони .
Ой , вибачте , будь ласка .
Раду з питань телебачення і радіомовлення , щоби вовни разом з Радою нацбезпеки і оборони працювали над вдосконаленням нашого інформаційного простору .
Звертаємо вашу увагу , що треба цю Постанову Верховної Ради підписати .
Дякуємо .
Я з'ясую у секретаріату , чому й досі вони не дали на підпис цю постанову .
І коли немає ніяких проблем , я сьогодні підпишу цю постанову .
А просив би Верховну Раду внести пропозиції щодо нового складу , підготувати ці питання , скажемо , профільному комітету щодо нового складу представників від Верховної Ради , саме Національної цієї ради з питань телебачення і радіомовлення .
Шановні колеги , ще раз , ми можемо ставити питання на обговорення і голосувати ?
Будь ласка , я проси в би голову Комітету з питань фінансів і банківської діяльності Риженкова Олександра Миколайовича .
Є він на місці ?
Є .
Будь ласка , на трибуну .
Шановний пане Голово , шановні колеги !
Відповідно до пункту 19 частини першої статті 85 Конституції України до статті 10 Закону України " Про Національний банк України " Верховна Рада України призначає та звільняє з посад половину складу Ради Національного банку України шляхом прийняття відповідної постанови .
Строк повноважень членів Ради Національного банку України 7 років .
Постановою Верховної Ради України за номером 5605 від 11 січня 2007 року було призначено шістьох членів Ради Національного банку України , строк повноважень яких закінчився 11 січня 2014 року .
З урахуванням викладеного та виконанням статті 10 Закону України " Про Національний банк України " , Верховна Рада України має прийняти Постанову про звільнення членів Ради Національного банку України на підставі закінчення строку їх повноважень .
За результатами обговорення цього питання на засіданні комітету 18 березня було прийнято рішення щодо схвалення зазначеного проекту постанови Верховної Ради України .
Прошу підтримати .
Шановні колеги , можемо голосувати цей проект ?
Нагадаю : це проект , реєстраційний номер якого 4425 , щодо звільнення членів ради Національного банку України , які обрані за квотою Верховної Ради .
Будь ласка , шановні колеги , прошу підтримати цей проект ще раз за основу і в цілому , його номер 4425 .
Прошу голосувати .
За -213
Шановні колеги , я бачу , що нема настрою сьогодні голосувати кадрові питання .
Рішення не прийнято .
Не встигли ?
Шановні колеги , я вибачаюсь , ми ж не на тренуванні , ми в залі українського парламенту і я прошу встигати для голосування .
Прошу , щодо включення на повторний розгляд проголосувати .
Прошу всім сісти на свої робочі місця , шановні колеги , і голосувати .
Прошу , щодо повторного розгляду цього питання , підтримати пропозицію .
Прошу голосувати .
За - 219
Рішення не прийнято .
Шановні колеги , я звертаюсь до керівників фракцій депутатських груп щодо забезпечення явки народних депутатів і роботи всіх народних депутатів , відповідно до вимог Конституції і чинного законодавства .
Завтра , шановні колеги , ми продовжимо нашу роботу о 10 годині .
Я закриваю на цьому сьогоднішнє засідання .
До побачення !
