Шановні колеги , я прошу заходити в зал , займати робочі місця .
Ми розпочнемо роботу відразу з голосувань .
Важливо , щоб всі були на своїх місцях .
Будь ласка , Секретаріат Верховної Ради , запрошуйте депутатів в зал .
Шановні колеги , нас недостатньо для голосування .
Ще раз запрошую і закликаю депутатів заходити в зал .
Шановні колеги народні депутати , будь ласка , займайте свої місця .
Можемо розпочинати нашу роботу , вечірнє засідання .
Будь ласка , займайте місця для реєстрації .
Будь ласка , прошу , увімкніть систему " Рада " для реєстрації народних депутатів у залі Верховної Ради .
Реєструємося .
331 народний депутат зареєстрований .
Оголошую вечірнє засідання Верховної Ради відкритим .
Ми зупинилися з вами на розгляді питання , яке . про призначення представників Верховної Ради України до складу комісії з проведення конкурсу на зайняття адміністративних посад у Спеціалізованій антикорупційній прокуратурі .
Розгляд питання супроводжував Перший заступник Голови Верховної Ради .
Будь ласка , продовжуйте , Андрій Володимирович .
Шановні колеги , ми мали дві години для того , щоб познайомитися з усіма кандидатами , для того , щоб визначитися і зайняти позицію .
І оскільки сьогодні надзвичайно насичений порядок денний , я дуже прошу , щоб ми зараз провели фактично 16 голосувань .
14 – по рейтингу кожного з тих кандидатів , а потім одним голосуванням сімох тих , хто набрав найбільшу кількість .
Голосування кожного буде мати значення , і тому я прошу , зараз згідно Регламенту я буду зачитувати прізвище , ім'я та по батькові кожного з кандидатів – і ми будемо голосувати .
Я дуже прошу зайняти свої робочі місця і підготуватися до голосування .
Прошу зайти в зал , хто ще не зайшов .
Прошу приготуватися до голосування .
Голови фракцій , чи є готовність до голосування ?
" Самопоміч " !
" Народний фронт " є готовність ?
" Блок Петра Порошенка " , " Батьківщина " , можемо голосувати ?
Прошу підходити до своїх робочих місць .
Отже , перед голосуванням я зачитаю усіх кандидатів .
Зачитаю вам для того , щоб ви могли зорієнтуватися .
Ми будемо голосувати за алфавітним порядком .
Отже , номер 1 під час голосування буде Волох Карл Максимович ; номером 2 під час голосування буде Горбач Володимир Анатолійович ; номером 3 буде Деменко Анатолій Григорович ; номером 4 буде Джованні Кесслер ; номером 5 – Дзира Ярослава Богданівна ; номером 6 – Левченко Катерина Борисівна ; номером 7 – Мері Батлер ; номером 8 – Нищук Євген Миколайович ; номером 9 – Рабінович Вадим Зіновійович ; номером 10 – Філенко Володимир Пилипович ; номером 11 – Шабунін Віталій Вікторович ; номером 12 – Шалайський Олексій Степанович ; номером 13 – Шишкін Віктор Іванович ; номером 14 – Яценко Антон Володиимрович .
По кожному з них ми проведем голосування , а потім сім осіб , які набрали найбільшу кількість голосів , пакетом повинні набрати 226 голосів для того , щоб вони могли бути затвердженими членами комісії .
Тому дуже важливо , дисципліноване відповідальне і злагоджене голосування .
Будь ласка , хто ще не зайшов в зал , прошу зайти і приготуватись до голосування .
Фракції готові голосувати ?
Тоді розпочинаємо .
Готові голосувати ?
Готові .
Тоді , будь ласка , розпочинаємо процедуру голосування .
Отже , я ставлю на голосування кандидатуру Волоха Карла Максимовича .
Хто підтримує дану кандидатуру , прошу проголосувати .
Прошу проголосувати , хто підтримує дану кандидатуру .
Будь ласка , голосуємо .
Прошу зупинити голосування .
Кандидат нехай підніметься .
Він є , присутній ?
Отже , всі вже готові ?
Будь ласка , Волох Карл Максимович .
Прошу голосувати .
Прошу включить систему голосування .
Хто підтримує кандидатуру Волоха Карла Максимовича ?
Шановні колеги , давайте .
Я ще раз .
Я прошу заспокоїтись .
Ми маємо 14 кандидатів .
Під час обговорення представники від політичних фракцій представили кожного з них і сказали , чому вони їх висувають .
Зараз ми не обговорюємо , зараз ми не дискутуємо .
Згідно Регламенту ми зараз після обговорення , яке відбулося до обіду , лишень голосуємо .
Товариство , ви мали 2 години , для того , щоб визначитись .
Я буду один по одному ставити лишень на голосування , без обговорення і без питань .
Зрозуміла позиція ?
Хто набрав більше 7 чоловік , потім тих ми ставимо на затвердження .
Прошу ще раз сконцентруватись і приготуватись .
І зараз ми вже починаємо голосувати .
Отже , я ставлю на голосування кандидатуру Волоха Карла Максимовича .
Хто підтримує дану кандидатуру , прошу проголосувати .
Будь ласка .
Включаємо систему голосування і голосуємо .
Волох Карл Максимович .
Хто підтримує , голосуйте .
Будь ласка , включіть систему .
За - 107
105 голосів " за " .
107 , я перепрошую , 107 голосів " за " .
Будете допомагати .
Друге .
Горбач Володимир Анатолійович , пропозиція від " Блоку Петра Порошенка " .
Хто підтримує кандидатуру Горбача Володимира Анатолійовича , прошу голосувати .
Будь ласка .
Горбач Володимир Анатолійович .
Голосуємо .
За - 195
Наступна пропозиція :
Деменко Анатолій Григорович , від Радикальної партії Олега Ляшка .
Хто підтримує кандидатуру Деменка Анатолія Григоровича , прошу голосувати .
Будь ласка , голосуємо .
За - 36
Наступна кандидатура : Джованні Кесслер .
Кандидатура від " Народного фронту " .
Хто підтримує дану кандидатуру , я прошу проголосувати .
Джованні Кесслер , генеральний директор Європейського управління боротьби з шахрайством .
Хто підтримує , прошу голосувати .
Будь ласка , голосуємо .
Прошу проголосувати .
За - 177
Наступна кандидатура : Дзира Ярослава Богданівна від депутатської групи " Воля народу " .
Хто підтримує Дзиру Ярославу Богданівну , прошу проголосувати , будь ласка , голосуємо .
За - 23
Наступна кандидатура : Левченко Катерина Борисівна .
Це є кандидатура від " Блоку Петра Порошенка " .
Хто підтримує кандидатуру Левченко Катерини Борисівни , прошу голосувати , будь ласка , голосуємо .
За - 192
Дякую .
Наступна кандидатура : Мері Батлер .
Це кандидатура від " Народного фронту " і громадських структур , заступник голови Відділу конфіскації активів та протидії відмиванню грошей в Міністерстві юстиції Сполучених Штатів Америки .
Хто підтримує дану кандидатуру Мері Батлер , прошу голосувати , прошу підтримати , будь ласка .
За-233
Дякую за підтримку , це важливий крок символічного українського парламенту .
Восьма кандидатура : Нищук Євген Миколайович .
Це є пропозиція від " Блоку Петра Порошенка " .
Відомий нам Нищук Євген Миколайович .
Хто підтримує Євгена , прошу проголосувати .
Нищук Євген Миколайович , будь ласка , голосуємо .
За - 197
Наступна : Рабінович Вадим Зіновійович .
Кандидатура від " Опозиційного блоку " .
Хто підтримує дану кандидатуру , прошу проголосувати .
Рабінович Вадим Зіновійович , будь ласка , голосуємо .
За - 71
Наступне : Філенко Володимир Пилипович .
Пропозиція від " Народного фронту " .
Хто підтримує дану пропозицію , прошу голосувати .
Будь ласка , голосуємо .
За - 199
Наступна : Шабунін Віталій Вікторович .
Кандидатура від фракції " Самопоміч " .
Хто підтримує дану кандидатуру , прошу голосувати .
Будь ласка , голосуємо , Шабунін Віталій Вікторович .
За - 206
Наступна : Шалайський Олексій Степанович .
Хто підтримує дану кандидатуру , прошу голосувати .
За - 117
Наступна : Шишкін Віктор Іванович .
Кандидатура від партії " Батьківщина " .
Хто підтримує дану кандидатуру , прошу проголосувати .
Шишкін Віктор Іванович , будь ласка , голосуємо .
За-212
Яценко Антон Володимирович .
Кандидатура від партії " Відродження " .
Хто підтримує дану кандидатуру , прошу проголосувати .
За - 32
Дякую за проведення рейтингового голосування , зараз треба буквально 30 секунд , щоб ми змогли порахувати сімох тих , які набрали найбільшу кількість голосів , і зараз ми пакетом проголосуємо за сім тих кандидатів , які взяли найбільшу кількість голосів під час рейтингового голосування .
Шановні колеги !
Секретаріат підрахував пропозиції , зараз я вам зачитаю .
Якщо раптом є помилка , ви мене виправите .
Отже , першу позицію в нашому голосуванні Мері Батлер – 233 голоси .
Дуже важливо і символічно .
Друга позиція – Шишкін Віктор Іванович , 212 .
Третя позиція – Шабунін Віталій Вікторович , 206 голосів .
Четверта позиція – Філенко Володимир Пилипович , 199 голосів .
П'ята позиція – Нищук Євген Миколайович , 197 голосів .
Шоста позиція – Горбач Володимир Анатолійович , 195 голосів .
І сьома позиція – Левченко Катерина Борисівна , 192 голоси .
Таким чином , ми визначили сім тих кандидатів , які отримали найвищу підтримку в залі .
Цих сім кандидатів це є і відомі громадські діячі , і відомі експерти .
І я запропоную цих сім чоловік разом поставити на голосування .
Прошу всіх зайти в зал , бо необхідно 226 голосів для того , щоб ми це рішення могли затвердити .
Я ще раз зачитую кандидатів до складу комісії з проведення конкурсу на зайняття адміністративних посад у Спеціалізованій антикорупційній прокуратурі .
І я зачитую цих кандидатів , а ви готуйтесь до голосування .
Пропонується підтвердити : Мері Батлер , Шишкін Віктор , Шабунін Віталій , Філенко Володимир , Нищук Євген , Горбач Володимир і Левченко Катерина .
Хто підтримує цих сімох кандидатів від Верховної Ради України в конкурсну комісію в Спеціалізовану антикорупційну прокуратуру , прошу проголосувати .
Будь ласка , голосуємо сім кандидатів .
Підтримуємо , голосуємо .
Прошу включити систему голосування .
Прошу підтримати , шановні колеги і шановні народні депутати .
Голосуємо .
За - 228
Рішення прийнято .
Я вітаю Верховну Раду , вітаю наш зал з тим , що ми запускаємо систему антикорупційну в Україні , це важливе і відповідальне рішення .
Всіх вітаю і дякую за роботу .
По фракціях , будь ласка : " Блок Петра Порошенка " – 110 , " Народний фронт " – 68 , " Опозиційний блок " – 0 , " Самопоміч " – 8 , Радикальна партія – 1 , " Батьківщина " – 15 , " Партія " Відродження " – 4 , " Воля народу " – 2 , позафракційні – 20 чоловік .
Дякую .
Рішення прийнято .
Йдемо далі , шановні колеги .
У нас ще є одне питання – проект Постанови про визначення кандидатури .
Будь ласка , будь ласка .
Таким чином , ми обрали представників у склад комісії з проведення конкурсу на зайняття адміністративних посад у Спеціалізованій антикорупційній прокуратурі і прошу оформити дане рішення постановою .
Дякую ще раз .
Дякую , шановні колеги .
Переходимо до питання , ( реєстраційний номер 3021 ) проект Постанови про визначення кандидатури до складу конкурсної комісії з відбору на зайняття посад членів Національного агентства з питань запобігання корупції .
Є пропозиція проект постанови розглянути за скороченою процедурою .
Доповідати цей проект постанови буде Єгор Соболєв .
Прошу визначатися .
Процедурне питання – розгляд Постанови за скороченою процедурою .
Прошу підтримати .
За - 155
Рішення прийнято , 155 .
Будь ласка , Єгор Соболєв , 3021 , доповідайте .
Колеги , нагадую , що ще одним новим антикорупційним органом , який має відкривати декларації всіх посадовців , є Національна агенція запобігання корупції .
Вона так само має бути обрана за чесним конкурсом .
Добру роботу проробив уряд , добру роботу проробила громадськість , допомігши уряду проробити добру роботу .
Там є хороші люди в конкурсній комісії , які будуть обирати нових членів , перших членів агентства з запобігання корупції .
Парламенту залишилося делегувати туди одну людину , свого представника , в цю конкурсну комісію .
На пропозицію громадськості ми висунули відомого правника , викладача Києво - Могилянської академії , колишнього декана правничого факультету цієї академії Володимира Сущенка .
Комітет Верховної Ради з протидії корупції просить вас підтримати цю кандидатуру і делегувати його від парламенту обирати агенцію запобігання корупції , яка розкриє всі декларації всіх посадовців .
Дякую , шановні колеги .
Наскільки я розумію , це питання пройшло широке обговорення в комітеті і фракціях , і немає там заперечень , да , як мене інформують .
Можемо голосувати проект постанови ?
Можемо ?
Займіть , будь ласка , свої місця , колеги .
Я прошу підготуватися Павла Пинзеника по календарному плану .
Колеги , 3021 , проект Постанови про визначення кандидатури до складу конкурсної комісії з відбору на зайняття посад членів Національного агентства з питань запобігання корупції ( реєстраційний номер 3021 ) , а саме , Сущенка Володимира Миколайовича , доцента факультету правничих наук Національного університету Києво - Могилянська академія .
Готові голосувати , колеги ?
В цілому , будь ласка , 3021 в цілому , в цілому .
Прошу голосувати , в цілому .
Давайте підтримаємо , колеги .
За - 227
Я просив би більш організовано , шановні колеги , більш організовано .
Дякую .
Будь ласка .
Рішення прийнято .
Ми прийняли постанову і визначили кандидатуру .
Наступне , колеги , проект Постанови про внесення зміни до календарного плану проведення третьої сесії Верховної Ради України восьмого скликання .
Є пропозиція розглянути за скороченою процедурою цей проект постанови .
Прошу підтримати розгляд за скороченою процедурою , скорочена процедура розгляду Постанови про календарний план .
За - 157
Рішення прийнято .
Будь ласка , доповідайте .
Шановні , шановний головуючий , шановні народні депутати України , Комітет з питань Регламенту на своєму засіданні 2 вересня 2015 року розглянув питання про внесення змін до календарного плану проведення третьої сесії Верховної Ради України восьмого скликання .
У зв'язку із включенням до переліку святкових та неробочих днів , згідно із Законом України про внесення змін до статті 73 Кодексу законів України про працю та Указом Президента від 14 . 10 . 2013 року святкового дня 14 жовтня – Дня захисника України .
Комітет прийняв рішення внести на розгляд Верховної Ради України народними депутатами і членами комітету проект Постанови про внесення змін до календарного плану проведення третьої сесії та рекомендувати Верховній Раді України прийняти зазначений проект постанови за основу та в цілому .
Крім того , за пропозицією депутатських фракцій пропонується тиждень з 12-го по 16 жовтня цього року визначити для роботи в комітетах , комісіях , фракціях і групах .
Просимо підтримати вказаний проект постанови з урахуванням останньої озвученої правки .
Дякую за увагу .
Дякую , шановні колеги .
Мова йде про те , щоб з 12-го по 18-е , по-моєму , зробити тиждень роботи в комітетах .
Я хочу вас проінформувати , шановні колеги , насправді у нас дві тисячі законів знаходяться на розгляді в комітетах .
Відповідним чином , жодного тижня роботи в жовтні місяці по комітетах немає .
Будь ласка , є пропозиція на обговорення : два – " за " , два – " проти " .
Запишіться , будь ласка , два – " за " , два – " проти " .
Народний депутат Бабій Юрій Юрійович , " Народний фронт " .
Фракція " Народного фронту " просить підтримати зміни до календарного плану і не перетворювати трибуну Верховної Ради перед виборами на майданчик для безкоштовної агітації , а попрацювати в комітетах .
Дякую .
Будь ласка , Олексій Мушак , " Блок Петра Порошенка " .
Прошу передати слово моїй колезі з " Блоку Петра Порошенка " Ірині Геращенко .
Ірина Геращенко , будь ласка .
Шановні колеги , я хочу сказати , що " Блок Петра Порошенка " так само підтримує це рішення , і ми вважаємо , що , дійсно , нам потрібно сьогодні всі фракції єдині в тому , що нас часто не влаштовує той рівень законопроектів , які , наприклад , приходять від уряду , ми не встигаємо їх вчасно розглянути в комітетах .
У нашому Комітеті євроінтеграції на сьогодні є 2 тисячі законопроектів , які потребують експертної оцінки .
І тому ми пропонуємо , щоби , дійсно , використати цей час , щоби дуже добре попрацювати над законопроектами , над змінами до тих законопроектів , які і сьогодні ми будемо голосувати , важливими , в першому читанні і підтримати зміни до цього календарного плану .
Це буде дуже правильно .
І шановний пане Голово , є до вас пропозиція , з якою ми вже виступали .
Ви знаєте , от зараз рік працює майже парламент , у нас почалися ротації , у тому числі серед голів комітетів .
Варто мабуть ще нам провести так само і такий звіт короткий голів комітетів про роботу комітетів , тому що багато є питань до роботи сесійної зали , але до комітетів до деяких їх теж не менше .
І важливо , щоби тут і комітети , і голови могли представити і свою роботу , і питання співпраці з експертним середовищем , і питання співпраці з урядовими міністерствами профільними для того чи іншого комітету .
Дякуємо .
Підтримуємо .
Будь ласка , Вовк .
Ляшко .
Олег Ляшко .
Олег Ляшко , Радикальна партія .
Шановні народні депутати !
Можливо хтось не зорієнтувався , яке питання ми розглядаємо .
Наш шановний колега Луценко кілька днів тому сказав , що перед виборами парламент треба взагалі закрити і піти .
І повернутися назад після виборів .
От відповідний проект постанови вони і внесли : щоб три тижні до виборів Верховна Рада не працювала в пленарному режимі .
Це означає , що вони будуть фальсифікувати вибори , зніматимуть кандидатів , порушуватимуть закон , і у нас не матиме можливості із найвищої парламентської трибуни інформувати про це громадськість , бо на телебачення нас і так і не запрошують .
Тим , хто пропонує на три тижні в пленарному режимі припинити роботу парламенту , я питаю : ви вже всі проблеми людей вирішили ?
Сьогодні їм зарплати підняли , борги списали , ціну на молоко підняли , робочі місця дали .
Я розумію , що тут сидять в парламенті сімейні підряди , вони можуть і не на три тижні , а і на три роки піти відпочивати .
Але мільйони людей відпочивати не можуть .
І вони рік тому потратили мільярди гривень на вибори для того , щоб парламент вирішував проблеми країни .
Як можна на три тижні , маючи російську агресію , маючи катастрофічне падіння економіки , мільйони людей безробітні , ідемо в зиму з платіжками , від яких люди вішаться повинні , а парламент пішов гуляти кудись – чи в округа , чи в комітети , чи на канікули .
Той , хто вносить цю постанову – це безвідповідальна політика .
Не дуріть людей !
Ви хочете фальсифікувати вибори , ви хочете заховатися від людей , ви хочете нам як опозиції закрити рота , щоб ми не мали можливості навіть з парламентської трибуни говорити правду про те , як ви порушуєте закон , і про те , як ви знущаєтеся над громадянами України !
Я закликаю всі демократичні фракції – не залежно в коаліції чи в опозиції – не дурити людей і не голосувати .
Шановні колеги народні депутати !
Дозвольте мені сказати декілька слів .
Я хотів би , щоб ви послухали , оскільки це стосується організації роботи Верховної Ради України .
Насправді ідея проведення тижня комітетів говорить тільки про те , що у нас з вами 2 тисячі законів , які ніхто не розглядав у комітетах , а деякі комітети засідають дуже і дуже рідко .
Мова іде про те , що ми не можемо забезпечити подання до зали Верховної Ради України якісних законопроектів .
Ми визначили сьогодні пріоритет – 70 законів , які я мав би надію , що будуть розглянуті у фракціях парламенту і які можуть бути основою для нашої подальшої законотворчої роботи .
Також хочу проінформувати , що є пленарні засідання Верховної Ради в пленарному режимі , а є і не в пленарному режимі , і це тоже є робота .
А не так , що вийшли на трибуну , 10 хвилин поговорили ні про що , потовкли повітря і потім звідси пішли , і нікого немає .
Я наполягаю на тому , що з 12 числа на цьому тижні , комітетському тижні , я видам жорстке розпорядження , абсолютно публічне , з поіменним переліком людей , які працюють в комітетах .
Ми забезпечимо там , де зараз це є технічно можливо , прямий ефір засідання комітетів .
Можете говорити все , що завгодно в прямий ефір .
Але я вимагаю зовсім нової , якісної роботи від депутатів Верховної Ради України .
І я переконаний у тому , що більшість депутатів Верховної Ради це розуміють .
Тому я розраховую на те , що ми зможемо з вами попрацювати в жовтні місяці якісний тиждень в комітетах Верховної Ради України .
Під персональну відповідальність кожного з нас , і це є принципово важливим .
А якщо ми вважаємо , що робота парламенту полягає в тому , щоби виступати тільки з трибуни ?
Я вважаю , що це неповноцінна робота .
Треба приймати рішення і нести за них відповідальність .
Закликаю всіх зайняти свої місця .
Підготуватись до голосування .
Я забезпечу обов'язково трансляцію засідань комітетів Верховної Ради України .
Забезпечу .
Всі будете бачити , хто приходить і куди .
В прямому ефірі .
Шановні колеги , я прошу всіх зайняти свої місця .
Готові ?
Давайте сигнальне голосування за календарний план в цілому , відповідно до доповіді голови комітету .
Будь ласка , прошу підготуватись і прошу проголосувати сигнальним голосуванням за Постанову по зміні календарного плану .
Прошу голосувати , шановні колеги .
Сигнальне голосування .
Будь ласка .
За - 196
Говорять , що не всі встигли зайти .
Я прошу колег депутатів , хто є в кулуарах , прошу зайти в зал , зайняти робочі місця .
Будь ласка , прошу підготуватись ще раз до голосування .
Я перепрошую , одну хвилину , зверніть увагу : у нас в жовтні немає жодного тижня роботи в комітетах , що ми збираємося розглядати ?
То мова про це і йде : створити повноцінний тиждень .
Готові ?
У вас достатньо законів , я знаю .
Колеги , готові голосувати ?
Ні ще ?
Будь ласка , займайте місця .
Будь ласка , колеги .
Шановні колеги , ми ж маємо розуміти , що поіменно : хто буде присутній , хто не буде присутній , ми будемо цю інформацію розсилати як є .
Будь ласка , колеги , давайте проголосуємо ще раз питання змін до календарного плану .
Готові ?
Один тиждень в жовтні зробити комітетським .
Один – комітетським .
Будь ласка , шановні колеги , голосуємо сигнальне по календарному плану .
Прошу підтримати .
Голосуємо , колеги , календарний план , відповідно у варіанті комітету .
За-210
Вже краще , вже краще , шановні колеги .
Так , я думаю , що , я думаю , що .
Давайте , колеги , ще раз .
Добре , колеги , я думаю , що ми зможемо завтра повернутися до цього питання .
Шановні колеги , народні депутати , у нас прибули , відповідно до листа , міністр внутрішніх справ Арсен Аваков і Генеральний прокурор України Віктор Миколайович Шокін з інформацією про події 31 серпня біля Верховної Ради України .
Є пропозиція , перед тим як перейти до розгляду цього питання є пропозиція Анатолія Сергійовича Матвієнка .
Він вніс пропозицію , яка погоджена з усіма фракціями парламенту , проект постанови про відзначення 80-річчя від дня народження Бориса Олійника .
Це питання вніс Анатолій Сергійович Матвієнко .
Якщо буде на це ваша воля зараз , ми можемо розглянути зараз цю постанову про відзначення 80-річчя Бориса Олійника і після того заслухати інформацію міністра внутрішніх справ та Генерального прокурора України .
Я поставлю пропозицію Анатолія Сергійовича зараз на голосування , проект постанови про відзначення 80-річчя Бориса Івановича Олійника від дня народження 80 років .
Будь ласка , прошу визначатися , шановні колеги , шляхом голосування .
Борис Іванович Олійник 80 років .
Включення в порядок денний цієї постанови та прийняття рішення .
Голосуємо .
За - 228
228 – рішення прийнято .
Включено в порядок денний .
Анатолій Матвієнко , будь ласка .
Заспокойтесь , трошки тихіше , будь ласка , якщо можна .
Друзі , я хочу звернутися до всіх фракцій , оскільки з усіма фракціями це питання було узгоджено .
Група народних депутатів внесла проект Постанови про відзначення Бориса Ілліча Олійника з нагоди його 80-ліття .
Я розумію , що кожен з нас має право , в яку церкву хоче ходити , яку ідеологію сповідувати , але Борис Олійник – це українець , який прожив своє життя і ніколи не зрадив інтересам України .
Можна критикувати за якусь позицію , але , я думаю , він зробив дуже багато .
Зараз він знаходиться у важкому фізичному стані , він хворіє , 22 жовтня день його народження , 80 років .
Це скромна постанова , я хотів би , щоб ми її проголосували і пропонував би поставити на голосування цю пропозицію .
Дякую .
Шановні колеги , є пропозиція за основу і в цілому 3077 Борис Іванович Олейник , прошу голосувати .
За основу і в цілому , проект Постанови .
Борис Ілліч Олійник , вибачте , будь ласка .
Борис Ілліч Олійник , будь ласка , не говоримо , а голосуємо .
За-234
Проект постанови прийнято – 234 голоси .
Дякую .
Будь ласка , запрошую на трибуну міністра внутрішніх справ Арсена Борисовича Авакова .
Шановний український народе !
Шановні народні депутати !
Сьогодні я з дозволу процесуальних керівників Генеральної прокуратури України , слідчих Головного слідчого управління МВС України поінформую вас про результати роботи щодо розслідування трагічних подій , які сталися 31 серпня біля Верховної Ради .
Як відомо внаслідок цих подій тілесні ушкодження отримали 157 працівників правоохоронних органів , Національної гвардії та цивільних осіб , в тому числі 110 від вибуху гранати , троє осіб загинуло .
Досі в стаціонарі знаходяться 81 особа .
Один боєць в край тяжкому стані .
Це все стало наслідком заздалегідь спланованої та організованої провокації .
Її метою , за однією з версій слідства , була масштабна дестабілізація ситуації в країні та занурення її в масштабне насилля та озброєне громадянське протистояння .
І сам терористичний акт і масові безлади були об'єднані одним злочинним задумом .
Є достатні підстави вважати , що цей задум полягав в тому , щоб силами спеціально підготовленої групи осіб організувати масові заворушення під стінами українського парламенту та використати їх для маскування головного удару – кривавого теракту .
Теракт так само був вчинений не терористом - одинаком , а організованою групою осіб .
За усіма наявними ознаками це був не випадковий кидок гранати , а частина єдиного плану дестабілізації .
При цьому масові безлади були неодмінною складовою цієї картини злочину .
Уперше в історії України під час масових акцій було вчинено терористичний акт із застосування бойової гранати .
Я вам зараз продемонструю фото - та відеоматеріали , які доводять , що це був цілеспрямований заздалегідь продуманий злочин .
Встановлено , що станом на 18 вересня до вчинення терористичного акту мають безпосередньо відношення троє осіб .
З них один виконавець , назвемо його особа 1 , а двоє інших отримали участь у його зустрічі маскуванні його дій під час кидка гранати та забезпеченню відходу з місця події .
Їх назвемо відповідна особа 2 та особа 3 .
Масові безлади розпочалися вже після голосування за конституційні зміни у Верховній Раді України і вже жодним чином не могли вплинути на результат цього голосування .
Основними ініціаторами сутичок стали активісти із середовища учасників вуличної акції ВО " Свобода " .
Підрозділами МВС та Нацгвардією жодним чином не провокували таке безпідставне насилля , навіть навпаки , максимально обмежували себе в застосуванні сили проти агресивних мітингарів .
Доказом цього є той факт , що до ОВС та лікарень не надходили звернення про отримання тілесних ушкоджень під час протистояння з боку самих учасників протесту .
Натомість внаслідок саме масових заворушень за обставин , які не пов'язані з вибухом гранати , 40 правоохоронців отримали тілесні ушкодження у вигляді переломів , синців , ран та забоїв .
В ході розслідування встановлено більше ста агресивно налаштованих громадян , які наносили працівникам МВС удари ногами , руками , спеціально заготовленими кийками та дерев'яними палицями , рештками плакатів , та відбирали в них спецзасоби шоломи , щити , а також газовими балончиками розприскували газ дратівливої дії .
Внаслідок цього декілька нацгвардійців отримали поранення саме тому , що їхні засоби індивідуального захисту , щити і шоломи , були відібрані агресивно налаштованими протестуючими .
На сьогодні вже повідомлено про підозру 22 особам у вчиненні масових заворушень та заподіяння працівникам правоохоронних органів тілесних ушкоджень .
Ще відносно десяти правопорушників повідомлення про підозру погоджено з Генеральною прокуратурою та невідкладно буде вирішено питання щодо їх оголошення та обрання фігурантам відповідних запобіжних заходів .
Крім того , судом 17 осіб заарештовані , ще трьом обрано запобіжні заходи , не пов'язані з позбавленням волі .
Однак , підозрюваного вже .
одного підозрюваного вже оголошено в розшук .
Як відомо , серед осіб , які наносили тілесні ушкодження , є колишні народні депутати України .
Хочу зазначити , що в даному випадку мова жодним чином не йде про політичні переслідування , а правова оцінка дається виключно конкретним діям конкретної особи .
Пропоную переглянути зараз фрагмент відеоматеріалів , які ми принесли до Верховної Ради .
Прошу відео номер один продемонструвати народним депутатам .
На цьому відео ви бачите червоним кольором виділено деякі епізоди , встановлених слідством підозрюваних осіб з числа активістів , учасників масових заворушень .
Частині цих осіб вже оголошено про підозру та обрано запобіжні заходи .
Відносно декількох із них ще ідуть відповідно слідчі дії .
Колишній міністр українського уряду .
Подіям 31 серпня під Верховною Радою передувала низка інших важливих подій , на яку звернуло увагу слідство , а саме : 26 серпня члени і керівництво ВО " Свобода " , зокрема Тягнибок , Сиротюк , Гелевей та Кривецький , пізно ввечері прибули в місто Курахове Донецької області .
На наступний день , 27-го , відбулося їхня офіційна зустріч з бійцями батальйону МВС " Січ " в місті його дислокації .
Після офіційної зустрічі Тягнибок , Сиротюк , Гелевей та Кривецький попросили командування батальйону та бійців , які не належать до партії " Свобода " вийти з приміщення .
Після цього лідери цієї політичної сили разом зі своїми прихильниками в кількості 15 - 20 осіб провели приватні співбесіди .
На них також була присутня особа , яка тепер слідством обґрунтовано підозрюється в безпосередньому вчиненні терористичного акту .
Після цієї бесіди з прихильниками ВО " Свобода " в Кураховому Тягнибок , Сиротюк , Гелевей та Кривецький поїхали в село Водяне до місця дислокації батальйону " Карпатська січ " , який входить до складу 93-ї окремої механізованої бригади Збройних Сил України .
Там вони також провели офіційну зустріч , фотографування та приватні співбесіди , після чого поїхали назад до Києва .
Прошу показати слайд 1 , на якому зафіксовані ці гості разом з особою номер 2 , яка зараз заарештована і підозрюється у вчиненні терористичного акту .
Наступного дня після цих приватних розмов , 28-го , обидва підозрюваних у вчиненні терористичного акту виїхали до міста Києва .
Один із них – особа 1 – в суботу 29 серпня написав рапорт на звільнення з органів внутрішніх справ за власним бажанням , мотивуючи це рішення низьким рівнем заробітної платні .
Так само вчинили і ще декілька бійців батальйону міліції " Січ " .
Прошу показати слайд номер 2 – це рапорт особи 1 .
Наскільки пов'язані ці зустрічі керівництва ВО " Свобода " з залученням конкретних осіб до вчинення теракту , буде перевірено в ході слідства .
Згідно отриманої інформації саме з таких людей , як особа 1 та особа 2 , була сформована група для дестабілізації ситуації під час масових заходів 31 серпня , зокрема використання декількох , декількох , підкреслюю , бойових гранат .
Внаслідок вчиненого антитерористичного акту під Верховною Радою України з використанням бойової гранати було поранено 117 людей , у тому числі 110 працівників правоохоронних органів та Національної гвардії .
Троє гвардійців : Ігор Дебрін , Дмитро Сластіков та Олександр Костина – померли .
Ще один до теперішнього часу перебуває в тяжкій комі .
Я дякую вам за повагу .
Слідчою оперативною групою за наявними технічними можливостями вже опрацьовано і робота ця ще триває , дуже великий обсяг відеоматеріалів , які були надані представниками засобів преси , масової інформації , отриманої з мережі " Інтернет " та величних камер відеоспостереження .
Це дало можливість оперативно встановити та затримати підозрюваних осіб , причетних до вчинення терористичного акту та відтворити картину тих жахливих подій .
Я вам зараз продемонструю фото та відеоматеріали , які доводять , що це все був цілеспрямований та заздалегідь продуманий злочин .
Прошу підготувати .
прошу продемонструвати підготовлені матеріали .
Спочатку ви їх подивитеся в режимі реального часу , а потім я вам продемонструю його з коментарями в повільному вигляді .
Прошу відеоматеріал № 2 .
Камера відеоспостереження біля готелю " Дніпро " зафіксували рух підозрюваного по вулиці Грушевського .
Час – 13 . 16 .
Нагадую , у нас в 13 . 43 був вибух .
Потім його чітко видно вже після того , як 1 - а , 2-а і 3-я камера готелю " Дніпро " його зафіксували , потім є запис камери , де ми бачимо його пересування непосредственно по вулиці Грушевського .
От людина з рюкзаком .
Це камера спостереження готелю " Дніпро " .
Це камери внєшнєго спостереження , які у нас розташовані в публічних місцях .
Належать готелям чи приватним особам , чи державні .
От це він іде .
Потім його видно на місці злочину разом зі спільниками .
Він приводить до бойового стану гранату в своєму рюкзаку , після чого особа 2 робить димову завісу для маскування самого кидка гранати .
От зараз особа 3 получає телефонний дзвінок від особи 1 , іде за ним , заводить його до натовпу .
От вже він сидить і готує кидок гранати , вставляє запали .
Після цього особа 2 робить димову завісу для маскування самого кидка гранати .
Зараз ви це побачите .
Ось вони стоять домовляються .
Після цього передає першу димову шашку .
Особа 1 приготувалася кидати гранату .
Дим розсіявся , він чекає другого маскування .
Не вспів .
Особа 2 пробує попалити наступну шашку , але людина вихватує у нього шашку і кидає в сторону правоохоронців .
Маскування нема .
Особа 2 шукає нову шашку , знаходить її , біжить до Особи 1 , але вже пізно .
Особа 1 вже кинула гранату .
Ось вона .
Вилітає граната , і з неї вилітає чека .
Прошу подивитися .
Майте повагу до цього .
Особа 2 підбігає .
Чекає .
Шукає , де Особа 1 . Оглядається .
Знайшлися .
Він підійшов .
Зараз ви можете детально розглянути вже те , що вам було незрозуміло , з поясненнями .
Зараз закручують запали до гранат , бачите .
Граната РГО , така собі граната : запал окремо , пластиковий такий він .
Треба обережно з ним обращатись , тому закручує він безпосередньо перед використанням .
У нас декілька источников видео , огромное количество .
Нет , это не специальная сьемка .
Ми мали біля 50 источников .
Ви тут побачите , даже в цьому натовпі , люди знімали .
От він віддає йому першу шашку зі свого рюкзака , де у нього 2 гранати .
Потім я доповім про це .
Відштовхує пересічну людину якусь , не знаю , хто це , щоб він не заважав , каже : " Присядь , я зараз дам димову завісу " .
Присідає .
Підпалив шашку і зараз кладе її на площу , але люди навкруги обурюються і кажуть : " Кидай її .
Задихнемося " .
Особа 2 чекає , бачить , що той не встиг .
Нагадую : планів у нього було , кинути дві гранати .
Тому , він готував дві гранати : одну закрутив , наступну закрутив , після цього дим розсіявся .
Йому потрібне наступне прикриття .
Руку засунув в рюкзак і чекає , він вже не може висунути .
Граната находиться на бойовому взводі , тому він ходить так , рука в рюкзачку .
Знову присів .
Перемовляються .
Ми не можемо прискорювати , ми зараз закінчимо .
От бачите , зараз особа , да , відволіклася , а цей в нього вириває шашку і кидає .
Тому маскування номер 2 у нього не вийшло .
І вже особа 1 прийняла рішення кидати , особа 2 питається уже якимось чином замаскувати вже після цього його .
Бросає в натовп , своїм же , бачите , граната вже полетіла .
Вони дивляться , знаходять один іншого і начинають відходити .
Ще раз скажу , ми використовували для первинного аналізу порядку 50-ти различних ракурсов відеозйомки .
Також була оперативна зйомка , також була зйомка , яка нам предоставлена журналістами , практично всі журналісти нам це надали .
Також була зйомка з мобільних телефонів , тому коли вже прийняли цю особу , яку я зараз скажу , то вже використали цей фрагмент .
Тепер я вас поінформую про дії підозрюваних відразу після кидка гранати до їх затримання .
Слідчими оперативної групи встановлено залишаючи місце злочину особа 1 , зайшла в зелені насадження навпроти Верховної Ради там присівши навколішки , він передягнув оливкову футболку на чорну , зняв медичну маску , поклав всі ці речі в рюкзак .
Ці речові докази були при затриманні в підозрюваного вилучені разом з ще однією бойовою гранатою та приєднані до матеріалів слідства .
Після переодягання особа 1 вирушили через зелені насадження до пам'ятника Ватутіну з особою номер 2 , дайте слайд .
Встановлено , що після переодягання особа 1 зустрілася з особою 2 біля пам'ятника генералу Ватутіна , разом вони вийшли до Маріїнського парку , далі прослідували , перейшли на вулицю Грушевського , переосвідчуються в тому , що їх ніхто не переслідує та розійшлися .
Особа 1 самостійно пішов до метро Арсенальна , де був затриманий працівниками СБУ та міліції .
Особа 2 отримав телефонний дзвінок від особи 3 пройшов через Кріпосний переулок на вулицю Інститутську , спустився на Майдан Незалежності .
Там він був затриманий із засобами маскування обличчя та димовими шашками , аналогичными тем , что використовувалися ним під час маскування вчинення терористичного акту .
Додатково можу повідомити той факт , що особа номер 1 під час перевірки документів та затримання вчинила активний опір працівникам СБУ та міліції з використанням сльозогінного газу " Терен - 4 " .
Завдяки професійним діям працівників міліції та СБУ вони не дали можливості підозрюваному скористатися другою бойовою гранатою уже в метро , яка була приведена в бойовий стан в метро " Арсенальна " , ще біля Верховної Ради України на площі Конституції .
Основне наше завдання зараз – розібратися в мотивах , які стали підставою для цих молодих людей вчинити такий жахливий вчинок , хто є замовником , ідеологом та організатором цих злочинних дій .
Всіх підозрюваних об'єднує декілька факторів : вони є активними членами ВГО " Сокіл " , яке в свою чергу є молодіжним осередком і має відношення до політичної партії " Свобода " .
На цьому слайді ми бачимо підозрюваних : особу 1 , особу 2 та особу 3 разом з символікою ВГО " Сокіл " , а також групу з тим же ВГО " Сокіл " та ВО " Свобода " .
На наступному слайді підозрювані особа 1 та особа 2 сфотографовані на передвиборній листовке ВО " Свобода " .
Наголошуємо , що цей терористичний акт був заздалегідь спланований та добре організований .
Про це свідчить низка додаткових фактів , про які я зараз розповідати не можу , щоб не розголошувати таємницю слідства .
Скажу лише , що тільки випадковість не дали можливості використати другу димову шашку для димового маскування для метання другої гранати в будівлю Верховної Ради .
Також слідство працює для встановлення інших учасників груп , їх , за попередньою інформацією слідства , було підготовлено декілька для скоєння більш масштабного терористичного акту шляхом кидання декількох бойових гранат в будівлю українського парламенту .
Сигналом для цього мало би стати застосування міліцією та Нацгвардією сили , зокрема , і вогнепальної зброї у відповідь на ураження бойовою гранатою .
Варто зазначити , що всі формальні законні підстави застосувати зброю в ответ на бойову гранату в МВС в тому випадку були , відповідно до закону України та інших нормативно - правових актів українського законодавства .
І тільки завдяки витримці , мужності та самопожертві правоохоронців , зваженості їхнього керівництва , яке не піддалося на провокаційну дію терористів і не віддало наказ про застосування сили та зброї , вдалося запобігти більш масштабних та кровавим наслідкам .
І в цьому колосальна різниця між тим , як вела себе міліція під час Революції гідності на Майдані , і тим , як вели правоохоронці зараз під час масових акцій .
Всі винні в цьому мають понести відповідальність перед законом , і я як міністр внутрішніх справ зроблю все для цього .
І на останок , прошу ще раз вшанувати хвилиною мовчання загиблих гвардійців .
Дякую за увагу , дякую за повагу .
Дякую , Олександре Борисовичу , за інформацію .
Будь ласка , запрошую для інформації Генерального прокурора України Шокіна Віктора Миколайовича .
Добрий день , шановні депутати !
Пане Голово !
Тільки що міністр МВС Аваков надав научну та детальну інформацію про хід розслідування даного кримінального провадження , що стосується подій 31 серпня .
Дякую .
Хочу вам тільки доповнити те , що Генеральна прокуратура України активно сприяє цьому розслідуванню , приймає в ньому участь .
І хочу вас запевнити , що слідство проводиться кваліфіковано , на високому професійному рівні , і ніяких порушень норм КПК немає .
Я хочу вас запевнити , що слідство буде завершено в найкоротші терміни .
А зараз я хочу вам повідомити наступне .
Я дуже вдячний пану Ляшко за таке порівняння .
Однак Генеральною прокуратурою України розслідується кримінальне провадження за фактами вчинення тяжких та особливо тяжких злочинів одним з народних депутатів України .
В ході розслідування були проведені слідчі розшукові дії .
Я особливо хочу вашу увагу звернути на те , що усі докази , зібрані в ході цих слідчо - розшукових дій , виконані з дотриманням усіх норм КПК , і у зв'язку з цим мають повну доказову силу , являються доказами по даному кримінальному провадженню .
Окрім того , в ході слідства зібрані і інші докази , які повністю та об'єктивно підтверджують вину народного депутата .
З дозволу процесуального керуючого по цьому кримінальному провадженню я хочу зараз продемонструвати вам один із фрагментів слідчих розшукових дій .
Хочу наголосити і звернути вашу увагу , що ці злочинні дії вчиняє народний депутат України в той час , коли на Сході України гинуть наші герої , а під стінами Верховної Ради України , захищаючи вас , шановні депутати , віддали своє життя троє співробітників міліції і сотні поранено .
Прошу дуже уважно подивіться оцей фрагмент .
Прошу фрагмент включити .
Шановний пане Голово !
Шановні народні депутати !
Ви бачили наочно .
Я прошу тиші , хвилинку уваги , будь ласка .
Я прошу уваги , будь ласка .
Колеги , я не бачу нічого смішного тут , це ганьба .
Шановні , ви тільки , що наочно бачили самі , як формує своє майно , грошові кошти Радикальна партія , котра іде на вибори , їм грошей не хватає .
А може не хватає на Капрі , пан Ляшко ?
Таке буває , так .
В зв'язку з тим , що ви тільки що побачили , я прошу , шановні народні депутати , невідкладно зараз дати згоду в цьому залі на притягнення до відповідальності кримінальної , затримання та арешт народного депутата Мосійчука .
Ось моє подання з цього питання .
Дуже прошу в цьому залі зараз , тому що пан Ляшко скаже , що знову втік хтось , щоб Мосійчук не втік .
Шановні колеги , народні депутати !
Це велика ганьба українському парламенту і , напевно , та корупція , про яку недавно говорили з різних мікрофонів і трибун .
Шановні колеги , я шокований тим , що я побачив зараз .
І я вважаю , що ми маємо діяти як абсолютно чесні люди і захистити парламентаризм , не дивлячись на те , що в нашому стаді є паршива овца .
Шановні колеги , тільки що Генеральний прокурор України вніс подання про притягнення до кримінальної відповідальності і арешт народного депутата , про якого ми бачили відео .
Я ставлю цю пропозицію .
Я ставлю пропозицію за включення до порядку .
Мосійчука .
Я ставлю на голосування включити це питання зараз в порядок денний і негайно його розглянути .
Зараз , невідкладно , без будь-яких зволікань .
Ставлю на голосування включення для прийняття рішення подання Генерального прокурора України про затримання та арешт народного депутата Мосійчука .
Прошу голосувати і прошу підтримати .
Ганьба !
Прошу голосувати .
За - 289
Рішення прийнято .
Ставлю на голосування надати згоду .
Постанову Верховної Ради України про притягнення до кримінальної відповідальності і арешт Ігоря Мосійчука , народного депутата України .
Голосуємо .
Проект Постанови про притягнення до відповідальності кримінальної і арешт Мосійчука , народного депутата України від Радикальної партії .
Ігоря Мосійчука !
Голосуємо !
Голосуємо !
За - 262
Постанова прийнята .
Я даю доручення Апарату Верховної Ради України негайно підготувати мені на підпис цей документ , і я його підпишу , а все інше будете розповідати з екранів телебачення .
Дякую , шановні колеги .
На фракції будеш командувати .
На фракції будеш .
Засідання Верховної Ради оголошую закритим .
Все , стоп !
