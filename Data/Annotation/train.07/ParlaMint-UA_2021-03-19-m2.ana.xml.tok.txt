Добрий день , шановні колеги !
Добрий день , шановні представники засобів масової інформації !
Я радий вас бачити після такої тривалої перерви .
Повертаємося до нашої роботи .
Шановні колеги , відповідно до частини восьмої статті 19 Регламенту Верховної Ради України , ми сьогодні проводимо позачергове пленарне засідання Верховної Ради України на вимогу 150 народних депутатів України для розгляду проекту Закону про внесення змін до деяких законодавчих актів України щодо захисту боржників при врегулюванні простроченої заборгованості ( реєстраційний номер 4241 ) .
Проект Закону про внесення змін до розділу IV " Прикінцевих перехідних положень " Закону України " Про споживче кредитування " ( реєстраційний номер 4475 ) .
Проект Закону про внесення змін до деяких законодавчих актів України щодо реструктуризації зобов'язань за кредитами в іноземній валюті та адаптації процедури неплатоспроможності фізичних осіб ( реєстраційний номер 4398 ) .
Проект Закону про внесення змін до статті 9 прим .
2 Закону України " Про лікарські засоби " щодо державної реєстрації вакцин або інших медичних імунобіологічних препаратів під зобов'язання ( реєстраційний номер 5247 ) .
Проект Закону про обчислення часу в Україні ( реєстраційний номер 4201 ) .
Без обговорення .
тут колеги по-іншому вважають .
Але почекайте , ми ще не почали наше засідання , ми ж не зареєструвалися .
Будь ласка , підготуйтеся до реєстрації .
Як завжди нагадую : реєстрація відбувається шляхом натискання зеленої кнопки , першої зліва , із застосуванням сенсорної кнопки .
Готові реєструватися ?
Прошу реєструватися .
У залі зареєстровано 300 народних депутатів України .
Позачергове засідання Верховної Ради України оголошую відкритим .
Шановні колеги , надійшла знову заява про перерву із заміною на виступ .
Петро Олексійович Порошенко .
Шановний пане Голово , шановні колеги !
Я зараз буду говорити про вакцинацію , про брехню і безпорадність влади , яка намагається перекласти з хворої голови на здорову .
Ви намагалися заявити , що опозиція проти вакцинації .
Запам'ятайте , опозиція – за вакцинацію і закликає всіх її проводити .
А правда в тому , що у влади немає вакцин !
Влада завезла лише 500 тисяч вакцин .
І якщо ви зараз спробуєте зареєструватися на порталі " Дія " , в найкращому випадку вас відкинуть на 10 - 15 років .
Влада бреше , і ця брехня сьогодні задекларована в дослідженні , яке провела авторитетна факчекінгова асоціація .
Володимир Зеленський заявив : Україна буде серед перших країн , які зможуть закупити вакцину .
Брехня !
Міністра охорони здоров'я Степанов обіцяв , що вакцинація в Україні почнеться 15 лютого .
Брехня !
Головний санврач Віктор Ляшко заявив , що до кінця лютого Україна отримає один мільйон доз вакцини AstraZeneca .
Брехня !
Ляшко стверджував , що Україна в лютому отримає 117 тисяч доз вакцин Pfizer .
Станом на 19 лютого – зеро .
Брехня !
Степанов заявив : ми очікуємо поставки CoronaVac по контракту вакцина поставлена має бути до 6 березня з наданням всіх необхідних документів про ефектності .
Брехня !
Зеленський казав : я буду зразу вакцинуватися , але не в першій хвилі , яка призначена виключно для медиків .
Тому що це неправильно , брехня .
І , незважаючи на їх спробу під час кампанії відосиків вакціонуватися фізраствором , я твердо переконаний , що ми не дамо їм зараз приводу для того , щоби відтягнути , відтермінувати вакцинацію .
Закон безглуздий , але я наголошую , ми на сьогоднішній день як підтримали ad hoc , так і вимагаємо , щоби цей безглуздий закон зараз був проголосований , але протягом короткого проміжку часу .
ми його вдосконалили , захистивши пацієнтів від неякісних вакцин , поклавши відповідальність на Зеленського і Міністерство охорони здоров'я , і на уряд .
Дякую вам за увагу .
Ще одна заява про перерву з заміною на виступ .
Бондар Віктор Васильович .
Шановні колеги !
Шановний Дмитро Олександровичу !
Крім питання вакцинації , яке сьогодні стоїть найголовнішим в країні , вакціонування , є питання заборгованості населення по тарифах , зростання тарифів і взагалі того , що відбувається на ринку енергоносіїв України .
Подивіться , що відбувається за останній рік .
Борги населення вперше в історії країни на 1 лютого склали 81 мільярд гривень .
Це офіційна статистика .
Це плюс 7 , 4 мільярда гривень тільки за один січень місяць .
І плюс 27 , 6 мільярда гривень за опалювальний сезон .
Ви вдумайтесь в ці цифри .
Більше того , за всю історію України за січень місяць було найбільше нарахування комунальних тарифів в історії України , людям видали платіжки на 30 , 8 мільярда гривень .
Таких нарахувань ніколи не було , це більше мільярда доларів людям нарахували комунальні платежі .
Вдумайтесь , що відбувається .
Практично на 30 відсотків зросли тарифи в порівнянні із січнем минулого року , на 30 відсотків збільшилися нарахування .
На 10 відсотків збільшилися у порівнянні з груднем .
Це говорить про те , що у нас абсолютно неефективна система Міністерства енергетики і уряду , які просто відпустили цю ситуацію і взагалі не керують ні комунальними тарифами , ні думають , як вирішити питання населення , допомогти погасити ці борги .
Я нагадую , 81 мільярд – це шалена цифра для населення України .
І тому ми неодноразово говорили , я ще раз повторюсь , наша депутатська група вимагає отримати нарешті від уряду : яка реальна заборгованість " Енергоатома " ; які борги на ринку енергоносіїв України ; яка заборгованість перед альтернативними джерелами електропостачання , це сонячна , вітрова генерація і так далі , там теж 25 мільярдів , здається , вже ; скільки атомні генерації винні за поставлене обладнання і скільки ще коштів треба на поставку обладнання для безпечної роботи атомних станцій України .
І всі ці питання мають бути надані в парламенті , ми маємо побачити відповідь .
По наших розрахунках , сьогодні розбалансовка повна по енергоносіям , десь 150 - 200 мільярдів гривень .
Це те , чого не вистачає в системі енерго тільки постачання коштів .
По " Нафтогазу " така сама історія .
Ми неодноразово запитували в уряду : яка кількість видобуто газу власного видобутку ; яка собівартість цього газу ; яка вартість газу , яка постачається по імпорту ; хто ті постачальники , посередники , які постачають газ так званий європейський , хоча вони навіть , жодна з цих компаній не виробляє цей газ , це чисті посередники офшорні .
І оці всі питання мають бути надані парламент , щоб уряд нарешті показав , що насправді відбувається .
Тоді розв'яжуться питання тарифів , тоді людям дамо можливість знизити ці тарифи .
Ми бачимо , як це вирішити .
На жаль .
Ще одна перерва з заміною на виступ .
Шуфрич Нестор Іванович .
Дякую , шановний головуючий .
Шановні колеги , ми вчора , використовуючи можливість і мінімальний під час розгляду поправок , просили , вимагали , благали , що якщо буде проведено позачергову сесію , щоб обов'язково були внесені питання щодо врегулювання тарифної політики в нашій країні .
Люди не в змозі платити ті тарифи , які зараз є і виписуються їм рахунки .
Не в змозі .
Платіжки є непід'ємними .
Тому ми і просимо переорієнтувати газ власного видобутку на потреби населення .
Запропонували багато рішень , спільних з іншими фракціями , щодо зменшення навантаження щодо виплат за комунальні послуги наших громадян .
Нас не чути , нас ігнорують .
І ви знаєте , ми таке сприймати не можемо .
Ми зараз бачимо перформанси щодо створення слідчої комісії .
А далі що ?
Так я скажу відверто , ви так хочете ці слідчі комісії , як інші їх бояться .
Это уже какой - то междусобойчик між 5 та 6 президентами .
Тому давайте , не треба нас дурити .
Ми домовлялись , буде позачергова сесія , будемо розглядати питання тарифів .
Ми чекали , вчора ви нас лякали , що зберете нас о 15 годині , ми були готові .
Сьогодні ми вже проводимо другу позачергову сесію і не хочемо розглядати питання тарифної політики .
Монобільшість сьогодні не хоче знати , що болить людям .
Ми зараз спостерігаємо за провальною політикою щодо боротьби з COVID .
Ми останні з точки зору підготовки до ліквідації наслідків і захисту наших громадян і дев'яті у світі сьогодні по кількості хворих .
І при цьому нам говорять : " Все хорошо , прекрасная маркиза , только лошадь где-то сдохла " .
Тому , шановні колеги , наша позиція принципова .
Поки ми не повернемось до розгляду законопроектів , внаслідок прийняття яких людям буде суттєво зменшено тягар щодо сплати комунальних тарифів , які сьогодні є несправедливими , і 93 відсотки наших громадян під час чисельних соцопитувань говорять саме так , що вони не в змозі платити сьогодні комунальні тарифи , платити за газ , платити за електроенергію .
Тому позиція нашої фракції наступна .
Ми чемно , чесно , як домовлялись , відпрацювали перше позачергове засідання .
Ніхто нам не говорив , тільки в останню хвилину ми взнали , що 6 питань як мінімум буде внесено на другу позачергову сесію .
Із них жодного про тарифну політику , про зменшення навантаження щодо сплати комунальних тарифів наших громадян .
Тому наша фракція в знак протесту залишає засідання , крім одного депутата , хто виконує свої обов'язки службові .
Дякую за увагу .
Шановний колего , ви підписали листа про невідкладний розгляд питання , яке включено в порядок денний позачергового засідання Верховної Ради .
Нестор Іванович , я до вас звертаюсь , ви .
Правильно ?
Тому казати про те , що ви це не знали , ну , давайте не обманювати людей .
Політика політикою , але давайте будемо відвертими .
Дякую .
Переходимо до розгляду .
Переходимо до першого питання порядку денного .
Вам запропонований проект Закону про внесення змін до деяких законодавчих актів України щодо захисту боржників при врегулюванні простроченої заборгованості ( реєстраційний номер 4241 ) .
Шановні колеги , я правильно розумію , що ніхто не наполягає на правках ?
Ставлю на голосування пропозицію про прийняття в другому читанні та в цілому , з необхідними техніко - юридичними правками , проект Закону про внесення змін до деяких законодавчих актів України щодо захисту боржників при врегулюванні простроченої заборгованості ( реєстраційний номер 4241 ) .
Готові голосувати ?
Готові ?
Прошу підтримати та проголосувати .
За -274
Рішення прийнято .
Закон прийнятий в цілому .
Наступне питання .
По фракціях покажіть , будь ласка .
" Слуга народу " – 206 , " Опозиційна платформа – За життя " – 2 , " Європейська солідарність " – 20 , " Батьківщина " – 8 , " Партія " За майбутнє " – 11 , " Голос " – 14 , " Довіра " – 4 , позафракційні – 9 .
Дякую .
Наступне питання порядку денного – це проект Закону про внесення змін до розділу IV " Прикінцеві та перехідні положення " Закону України " Про споживче кредитування " ( реєстраційний номер 4475 ) .
Шановні колеги , ми домовлялися , що один законопроект ми розглядаємо за скороченою процедурою , два інших , пов'язаних з ним , ми будемо розглядати без обговорення .
Немає заперечень ?
Пропонується розглянути це питання за скороченою процедурою .
Готові голосувати ?
Прошу підтримати та проголосувати .
За - 224
Рішення прийнято .
До слова запрошується голова Комітету з питань фінансової , податкової та митної політики Кінзбурська Вікторія Олександрівна .
Дайте , будь ласка , 4 хвилини і від авторів , і від комітету .
Дякую , пане головуючий .
Шановні колеги , шановні громадяни України , я хочу нагадати вам , що 21 квітня в нас втрачає чинність Закон " Про мораторій на стягнення майна громадян України , наданого як забезпечення кредитів в іноземній валюті " .
Ми всі добре розуміємо , що мораторій – це не вирішення проблеми , а лише її замороження на певний час .
Громадяни України , які мають ризик втратити єдине житло , дуже чекають прийняття цього законопроекту .
І мною та іншими народними депутатами було подано законопроект 4455 , яким передбачено проведення обов'язкової реструктуризації боргів за всіма споживчими кредитами , наданими фізичним особам в іноземній валюті .
За результатами проведених обговорень у висновку головного комітету викладено конкретні рекомендації щодо доопрацювання цього законопроекту до другого читання .
З урахуванням цих рекомендацій комітету в кінцевому підсумку законопроект 4475 має включати в себе такі положення .
Перше .
Поширення дій законопроекту тільки на ті житлові іпотечні кредити , на які зараз поширюється дія Закону " Про мораторій на стягнення майна громадян України , наданого як забезпечення кредитів в іноземній валюті " .
Тобто предметом іпотеки має бути єдине житло , в тому числі об'єкт незавершеного житлового будівництва і майнові права на нього , в якому проживає позичальник , площею до 140 квадратних метрів – для квартири та до 250 квадратних метрів – для житлового будинку .
Від себе я додам , що до другого читання ми плануємо також окремо врахувати питання внутрішньо переміщених осіб .
Наприклад , наявність іншого , крім іпотечного житла , на тимчасово окупованій території не може бути підставою для відмови у проведенні реструктуризації .
Вимога про постійне проживання в іпотечному житлі не може стосуватися іпотечного житла на тимчасово окупованій території тощо .
Поширення дій законопроекту тільки на ті кредити , за якими станом на 1 січня 14-го року була відсутня прострочена заборгованість , крім простроченої заборгованості зі сплати неустойки та інших платежів , що були нараховані в зв'язку з простроченням , або така прострочена заборгованість , яка виникла до 1 січня 14-го року , була погашена до дня реструктуризації .
Реструктуризація здійснюється на підставі заяви позичальника , що подається кредитором .
Конвертація боргів в гривні здійснюється за середнім курсом , а саме середній курс між тим , який був на момент видачі кредиту , та тим , який буде на момент реструктуризації .
Списуються усі борги з неустойки , штрафи та пеня .
Раніше сплачена неустойка зараховується на погашення тіла кредиту та процентів .
Зменшується в ретроспективі процентна ставка за кредитом та встановлюється у розмірі половини українського індексу ставок за 12-місячними депозитами фізичних осіб у відповідній іноземній валюті .
З огляду на викладене прошу вас підтримати рішення Комітету з питань фінансів , податкової та митної політики , який вирішив рекомендувати Верховній Раді проект Закону України про внесення змін до розділу ІV " Прикінцеві та перехідні положення " Закону України " Про споживче кредитування " ( щодо кредитів , наданих в іноземній валюті ) ( реєстровий номер 4475 від 09 . 12 . 20-го ) , внесений народними депутатами України Кінзбурською та іншими , прийняти за основу .
Надати доручення Комітету Верховної Ради України з питань фінансів доопрацювати зазначений законопроект і прийняти його за основу , та продовжити дію Закону України " Про мораторій на стягнення майна громадян України , наданого як забезпечення кредитів в іноземній валюті " на час проведення реструктуризації .
Дякую за увагу .
Дякую .
Будь ласка , запишіться : два – за , два – проти на виступи від депутатських фракцій та груп .
Ар'єв Володимир Ігорович .
Я прошу передати слово Южаніній Ніні Петрівні .
Ніна Петрівна Южаніна .
Шановна президія , шановні колеги , шановні українці !
Насправді , ця проблема для країни глобальна .
Велика кількість людей громадян України в 2006 - 2008 роках взяли валютні кредити , тому що умови по ним були економічно набагато вигідніші , чим гривневі кредити .
І , на жаль , брали такі суми колосальні і навіть не давали собі відповідь , що це таке .
По 80 , по 100 тисяч доларів сім'я з середнім достатком брала на придбання житла такі валютні кредити .
Звісно , не знаю , на що вони розраховували , але ця проблема існує , і ці проблеми є в багатьох людей .
Мораторій закінчується .
Чи запропоновано вирішення питання для того , щоби і банківська система , і громадяни були задоволені ?
Ні .
Неграмотно , непрофесійно .
Насправді , сьогодні ми мали би відправити на повторне друге читання , і я поясню чому .
Тільки що пані доповідач сказала не текст основного проекту закону , а те , що записано в рішенні комітету , яке треба врахувати в текст основного закону до другого читання .
І цим ви взагалі поклали всі питання , які тепер для банківської системи стали не тільки неможливими до виконання , а , я впевнена , що будуть звертатися банки і Національний банк за вето до Президента .
Тому що абсолютно нещодавно Кирил Шевченко сказав , що прострочених кредитів на 40 мільярдів доларів , і він пропонує створити спеціалізований фінансовий суд для того , щоб забезпечити стягнення цих кредитів , і серед них левова частина також і цих кредитів .
Я не знаю , куди буде дивитися далі Національний банк .
Але зараз проговоримо , що , уявляєте собі , треба перерахувати заборгованість по основному тілу кредиту , написано у проекті закону , по курсу валюти .
Юрчишин Ярослав Романович .
Ніна Петрівна Южаніна .
Прошу передати слово Южаніній .
Перерахувати кредити , всю заборгованість за курсом на дату реструктуризації , а тільки що доповідач сказала , що це буде середній курс між курсом на дату , коли отримали такий кредит , і на дату реструктуризації , це курс 17 .
Банки питають , а ми що будемо далі робити при цьому ?
А тепер щодо нарахованих відсотків .
Ви уявляєте собі , всі ж пам'ятаємо , що там були складні відсотки і вони були дуже високими .
Так от рішенням комітету і у проекті закону передбачено , що вся заборгованість по відсотках буде перерахована у середній відсоток , 50 відсотків від українського індексу ставок за 12-місячними депозитами фізосіб .
Ви знаєте , які зараз ці середньомісячні ставки , по долару – 1,04 , а по євро – 0 , 43 .
Тобто банківська система все це , що робиться у примусовому порядку відносно них , не витримає , тому що вони повинні будуть ще доплатити людям , які вже частково погасили ці кредити і відсотки за ними .
І про це звертається Асоціація банків України і до нашого комітету , і до Голови Національного банку .
Мені здається , що вирішити питання однозначно треба .
Мораторій то точно був тимчасовий захід , і він довго тягнувся з 2014 року , починаючи .
Але подумайте , будь ласка , банки будуть доплачувати людям , країна втратить податок на прибуток , який сплачують банки .
Тому , звісно , це популістське рішення , воно буде підтримано в залі .
Але , я сподіваюсь , до другого читання знайдеться розум для того , щоб врегулювати більш - менш прийнятно питання і з банківською системою також .
Дякую за увагу .
Наступне .
Батенко Тарас Іванович .
Хто буде з мотивів виступати ?
Ніколаєнко , Гетманцев , Шахов – бачу .
Батенку включіть , будь ласка , мікрофон .
Прошу передати слово Полякову Антону Едуардовичу .
Поляков Антон Едуардович .
Доброго дня , шановні колеги !
Вікторія Кінзбурська дуже добре розповіла про цей законопроект .
Я розумію , що це не досить справедливо , адже є і інші законопроекти наших колег , які подавались і раніше , і теж стосовно цих питань , і стосовно валютних споживачів .
Але я хочу трошки доповнити попереднього спікера .
Ми розуміємо , що так , можливо , це несправедливі ставки , можливо , це несправедливе вирішення питання , але дійсно людей обідрали , як то кажуть в народі , як липку .
До мене неодноразово звертались валютні заємщики , і я ось просто для розуміння ситуації зачитаю одне із звернень , цитату .
Людина взяла кредит на 66 тисяч доларів за квартиру , і за 11 років вона сплатила 41 тисячу доларів – це проценти і 8 тисяч доларів – тіло кредиту .
А запитайте , це справедливо , коли людина дійсно платить , вона не відмовляє банку , вона намагається і сплатити кредит , і залишитись зі своїм майном , і не опинитися з родиною на вулиці .
Це справедливо ?
Справедливо .
Ми маємо вирішити цю ситуацію .
Якщо минула влада не змогла цього зробити , то ми маємо зараз хоч щось зробити .
Я розумію , що це не найкращий законопроект , але все ж таки ми його будемо підтримувати , тому що інші законопроекти чомусь , як завжди , і стосовно тарифів , як мій колега казав , і стосовно інших питань , не виносяться у цю залу .
Ну , вимушені голосувати за цей законопроект .
Дякую за увагу .
Ніколаєнко Андрій Іванович .
Доброго дня , колеги !
Ніколаєнко , фракція " Батьківщина " .
" Батьківщина " буде підтримувати зазначений законопроект .
Дійсно , було багато ініціатив від різних фракцій , в тому числі , від нашої .
Юлія Тимошенко приймала активну участь у обговоренні безпосередньо на нашому комітеті .
Питання валютних позичальників давно є назрілим і мораторій – це явно тимчасове вирішення .
Хочу нагадати , що законопроектом пропонується саме реструктуризація .
Це не є прощення .
Але важливо зрозуміти , що перший крок Рада виправити цю помилку , яку колись було допущено , вже зробила , заборонивши споживче кредитування в іноземній валюті , сьогодні це лише гривня .
Відповідно ми в майбутньому маємо уникнути таких проблем .
З іншого боку , є над чим працювати між першим і другим читанням .
Будуть подані відповідні доопрацювання , про що вже сказала доповідачка .
Тому прошу підтримати , і це питання , яке назріло , і треба вирішувати .
Хоча банкам дійсно буде боляче , підтримую Ніну Южаніну .
Гетманцев Данило Олександрович .
Шановні колеги , у квітні спливає мораторій на стягнення заборгованості з валютних позичальників .
Тому ми сьогодні розглядаємо цей законопроект .
Я не погоджуюсь із тим , що це рішення , яке запропоноване , несправедливе .
Дійсно , борги повинні сплачувати всі , але чи повинні сплачувати борги , які втричі , в чотири рази перевищують першу суму , яку люди на отримала ?
Чи повинні людину , яка добросовісно сплачує свій кредит протягом кількох років , виселяти з останнього житла , виселяти її дітей ?
Це компроміс , болісний компроміс , на який ми повинні піти .
Банківська система і позичальники валютні , які також не погоджуються з цим компромісом у повному обсязі , але ми повинні вирішити цю проблему , від якої влада голову в пісок ховала 10 років .
Крім нас цю проблему ніхто не вирішить .
Прошу підтримати цей законопроект .
Дякую .
Шахов Сергій Володимирович .
Сергій Шахов , Луганщина , депутатська група " Довіра " .
Шановні колеги , в черговий раз влада перекладає сьогодні свою відповідальність на плечі парламенту .
До яких пір це буде відбуватися ?
Чому сьогодні на цьому засіданні ми не розглядаємо питання заборони підвищення тарифів на електроенергію ?
Коли бабуся бере , кажу , платіжку в руки , і її б'є током .
Чому сьогодні не розглядається питання по теплу , по зменшенню тарифів ?
Чому сьогодні не розглядається питання по виплаті шахтарям заробітної плати ?
Сьогодні в боргах , як в шовках , сидять .
Розглядаємо це питання по банківській сфері .
Скажіть , будь ласка , знову роз'єднуємо людей і зіштовхуємо лобами , одні платили у валюті , а інші не платять у валюті і так далі .
Що буде далі на вулицях відбуватися ?
Влада повинна відповідати за те , що сьогодні коїться в державі , і не перекладати ні в коєм разі сьогодні на парламент відповідальність Кабміну .
Шановні колеги , ми закінчили обговорення .
Будь ласка , підготуйтесь до голосування .
Запросіть народних депутатів до зали .
Готові голосувати ?
Ставлю на голосування пропозицію про прийняття за основу з пропозиціями комітету щодо врахування запропонованих уточнень при підготовці до другого читання , згідно статті 116 Регламенту Верховної Ради України , проект Закону про внесення змін до розділу IV " Прикінцевих та перехідних положень " закону України " Про споживче кредитування " ( щодо кредитів , наданих в іноземній валюті ) ( реєстраційний номер 4475 ) .
Готові голосувати ?
Прошу підтримати та проголосувати .
За - 265
Рішення прийнято .
Дякую .
Наступне питання без обговорення .
Правильно ?
Ставлю на голосування пропозицію про прийняття за основу проект Закону про внесення змін до деяких законодавчих актів України щодо реструктуризації зобов’язань за кредитами в іноземній валюті та адаптації процедур неплатоспроможності фізичних осіб ( реєстраційний номер 4398 ) .
Готові голосувати ?
Прошу підтримати та проголосувати .
За - 260
Рішення прийнято .
Ставлю на голосування пропозицію про прийняття за основу з урахуванням пропозицій комітету проект Закону про внесення змін до Податкового кодексу України ( щодо реструктуризації зобов’язань за кредитами в іноземній валюті та адаптації процедур неплатоспроможності фізичних осіб ) ( реєстраційний номер 4399 ) .
Готові голосувати ?
Прошу підтримати та проголосувати .
За-256
Рішення прийнято .
Дякую .
Наступне питання порядку денного – це проект Закону про внесення зміни до статті 9 -2 Закону України " Про лікарські засоби " щодо державної реєстрації вакцин або інших медичних імунобіологічних препаратів під зобов'язання ( це реєстраційний номер 4257 ) .
Шановні колеги , це питання , по якому звернутися всі фракції і групи .
Вибачте , 5247 .
Депутатські фракції та групи щодо його невідкладного розгляду .
Почекайте , голосуємо .
Всі сказали ?
Можна ?
Я бачу , що у вас свято наближається .
Ви маску одягніть , а то може і не наблизитись .
Шановні колеги , по-перше , нам треба застосувати так звану " ковідну " процедуру .
За це необхідно набрати 226 голосів народних депутатів України .
Після цього прийняти рішення про включення цього законопроекту до порядку денного сесії і застосовувати процедуру ad hoc щодо розгляду цього питання на сьогоднішньому пленарному засіданні .
Після цього скорочена процедура .
Готові голосувати ?
Щодо затвердження пропозиції , яка надійшла від всіх депутатських фракцій і груп щодо невідкладного розгляду цього законопроекту .
Прошу підтримати та проголосувати .
За-246
Рішення прийнято .
Ставлю на голосування пропозицію про включення до порядку денного сесії законопроекту реєстраційний номер 5247 .
Готові голосувати ?
Прошу підтримати та проголосувати .
За-242
Рішення прийнято .
Наступне питання .
Нам треба прийняти рішення про визнання законопроекту невідкладним та скорочення строків внесення альтернативних законопроектів до дня проведення позачергового пленарного засідання 19 березня 2021 року згідно статті 101 Регламенту Верховної Ради України ( реєстраційний номер законопроекту 5247 ) .
Готові голосувати ?
Прошу підтримати та проголосувати 5247 .
За-242
Рішення прийнято .
Пропонується розглянути це питання за скороченою процедурою .
Прошу підтримати та проголосувати .
За-232
Без обговорення голосуємо ?
Всі погоджуються .
Пропозиція за основу і в цілому .
Немає заперечень ?
Ставлю на голосування пропозицію про прийняття за основу проекту Закону про внесення зміни до статті .
Вибачте , позиція комітету .
Треба врахувати техніко - юридичні правки та пропозиції комітету .
Будь ласка .
Колеги , я дуже стисло .
Тут просто є деякі правки до тексту .
Тому ми маємо їх під стенограму оголосити .
Враховуючи викладене , комітет ухвалив рішення рекомендувати Верховній Раді України за результатами розгляду у першому читанні прийняти проект Закону про внесення зміни до статті 9 -2 Закону України " Про лікарські засоби " щодо державної реєстрації вакцин або інших медичних імунобіологічних препаратів під зобов'язання ( реєстраційний номер 5247 ) , поданий Кабінетом Міністрів України , за основу і в цілому як закон з урахуванням пропозицій комітету , озвучених мною та викладених у висновку комітету .
Та доручити комітету спільно з Головним юридичним управлінням Апарату Верховна Ради України здійснити його техніко - юридичне доопрацювання при підготовці на підпис Голови Верховної Ради України .
Озвучу , вибачте , да , два уточнення .
Медичні працівники звільняються від відповідальності у разі , якщо діють згідно інструкції по застосуванню таких вакцин .
І друге .
Кабінету Міністрів у двотижневий термін розробити підзаконні акти , які дозволять державі сплачувати людям компенсацію у разі виникнення ускладнень від вакцинації .
Це зазначено в рішенні комітету ?
Це зазначено в рішення комітету .
Переходимо до голосування ?
Ставлю на голосування пропозицію про прийняття за основу проекту Закону про внесення змін до статті 9 прим .
2 Закону України " Про лікарські засоби " щодо державної реєстрації вакцин або інших медичних імунобіологічних препаратів під зобов'язання ( реєстраційний номер 5247 ) .
Готові голосувати ?
Готові ?
Прошу підтримати та проголосувати .
Це за основу , тут немає рішення комітету .
За-238
Рішення прийнято .
Ставлю на голосування пропозицію про прийняття в цілому з урахуванням пропозицій комітету і необхідними техніко - юридичними правками проект Закону реєстраційний номер 5247 .
Готові голосувати ?
Готові ?
Прошу підтримати та проголосувати .
За-236
Рішення прийнято .
Закон прийнятий в цілому .
По фракціях покажіть .
" Слуга народу " – 205 , " Опозиційна платформа – За життя " – 0 , " Європейська солідарність " – 0 , " Батьківщина " – 7 , " Партія " За майбутнє " – 8 , " Голос " – 0 , " Довіра " – 11 , позафракційні – 5 .
Рішення прийнято .
Закон прийнятий в цілому .
Шановні колеги , вам запропонований до розгляду проект Закону про обчислення часу в Україні ( реєстраційний номер 4201 ) .
Буде хтось наполягати на .
Тоді до слова запрошується голова підкомітету Комітету з питань економічного розвитку Колтунович Олександр Сергійович .
Які правки ? 46 , В'ятрович .
Спочатку прошу поставити на підтвердження 44 , 47 , 48 , пане Голово .
46 , ви сказали , на врахування і три на підтвердження після цього .
О 'кей , тоді прошу спочатку час .
Моя правка передбачає виконання Угоди про асоціацію із синхронізації переходу на літній час із Європейським Союзом .
Нам подають зрив переходу на літній час як тріумф євроінтеграції .
Але все якраз навпаки .
Країни ЄС через 6 днів перейдуть на літній час , і в нас до жовтня буде однаковий час з Парижем , Мадридом , але нічого доброго тут немає .
Бо ми випадаємо із природного часового поясу , де Фінляндія , Болгарія і Балтія .
Коли у Києві буде перша година , в Бухаресті , який західніше , буде друга .
Ось абсурд , який ви пропонуєте .
Навіщо це робиться ?
Навіщо раптово створювати проблеми авіакомпаніям , транспорту – усім тим , хто розпланував свою роботу ?
Давайте регулювати такі питання завчасно і синхронно з Європейським Союзом .
Прошу підтримати мою поправку .
Позиція комітету .
Дякую .
Вельмишановний доповідачу , дивіться , насамперед щодо відмінності часових поясів і щодо євроінтеграції .
Безумовно , була резолюція в 2018 році Єврокомісії , а потім в 19-му році проголосував Європарламент документ , який якраз пропонує відійти від цієї системи переходу на літній - зимовий час .
Що стосується того , який у нас часовий пояс .
Я спеціально отримав документи від Національного наукового центру Інституту метрології та іншого Всеукраїнського державного науково - виробничого центру стандартизації , метрології , сертифікації .
У підтвердження цих документів вони визначають , що в нас є єдиний власний часовий пояс UTC + 2 .
Тобто ми не будемо ні в UTC + 1 , ні в UTC + 3 .
Він є єдиний , і ми , в принципі , в ньому будемо .
Тому це дуже важливо .
І тут питання навіть не в тому , де буде , в яких інших містах .
У нас на сьогоднішній день є так звана шкала , де визначається еталонний час .
Тому , з їхньої точки зору , як вони пропонують , саме UTC + 2 , те , що , власне , і запропонував автор Руслан Стефанчук .
Дякую .
Ставлю на голосування , 46 правка В'ятровича .
Комітетом не підтримана .
Прошу визначатись та голосувати .
За - 49
Рішення не прийнято .
Правка не врахована .
Три інші правки на підтвердження .
Я тоді їх просто поставлю на підтвердження .
44 , правка номер .
Ви виступати будете ?
По кожній ?
Одну хвилину дайте , будь ласка , В' ятровичу .
Прошу поставити на підтвердження і не підтримувати поправки 44 , 47 і 48 .
Ці поправки передбачають , що закон діє негайно , а не через 3 місяці , як було передбачено в першому читанні .
Мета очевидна : зірвати перехід на літній час з 25 березня .
Всупереч поширеним уявленням країни Європейського Союзу переходять на літній час , як завжди , і Україна випадає з часового поясу , в якому є зараз спільно з Фінляндією , Румунією , Країнами Балтії .
Євросоюз радиться про це вже 2 роки і продовжує це обговорення ще на рік .
А ми робимо це раптово , створюємо хаос для транспортного сполучення , бізнесу , систем управління .
Я не розумію , для чого такий поспіх ?
Прошу не підтримувати правки 44 , 47 і 48 .
Ще раз хочу сказати , Європейський Союз цього питання ще не вирішив .
Якщо ми хочемо говорити про синхронізацію з Європейським Союзом , то цей закон суперечить цьому .
Дякую .
Давайте голосувати .
Позиція комітету .
Дякую , вельмишановний пане Голово .
Шановний виступаючий , дивіться , якщо зараз ваша поправка вступить в силу і не набуде закон одразу , ми перейдемо на літній час і на ньому залишимося , у нас буде часовий пояс UTC + 3 .
Це час , який на сьогоднішній день знаходиться у місті Москва , наприклад .
Якщо ми залишаємося в тому часовому поясі .
Ні , зачекайте , дайте я завершу , будь ласка .
UTC + 3 .
Якщо ми залишаємося в нинішньому східноєвропейському часовому поясі , це Афіни , Бухарест , Вільнюс , Кишинів , Рига , Софія , Таллінн , Гельсінкі .
Якби запропонували перейти в UTC + 1 , це центральноєвропейський час .
Ну я ж не пропоную сусідній час , а ви пропонуєте .
Тому я прошу підтримати цю поправку .
Дякую .
Ставлю на голосування 44 правку .
Не кричіть , будь ласка .
44 правку .
Комітетом вона підтримана .
Ставлю її на підтвердження .
Прошу підтримати та проголосувати .
За-215
Рішення не прийнято .
Правка відхилена .
Ставлю на голосування 47 правку .
Комітетом вона підтримана .
Ставлю її на підтвердження .
Прошу підтримати та проголосувати .
За-212
Рішення прийнято .
Не прийнято , вибачте .
47 правка .
Готові голосувати ?
Прошу підтримати та проголосувати .
Ставлю на підтвердження .
48 правка .
Прошу підтримати та проголосувати .
За -214
Рішення не прийнято .
Правка відхилена .
Шановні колеги , ставлю на голосування пропозицію про прийняття .
Я спочатку ставлю в будь-якому випадку це рішення , навіть якщо на повторне друге , то це буде інше голосування .
Я спочатку ставлю рішення комітету .
Ставлю на голосування пропозицію про прийняття в другому читанні та в цілому з необхідними техніко - юридичними правками проект Закону про обчислення часу в Україні ( реєстраційний номер 4201 ) .
Прошу підтримати та проголосувати .
За-212
Рішення не прийнято .
Ставлю на голосування пропозицію про направлення до комітету на доопрацювання з наступним поданням на повторне друге читання проект Закону про обчислення часу в Україні ( реєстраційний номер 4201 ) .
Готові голосувати ?
Прошу підтримати та проголосувати .
За - 226
Рішення прийнято .
Дякую .
Позачергове засідання Верховної Ради України оголошую закритим .
