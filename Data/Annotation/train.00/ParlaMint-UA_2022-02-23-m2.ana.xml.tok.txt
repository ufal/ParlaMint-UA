Шановні колеги , я прошу вже запрошувати народних депутатів до зали .
Я думаю , за декілька хвилин ми почнемо наше засідання .
Шановні колеги , прошу народних депутатів займати свої місця .
Доброго вечора , шановні депутати !
Доброго вечора , шановні народні депутати та гості Верховної Ради України !
У зв'язку з прийняттям Президентом України рішення про введення надзвичайно стану в окремих регіонах України та відповідно до частини третьої статті 83 пункту 31 , частини першої статті 85 Конституції України ми сьогодні проводимо позачергове пленарне засідання Верховної Ради України .
Прошу народних депутатів підготуватися до електронної реєстрації .
Я нагадую , що після початку реєстрації необхідно , утримуючи сенсорну кнопку , натиснути на зелену кнопку " За " та утримувати її до кінця реєстрації .
Шановні народні депутати .
Ну , бачте , в когось , може , погана пам'ять .
Прошу народних депутатів зареєструватися .
У залі зареєстровано 327 народних депутатів .
Позачергове пленарне засідання Верховної Ради України оголошую відкритим .
Шановні народні депутати , згідно з пунктом 31 частини першої статті 85 Конституції України , пункту 21 частини першої статті 106 Конституції України , статей 5 , 6 Закону України " Про правовий режим надзвичайного стану " Президент України 23 лютого вніс на розгляд Верховної Ради України проект Закону України ( реєстраційний номер 7108 ) про затвердження Указу Президента України " Про введення надзвичайного стану в окремих регіонах України " .
Відповідно до статті 189 Регламенту Верховної Ради України питання про затвердження Указу Президента України про введення надзвичайного стану в Україні або в окремих її місцевостях розглядається Верховною Радою без голосування щодо включення його до порядку денного за процедурою першого читання та прийняття закону в цілому .
Таке питання може вноситись на розгляд Верховної Ради без попередньої підготовки в комітетах , але комітети провели таку підготовку .
Відповідно до Регламенту пропонується такий порядок цього питання : доповідь Секретаря Ради національної безпеки і оборони України – до 7 хвилин , до 7 , можна і менше , Олексій Мячеславович .
Після цього співдоповідь від профільного комітету – до 5 хвилин , можна і менше .
Далі ми пропонуємо виступи від депутатських фракцій і груп – по 2 хвилини , тільки від тих фракцій , які бажають , ми так домовились .
Фракцій таких буде небагато , тому я думаю , що ми .
і після цього переходимо до прийняття рішення .
Шановні колеги , сприймаємо такий регламент ?
Заперечень не буде ні в кого ?
Тому , шановні народні депутати , переходимо до розгляду питання .
Слово для доповіді надається Секретарю Ради національної безпеки і оборони України Олексію Мячеславовичу Данілову .
Будь ласка , Олексій Мячеславович .
Шановні народні депутати , шановний пане Голово , сьогодні відбулося засідання Ради нацбезпеки і оборони України під головуванням Президента України , на якому розглядалося одне питання : про введення надзвичайного стану в Україні .
На засіданні була заслухана доповідь міністра оборони України , міністра внутрішніх справ України , Голови Служби безпеки України , керівників розвідувальної спільноти , прикордонної служби .
Надана інформація була детально обговорена на предмет ризиків і загроз суверенітету та територіальної цілісності нашої країни .
В цьому плані головним викликом нашої безпеки була і є , і залишається агресивна політика Росії по відношенню до нашої країни .
21 лютого 2022 року керівництвом Російської Федерації визнано незалежність самопроголошених " Л / ДНР " та прийнято рішення щодо введення на тимчасово окуповані території Донецької та Луганської областей підрозділів Збройних сил Російської Федерації .
Такі дії є продовженням політики Російської Федерації щодо ескалації збройної агресії проти нашої країни , нав'язування сепаратизму , провокування міжнаціональних , міжконфесійних конфліктів , масових безпорядків , що загрожує безпеці , життю та здоров'ю наших громадян , державному суверенітету , конституційному ладу та територіальній цілісності нашої країни .
Підривна діяльність спеціальних служб Російської Федерації , підтримувана нею діяльність сепаратистських сил , кримінальних та незаконних військових угрупувань на окупованих територіях Донецької та Луганської областей , здійснення ними терористичної діяльності набули характеру збройного протистояння і загрожують поширенню на інші регіони нашої країни .
З метою нормалізації обстановки в державі , забезпечення захисту та охорони державного кордону , протидії злочинності , підтримання громадської безпеки та порядку , створення умов для належного функціонування органів державної влади , місцевого самоврядування та інших інститутів громадянського суспільства , запобігання спробам захоплення державної влади та зміни конституційної влади України шляхом насильства , керуючись пунктами 5 і 6 частини другої статті 4 Закону України " Про правовий режим надзвичайного стану " , на засіданні Ради нацбезпеки і оборони було прийнято відповідне рішення .
Шановні колеги , я дуже вас прошу підтримати це рішення .
Ми доволі довго утримувались від таких рішень по введенню надзвичайного стану на тих чи інших територіях .
Сьогодні ситуація ускладнилась , вона не є простою .
Ми не будемо нічого скрывать від вас , нам треба цей режим , і ми пропонуємо ввести його на всій території нашої країни , крім Донецької і Луганської областей .
На території Донецької і Луганської областей діє інший режим , який пов'язаний з нашим проведенням ООС .
Ситуація , ще раз наголошую , непроста , але вона абсолютно контрольована .
По даним всіх наших розвідок партнерів , по даних наших розвідок , по даних наших аналітиків без внутрішньої дестабілізації на території нашої країни захоплення нашої країни неможливе .
Питання внутрішньої дестабілізації для Російської Федерації – це питання номер один .
Для того , щоб запобігти цим подіям , ми пропонуємо Президенту ввести .
на засіданні Ради нацбезпеки проговорили це питання , і Президент його підтримав , і я дуже вас прошу підтримати дану пропозицію , надану Президентом нашої країни .
Дякую , Олексій Мячеславович .
Подякуємо пану Секретарю Ради національної безпеки і оборони .
Олексій Мячеславович .
Дякуємо , будь ласка , за доповідь вам .
Ми домовились , що ми запитань не задаємо , тому що ми і так сьогодні провели в дискусіях дуже багато часу .
Шановні народні депутати , до слова для співдоповіді запрошується голова Комітету Верховної Ради України з питань національної безпеки , оборони та розвідки Олександр Михайлович Завітневич .
Будь ласка , Олександр Михайлович .
Шановна президія , шановні колеги , відповідно до доручення Голови Верховної Ради України Комітет з питань національної безпеки , оборони та розвідки на своєму засіданні 23 лютого 2022 року розглянув проект Закону України " Про затвердження Указу Президента України " Про введення надзвичайного стану в окремих регіонах України " ( реєстраційний номер 7108 , доопрацьований ) , поданий Президентом України .
Метою проекту є затвердження Верховною Радою України відповідно до пункту 31 частини першої статті 85 Конституції України та частини першої статті 5 Закону України " Про правовий режим надзвичайного стану " , Указу Президента України від 23 лютого 2022 року № 63 / 2022 " Про введення надзвичайного стану в окремих регіонах України " .
Комітет ухвалив одноголосно рішення рекомендувати Верховній Раді України за результатами розгляду проекту закону прийняти його за основу і в цілому , затвердивши рішення Президента України .
Дякую .
Дякую , шановний Олександр Михайлович .
Шановні колеги , ми домовилися , що ми даємо можливість виступити тим депутатським фракціям і групам , які мають бажання .
Прошу відповідні депутатські фракції і групи записатися – до 2 хвилин .
Будь ласка , шановні колеги .
Слово надається народному депутату Качному , фракція політичної партії " Опозиційна платформа – За життя " .
Олександр Сталіноленович , будь ласка .
Колтунович Олександр Сергійович , до 2 хвилин .
Бачите , всі захотіли виступити .
Будь ласка .
Дякую .
Шановний пане Голово , шановні колеги , запровадження надзвичайного стану має окремі негативні явища і наслідки для , от скажімо так , в макроекономічній і монетарній площині , ви це вже бачили сьогодні в обмінниках .
Я поясню , в чому тут фішка і основні моменти .
Перше - це відтік прямих іноземних інвестицій .
Другий момент .
Є ще один момент , який стосується падіння і девальвації національної грошової одиниці .
У нас на сьогоднішній день є складна ситуація , і тому Національному банку , послухайте , будь ласка , Національному банку необхідно буде втримати гривню .
І з цієї точки зору я якраз звертаю вашу увагу для того , щоб все-таки вирішувати питання всередині країни , які стосуються національного масштабу і національної економіки , яким чином зараз будемо втримувати гривню ?
Перше .
Національний банк не має резерву для інтервенції національної грошової одиниці .
Для цього необхідно сформувати резервний фонд , який буде сьогодні докапіталізовувати і підтримувати національну грошову одиницю .
Другий момент .
Необхідно врахувати інфляційні ризики , які також на сьогоднішній день будуть .
Послухайте уважно , я якраз кажу про те , що необхідно врахувати для того , щоб збити ці панічні настрої для національної економіки .
Це важливі речі макроекономічного і монетарного характеру , тому це важливо .
Те , що має сьогодні робити , наприклад , Національний банк України .
Це другий момент .
І останнє .
Також є питання щодо виконання контрактів за окремими договорами .
Ми також це маємо враховувати для того , щоб галопуюча інфляція не накрила сьогодні країну .
Тому з цієї точки зору інфляційні , девальваційні , інші ризики їх необхідно враховувати .
Ось про що йде мова і чому я сьогодні беру слово , для того щоб всі ті речі , щоб долар по 31 гривні , інші , щоб ми їх зараз збили і врахували .
Дякую за увагу .
Слово надається народній депутатці України Констанкевич Ірині Мирославівні , депутатська група " Партія " За майбутнє " .
Тарас Іванович Батенко .
Будь ласка , Тарас Іванович .
Шановні колеги , я вважаю і наша депутатська група " Партія " За майбутнє " вважає , що кожен день , який сьогодні переживає українська нація і українська держава , є надважливий і історичний день задля збереження українського суверенітету .
Ви знаєте , я думаю , що невдовзі , за пару років , ті люди , які були причетні до сьогоднішнього рішення , яке ми сьогодні будемо приймати , коли в своїх спогадах опишуть всі перипетії , як це рішення вдавалося .
Але я більш ніж переконаний , що це рішення сьогоднішнє говорить про те , що ми точно не російська Державна Дума і що ми стільки часу обговорюємо указ Президента , і ми точно не Державна Дума , яка в 2 - 3 хвилини голосує , як швидко треба ввести війська за межі іншої держави в іншу державу .
Більше того , ми можемо дискутувати , ми можемо переконувати і ми можемо солідарно відповідати на блуд , який ми чуємо від окремо взятої політичної фракції , і ми показуємо консолідацію українського парламенту перед лицем ворога .
Тому , друзі , я хочу сказати , що сподіваюсь , кожен з нас присутніх тут сподівається , що Президент як Верховний Головнокомандувач , що уряд , Національний банк , всі органи влади сьогодні знають , що далі робити і в частині оборони , і в частині енергетики , і в частині економіки , і в частині всіх інших галузей життя .
Ми , головне , маємо забезпечити впевненість , спокій в державі і перемогу в завтрашньому дні .
Дякую .
Слава Україні !
Голосуємо " за " .
Героям слава !
Будь ласка , Бакунець Павло Андрійович , група " Довіра " .
Ми , Верховна Рада України , зібралися тут сьогодні , аби затвердити Указ Президента України про введення надзвичайного стану в Україні .
Україна випробувала усі шляхи дипломатичні , однак агресія з боку Росії зростає , на наших кордонах стоїть вороже військо .
З нашої сторони на кордоні стоїть сильна , міцна українська армія , в яку ми віримо .
Але ситуація є ускладненою , і це означає , що потрібно негайно вводити надзвичайний стан .
Запроваджуючи надзвичайний стан , ми діємо на випередження ідеям Кремля , дії якого спрямовані на дестабілізацію ситуації всередині нашої країни .
Це насамперед ми діємо , аби змобілізувати місцеву владу , державну владу та силові структури , щоб попередити можливі провокації всередині нашої країни , це для того , аби зменшити панічні настрої серед населення України .
Надзвичайний стан – це для того , аби бути готовими до можливих провокацій зі сторони терористичних російських угрупувань , які можуть бути всередині нашої країни .
Надзвичайний стан – це для того , аби чітко визначити обов'язки місцевої влади , державної , громадян і силових структур .
Переконаний , що введення надзвичайного стану не перешкодить життю та здоров'ю законослухняних громадян .
Українцям немає за що переживати , у нас міцна армія , нам потрібно зберігати розсудливість і не вірити фейкам у соціальних мережах .
Довіряйте офіційним джерелам інформації .
Ми – сильна нація .
Слава Україні !
Слава Збройним Силам !
Героям Слава !
Слово надається народному депутату Михайлу Забродському , фракція " Європейська солідарність " .
Шановні колеги , шановні українці !
Ми горда і волелюбна нація , яка вже не перший рік живе в зовсім іншій суспільній і політичній реальності , яку дуже важко зрозуміти , особливо в Москві .
Сьогодні ми з вами зробили чимало , і впевнений , через декілька хвилин зробимо ще більше .
І врешті - решт ті обмеження і ті жертви , на які , можливо , прийдеться піти багатьом з нас і мільйонам наших співвітчизників , це не така висока плата .
І наскільки це серйозно у порівнянні з тим , чим ризикують ті , хто зараз знаходиться на сході нашої держави і по інших кордонах , на інших стратегічних напрямках .
Але ми маємо чітко розуміти : ми з вами лише на початку нашого шляху , нам ще є над чим працювати і що зробити для оборони цієї країни .
На черзі розгляд законів .
Нова редакція Закону про національний спротив , на черзі нові пропозиції стосовно збільшення фінансування армії , на черзі для окремих категорій , присутніх тут , Закон про колабораціонізм , який ми теж розглянемо .
Нещодавно повернувся з відрядження , буквально вчора ввечері .
Скільки можна було за 72 години проїхати ?
Ну , більше половини лінії зіткнення .
Всіх військових хвилює лише одне питання .
І це не бронежилети , і не тільки каски , і не тільки боєприпаси , продовольство і пальне .
Їх хвилює моноліт , який має залишилися тут , в тилу .
І ми з вами – відображення цього моноліту .
Ми – та єдина сила , яка має консолідувати суспільство і думати не про політичні вподобання , а про захист нашої країни .
Пропоную для того , щоб продемонструвати тим з них , хто , можливо , нас зараз дивиться , встати і стоячи привітати Збройні Сили України і інші військові формування , які боронять нашу державу .
Слово надається народній депутатці України Стефанишиній Ользі Анатоліївні .
Соломія Бобровська , будь ласка , фракція " Голос " .
Соломія Бобровська , фракція " Голос " .
Шановні українці , ми приводимо державу в стан повної обороноздатності , бо як країна , яка восьмий рік веде війну за свою державу , ми знаємо , що таке в критичний час разом бути згуртованими , мобілізованими , і чітко розуміти , що кожен з нас повинен і має , і зобов'язаний робити .
Я хочу наголосити , що введення режиму надзвичайного стану не означає введення режиму воєнного стану , це категорично різні речі .
І сьогодні введення надзвичайного стану є для того , щоб оперативно і швидко могли прийматися рішення на місцях для того , щоб не було паніки і штаби у ваших областях уже розгорнуті і працюють .
Але наголошу , жодної паніки , хаосу , дезінформації , дезорганізації , тому що це та зброя , яку сьогодні Російська Федерація оперативно на всіх можливих міжнародних , і наших внутрішніх в першу чергу майданчиках , використовують , штампуючи тисячами фейки , в які вже , власне , не вірять і їхні громадяни .
Я прошу всіх тут присутніх прослідувати і заспокоїти ваших виборців на місцях і сказати , що права громадян будуть максимально забезпечені і не будуть турбувати ані бізнес , ані економіку .
Це для того , щоб влада могла б швидко і оперативно приймати ці рішення на своїх місцях .
І найважливіше .
Сьогодні час , шановні українці , готуватися і стояти пліч -о-пліч за себе і пам'ятати , що це наша війна за нашу і свою землю .
Дякую .
Слово надається народній депутатці Гринчук Оксані Анатолівні , фракція політичної партії " Слуга народу " .
Бужанський Максим Аркадійович , будь ласка .
Шановні українці , коли дорослі налякані , це відчувають діти , їм тоді теж страшно .
Тож не бійтесь нічого , бережіть дітей .
Зараз ми проголосуємо за введення надзвичайного стану на всій території нашої країни .
Я хочу ще раз підкреслити , що всі заборони , які містить цей стан , будуть вводитися тільки за потреби .
Тільки за потреби , якщо буде така ситуація .
А якщо ні , то життя кожного українця не зміниться .
Ми голосуємо це протягом 30 днів , і я прошу кожного без винятку підтримати це рішення .
Це наша позиція , ми повинні продемонструвати , що ми беремо на себе повну відповідальність за те , що діється в країні в такі скрутні часи .
Я пропоную перестати шукати ворогів поміж нас , ми всі представляємо тут наших виборців , наших громадян .
Я пропоную витрачати менше часу на порожні політичні гасла і більше часу приділяти цифрам , математиці .
Давайте розмовляти мовою цифр , бо час у нас вже дуже критичний .
Прошу всіх без винятку підтримати введення надзвичайного стану .
Слово надається народному депутату Власенку Сергію Володимировичу , фракція " Батьківщина " .
Дякую , пане Голово .
За останні декілька днів я значно більше ніж зазвичай спілкуюся з військовими .
Дорослі не бояться , дорослі готові захищати нашу країну , дорослі готові зробити все для того , щоб і інші дорослі , і наші діти були повністю захищені .
Фракція " Батьківщина " одностайно і беззаперечно підтримає Указ Президента про запровадження надзвичайного стану .
Я би хотів сказати , що цей указ є дуже і дуже збалансованим .
Він , з одного боку , надає можливість органам державної влади , органам місцевого самоврядування оперативно в короткі стислі терміни реагувати на можливі провокації , але , з другого боку , указ не зачіпає ключових основоположних прав людини і не обмежує їх .
Це є вкрай важливим для того , щоб держава продовжувала спокійно працювати , але маючи інструменти для відповіді і відсічі будь-якій провокації , яка би не виникла за цей період , за період існування цього указу .
Тому я ще раз звертаюся до всіх .
По -перше , дорослі не бояться .
По -друге , в країні немає жодної паніки .
Суспільство розуміє , чому держава сьогодні зобов'язана реагувати на ті виклики , які є , в той спосіб , як держава реагує , а саме : шляхом запровадження надзвичайного стану на всій території нашої держави .
Ще раз підкреслю , " Батьківщина " одностайно і в повному складі підтримує цей збалансований і виважений указ .
Дякую .
Дякую .
Шановні народні депутати , обговорення питання завершено .
Переходимо до прийняття рішення .
Відповідно до пункту 31 частини першої статті 85 Конституції України , статей 189 , 190 Регламенту Верховної Ради України , статей 5 , 6 Закону України " Про правовий режим надзвичайного стану " ставлю на голосування для прийняття в цілому з необхідними техніко - юридичними поправками проект Закону України ( реєстраційний номер 7108 ) про затвердження Указу Президента України " Про введення надзвичайного стану в окремих регіонах України " .
Шановні колеги , готові голосувати ?
Прошу народних депутатів голосувати .
За - 335
Рішення прийнято .
Покажіть по фракціях , будь ласка .
Шановні колеги , позачергове пленарне засідання Верховної Ради України оголошую закритим .
