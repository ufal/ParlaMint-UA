Доброго ранку , шановні народні депутати .
Доброго ранку , гості , запрошені Верховної Ради України .
Я прошу народних депутатів підготуватися до реєстрації .
Прошу увімкніть систему " Рада " .
В залі зареєструвалося 248 народних депутатів .
Ранкове засідання Верховної Ради України оголошую відкритим .
Сьогодні день народження народного депутата Марії Василівни Матіос .
Давайте Марію Василівну поздоровимо всі з днем народження .
Побажаємо успіхів , всього доброго .
Вона народилася в дуже значне свято – сьогодні відзначається День Святого Миколая Чудотворця .
Давайте щиро побажаємо усім співвітчизникам добра , тепла і затишку в кожній родині , бажаємо всім постійно відчувати любов та опіку Святого Миколая та здійснення всіх добрих задумів і мрій .
З святом !
Шановні народні депутати , оголошення я хочу зробити .
Ми провели зараз консультації з керівниками фракцій і вноситься пропозиція у зв'язку з тим , що в нас є дуже важливі питання на сьогоднішній розгляд , це і бюджет держави , це і дуже важливі закони .
Тому є пропозиція , для узгодження порядку денного сесії зробити перерву .
Перерву зробити до 14 години , щоб комітети могли попрацювати , щоб депутати могли ті закони , які у вас є , попрацювати .
Ми зараз зберемося , керівники фракцій , у кабінеті Голови Верховної Ради України , розглянемо всі питання і о 14 годині розглянемо ті питання , які ми визначимо разом з керівниками фракцій .
Оголошується перерва до 14 години .
Прошу .
Шановні народні депутати , у нас робочий день сьогодні до 18 години .
Ідуть перемовини дуже непрості .
Я думаю , ми у найближчий час знайдемо порозуміння .
У нас є робота десь на годину , півтори .
І щоб не збиратися по цьому питанню завтра , ми розглянемо всі питання .
То я дуже прошу всім оставитися в сесійні залі .
Добре ?
Я , коли почнемо працювати , тоді я зроблю це .
Я прошу , запрошуйте народних депутатів до сесійної зали .
Володимире Васильовичу , запрошуйте там всіх до сесійної зали .
Петренко є в сесійній залі ?
Де ?
Не бачу Петренка .
Запрошуйте , запрошуйте народних депутатів , вечеря , обід , все закінчилось , потім довечеряють .
Каплін он сидить , уже повечеряв , все нормально .
Репліку , хто просить , Каплін ?
Так , де доповідач , я не бачу .
Де ?
Давайте Петренка сюди .
Я ще запрошую , ще не всі підійшли .
Я не бачу з " Батьківщини " усіх .
Шановні народні депутати , ми сьогодні відкрили з вами ранкове засідання , тому я хочу зараз закрити ранкове засідання Верховної Ради України і відкрити після реєстрації вечірнє засідання .
Я прошу підготуватися до реєстрації .
Прошу підготуватися до реєстрації .
Увімкніть систему " Рада " .
В залі зареєструвалося 367 народних депутатів .
Вечірнє засідання Верховної Ради України оголошую відкритим .
Я хочу оголошення зробити , зачитати заяву .
Заява .
Повідомляю вам про свій вихід зі складу депутатської фракції Партії регіонів у Верховній Раді України сьомого скликання .
Народний депутат Мельниченко .
Шановні народні депутати , ми провели засідання керівників фракцій .
Дуже багато розглянули різних пропозицій і прийняли рішення : зараз першим питанням розглянути проект Закону про усунення негативних наслідків та недопущення переслідування та покарання осіб з приводу подій , які мали місце під час проведення мирних зібрань .
Домовилися заслухати народного депутат Петренка .
Прошу народного депутат Петренка , 2 хвилини , і без обговорення прийняти рішення .
Потім розглянути ще чотири закони і заслухати презентацію десь біля 20 хвилин бюджету , Державного бюджету України на 2014 рік , прошу .
Тому розглядається зараз проект Закону ( № 3787 ) .
Прошу , народний депутат Петренко .
Доповідається законопроект про усунення негативних наслідків та недопущення переслідування та покарання осіб з приводу подій , які мали місце під час проведення мирних зібрань .
Стаття 1 .
Звільнити від відповідальності осіб , які були учасниками акцій протесту та масових заходів щодо їхніх дій і рішень у період з 21 листопада 2013 року і до дня набрання чинності цим законом .
Стаття 2 .
Всі кримінальні провадження та провадження щодо вчинення адміністративних правопорушень , відкриті з приводу подій , визначених статтею 1 цього закону , підлягають закриттю .
Стаття 3 .
Нові кримінальні провадження та провадження щодо вчинення адміністративних правопорушень не можуть бути відкриті з приводу подій , визначених статтею 1 цього закону .
Стаття 4 .
Особи , притягнуті до кримінальної відповідальності , відповідальності за адміністративні правопорушення з приводу подій , визначених статтею 1 цього закону , підлягають звільненню від відповідальності та визнаються такими , що не мають судимості і відповідальності за адміністративні правопорушення .
Уповноваженим органом прийнято рішення , що випливають з цього з цього закону , протягом 10 днів з набрання чинності цим законом .
Цей закон набирає чинності з дня наступного за днем його опублікування .
Цей закон – це вимога мільйонів українців .
Я прошу підтримати цей закон в сесійній залі .
Дякую .
Дякую , сідайте .
Прошу уваги !
Підготуватися до голосування .
Ставлю на голосування проект Закону ( № 3787 ) про усунення негативних наслідків та недопущення переслідування та покарання осіб з приводу подій , які мали місце під час проведення мирних зібрань – для прийняття за основу і в цілому .
Прошу народних депутатів голосувати .
За - 339
Проти – 2 , утримався – 1 , не голосували – 62 .
Рішення прийнято .
По фракціях .
Партія регіонів – 176 , " Батьківщина " – 75 , " УДАР Віталія Кличка " – 31 , " Свобода " – 36 , Компартія – 0 , позафракційні – 21 .
Розглядаються проекти Законів ( реєстраційні номери : 3757 , 3757 - 1 , 3757 - 2 , 3757 - 3 ) про внесення змін до Податкового кодексу України щодо ставок окремих податкових та податкових пільг .
Як розглядаємо ?
Ми домовилися розглянути по скороченій процедурі і без обговорення .
Тому я буду надавати зараз слово доповідачам по дві хвилини і поставлю на голосування пропозицію комітету .
Прошу , голова комітету Віталій Юрійович Хомутиннік .
Прошу .
Шановний Володимире Васильовичу !
Шановні колеги !
Шановні представники уряду !
Законопроекти , внесені на розгляд парламенту , є складовою при розгляді Державного бюджету України на наступний рік .
Для нас є необхідність врегулювати саме ті питання , які стоять на часі , при врахуванні того , що вже Новий рік не за горами .
Законопроекти , подані народними депутатами : перший 3757 – це законопроект комітетський , автори – члени комітету ; 3757 - 1 – народний депутат Омельченко ; 3757 - 2 – Сенченко і Терьохін .
По першому законопроекту , саме до якого і зійшлися члени комітету , щодо підтримки його за основу та в цілому .
Чому за основу та в цілому ?
Тому що ми розуміємо , що у нас немає часу на те , щоб проходити повну процедуру .
Що пропонується ?
Пропонується дуже стислий перелік податкових норм , які , в принципі , погоджені зі всіма депутатськими групами та урядом .
Перше .
Пропонується перенесення вступу в дію зниження ставки податку на додану вартість на один рік .
Тобто якщо з наступного року 17 відсотків , то на один рік пропонується цю позицію відстрочити .
Також по податку на прибуток пропонується зменшення на 1 відсоток щорічно , тобто в наступному році буде не 19 , а 18 відсотків , у 2015 році 17 відсотків , і на 2016 рік ми виходимо на 16 відсотків .
Також підвищення ставок акцизного податку на спирт та інші алкогольні напої на 14 відсотків , також це погоджено з .
Завершуйте .
Також ця позиція погоджена з профільними асоціаціями та урядом .
Продовжена дія звільнення від оподаткування на додану вартість необроблених шкур , операції з металобрухтом , макулатурою та деревиною на наступний рік , на 2015 рік , скасування пільги із ввезення на митну територію України природного газу , а також збільшення вдвічі ставки збору за спеціальне використання лісових ресурсів .
Цей законопроект в цілому надає Державному бюджету плюс 35 . біля 35 мільярдів гривень .
Без цього законопроекту буде важко розглядати , безумовно , і Державний бюджет України на наступний рік .
Щодо інших законопроектів , то наступний законопроект 3757 - 1 комітет також пропонував прийняти за основу , якщо буде прийнятий перший в цілому , якщо така процедура буде прийнятна , і надалі допрацьовувати вже його у наступному році , у наступному пленарному тижні .
Третій законопроект , відповідно , пропонується відхилити .
Дякую за увагу .
Ще раз хочу зосередити увагу на те , що приймати його необхідно в цілому цей законопроект .
Дякую .
Дякую .
Сідайте .
Народний депутат Омельченко буде доповідати свій закон ?
Ні .
Народний депутат Сенченко ?
Ні .
Ні .
Домовились .
Я прошу підготуватися до голосування .
Прошу підготуватися до голосування .
Комітет вніс пропозицію : Закон ( № 3757 ) прийняти за основу і в цілому .
Тому я ставлю на голосування проект Закону ( № 3757 ) про внесення змін до Податкового кодексу України ( щодо ставок окремих податків та податкових пільг ) – для прийняття за основу .
Прошу голосувати .
За основу і в цілому .
Прошу голосувати .
Прошу .
За основу і в цілому .
За-241
Проти – 3 , утримались – 4 , не голосували – 92 .
Рішення прийнято .
По фракціях :
Партія регіонів – 192 , " Батьківщина " – 0 , " УДАР Віталія Кличка " – 0 , " Свобода " – 0 , Компартія – 30 , позафракційні – 19 .
Далі .
Розглядається проект Закону ( 3769 ) про внесення змін до Закону України " Про державну службу " ( щодо набрання чинності ) .
Як розглядаємо ?
Скорочена процедура , без обговорення .
Прошу проголосувати .
Прошу проголосувати .
Я прошу уваги , народні депутати !
За - 192
Проти – 46 , утримались – 3 , не голосували – 104 .
Рішення прийнято .
Сергій Рафаїлович Гриневецький , 2 хвилини , прошу .
Шановний Володимире Васильовичу , шановні колеги !
Нову редакцію Закону України " Про державну службу " за реєстраційним номером 4050 ухвалено Верховною Радою України 17 листопада 2011 року та підписано Президентом України 10 січня 2012 року .
При цьому у вказаному законі було передбачено набрання ним чинності з 1 січня 2013 року .
20 листопада минулого року Верховною Радою України ухвалено Закон ( № 5483 ) про внесення змін до Закону України " Про державну службу " , яким було перенесено на один рік з 1 січня 2014 року набранням ним чинності у зв'язку з необхідністю прийняття нової редакції Закону України " Про службу в органах місцевого самоврядування " та забезпечення синхронного і скоординованого введення в дію нових законів .
Відсутність нової редакції Закону України " Про службу в органах місцевого самоврядування " може призвести до розбіжностей та суперечностей у правовому регулюванні суспільних відносин , що складаються в процесі проходження служби в органах місцевого самоврядування , оскільки таке проходження забезпечується певними нормами чинного Закону України " Про державну службу " від 16 грудня 1993 року .
Крім того , реалізація нової редакції Закону України " Про державну службу " потребуватиме збільшення видатків з державний бюджету на оплату праці державних службовців .
Запровадження закону без фінансового забезпечення призведе до виникнення заборгованості з заробітної плати , подальшого скорочення чисельності державних службовців , зростання соціальної напруги тощо .
З метою цілісної реалізації адміністративної реформи , ініційованої Президентом України , зокрема щодо синхронного та скоординованого введення в дію нових редакцій законів України " Про державну службу " та " Про службу в органах місцевого самоврядування " єдиним вмотивованим рішенням залишається відтермінування на один рік Закону України " Про державну службу " ( № 4050 ) в цілому .
Прошу проголосувати .
Дякую .
Я прошу підготуватися до голосування .
Підготувалися до голосування ?
Там нараду що ви в кінці проводите ?
Що за нараду там ?
Сідайте на свої місця голосувати .
Шановні народні депутати !
Ставлю на голосування проект Закону ( № 3769 ) про внесення змін до Закону України " Про державну службу " ( щодо набрання чинності ) – для прийняття за основу і в цілому .
Прошу народних депутатів голосувати .
За-240
Проти – 0 , утрималось – 22 , не голосували – 98 .
Рішення прийнято .
По фракціях .
Партія регіонів – 191 , " Батьківщина " – 0 , " УДАР Віталія Кличка " – 0 , " Свобода " – 0 , Компартія – 30 , позафракційні – 19 .
Розглядається проект Закону ( № 3766 ) про внесення змін до Закону України " Про Державний бюджет України на 2013 рік " ( щодо уточнення надходжень державного бюджету ) .
Доповідає голова комітету Гєллєр Євгеній Борисович .
Є по скороченій процедурі пропозиція .
Прошу народних депутатів проголосувати .
За - 190
Проти – 44 , утрималось – 8 , не голосували – .
Рішення прийнято .
По фракціях .
Доповідайте .
Шановний Володимир Васильович !
Шановні народні депутати і запрошені !
Комітет з питань бюджету на своєму засіданні 18 грудня розглянув законопроект про внесення змін до Закону " Про Державний бюджет України на 2013 рік " за номером 3766 .
Подано народним депутатом Павловим Костянтином Юрійовичем .
Законопроектом передбачено уточнення надходжень державного бюджету з метою належного виконання видатків державного бюджету до кінця поточного року .
Головне науково - експертне управління зазначає , що законопроект може бути прийнятий за основу з урахуванням висловлень , зауважень та відповідного висновку уряду .
Міністерство фінансів пропонує законопроект до розгляду та прийняття .
Оскільки на розгляді Верховної ради знаходяться інші законопроекти про внесення змін до доходів і фінансування державного бюджету , у разі їх прийняття до розгляду даного законопроекту необхідно уточнення відповідних показників у ньому .
Зважаючи на наведене , Комітет з питань бюджету ухвалив рішення рекомендувати Верховній Раді законопроект за номером 3766 прийняти за основу та в цілому як закон з урахуванням необхідності уточнення показників державного бюджету і державного боргу у законопроекті та додатках до нього відповідно до чинної редакції Закону про державний бюджет та законопроектів , які будуть прийняті Верховною Радою до даного законопроекту .
Відповідно Комітет з питань бюджету разом з Головним юридичним управлінням апарату при оформленні на підпис цього законопроекту у разі прийняття мають нести необхідні редакційні та техніко - юридичні уточнення , пов'язані з ухваленням рішення комітету за законопроектом .
Прошу підтримати рішення .
Дякую за увагу .
Можна ще п'ять секунд ?
Прошу мікрофон ввімкніть .
Цей закон необхідний для того , щоб отримати кредит від Російської Федерації у розмірі три міліарди .
Дякую .
Дякую , сідайте .
Шановні народні депутати !
Пропозиція голосувати комітету в цілому , за основу і в цілому .
Але народний депутат Ляшко проти голосувати в цілому .
Я об'явив вас .
Хвилину він .
хвилину , Ляшко прошу , і буду ставити на голосування .
Олег Ляшко , Радикальна партія .
Я хочу під стенограму , Володимире Васильовичу , повідомити про те , що я проти прийняття цього законопроекту в цілому .
Адже до цього законопроекту є ряд дуже суттєвих зауважень , які треба робити .
По -перше , законопроект , яким пропонується скоротити видатки Державного бюджету на 18 мільярдів гривень , точніше на 20 , збільшити доходи на 14 мільярдів – це все питання уряду , це не питання народного депутата .
Це показує непрофесійність , нездатність уряду Азарова планувати бюджет , передбачати економічний розвиток , економічні показники – це показує банкротство уряду Азарова .
Це скорочення видатків , які ви зараз пропонуєте на соціальну сферу , на пенсії , на зарплати тощо .
Тому я категорично заперечую проти прийняття закону в цілому тільки в першому читанні .
Дякую за увагу .
Дякую .
Я прошу керівника комітету пояснення , і на голосування ставлю .
Шановний пане Олеже , депутат має право подати законопроект , тому не надо пиариться , будь ласка , це все по процедурі .
Поэтому прошу зал підтримати за основу та в цілому .
Дякую .
Дякую .
Прошу підготуватися до голосування .
Ставлю на голосування проект Закону ( № 3766 ) про внесення змін до Закону України " Про Державний бюджет України н 2013 рік " ( щодо уточнення надходжень державного бюджету ) – для прийняття за основу і в цілому , з урахуванням пропозицій комітету .
Прошу народних депутатів голосувати .
За-243
Проти - 15 , утрималось – 3 , не голосувало – 89 .
Рішення прийнято .
По фракціях .
Партія регіонів – 195 , " Батьківщина " – 0 , Віталія Кличка – 0 , " Свобода " – 0 , Компартія – 31 , позафракційні – 17 .
Розглядається проект Закону ( № 3768 ) про внесення змін до Закону України " Про судоустрій і статус суддів " ( щодо посадового окладу суддів ) .
Доповідає народний депутат України Мартовицький Артур Володимирович .
Як розглядаємо ?
Прошу , прошу проголосувати , хто підтримує скорочену процедуру .
За - 190
Проти – 45 , утрималось – 3 , не голосували – 112 .
Рішення прийнято .
Прошу , Артуре Володимировичу , доповідайте .
Шановний Володимире Васильовичу !
Шановні колеги !
Вашій увазі пропонується для розгляду проект Закону України про внесення змін до Закону України " Про судоустрій і статус суддів " щодо посадового окладу суддів ( реєстраційний номер 3768 ) .
Відповідно до Закону України " Про судоустрій та статус суддів " , з 1 січня 2014 року має збільшитися мінімальний розмір посадового окладу суддів з 10 до 12 розмірів мінімальної заробітної плати .
Запровадження вказаної норми закону потребує близько 600 мільйонів гривень державних коштів .
Водночас економічне становище в країні , продовження нестабільності на світових товарних і фінансових ринках та нестійкій розвиток світової економіки формують ризики для прогнозу макропоказників на 2014 рік .
У таких умовах передбачити підвищення оплати праці суддів неможливо .
Запровадження ж визначених Законом України " Про судоустрій і статус суддів " умов оплати праці суддів без фінансового забезпечення призведе до виникнення заборгованості із заробітної плати в судах та відповідно зростання соціальної напруженості .
З метою збалансування державного бюджету та уникнення додаткових видатків державного бюджету на оплату праці суддів в обсязі близько 600 мільйонів гривень , джерела покриття яких відсутні , проектом закону передбачається внести зміни до Закону України " Про судоустрій і статус суддів " та виключити норму щодо збільшення з 1 січня 2014 року розміру посадового окладу судді з 10 до 12 розмірів мінімальної заробітної плати .
Прийняття запропонованого проекту закону дозволить уникнути негативних наслідків від запровадження норм Закону України " Про судоустрій і статус суддів " в частині оплати праці суддів .
У зв'язку з актуальністю даного законопроекту пропоную прийняти проект Закону № 3768 за основу та в цілому як закон .
Прошу підтримати .
Дякую .
Підготувалися до голосування ?
Всі готові ?
Ставлю на голосування .
Пропозиція комітету яка ?
За основу ?
І в цілому ?
Ставлю на голосування проект Закону № 3768 про внесення змін до Закону України " Про судоустрій і статус суддів " ( щодо посадового окладу суддів ) для прийняття за основу і в цілому .
Прошу народних депутатів голосувати .
За-245
Проти – 3 , утрималось – 5 , не голосувало – 97 .
Рішення прийнято .
По фракціях .
Шановні народні депутати , нам треба прийняти Постанову Верховної Ради України про особливості процедури розгляду і прийняття проекту Закону України " Про Державний бюджет України на 2014 рік " .
Як розглянемо цю постанову ?
Прошу проголосувати за скорочену процедуру .
За - 200
Проти – 48 , утрималось – 4 , не голосувало – 101 .
Рішення прийнято .
По фракціях .
Доповідає проект постанови керівник комітету Гєллєр Євгеній .
Прошу .
Дякую .
Шановний Володимир Васильович , шановні народні депутати !
Кабінет Міністрів подав на розгляд Верховної Ради проект Закону про державний бюджет на 2014 рік за реєстраційним номер 3000 .
На даний час вже минулі всі встановлені Регламентом Верховної Ради строки його розгляду та прийняття .
Проте , зважаючи на норми Конституції України і Бюджетного кодексу та враховуючи пропозицію уряду щодо необхідності використання розгляду такого законопроекту , пропонується відхилитися від встановленої процедури розгляду цього законопроекту та згідно зі статтею 50 Регламенту Верховної Ради України прийняти таку ad hoc процедуру .
Уряд сьогодні представить Верховній Раді законопроект про державний бюджет на 2014 рік .
Після цього , враховуючи .
новорічних свят , народним депутатам надається можливість протягом трьох тижнів розглянути такий законопроект та подати свої пропозиції до Комітету з питань бюджету не пізніше 8 січня .
Доручити Комітету з питань бюджету за участю уповноважених представників уряду протягом тижня розглянути подані пропозиції народних депутатів та підготувати пропозиції до законопроекту і до 10-ї години 16 січня їх подати на розгляд Верховної Ради .
Відповідно Верховна Рада матиме можливість вже 16 січня розглянути такий законопроект за пропозиціями Комітету з питань бюджету та прийняти його в цілому .
Прошу підтримати таку процедуру .
Дякую за увагу .
Дякую .
Сідайте .
Ставлю на голосування проект Постанови Верховної Ради України ( № 3000П ) про особливості процедури розгляду і прийняття проекту Закону України " Про Державний бюджет України на 2014 рік " – для прийняття за основу і в цілому .
Прошу народних депутатів голосувати .
За-246
Проти – 8 , утрималося – 3 , не голосували – 94 .
Рішення прийнято .
По фракціям .
Шановні народні депутати , переходимо до представлення проекту Закону про Державний бюджет України на 2014 рік .
Бюджет вам роздано .
Слово для доповіді надається першому заступнику міністра фінансів України Анатолію Івановичу Мярковському .
15 хвилин вам .
Шановний Володимире Васильовичу , шановні народні депутати , щойно .
Шановні народні депутати , буде ще голосування , всім оставаться на місцях .
Я вас прошу .
Щойно прийнято рішення .
Іще один закон є у нас для прийняття .
Щойно прийнято рішення Верховної Ради щодо процедури розгляду проекту бюджету на 2014 рік і тому сьогоднішній мій виступ стосується презентації цього проекту закону на наступний рік .
Хотів би декілька слів сказати про умови , які в нас , розвитку світової економіки , і в Україні , що відбувається в 2013 році і , ясна річ , що вони впливають на прогноз на наступний рік .
Нестабільність світової економіки у цьому році характеризується показниками , що в цілому показники ВВП Єврозони за третій квартал цього року знизились на 0 , 4 відсотки .
Світові ціни на сталь знизились на 7 , 5 відсотків .
Міжнародний валютний фонд у жовтні зменшив прогноз розвитку світової економіки в цьому році з 3 , 1 до 2 , 9 відсотків .
Тобто зовнішні фактори негативно впливають на розвиток економіки і України в наступному році .
Так , зокрема за цей рік експорт товарів знизився за 10 місяців на 9 відсотків .
І , зокрема експорт металів на 8 , 8 відсотків .
По внутрішнім факторам є позитивні фактори , які впливають на динаміку розвитку економіки у наступному році .
І це стосується реалізації політики енергоефективності та імпортного заміщення .
Скоординованої політики Національного банку України та уряду .
Продовження політики соціальних стандартів та збільшення заробітної плати стимулюють внутрішній попит .
Так середньомісячна номінальна зарплата у січні - жовтні зросла на 8 , 2 відсотки , в тому числі реальна на 8 , 7 відсотків .
Обсяг роздрібного товарообороту за 10 місяців зріс на 9 , 2 відсотки .
Також є позитивні кроки і позитивні напрями , які відбуваються у банківському секторі .
Звичайно , в цих умовах ми в порівнянні із прогнозом макропоказників , які були покладені за основу в підготовці бюджету 2014 року у вересні , зробили корекцію і відповідно номінальне значення ВВП зменшилося на майже 42 мільярди гривень до 1,653 десятих * * * трильйони гривень .
Зростання реального ВВП ми прогнозуємо на рівні 3 відсотків .
І на розвиток економіки також будуть впливати зовнішні фактори , які ми очікуємо щодо поступового відновлення світової економіки , покращення відносин з торговими основними партнерами і відновлення динаміки , позитивної динаміки в експорті .
А також ми бачимо розвиток внутрішніх факторів , які пов'язані з подальшим проведенням економічних реформ , розвитку і реалізації Державної програми активізації економіки , продовження політики дерегуляції і покращення на цьому фоні інвестиційного клімату та розвитку внутрішнього ринку , а також подальше стимулювання внутрішнього попиту шляхом підвищення основних соціальних стандартів та гарантій .
Щодо доходів бюджету .
В цілому ми прогнозуємо консолідований бюджет в обсязі майже 500 мільярдів гривень .
Рівень перерозподілу через бюджет залишається на рівні 30 , 2 відсотки валового внутрішнього продукту .
Тобто практично в історичних рамках .
Державний бюджет оцінюється на наступний рік в 389 , 7 мільярдів гривень , загальний фонд держбюджету – 344 , 8 мільярдів гривень .
При прогнозуванні доходної частини враховані ті законодавчі ініціативи , які були передбачені урядом в " Прикінцевих положеннях " , але сьогодні вони реалізовані Верховною Радою як закони і відповідно вони будуть вилучені із " Прикінцевих положень " Закону про державний бюджет на наступний рік при остаточному його прийнятті відповідно до затвердженого графіку .
В бюджеті при розрахунку доходної частини врахована існуюча система пільгового оподаткування .
Ну , зокрема податкова соціальна пільга і вона складає 4 , 6 мільярдів гривень , податковий кредит з податку на доходи фізичних осіб та інші чинні на сьогоднішній день податкові преференції .
Щодо дефіциту бюджету , то на наступний рік в проекті Закону передбачується дефіцит близько 60 мільярдів гривень або на рівні 3 , 6 відсотків валового внутрішнього продукту .
Україна іде в цьому напрямку в синхронній динаміці із зарубіжними країнами , зокрема з країнами Європи , де в цілому дефіцит зменшується в порівнянні з 2013 роком , і також країнами Азії .
По більшості європейських країн , крім , при зменшення дефіциту бюджету іде скорочення видатків .
Ну , наприклад , в Іспанії , ви знаєте , видатки відомств , виплати по зарплаті , заморожена зарплата у держсекторі і інші видатки , що не мають соціального спрямування .
У Франції також скорочені дотації територіальним утворенням .
У Португалії скорочення працівників бюджетного сектору .
У Греції також аналогічне скорочення працівників бюджетного сектору .
В цих умовах , тобто при зменшенні дефіциту 2014 року в порівнянні з очікуваним дефіцитом 2013 року , урядом і Президентом планується збільшення соціальних стандартів .
Звичайно , це не такі гігантські збільшення , як відбувалися 2010 - 2011 роках .
Але ці соціальні стандарти зростуть майже в двічі більше ніж середньорічний темп зростання інфляції .
Тобто при інфляції середньорічній 4 , 3 відсотки всі соціальні стандарти в середньому за рік виростуть на 8 , 1 - 8 , 2 в залежності від типу відсотків .
Передбачається в бюджеті на наступний рік доходи від приватизації 17 мільярдів гривень .
Є відповідний затверджений список підприємств , які будуть на відповідній розпочатій процедурі приватизації .
Надання державних гарантій прогнозується в наступному році в обсязі до 50 мільярдів гривень .
Буде проведений відбор пріоритетних проектів іноваційного характеру , що мають загальнодержавне значення .
І відповідно до процедур буде здійснюватися фінансування цих проектів .
Крім того , планується випуск облігацій внутрішньої державної позики з метою поповнення статутного капіталу " Нафтогаз України " , майже 15 мільярдів гривень .
На жаль , і ще у нас залишиться ця компанія дотаційною .
А також 5 мільярдів гривень для розвитку українського Банку реконструкції та розвитку з метою реалізації загальнодержавних програм та проектів спрямованих на модернізацію промисловості .
Державний борг на кінець року становитиме 35 відсотків валового внутрішнього продукту , при тому що для країн з ринками , що формуються безпечним вважається до 40 процентів ВВП .
Хоча .
угодами передбачається ця планка - ліміт до 60 відсотків валового внутрішнього продукту .
Видатки зведеного бюджету плануються в обсязі 562 , 9 мільярдів гривень .
Тобто доходи майже 500 плюс дефіцит якраз складають обсяги видатків .
Державний бюджет видатки 328 мільярдів гривень , місцеві бюджети 234 , 9 мільярдів гривень .
У наступному році планується три , фактично , етапи підвищення мінімальної заробітної плати , тобто продовження з 1 січня той мінімальний розмір , який був визначений в грудні , а також дві ітерації у наступному році – це з 1 липня мінімальна зарплата 1,250 гривень , і з 1 жовтня 1301 гривня , тобто середній приріст по року буде 8 , 2 відсотки .
Підвищення посадового окладу працівника першого тарифного розряду ЄТС складе , в цілому , грудень .
до грудня 18 , 7 відсотків .
Таким чином , ми будемо наближати , вирівнювати розрив між єдиним тарифним розрядом і мінімальною заробітною платою .
В цілому , на видатки на оплату праці передбачається у наступному році спрямувати додатково спрямувати 10 , 7 мільярдів гривень .
Аналогічно до мінімальної заробітної плати здійснюється зростання прожиткового мінімуму у середньому на 8 , 1 відсотків .
Для реалізації видатків бюджету , які пов'язані із розміром прожиткового мінімуму додатково у наступному році пропонуються видатки на 11 , 4 мільярди гривень .
У наступному році також передбачається забезпечити фінансування соціальних ініціатив Президента .
В цілому це складає суму 42 мільярди гривень , з них ті соцініціативи , які розпочаті у 2012 році на 2014 рік сума збільшилася і складає 36 , 9 відсотків .
мільярдів гривень .
Нові соцініціативи , які проголошені Президентом у 2013 році , забезпечені фінансовим ресурсом у сумі 5 , 1 мільярд гривень , зокрема , це стосується підвищення рівня забезпечення прожиткового мінімуму для дітей під час призначення державної соціальної допомоги , збільшення рівня охоплення дітей позашкільною освітою , забезпечення функціонування літніх шкіл для обдарованих дітей , збільшення рівня охоплення дітей позашкільною освітою , модернізація дитячих спортивних майданчиків навчальних закладів , підвищення надбавки на догляд за дитиною - інвалідом з виключною високою мірою втрати здоров'я – на 25 відсотків , підвищення розміру виплат допомоги на дітей - інвалідів , над якими встановлено опіку чи піклування , а також реалізація програми " Інтелектуальне майбутнє України " .
Субвенція з державного бюджету , одна із самих великих сум , які займають в соціальних видатках , субвенція на виплату допомог сім'ям з дітьми та малозабезпеченим сім'ям , інвалідам з дитинства і дітям - інвалідам буде збільшена в наступному році на 8 , 8 мільярдів гривень або на 22 відсотки і складе 49 мільярдів гривень .
Значить , при цьому в бюджеті передбачено 6 мільярдів гривень на компенсацію знецінених заощаджень .
Ця сума передбачена за програмою , номер її 351 . 13 . 50 , її там можна найти .
В наступному році також збільшено видатки трансферти Пенсійному фонду на 4 , 1 мільярдів гривень , це 5 відсотків зростання і загальний обсяг коштів , які будуть перераховуватися з державного бюджету Пенсійному фонду для виплат пенсії складає 87 , 4 мільярдів гривень , що дасть можливість повністю забезпечити фінансування пенсій в наступному році .
Щодо додаткових видатків , які по окремим пріоритетам були передбачені , то хотілось би наголосити , що будуть збільшені розміри , середньомісячні розміри мінімальних пенсій на 72 гривні .
Будуть також забезпечені виплати понад 30 тисячам багатодітним жінкам , яким присвоєно почесне звання " Мати України " , загальний розмір виплат складає 12 тисяч 180 гривень кожний .
Виплати інвалідам і непрацюючим , малозабезпеченим особам – понад 14 тисяч в розмірі 485 гривень .
Виплата особам , які постраждали від торгівлі людьми , середній розмір виплати складе тисячу 147 , 5 гривень .
Буде також збільшено стипендії для студентів , які навчаються на відмінно .
Також будуть нові соціальні ініціативи , спрямовані на розширення мережі дошкільних навчальних закладів .
Аналогічно буде збільшено фінансування по субвенції " Гроші ходять за дитиною " .
Також передбачається вперше одноразова адресна допомога молодим працівникам , які закінчили навчальні заклади і працюють на посадах педагогічних , медичних і фармацевтичних працівників в селах і селищах : передбачається 100 мільйонів гривень .
Додатково будуть забезпечені фінансові виплати медичним працівникам системи екстреної медичної допомоги – 400 мільйонів гривень ; і працівникам служб швидкої медичної допомоги сума складе додаткових видатків 300 мільйонів гривень .
В цілому фінансова підтримка системи охорони здоров'я в пілотних регіонах буде забезпечена додатково в обсязі 0 , 7 мільярда гривень .
Крім того , в Державному бюджеті передбачено фінансування майже 100 мільйонів гривень Інституту серця Міністерства охорони здоров'я для надання кісної медичної кардіохірургічної допомоги .
Капітальні видатки на наступний рік сконцентровані за двома бюджетними програмами – це централізовані капітальні видатки ( 3 , 5 мільярда гривень ) і Фонд регіонального розвитку ( також 3 , 5 мільярда гривень ) .
І виписані пріоритети , які будуть забезпечені фінансуванням за рахунок цих коштів , зокрема це стосується придбання шкільних автобусів , комп'ютерів , підручників , будівництво перинатальних центрів , забезпечення житлом вразливих категорій , в тому числі військовослужбовців , осіб рядового і начальницького складу і таке інше .
Що стосується місцевих бюджетів , то на наступний рік передбачається удосконалення діючої системи розрахунку обсягів міжбюджетних трансфертів – це і дотації вирівнювання і субвенції .
В цілому з державного бюджету буде перераховано .
Завершуйте .
В цілому з державного бюджету буде перераховано до місцевих бюджетів трансфертів на суму 128 , 4 мільярда гривень , зокрема дотації вирівнювання – 63 , 2 , додаткових дотацій – 1 , 2 і субвенцій - 63 , 9 мільярда гривень .
Також я уже звертав увагу , що Фонд регіонального розвитку 1 відсоток доходної частини – це 3 , 5 мільярдів гривень , які ми будемо використовувати , розподіляти з урахуванням пропозицій народних депутатів .
Дякую за увагу .
Дякую .
Сідайте .
Питання .
коли будемо розглядати перше читання , будуть питання .
Представлення проекту Закону про Державний бюджет на 2014 рік завершено .
Відповідно до статті 154 Регламенту Верховної Ради , Державний бюджет вважається прийнятим Верховною Радою для подальшої роботи .
Ми прийняли з вами спеціально постанову і там розписали питання , доповіді і таке інше .
Далі .
Розглядається проект Закону № 2737 про внесення змін до Податкового кодексу України ( щодо створення консолідованої групи платників податків ) .
Як розглядаємо ?
Ставлю на голосування скорочену процедуру .
За - 175
Проти – 42 , утрималось – 1 , не голосували – 114 .
Рішення прийнято .
Прошу , доповідає народний депутат України Олександр Валерійович Долженков .
Прошу .
Доброго вечора , шановні колеги !
Доброго вечора , шановні присутні , Володимире Васильовичу !
Вашій увазі представлено проект Закону України про внесення змін до Податкового кодексу України ( щодо створення консолідованої групи платників податків ) .
Прийняття вказаного законопроекту обумовлено прийняттям Закону України " Про трансфертне ціноутворення " , оскільки , як свідчить міжнародна практика , консолідованої групи платників податків завжди в середині між учасниками консолідованої групи платників податків трансфертне ціноутворення не розповсюджується .
Що це значить ?
Ці зміни покликані оптимізувати та полегшити адміністрування вказаних податків відповідно підвищити інвестиційну привабливість нашої економіки та підняти нашу країну у рейтингу " Doing Business " .
Необхідно зазначити , що консолідована група платників податків виникла на початку ХХ століття , має дуже багатий досвід .
Існують у світі три групи платників податків .
Метод групових збитків , метод повної консолідації та метод групових прибутків .
Відповідно вашій увазі ми пропонуємо запровадити метод групових збитків .
Одним із положень вказаного законопроекту є , як я зазначив , по-перше , це звільнення між учасниками консолідованої групи від трансферно .
від подання .
відповідної звітності .
Необхідно констатувати , що великі платники податків , адже саме вони будуть створювати вказані консолідовані групи платників податків , будуть вимушені подавати дуже велику кількість податкової аналітичної інформації при великій кількості контрольованих операцій , на відміну від невеликих платників податків .
Необхідно зазначити , що , як свідчить міжнародна практика , а як кажуть , що вказаний інститут існує майже у всіх країнах західної Європи , існує в Сполучених штатах Японії , Новій Зеландії , Австралія , Сінгапур тощо .
Свідчить про те , що консолідована група платників податків спрямована на створення економічно справедливої моделі оподаткування ніби вказаний юридичний .
Завершуйте .
Конгломерат учасників консолідованої групи є відокремленим підрозділом .
Необхідно зазначити , що сказаний законопроект не є ноу - хау в податковій системі України , оскільки консолідована сплата платників вже передбачена на рівні відокремлених підрозділів та юридичної особи .
Необхідно зазначити , що при визначенні загальної бази оподаткування усі учасники консолідованої групи будуть нести солідарну відповідальність всім належним майном коштами .
Тому інтереси бюджету до держави будуть збережені .
Це все .
А у зв'язку .
Володимире Васильовичу , ще .
Завершуйте .
У зв'язку з цим вказаний законопроект обговорення в комітеті , також з представниками уряду .
Ми пропонуємо проголосувати за основу та в цілому .
Дякую .
Рішення комітету яке ?
Я пропоную за основу і в цілому , а рішення комітету буде озвучувати Віталій Юрійович .
Ясно .
Прошу , голова комітету Віталій Юрійович Хомутиннік .
Шановний Володимире Васильовичу , шановні колеги , законопроект поданий народними депутатами Долженковим , Глазуновим , Фаєрмарком передбачає по своїй суті запровадження консолідованої групи в якої буде можливість прибутки одних підприємств , якщо це в рамках групи , робити взаємозалік зі збитками інших підприємств .
Для цього є перелік критеріїв .
Перший критерій – це володіння істотною участю в акціонерному капіталі .
Має бути не ниже 70 відсотків для того , щоб учасник цієї групи дійсно вважався тим , який входив в консолідовану групу .
Другий критерій , що совокупна сума податку на прибуток сплачена всіма учасниками групи , за попередній звітний період має складати не менше 4 мільярдів гривень .
А сукупна щорічна мінімальна сума податку на прибуток , що мають сплатити учасники групи після реєстрації групи має складати не менше 2 , 5 мільярдів гривень .
Також сукупний розмір виручки від реалізації товарів та послуг сукупних цієї групи має складати відповідно не менше 5 мільярдів гривень .
І активи мають бути не менше 10 мільярдів гривень .
Цей досвід створення консолідованих груп , це міжнародна практика .
І при розробці цього законопроекту членами комітету була ретельно вивчена ця практика .
І взяті найбільш такі працюючі норми , які є в Європі і в світі .
Єдине зауваження , яке було прийнято на комітеті , і я з голосу його озвучу .
Це те , що .
Завершуйте .
Яка пропозиція у вас ?
Я озвучу зараз пропозицію щодо зміни одного пункту .
І з урахуванням цієї зміни ми будемо рекомендувати голосувати в цілому .
Тому , для стенограми , прийняти законопроект в цілому з пропозицією змінити цифру 4 мільярди на 500 мільйонів в підпунктах 1 пункту 152 - 1 . 4 статті 152 - 1 Податкового кодексу України Розділу І частини восьмої законопроекту .
Для того , щоб під дію цього законопроекту попало якомога більше груп .
По нашим розрахункам , це буде біля 10 фінансово - промислових груп , які попадуть під дію цього законопроекту .
Дякую .
Дякую .
Сідайте .
Ми домовились , прошу підготуватися до голосування .
Ну , я висновок комітету повинен поставити на голосування ?
Сідайте , я дам хвилину вам .
Сідайте , я хвилину дам вам .
Прошу , прошу .
Сідайте , я дам .
Хвилина , Пинзеник .
І буду ставити на голосування пропозицію комітету .
Прошу .
Шановні народні депутати , шановний Володимире Васильовичу !
Фракція " УДАР " пропонує перейменувати цей закон і назвати його " Про звільнення українських олігархів " від сплати податку на прибуток .
Причому з голосу тут внесена поправка , за якою перелік олігархів треба розширити .
Шановні колеги , ви тільки що проголосували , як припинити збільшення заробітної плати суддям , як припинити в інших сферах .
Зараз ви приймаєте рішення про звільнення від податку на прибуток .
Ви подивіться закон .
В цьому законі нерезиденти включені в консолідовану групу , це спосіб офшорів , це спосіб виведення податків в інші країни .
Ви тільки що розглядали бюджет , бюджет , який має дірку в 100 мільярдів гривень .
Я можу сказати тільки одне .
Схаменіться !
Не ведіть країну до катастрофи !
Дякую .
Шановні народні депутати , є зауваження в народних депутатів .
Тому я не буду ставити висновок комітету : прийняти за основу і в цілому , а ставлю : прийняти за основу , – щоб депутати могли з комітетом попрацювати .
Ставлю проект Закону ( № 2737 ) про внесення змін до Податкового кодексу України щодо створення консолідованої групи платників податків для прийняття за основу .
Прошу народних депутатів голосувати .
За-234
Проти – 50 , утрималося – 0 , не голосували – 48 .
Рішення прийнято .
По фракціях .
Партія регіонів – 185 , " Батьківщина " , Блок " УДАР Віталія Кличка " , " Свобода " – 0 , Компартія – 31 , позафракційні – 18 .
Останній проект закону , і я продовжую , щоб ми його розглянули , на 15 хвилин , - це проект Закону ( № 2264а-д ) про мисливе господарство та полювання .
Як розглядати будемо ?
Прошу голосувати .
За - 171
Проти – 42 , утрималось – 0 , не голосували – 102 .
Сейчас .
Рішення прийнято .
По фракціях .
Є в порядку денному .
Як немає ?
Є . Він записаний .
Ну , всю неділю носили порядок денний .
Прошу голова підкомітету Комітету з питань екологічної політики Віктор Володимирович Бутківський .
Ми на Узгоджувальній раді прийняли рішення в понеділок , в понеділок , ще раз кажу , ми приймали на Узгоджувальній раді .
Доповідає Бутківський .
Прошу 2 хвилини у вас .
Шановний Володимире Васильовичу , шановні колеги , народні депутати !
Сьогодні ми розглядаємо закон 2264 - 1 .
Цей закон визначає основні засади діяльності державного регулювання в галузі мисливського господарства , збереження та раціонального використання відтворення Державного мисливського фонду , порядок взаємовідносин між органами державної влади і місцевого самоврядування , суб'єктами господарювання , громадськими об'єднаннями , фізичними особами , які здійснюють у сфері мисливського господарства та полювання .
В цьому .
ми розглядали неодноразово цей законопроект на комітеті , одностайно був підтриманий , тут врегульовані всі дії .
Я прошу сідати .
Зараз я надам слово керівнику комітету .
Я надам слово керівнику комітету .
Що ви домовлялися ?
Слухайте .
Доповідачем , доповідачем на пленарному засіданні Верховної Ради України з цього питання комітетом , комітетом визначено народного депутата Бутківського .
Керівник комітету Сех .
Що , яке питання є у вас ?
Ну яке ?
Комітет вирішив Бутківському доповідати .
Є підпис керівника комітету .
Нате .
Та не надо .
так що надо .
Ми цілу неділю прогуляли .
Тому чи сідайте , я надам слово керівнику комітету , чи я зараз поставлю на голосування закон .
Давайте , я прошу вас .
Да .
Це теж депутати піднімають це питання і депутатів треба поважати .
Ні .
Шановні народні депутати , послухайте мене , послухайте !
Я зараз надам слово керівнику комітету .
Треба обговорити – обговоримо .
Сідайте .
Вам не потрібен , народні депутати підняли цей закон , внесли пропозицію .
Треба ходити , треба ходити на Узгоджувальну раду .
Ти мені не розказуй , що є .
В понеділок на Узгоджувальній раді .
ну , я ж вам кажу .
Ну , що ви мені розказуєте .
Шановні народні депутати !
Я прошу сісти .
Я дам можливість обговорити .
Сідайте , я дам обговорити .
Я на 15 хвилин продовжу .
Депутати мають право на закони ?
Вони підняли питання .
Ми домовились неділю не блокувати , але блокували .
Шановні народні депутати , підготувалися до голосування .
Не хочете обговорювати , тоді я ставлю на голосування .
Ставлю на голосування проект Закону ( 2264 ) ( депутатський ) про мисливське господарство та полювання – для прийняття за основу і в цілому .
Прошу голосувати .
Ну , я ж вас прошу .
Ви ж не хочете .
Та ви ж не хочете чути .
За - 202
Проти - 8 , утримались – 1 , не голосували – 92 .
Рішення не прийнято .
Відхилений проект .
Все , домовились .
Сідайте .
Ідемо далі .
Я оголошення роблю .
Все , повоювали ?
Працюємо далі .
Відповідно до статті 13 Закону України " Про статус народного депутата " , згідно статті Регламенту і поданої заяви , повідомляю про входження народного депутата України Демедюка Василя Харитоновича до складу депутатської фракції Комуністичної партії України .
Шановні народні депутати , я хочу , щоб ми розглянули завтрашній день .
На Погоджувальній раді з керівниками фракцій ми домовились , що завтра о 10-й годині заслухати інформацію Генерального прокурора Пшонки Віктора Федоровича .
Також є пропозиція розглянути призначення місцевих виборів у 150 населених пунктах .
Розглянути запити .
Я прошу по 2 хвилини керівникам фракцій чи представникам фракцій по завтрашньому дню висловитись і будемо закінчувати сьогоднішнє засідання .
Прошу , по завтрашньому дню від фракції " УДАР " хто буде ?
По завтрашньому розгляду питань – немає .
Бажаючі є тут ?
Народний депутат Кайда , прошу .
Дякую , Володимир Васильович .
Олексій Кайда , фракція Всеукраїнське об'єднання " Свобода " .
Однозначно було домовлено : завтра має бути Пшонка в сесійній залі , але не забуваймо , не забуваймо про Закон України " Про Регламент " , про наш Календарний план – завтра має бути " година запитань до Уряду " і ми хочемо бачити в цій сесійній залі Прем ? єр - міністра Азарова з " камандою " і нехай нам розповідають , які угоди були підписані в Москві .
Ми хочемо це почути і завтра бачити їх тут на трибуні .
Дякую . Слава Україні !
Шановний , дуже поважний депутат Кайда !
Це треба робити в понеділок в 11-й годині .
Ви не дали запрошень , пропозицій .
Приходьте на Погоджувальну раду і все будемо вирішувати .
Хто від фракцій комуністів ?
Прошу , 2 хвилини у вас .
Уважаемые избиратели !
Я хочу предоставленной возможностью воспользоваться и сделать следующее заявление от имени фракции .
В связи с происходящими событиями в Украине и многочисленными обращениями граждан в Центральный комитет Компартии Украины им фракцию коммунистов в Верховной Раде считаем необходимым заявить следующе .
Подтверждаем нашу позицию по анализу событий в стране и оценку Компартии работы Кабмина мы считаем необходимым согласиться с требованиями многих граждан отложить рассмотрение Верховной Радой Резолюции недоверия правительству .
Мы разделяем возмущение граждан актами вандализма , организованными заправилами и членами профашистской организации " Свобода " в том числе с депутатскими мандатами , а также циничными заявлениями по этому поводу народных депутатов лидеров " Батьківщини " .
Мы поддерживаем мнение , что позиция правительства по неподписанию Соглашения об ассоциации с Евросоюзом , и заключение перспективных , выгодных для нашей страны и договоренности с Российской Федерацией об углублении кооперации расширения рынков , снижение цены на газ до 268 долларов за тысячу кубических метров , получение крайне необходимого в настоящее время кредита 15 миллиардов долларов , дают основания не рассматривать сейчас вопрос об отставке Кабмина .
Мы не можем и не будем голосовать с вандалами , националистами , неофашистами , олигархами , работающими на интересы США и Запада , рвущимися к власти для установления в стране фашистского режима .
И в этом отношении мы полностью согласны с нашими людьми .
К тому же по имеющейся информации лидеры так называемой оппозиции планируют осуществить переворот по сирийскому сценарию .
Использовать в этих целях подписи членов нашей фракции и огласить за пределами Верховной Рады свое так называемое правительство из вандалов и их сообщников .
Мы знаем о ваших планах , не дадим вам реализовать планы американцев , как это было в 2004 году .
Это было бы вопиющим нарушением Конституции Украины , преступным государственным переворотом и неизбежно привело к новому витку эскалации напряженности и силовым методам разрешения противостояния между олигархическими группировками , дерущимися за пост президента и в целом за власть в стране .
Завершуйте .
Учитывая , что фракция Компартии Украины единодушно приняла решение отозвать подписи своих членов и потребовала от Секретариата Верховной Рады Украины исключить их соответствующие документы , еще раз хотим подчеркнуть , это решение вызвано критичным характером сложившейся ситуации , взрывоопасности ее развития , наглым и циничным давлением американских и европейских политиков .
Надеемся на понимание и поддержку нашей позиции гражданами Украины .
Спасибо .
Дякую .
Олександр Сергійович Єфремов , прошу .
Шановні колеги !
Дозвольте мені від фракції Партії регіонів подякувати всім за плідну працю і поздоровити всіх зі святом Святого Миколая .
Щастя вам і добробуту .
Вечірнє засідання Верховної Ради оголошую закритим .
