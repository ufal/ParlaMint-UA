Доброго ранку , шановні народні депутати !
Я прошу сідати .
Доброго ранку , запрошені , гості Верховної Ради України !
Я прошу народних депутатів підготуватися для реєстрації .
Увімкніть систему " Рада " .
В залі зареєструвалося 402 народних депутати .
Тому друге пленарне засідання позачергової сесії Верховної Ради України оголошую відкритим .
Шановні народні депутати !
Ви бачите , в роботі сьогоднішнього пленарного засідання беруть участь перший Президент України Леонід Макарович Кравчук , Президент України Леонід Данилович Кучма .
Давайте привітаємо  .
Шановні колеги !
Давайте , ми знаходимось в вищому законодавчому органі держави .
Я думаю , це за все говорить .
Тому давайте ми домовимося таким чином .
Я надаю слово для виступу першому Президенту України Леоніду Макаровичу Кравчуку у Верховній Раді .
А потім визначимося по нашій роботі .
Прошу , Леоніде Макаровичу .
Я прошу уваги , шановні народні депутати , давайте послухаємо .
Добрий день , шановні народні депутати !
За своє довге політичне і не тільки політичне життя мені доводилося дуже багато стояти на цій трибуні і у важкі часи , і в більш приємні .
Але сьогодні найбільш відповідальна промова і найбільш відповідальний час .
І я хочу , щоб ви дослухалися до одного мого речення : слухати не того , хто говорить , а слухати те , що говорить .
Якщо ми підійдемо так до нашої зустрічі , то в нас не буде політичних передбачень , ми будемо слухати ситуацію , яка склалася в державі .
А ситуація , будемо говорити відверто , – драматична .
Весь світ визнає , і Україна визнає , що держава знаходиться на межі громадянської війни .
В країні двовладдя .
В країні йде фактично повстання .
Дуже швидко переросли наші акції з протести в повстання .
Коли захоплюється влада , а це – факт , коли валиться влада , і органи влади , визначені Конституцією , звільняються стихійно від виконання своїх обов'язків , ясна справа , що це є повалення влади .
Це є просто революція про повалення влад .
І це треба .
це не є щось таке надзвичайне , це просто треба речі називати своїми іменами , більше нічого .
І тоді буде все ясно .
Тому зараз драматична ситуація і ми маємо дуже відповідально поставитись до України .
Я як людина , яка підписала всі , наголошую , без винятку , установчі документи про утворення цієї держави , як людина , яка започаткувала створення разом з Верховною Радою держави , я несу особливу відповідальність , особливу .
Ми домовлялися з Леонідом Даниловичем , хто виступить , він доручив мені .
Я виконую в даному разі і доручення Президента України , який був при владі 10 років в Україні і зробив дуже багато для того , щоб ця держава сьогодні так відбулась .
Що я вважаю , за потрібне можна було б сьогодні зробити для того , щоб зупинити процес розвалу управління державою , щоб зупинити процес розгортання ситуації в бік громадянської війни .
Перше .
Потрібно розвести протиборчі сторони .
Просто розвести їх , сказавши людям , що є план , який погоджений з Президентом , з Верховною Радою виходу України з політичної кризи .
І цей план окреслити , люди розумні і вони зрозуміють , що якщо ми план погодили і крок за кроком будемо рухатись в сторону зменшення протистояння або зниження градусу протистояння , люди погодиться з тим і підуть назустріч .
Що в цей план можна було б включити ?
Ну , перше .
Слава Богу , вчора Верховна Рада уже конкретний план почала здійснювати .
Тому що є великий план , дорога вже відкрита до кроків вперед , тепер треба з дороги прибрати всі завали .
От вчора почали прибирати – скасували закони , прийняті 16 січня .
Ми не будемо зараз говорити ні про закони , ні про їх якість , ні .
то ми зайдемо дуже далеко .
Скасували – і слава Богу .
Прийняли інші закони .
Сьогодні потрібно прийняти Закон про амністію .
Він підготовлений .
Ви його .
Кажуть , є декілька законів .
Але з нашого досвіду я знаю , якщо декілька , то , по-перше , може бути не прийнятий ні один , но , по-друге , частина депутатів не проголосує , а за тією частиною депутатів стоїть велика кількість народу .
Тому голосування , на мою думку , має бути консолідованим .
Коли вирішуються великі серйозні політичні кризові питання , голосування може бути тільки консолідоване - прийняти цей закон .
Таким чином закон відкриє дорогу до того , що випустять тих , хто знаходиться під вартою , звільняться приміщення адміністративні , розблокуються дороги і люди почнуть жити , і працювати , і виконувати чергові кроки .
Тому , скажімо , я підтримую процес реформування Конституції .
Ви вже знаєте , що я Голова Конституційної асамблеї .
Я не хочу зараз говорити , що зробила Конституційна асамблея , але хочу вас поінформувати , депутатів .
У нас є два варіанти концепції : варіант президентсько - парламентський і варіант парламентсько - президентський .
Створіть комісію , ми передамо напрацювання .
Можемо з вами співпрацювати , можемо не співпрацювати , це як ви захочете .
Ваша воля і тільки Верховна Рада може змінити , внести зміни до Конституції – більше ніхто .
Але в строгій відповідності доXIII Розділу Конституції .
Те , що зробив тоді Конституційний Суд , я виступав тоді і зараз виступаю , він перевищив свої повноваження .
Що міг зробити Конституційний Суд розумний ?
Внести , сказати : так , були порушення при прийнятті Конституції такі , ми передаємо до Верховної Ради , щоб Верховна Рада виправила , а не сам виправив .
Це неможливо .
Це є перевищення , я ще раз повторюю , перевищення .
Але , якщо Конституційний Суд зробив недобре , відійшов від XIII розділу Конституції – це правда , то невже тепер опозиція має діяти так само як діяв погано Конституційний Суд ?
Немає .
Більше того , їй скажуть : вона ще , вибачте на слові , менш розумна , тому що вона вже не зробила уроки з дурних рішень , вибачте за не парламентське слово .
Тобто я пропоную створити комісію і розпочати процес реформування держави і управління на основі вже прийнятої Конституції .
Але це ж ви не зробите за один тиждень ?
Не зробите .
Суд уже треба відсторонити від Конституції .
Суд має одне повноваження конституційне – визначити чи нові положення в Конституцію звужують права і свободи , чи не звужують .
Це його , оце його .
А прийняти , як прийняти – це приймає Верховна Рада .
Тому давайте все поставимо на свої місця .
І все буде нормально , повірте .
Тільки ще одне я запрошую вас , послухати ще одне – спробувати довіряти один одному .
Якщо парламентська більшість буде ставити опозицію на коліна , не слухати , не приймати , тому що ми можемо все , нічого не вийде .
Але якщо опозиція буде ставити ультиматуми , теж нічого не вийде .
Ультиматум – це здача .
Це всі розуміють .
Це радянські війська у Потсдамі поставили ультиматум перед Німеччиною , тому що перемогли , а тут нема військ , тут народні депутати .
Давайте довіряти один одному .
Тому я закликаю до довіри .
Повірити , що Україна важливіше від будь-яких амбіцій .
Повірити в це і зробити те , щоб Україну , відкрити дорогу Україні до реформ , до всього і разом їх робити , ніхто за нас не зробить .
Яка в мене пропозиція до вас .
Я знаю , що є недовіра між опозицією і Президентом , причому вона , і владою загалом , вона дуже глибока .
І можуть народні депутати від опозиції , як і від влади , думати , що хтось когось через коліно .
Ну , ми це вміємо , що тут говорить .
Я пропоную як людина , знову ж таки повторюю , яка стояла на зорі незалежності і зробила те , що могла зробити , щоб не брати іноземців , або я один , або ми з Леонідом Даниловичем , виступаємо гарантами .
В який спосіб ?
Виходимо перед народ і кажемо : от , домовились опозиція і Президент або влада .
І кажемо : домовились , і ці домовлення виконуємо .
Хто не виконує – народ буде знати .
Все просто , нема ніяких складнощів , якщо ми цього захочемо .
Тому я хочу попросити вас , народних депутатів подумати над одним : тільки ви разом з Президентом можете вирішити питання , які сьогодні в Україні є драматичними .
Тільки ви можете вирішити і відкрити дорогу до справжньої конституційної реформи , до прийняття нормального виваженого Закону про вибори Президента , нормального Закону про вибори народних депутатів , тому що парламентсько - президентська республіка без пропорційної системи голосування не може існувати .
Тобто все треба робити крок за кроком .
Для цього я пропоную , напишіть план : перший крок , другий крок , третій крок , четвертий крок .
Обнародуйте цей план Україні .
А потім станемо на цей план і кожен пункт плану будемо виконувати всі разом .
І тоді народ скаже : в час великий і тяжкий Верховна Рада зрозуміла , що іншого шляху немає , послухала себе .
І як писав Василь Симоненко : " Хай мовчать Америки й Росії , коли я з Україною говорю " .
Давайте почнемо говорити з Україною .
Дякую .
Давайте подякуємо Леоніду Макаровичу за змістовний виступ і так необхідний сьогодні для суспільства і Верховної Ради України .
Шановні народні депутати , узгоджується питання по Закону про амністію – це дуже важливий закон .
Я вчора і сьогодні кажу : є там ще декілька неузгоджених питань .
Тому , перемовини між фракціями проводяться .
Я оголошую перерву до 14 години .
У 14 годин , я прошу дуже , всіх народних депутатів прийняти участь у продовженні сесії Верховної Ради України .
Запрошую в 14 годин .
Керівників фракцій я запрошую в кабінет .
Прошу Ігоря Єремеєва теж зайти в кабінет Голови Верховної Ради .
Керівники фракцій , послухайте .
Ви послухайте , не кричіть , послухайте .
Робоча група з керівників фракцій , а також експертів продовжує зараз роботу над законопроектом про усунення негативних наслідків та недопущення переслідування та покарання осіб з приводу подій , які мали місце під час проведення мирних зібрань .
Ці перемовини проходять досить успішно і ми маємо надію , що о 16 годині ми з вами будемо мати змогу проголосувати даний законопроект .
До 16 години оголошую перерву .
Шановні народні депутати , я прошу уваги .
Я прошу уваги .
Ми продовжуємо сьогоднішнє засідання сесії .
Погоджувальна рада підготувала два законопроекти , узгодила їх усіма фракціями .
Це законопроекти , що стосуються амністії і ТСК , комісія ТСК , що стосується конституційної реформи .
Ці питання по цих двох законопроектах узгоджені .
(
)
Шановні народні депутати !
Зараз ці законопроекти тиражуються , десь хвилин 15 - 20 , і через 20 хвилин вони будуть винесені на затвердження Верховної Ради України .
Десь 20 хвилин на цю роботу потрібно .
Шановні народні депутати , я прошу уваги !
Шановні колеги !
Погоджувальна рада фракцій відпрацювала чотири закони , які є у Верховній Раді , що стосується амністії .
Чотири закони .
Але виникли питання , які ще треба узгодити .
І сьогодні нема чого ставити на голосування у Верховній Раді .
Є яка пропозиція .
Є яка пропозиція : завтра вранці керівники фракцій продовжать консультації .
Так домовилися усі керівники фракцій .
Потім о 10-й годині .
о 10-й годині .
Це ви покричіть своїм керівникам , а не всім депутатам !
Ви послухайте , що я дам інформацію , а потім покричите .
Тому до 10-ї години керівники фракцій дадуть відповідь у своїх фракціях .
О 10-й годині всі збираються у кабінеті Голови Верховної Ради .
Об 11 годині вноситься пропозиція : продовжити сесію , позачергову сесію Верховної Ради України , щоб прийняти завтра , уже третій день завтра будуть перемовини , прийняти Закони про амністію .
Прошу народних депутатів проголосувати за проведення завтра сесії об 11 годині ранку .
Голосуйте !
Голосуйте !
Голосуйте пропозиції !
Голосуйте !
Не кричи .
Я прошу керівників фракцій до мене підійти .
Я ще раз кажу , спокійно послухайте .
Керівники фракцій домовились , завтра в 11 годині .
Як буде пропозиція сьогодні попрацювати , я прошу керівників фракцій сюди .
Прошу ваше рішення .
Шановні депутати , послухайте керівників фракцій , сейчас внесуть узгоджену пропозицію .
Я її поставлю на голосування .
Сьогодні – значить , сьогодні будемо приймати рішення .
Завтра – завтра , як воно буде .
Спокійніше , сідайте , вирішимо зараз всі питання .
Ви узгодьте узгоджену пропозицію .
Шановні народні депутати !
Я ставлю на голосування продовжити сьогодні роботу до прийняття Закону про амністію .
Прошу голосувати .
Прошу голосувати .
За - 357
Проти – 0 , утрималось – 1 , не голосували – 51 .
Рішення прийнято .
По фракціях .
Фракція Партії регіонів – 151 , " Батьківщина " – 76 , " УДАР Віталія Кличка " – 37 , " Свобода " – 34 , Компартія – 28 , позафракційні – 31 .
Шановні народні депутати , я прошу вашої уваги !
Ми прийняли рішення .
Я зараз оголошу перерву 10 хвилин і узгоджу з керівниками фракції і всі чотири закони ми сьогодні через 10 хвилин повинні розглянути .
Оголошується перерва на 10 хвилин .
Керівників фракцій ( визначимося : два – значить два ) прошу зайти в кабінет Голови Верховної Ради .
Шановні народні депутати !
Продовжуємо роботу , я прошу сідати , заспокоїтися .
Дозвольте вам нагадати , що вчора ми прийняли з вами законопроект № 4007 про визнання такими , що втратили чинність деяких законів України .
Ми також домовилися сьогодні розглянути питання про усунення негативних наслідків та недопущення переслідування та покарання осіб з приводу подій , які мали місце під час проведення мирних зібрань .
Тому вношу пропозицію прийняти рішення ad hoc про голосування по законопроектам без обговорення .
Прошу народних депутатів голосувати , прошу голосувати .
За - 227
Проти – 22 , утрималось – 2 , не голосувало – 170 .
Рішення прийнято .
Ставлю на голосування проект закону 4021 - 3 для прийняття за основу і в цілому .
Цей проект погоджений усіма фракціями .
Прошу голосувати .
За-232
Проти – 11 , утримались – 0 , не голосували – 173 .
Рішення прийнято .
Позачергову сесію Верховної Ради України сьомого скликання оголошую закритою .
До зустрічі 4 лютого четвертої сесії Верховної Ради .
