Шановні народні депутати , прошу сідати на свої робочі місця .
Верховна Рада продовжує свою роботу , ми відкриваємо вечірнє пленарне засідання .
Прошу колеги , сідайте , будь ласка .
Прошу всіх уважно заслухати оголошення .
27 лютого 2014 року на основні чинного законодавства на пленарному засіданні Верховної Ради України було оголошено про створення парламентської коаліції " Європейський вибір " , до складу якої ввійшло 262 народних депутата .
Сьогодні 24 липня 2014 року на пленарному засіданні голови депутатських фракцій політичної партії " УДАР " та Всеукраїнське об'єднання " Свобода " заявили про вихід цих фракцій зі складу коаліції , всього 71 народний депутат .
І подали відповідні документи , які підтверджують рішення народних депутатів з їх особистими підписами .
Крім того , також 19 народних депутатів заявили і подали заяви про вихід зі складу коаліції .
У зв'язку з цим оголошую про припинення діяльності парламентської коаліції " Європейський вибір " у Верховній Раді України сьомого скликання .
Шановні колеги , ми з вами говорили про те , що необхідно прийняти .
Колеги , я прошу серйозні питання .
Ми з вами говорили на ранковому засідання , що була домовленість про голосування дуже важливих законів , які пов'язані з тою кризовою ситуацією , яка склалась в країні .
Це питання пов'язані зі змінами до Державного бюджету України і змін до Податкового кодексу України та інших законодавчих .
України .
Я прошу , шановні колеги , щоб ми з вами розпочали розгляд цього питання саме з проекту Закону про внесення змін до Податкового кодексу України та деяких інших законодавчих актів України , тому що саме цей закон створює доходну базу , яка розподіляється відповідно у другому законі , тобто у Законі про зміни до Державного бюджету України на 2014 рік .
Саме тому , шановні колеги , я прошу сісти на свої робочі місця .
У нас є можливість зараз поступити наступним чином .
Я би , перед тим , як депутати будуть голосувати , дав би три хвилини міністру фінансів України для того , щоб він .
Колеги , для того , щоб він саме представив цей проект закону , який ми повинні включити до порядку денного .
Поки міністр іде до парламентської трибуни , прошу , шановні колеги , щоб ми побачили , що є зараз депутати готові голосувати , зареєструватися .
Включіть , будь ласка , систему " Рада " .
В залі зареєструвалося 290 , вибачте , 305 народних депутатів .
Ми продовжуємо нашу роботу .
Будь ласка , Олександр Віталійович , прошу представити проект .
Шановний Голово Верховної Ради , шановні народні депутати !
З вашого дозволу я почну з загальної картини для того , щоб пояснити , навіщо ми вносимо , пропонуємо внести зміни до Податкового кодексу .
Перед Україною стоять надзвичайно складні виклики , які потребують нашої відповіді , не гаючи , сьогодні .
Ці виклики пов'язані в першу чергу з двома нашими ворогами .
Перший з них – це ворог , який вбиває наших людей на сході України , це військовий конфлікт .
І другий з них – це економічна ситуація , яка , на превеликий жаль , також пов'язана з цим конфліктом .
Нам необхідно з вами винайти ресурси для збільшення військових видатків .
Хочу нагадати , що в березні місяці , коли виділялися кошти з державного бюджету для резервного фонду для нашого Міністерства оборони і інших силовиків , ми розраховували , що операція продовжиться до 1 липня .
На продовження в подальшому операції потрібні додаткові ресурси .
Наші військові просять , мінімально просять виділити для цих цілей суму більше 9 мільярдів гривень .
Окрім того , уряд України постійно стикається з необхідністю знаходити ресурси для відновлення уже звільнених від терористів територій .
У нас поки що немає ресурсів для того , щоб надати хоча б елементарні умови проживання і роботи тим людям , хто виїхав з Криму і зі східних територій .
Отже , уряд ініціює створення спеціального фонду для відновлення східних регіонів України та вирішення питань переселенців .
Для цього потрібно близько 7 мільярдів гривень .
Окрім того , економічний аналіз , який представлений в додаткових матеріалах народним депутатам , свідчить про те , що до кінця цього року із-за подій , в першу чергу , які відбуваються на сході України , ми не доберемо до дохідної частини державного бюджету близько 13 мільярдів гривень .
Таким чином , перед нами постає надзвичайно складне завдання – знайти резерви для перекриття загального фінансового розриву в сумі 31 мільярдів .
На 10 мільярдів ми знайшли можливість скоротити видатки державного бюджету , про що я буду вам доповідати , коли будемо говорити про зміни до Закону про бюджет 2014 року .
На 21 мільярд ми пропонуємо знайти додаткові доходи , внісши зміни до Податкового кодексу .
Ми вважаємо , що в цих складних умовах не можна йти на збільшення фіскальної нагрузки на діючих суб'єктів підприємництва .
А тому пішли наступним шляхом .
По -перше , максимально оподаткувати діяльність по видобутку корисних копалин , нагадаю , які згідно Конституції належать народу України .
По-друге , зняти пільги по податку на додану вартість , а в основному по податку на прибуток .
Дайте можливість завершити виступ .
Оскільки вважаємо , що на сьогоднішній день значно важливіші є доходи бюджету , які можна було б використати на цілі , про які я вже вам говорив .
Щодо першої частини – оподаткування надр .
Ми розпочали цю роботу в березні місяці , коли більш як в 4 рази підняли оподаткування залізної руди .
Однак , наші спроби оподаткувати додатково газ і нафту закінчилися невдачею .
Разом з тим , хочу нагадати вам , шановні народні депутати , сьогодні ми добуваємо в Україні державними компаніями трошки більше , як 15 мільярдів кубометрів газу і продаємо його по регульованій ціні за 362 гривні .
Разом з тим , компаніями , так званими , по спільній діяльності , ми добуваємо близько 6 мільярдів кубометрів газу і продаємо його для промисловості , знову таки , по регульованій ціні – 4724 гривні .
Це означає , що фіскальна нагрузка на " Укргазвидобування " досягає 94 відсотка , тоді як фіскальна нагрузка на приватні компанії – 17 , 5 відсотків .
Хочу нагадати вам , що собівартість " Укргазвидобування " в першому кварталі в 14 році – 242 гривні .
І це при тому , що в структурі собівартості 156 гривень складає амортизація .
Таким чином , чистий дохід природного газу власного видобутку для потреб населення складає 47 гривень , рентабельність , увага , 19 відсотків .
Чистий дохід при реалізації 1 тисячі кубометрів природного газу власного видобутку для потреб промисловості – 3654 гривні .
Увага , рентабельність півтори тисячі відсотків .
Ми вважаємо , що цю практику рано чи пізно потрібно припинити .
І на наше переконання , припинити її повинен парламент сьогодні , направивши ці сверх - доходи на потреби наших військових .
Чистий дохід від реалізації природного газу для потреб промисловості у 77 разів більший , ніж чистий дохід від реалізації природного газу для потреб населення .
Ми порахували , що тільки з 2008 року приватні компанії на добутку українського газу заробили більше 40 мільярдів прибутків .
Ми пропонуємо збільшити ставку плати за користування надрами для природного газу , що продається для потреб промисловості з 17 , 5 до 70 відсотків від граничного максимального рівня ціни для реалізації природного газу .
Приблизно ж така картина стосується і видобутку нафти .
Протягом 5-ти років до 1 січня 2014 року видобуток нафти і конденсату оподатковувався відповідною системою платежів , це був фіксований податок з корегуючим коефіцієнтом , в середньому , я зупинюсь тільки на цій цифрі , він дорівнював 56 відсоткам від вартості нафти , яку ми взяли за розрахункову одиницю , це барель нафти класу Urals , це було 56 відсотків , я підкреслюю , але з 1 січня 2014 року підхід помінявся , був запроваджений інший підхід і ставку спустили до 39 відсотків .
Таким чином , на сьогоднішній день , ( хочу звернути вашу увагу на наступні цифри , вони також роздані в ваших матеріалах ) , собівартість видобутку нафти Укрнафтою за 1 квартал 2014 року складає 885 гривень .
Це данні самої компанії .
Таким чином , на сьогоднішній день компанія отримує прибуток , якщо перекласти його в собівартість , більше 700 відсотків .
Ми вважаєм , що треба повернутися до оподаткування , яка існувала до 1 січня 2013 року і таким чином .
Олександр Віталійович , ще багато у вас ?
Три хвилини .
І таким чином повернути ставку 56 відсотків для оподаткування нафти .
Це два головних ресурсних платежі .
Уряд ініціював зміни до оподаткування , до зняття спецрежиму оподаткування аграрного комплексу .
Після консультацій з фракціями ми вирішили зняти ці пропозиції з порядку денного і залишити спецрежим ще на певний час , і провести додаткові консультації з аграріями .
Разом з тим , шановні колеги , ми не можемо дозволити шановним експортерам вивозити з держави зерно і вивозити з державного бюджету ПДВ , які вони туди не платили , а тому ми наполягаємо на тому , щоб відшкодування операції з експорту зерна було відмінене щонайменше до 1 січня 2015 року .
Є ще кілька більш мілких новацій , які стосуються податку на прибуток і ПДВ про які я відповім на питання , якщо такі будуть , з метою економії часу .
Дякую за увагу .
Шановні колеги , є питання до Міністра фінансів ?
Нема питань ?
Я бачу декілька рук .
Давайте тоді від фракцій запишимось на питання .
Народний депутат Ващук .
Шановний пане міністре !
Я хочу , щоб ви чітко сказали , що ви не рухаєте систему оподаткування аграрного сектору України і рухаєте лише в питанні ПДВ для зернотрейдерів .
Скажіть зараз чітко й зрозуміло , що з оподаткуванням АПК ?
Дякую .
Шановна Катерина Тимофіївна !
Ще раз говорю : оподаткування аграрного комплексу залишається таким , яким воно є на даний момент .
Продовжує існувати спецрежим ПДВ , залишається фіксований сільгоспподаток і звільнення від операцій , від експорту зерна .
Все залишається , як є на сьогоднішній день .
Будь ласка , Карташов , народний депутат .
У меня такой вопрос .
Почему мы вот знаем о том , что прибыль составляет где-то 700 процентов , почему только сейчас мы ставим вопрос , а не ставили его раньше ?
Я скористаюся порадою пана Ляшка і теж скажу .
Ми пробували поставити його вже 27 березня , пане Євгене .
Ви не підтримали нас тоді .
А чому його не зробили , не поставили раніше , це дійсно питання до попереднього уряду , який поміняв систему 1 січня 2013 року .
Народний депутат Іонова .
Прошу передати слово Тарасу Кутовому .
Будь ласка , включіть мікрофон народного депутата Кутового .
Пане міністре , дякую за вашу доповідь .
Якщо можна , просто роз'ясніть один момент .
Ми у своїй доповіді назвали , що стосується ПДВ , дату 1 січня 2015 року .
В матеріалах , які ми щойно отримали в перерві , значиться цифра , третій абзац , отут , в абзаці четвертому підпункту 12 пункту першого Розділу І законопроекту слова , цифри " 1 січня 2015 року " замінити словами та цифрами : " 31 грудня 2015 року включно " .
То ми говоримо про 31 грудня 2015 року чи ми говоримо про 1 січня 2015 року ?
Дякую .
Дякую .
Я доповідав законопроект , який , який ми внесли до парламенту .
Якщо ми дійдемо до розгляду його по суті , у мене на дві сторінки зауважень до цього законопроекту , де і є правка , про яку ви зараз казали .
Суть цієї правки зводиться до наступного .
Якщо ми не готові з 1 січня 2015 року міняти систему оподаткування аграрного комплексу , то до моменту , ми вважаємо , 31 грудня 2015 року повинен зберегтися режим звільнення від відшкодування ПДВ при експорті зерна .
Тому стоїть цифра 31 грудня 2015 року .
Вона до обговорення в поправках .
Будь ласка , народний депутат Леонов .
Прошу передати слово народному депутату Михайлу Головку .
Будь ласка , включіть мікрофон .
Михайло Головко , Всеукраїнське об'єднання " Свобода " .
У мене запитання до пана міністра .
Скажіть , будь ласка , а чому ви не вказали в даному законопроекті оподаткування ренти за видобуток залізної руди , а тільки газ і нафта .
Що , ми таким чином починаємо лобіювати структури Ахметова ?
Це раз .
Другий момент .
Не враховано також збільшення акцизу на пиво , на алкоголь , на тютюн .
Це , якщо хоча би на гривні 2 збільшили акциз на пиво , ми отримали б додатково 4 мільярда гривень в рік .
Хіба нам ці кошти не потрібні ?
Тим паче і зробимо добру справу , буде менше спиватися наше молоде покоління .
Ну , і звісно ж , не враховані наші основні пропозиції , які Всеукраїнського об'єднання " Свобода " подавала .
Це ті законопроекти , які стосувалися оподаткування і повернення коштів з офшорів .
Адже сьогодні структури різні зареєстровані в офшорах , вивозять мільярди з України , і ми жодним чином їх не оподатковуємо , тобто уникають подвійного .
Пане Михайло , відповім вам таким чином .
Ми підняли , я вже говорив про це , з 27 березня ставку на руду в чотири рази .
Можемо піднімати далі – нема питань .
З 1 липня підняті акцизи на 27 відсотків на алкогольні напої .
Можемо піднімати і далі .
Але це .
Можливо , і мало .
Але це потребує додаткових спеціальних розрахунків .
Поскільки , наприклад , наше з вами підняття на пиво , алкоголь і тютюн закінчилося тим , що в цілому в абсолюті податки до державного бюджету зменшилися .
Тому це потребує додаткової дискусії .
І я хотів і також про офшори сказати .
Будь-яка пропозиція народних депутатів , яка направлена на додаткові доходи державного бюджету , буде нами з вдячністю прийнята і розглянута .
Вона просто потребує трошки більше часу для проведення дискусії , у тому числі дискусій з учасниками ринку .
Дякую .
Включіть мікрофон міністра .
Я вже сказав вам про те , що ми підняли ставку на руду в чотири рази 27 березня .
Про офшори .
Ще раз кажу , якщо є готовий законопроект , ми з вдячністю його розглянемо .
Прекрасно .
Я тільки сьогодні отримав і від пана Кайди .
Я подивлюся його з великим задоволенням .
Єдине , що обрахувати його і поставити цифру , ми з вами не в стані .
Ідея прекрасна , давайте її будемо розглядати і приймати .
Будь ласка , народний депутат Соболєв .
Кириленку Івану Григоровичу .
Передає слово Івану Кириленку .
Шановні колеги , шановні члени уряду , шановний пане міністре !
Я хочу , щоб усі почули .
За те , що в сільськогосподарському виробництві ви руйнуєте те , що складувалося десятиліттями і до чого вже звикли і на чому Україна майбутня буде відроджувати свою економіку , ми провели переговори з агровиробниками і хочемо сказати наступне .
Шановний Олександре Віталійовичу , ми готові підтвердити те , що аграрії готові поставити війську сьогодні в необхідних кількостях через державний резерв , необхідну кількість борошна , круп , макаронних виробів , масла рослинного і тваринного , і м'яса безкоштовно в необхідних кількостях через державний резерв .
І будь ласка , підтвердить , що пункт 9 в " Прикінцевих положеннях " підпункт 6 - 7 щодо бюджетників вилучено .
Підтвердить , будь ласка .
Ні , це ви говорите про Закон про бюджет .
Про нього ми ще будемо говорити .
Так , він дійсно вилучений , але давайте про це трошки пізніше , зараз мова про інший закон йде .
Будь ласка , останній виступаючий Єремеєв Ігор Миронович .
Будь ласка .
Шановний Голово , шановні народні депутати , декілька місяців тому , коли розпочалися трагічні події і розпочалася військова агресія проти України саме ця Верховна Рада прийняла рішення і для Міністерства оборони виділила біля 8 мільярдів гривень для підтримання боєздатності нашої армії .
Ви сьогодні знову просите , до нас і звертаєтесь для того , щоб ми профінансували ще частково армію .
Але за цих декілька місяців ми чули неодноразово про те , що бронежилети закупляються на тисячу на півтори тисячі гривень дорожче .
Ми сьогодні чуємо про те , що люди по селах збирають кошти для того , щоб купити бронежилети .
Ми вважаємо , що у Верховній Раді повинно відбутися засідання , де повинен бути присутній Президент , міністр оборони , керівник АТО , де повинен відбутися повний і детальний звіт про використання 8 мільярдів гривень і після того повинні розглядатися ці питання , де ми повинні отримати відповіді на всі запитання , які ми поставили .
Шановний Ігор Миронович , ми з вами в цій залі домовилися про створення спеціальної комісії з участі народних депутатів , які повинні були слідкувати за тим куди витрачаються кошти .
Туди ходив Олександр Іванович Кузьмук , якого всі поважають в цій залі , ходили і інші люди , ви не ходили .
Будь ласка , приймайте участь в цій комісії , дивіться як розподіляються кошти .
Я не хочу ні в якому разі сказати про те , що кошти розподіляються абсолютно ефективно .
Але у нас є всі інструменти відслідкувати , як тратяться ці кошти .
Натомість , я не є військовий фахівець , разом з тим я бачив запити наших військових .
І можу підтвердити : коштів для того , щоб з 1 серпня платити хоча би грошове забезпечення людям , які воюють в зоні АТО , немає .
Можете перевіряти до " другого снігу " , до 1 січня , але з 1 серпня нам платити військовим буде нічим .
Дякую .
Шановні колеги , я бачу багато рук і я вам хочу нагадати : ми ще закон не включили навіть до порядку денного .
Ми включимо до порядку денного , будь ласка , буде можливість його обговорити .
Ну про що ми зараз говоримо ?
Попросили задати питання міністру фінансів , я надав таку можливість .
Прошу , Олександр Віталійович , сідайте на своє робоче місце .
Шановні колеги , прошу сісти на свої робочі місця .
Вноситься пропозиція щодо включення до порядку денного проекту Закону про внесення змін до Податкового кодексу України та деяких інших законодавчих актів щодо удосконалення окремих положень ( Реєстраційний номер 4309а ) .
Прошу підтримати включення цього проекту до порядку денного нашої сесії .
Прошу голосувати .
За - 206
Рішення не прийнято .
По фракціям , будь ласка .
" Батьківщина " - 78 , регіони - 1 , " УДАР " - 35 , " Економічний розвиток " - 1 , " Суверенна європейська Україна " – 0 , " Свобода " – 34 , " ЗМС " ( бачите , як " ЗМС " працює ефективно ) – 29 , підтримка є , позафракційні – 28 .
Шановні колеги , я так розумію , що питання у нас дуже серйозне .
Колеги !
Саме тому .
Ми працюємо за Регламентом , ви це мені хочете сказати , я це почув .
Будь ласка , далі працюємо .
Наступне питання , шановні колеги , на якому наполягає уряд , причому наполягає його прийняти в цілому , – це питання пов'язане з енергетичною безпекою нашої країни .
І уряд наполягає на тому , щоб ми розглянули це питання .
Я не ставлю питання про бюджет , тому що його нема сенсу ставити у зв'язку з тим , що Верховна Рада не підтримала доходну частину бюджету .
Без доходної частини бюджету приймати рішення щодо змін до бюджету немає жодного сенсу .
Тому шановні колеги , я прошу вас зараз перейти до розгляду , за наполяганням уряду , в другому читанні проекту Закону про внесення змін до деяких законів України щодо реформування системи управління Єдиною газотранспортною системою України .
Прошу голову комітету Мартиненка Миколу Володимировича доповісти закон до другого читання .
Шановний Олександр Валентинович , шановні колеги , комітет на вчорашньому засіданні розглянув поправки , які надійшли від вас по даному законопроекту .
Комітету на засіданні вдалося збалансувати законопроект таким чином , що його тіло не розрушене .
Введена одна норма , про яку ми говорили ще під час розгляду цього закону в першому читанні , яка говорить про те , що інвестора для участі в операторі газотранспортної системи .
кінцеве рішення буде приймати сесійна зала , тобто треба буде проголосувати 226 голосами .
Навіть у самих правках до другого читання дуже багато різних інсинуацій , в яких , наприклад , пропонується оператора залишити державним .
Тоді куди ж ми з вами будемо залучати самого інвестора ?
Як його будемо стимулювати це робити ?
Питання друге .
Також пропонувалося дуже сильно зарегламентувати відбір інвесторів , які повинні приймати участь в газотранспортній системі , неначе в нас стоїть велика черга .
А насправді суть законопроекту зводиться до того : перша задача – це зробити стимули для споживачів Західної Європи качати газ по нашій трубі і не бути зацікавленими в добудові " Південного потоку " .
І друге питання .
Зробити таким чином , щоб інвестор зайшов у нашу газотранспортну систему , в наші газові сховища , які постійно недогружені , і зробив на цьому нормальний бізнес і нормальні потоки газу для того , щоб вони йшли через нашу країну , і сама система отримувала для нашої держави прибутки .
Можемо йти по правках , Олександре Валентиновичу .
Шановні колеги , на скільки я знаю , уряд на полягає , щоб закон був прийнятий саме в редакції комітету , тому що поправки його можуть повністю розбалансувати .
Так , Миколо Володимировичу ?
Абсолютно .
Шановні колеги , можу я ставити на голосування цей проект в редакції комітету ?
Можемо .
Прошу підтримати .
Миколо Володимировичу , фракція " УДАР " сьогодні іменинники , вони наполягають , я не можу відмовити в слові .
Будь ласка , Оксані Продан , включіть мікрофон .
Дякую дуже .
Шановні колеги , фракція " УДАР " і я особисто подала поправки , які передбачають декілька речей , які не враховані в зазначеному законопроекті .
По -перше , як сказав правильно Олександр Валентинович , цей законопроект стосується саме національної безпеки України .
Тому ми повинні говорити про те , що оператор , який буде розпоряджатися газотранспортною системою повинен залишатися державним .
І ми маємо можливість , згідно з нашими поправками і з діючим законодавством , використовувати механізми державно - приватного партнерства .
Це перше .
Друге , що повинно бути .
Умови і порядок визначення інвестора повинні затверджуватися Верховною Радою .
Саме так , тому що Україна сьогодні має всього дві цінності – це газотранспортну систему і землю .
Ми не можемо просто так віддати можливість комусь затверджувати вимоги до майбутніх інвестицій і до взаємного використання державного майна без рішення Верховної Ради .
Крім того , цим законопроектом передбачається розділити сховища і газопровід .
Це говорить про те , що національна безпека , через рік , через півроку через три роки максимум буде в Україні .
Дайте можливість завершити .
Тому що на сьогоднішній момент цінність української газотранспортної системи в тому , що ми маємо трубопровід і маємо сховища , яких немає ніде в Європі .
Зараз пропонується розділити сховища , які є прибутковими , які є унікальними з газотранспортним потоком , потоком , який сьогодні дуже швидко може стати паралельно тому , який добудовується зараз європейцями .
Тому для нас важливо залучити європейські кошти під модернізацію саме на загальну систему , на сховища разом з трубою .
І останнє .
В цьому законопроекті немає жодних вимог до майбутнього інвестора в частині модернізації і в частині необхідності вкладення інвестицій .
Ми тільки даємо можливість нашому українському оператору , діючому сьогодні згідно з наказом Мінпаливенерго , даємо йому можливість вкладати частину української труби в майбутнє операторську сумісну діяльність .
Але жодних вимог до інвестора в цьому законопроекті немає .
Тому жодних гарантій в те , що газотранспортна система буде відбудована і буде відновлено , ми не будемо мати .
Дуже прошу підтримати чотири поправки " УДАРу " і тоді " УДАР " задово .
Будь ласка , прокоментуйте , Микола Володимирович .
Шановні колеги , коментар буде спочатку загальний .
Якщо виконати всі пропозиції " УДАРу " , нам нічого не треба робити .
У нас державний оператор є .
Так чи ні я кажу ?
Державний оператор , у нас є газові сховища .
Ви кажете : прибуткові ?
За всі останні роки в нас ніколи вони не були заповнені .
У нас на сьогодні разом з буферним газом біля 14 мільярдів кубів газу .
А всього сховища поміщають 30 - 35 мільярдів , якщо мені здається .
Так про що ми взагалі говоримо ?
Як ми будемо виписувати всі деталі , умови входження інвестора ?
Для чого в нас уряд є ?
Чи уряд ми не в цій залі обираємо ?
Тоді давайте уряд не буде приймати в цьому участь , будемо дублювати абсолютно уряд – тут приймати рішення .
То єсть я констатую таким чином , що фракція " УДАР " поправки сформулювала для того , щоби зірвати цей законопроект , його вихолостити .
Шановні колеги , я так розумію , що і комітет профільний , і уряд наполягають голосувати саме в редакції , прийнятої комітетом для того , щоб не було розбалансування закону і щоб він не втратив сенс .
Саме Російська Федерація мріє , щоб сьогодні закон цей не був прийнятий .
І я дуже прошу , шановні колеги , підтримати в другому читанні і в цілому в редакції комітету законопроект реєстраційний номер 4116а .
Це проект Закону України про внесення змін до деяких законів України щодо реформування системи управління Єдиною газотранспортною системою України .
Прошу підтримати в другому читанні і в цілому .
Прошу голосувати : 4116а голосуємо .
За - 94
Рішення не прийнято .
По фракціях , будь ласка .
" Батьківщина " – 75 , Партія регіонів – 0 , " УДАР " – 0 , " Економічний розвиток " – 8 , " Суверенна європейська Україна " – 0 , " Свобода " – 0 , " ЗМС " – 0 , позафракційні – 11 .
Будь ласка , Олег Ляшко , з мотивів .
Я вам зараз розкажу , з яких мотивів .
Олег Ляшко , Радикальна партія .
Я був один із ти небагатьох народних депутатів , який голосував за цей законопроект .
Я хочу попередити громадян України : сьогодні , коли в нас жара , коли в нас немає морозу , коли в нас немає снігу , коли до нас прийде зима і у ваших квартирах буде холод , і у ваших батареях буде холод , і у ваших кранах буде холодна вода , щоб ви знали , кому дякувати і кого виносити на вилах : комуняк ( слава Богу , до зими їх не буде ) , регіоналів і всіх , хто не голосував за цей закон .
Ганьба !
Ви захищаєте олігархів !
Ви торгуєтеся з урядом за зернотрейдерів , за нафту , за газ і за все інше .
Одиниці думають про народ , одиниці !
І правильно зробили фракція " УДАР " , фракція " Свободи " і інші фракції , що оголосили про розвал коаліції , про дострокові вибори .
Не має права така Верховна Рада : з комуняками і з регіоналами .
Я вибачаюсь , Олег Валерійович , так " УДАР " і " Свобода " якраз і не голосували за цей закон .
Тут трішки розібратися треба .
Шановні колеги , я прошу !
Я прошу !
Арсеній Петрович , уряд наполягає на перерві ?
Шановні колеги , уряд .
В зв'язку з результатами голосування .
Давайте , Соболєву слово .
Я дам можливість , спокійно , я дам можливість сказати .
Будь ласка , відключіть мікрофон Сергія Соболєва .
Депутат Мирний тут стоїть і наполягає на слові .
Будь ласка , пане Олександре .
Олександр Мирний , Всеукраїнське об'єднання " Свобода " .
Я хочу сказати , що , мабуть , час дешевих клоунів у Верховній Раді проходить .
Питання державної ваги і вискакувати , не розуміючи питання , а просто працювати , я не знаю , на камеру , на трибуни , на будь - що , ну , це верх цинізму і найвища зрада української держави .
Тому що ми чітко знаємо , що більше 100 компаній в Європі є афільовані з Газпромом .
Мало того , в багатьох з них є , взагалі , контрольний пакет акцій .
І я хочу сказати , що якби ми зараз спокійно пройшли по відхиленим , підкреслюю , по відхиленим поправкам , я думаю , ми би знайшли рішення , що робити .
Тому що їх не так багато і , взагалі , поправок всього лише 34 .
Дайте можливість завершити виступ .
Я думаю , що ми повинні повернутися до цього питання .
Тому що ми не повинні відкидати це питання , дійсно , газогону , це питання робочих місць , це питання енергетичної безпеки .
Але є , наприклад , що виникло питання , яке у " Свободи " .
Ми вчора дякуючи Миколі Володимировичу , дійсно , дуже напружений був комітет .
І , наприклад , з паном Власенко , підкреслюю , депутатом з " Батьківщини " , загострили питання на одному й тому самому пункті і знайшли рішення , як нам треба прокоментувати ту ситуацію , яка складається .
Але в сьогоднішньому варіанті ми побачили старий варіант за який не можна голосувати , з нашої точки зору .
То давайте ці речі робити і спокійно повернутися до розгляду цього питання , і спокійно проголосувати враховуючи всі ті небезпеки , які є на сьогоднішній день .
Слава Україні !
Будь ласка , народний депутат Соболєв .
Шановний прем'єр - міністр .
Шановний Голова Верховної Ради .
Шановні виборці .
Якщо хтось не зрозумів , що щойно сталося , я попробую пояснити , навіть за хвилину .
У нас що , не було українського управляючого газотранспортною системою ?
Хтось це забув ?
Компанію РосУкрЕнерго , ви забули її ?
Ви забули , як всі люди Фірташа сиділи в НАКу " Нафтогаз України " і управляли і витягували останнє ?
Саме на цьому наполягає одна з фракцій ?
Ми забули , як у нас газові сховища здавались за 2 копійки в оренду на 10 років тому ж Фірташу ?
Ми знову хочемо , щоб це залишалося ?
Не вийде .
Саме тому був момент істини .
Той , хто дійсно розуміє , що зараз стоїть питання , чи буде південний поток чи йог не буде , чи зацікавимо ми реальних європейських інвесторів і інвесторів США до співпраці з Україною , до співпраці з українським парламентом і урядом , саме в цьому і залежить Національна безпека України .
А ключовий запобіжник , який уряд врахував і .
Дайте можливість завершити .
це підтримав .
Це запобіжник , що саме парламент буде затверджувати того інвестора , який претендує на управління , підкреслюю , тієї газотранспортної системи , яка залишається у власності держави .
Таким чином , ми входимо в зиму з ситуацією , яка є абсолютно не вирішена і яка становить реальну загрозу національним інтересам України .
І як би ми далі поверталися , чи не поверталися , це є вирок цьому парламенту і ми побачили чим закінчуються політичні ігрища в цьому парламенті .
Дякую .
Будь ласка , шановні колеги , голова комітету Микола Мартиненко і давайте підведемо риску .
Шановний Олександр Валентинович .
Шановні колеги .
Звучало питання про те , що якісь позиції не враховані були на комітеті , на комітеті були враховані всі правки без виключення , вчора вже не можна було вносити додаткові правки , які звучали , в тому числі на засіданні комітету .
Всі правки враховані , вони є , відповідно , в таблиці .
Дякую .
Шановні колеги , уряд наполягає на перерві для проведення консультацій .
Я оголошую .
Я оголошую перерву до 17 годин 20 хвилин і запрошую керівників фракцій на консультацію з урядом .
Після , після .
Прем'єр - міністр говорить , після цієї консультації уряд зробить офіційну заяву .
Шановні народні депутати !
Прошу сідати на свої робочі місця .
Верховна Рада продовжує свою роботу .
Прошу Секретаріат зробити відповідне оголошення в кулуарах Верховної Ради і запросити всіх народних депутатів до сесійної зали .
Шановні колеги , сідайте , сідайте .
Слово надається Прем'єр - міністру України Арсенію Петровичу Яценюку .
Шановний пане Голово !
Колишні партнери по коаліції " Європейський вибір " !
Це саме той вибір , за який стояли мільйони українців , саме той вибір , який зробили люди на Майдані .
Саме той вибір , який повинна зробити Україна , бо так розпорядилась історія !
І депутати від опозиції !
Це складний виступ і складний момент , не персональний , а складний момент для країни в цілому .
Я пробую уникнути будь-якої дипломатичної лексики , а тим більше , політтехнологічної .
А сказати правду , як я робив останніх 5 місяців разом з цим урядом .
Це не найкращий уряд в історії країни .
Дай Боже , напевно , буде в майбутньому взірцевий уряд , якщо збережеться Україна , і якщо ми пройдемо зараз цей період страшних випробувань .
Але принаймні цей уряд робив те , що могли .
Те , як вміли .
Те , на що учили батьки , як ти це відчуваєш і що хотіли українці .
Чи задоволений особисто роботою ?
Звичайно , ні .
Хотілось би зробити більше , хотілось би зробити краще , хотілось би зробити швидше .
Але чи , відповідаючи на питання , чи зробили ми все , що могли , що в наших силах , дам ствердну відповідь : так , зробили .
Те , що відбулося сьогодні у парламентській залі , буде мати дуже складні , якщо не драматичні наслідки для країни .
Дай Бог , щоб я помилився , і ми будемо аплодувати тим , хто скаже , ми зробили правильне рішення , ми були праві , той курс , який ми вибрали , був єдино вірний .
Так , більшість людей хоче дострокових парламентських виборів
І ми хочемо дострокових парламентських виборів .
Це правда .
Тільки є одна дуже важлива річ .
В чому є різниця між національним лідером і політиканом ?
Різниця в тому , що національний лідер бере на себе відповідальність , навіть якщо це не подобається .
Ви повинні , шановні колеги , мене правильно зрозуміти .
В нашого уряду зараз немає відповіді на питання : чим платити зарплати , чим мені завтра вранці заправити БТРи , як мені заплатити людям , які загинули і їхнім сім'ям .
Звідки ?
З яких грошей ?
Як утримувати армію і Збройні Сили ?
Як недеморалізувати дух тих десятків тисяч людей , які не сидять в цій залі , а які в траншеях під кулями сидять ?
Може ми про них подумаємо !
Розвалена коаліція має сьогодні наслідок .
Закони , які б наповнювали дохідну частину бюджету , провалені .
І це зрозуміло .
А хто хоче йти на вибори і одночасно голосувати за непопулярні закони .
Закон про бюджет , який треба не для МВФа , дорогі друзі , то це треба для нас всіх .
Там 9 мільярдів на армію і 7 мільярдів на відновлення інфраструктури , Донецьк , Луганськ .
Я був у Слов'янську , я бачив тих людей .
Зрозуміло , що вони не дуже люблять центральну владу в Києві .
Але я вам можу точно сказати : ДНР , ЛНР і іншу гидоту вони ненавидять .
Але цим людям треба помогти , ну їм треба помогти – це наші українці .
Так буває , що люди роблять помилки , та нема святих ні одного в цьому залі , та і на землі їх нема .
І тому , якщо ми будемо більш такі правильні , відверті і щирі один до другого , то буде інша країна .
Але розмінювати вузькополітичний інтерес на долю держави неприпустимо .
Це моральний і політичний злочин .
Саме найстрашніше для мене особисто , не як для прем'єра , наша країна бачила десятки прем'єрів до мене і ще після мене , дай Бог , щоб їх було багато , а як для людини – це те , що сьогодні після того , коли фактично розпалась коаліція , коли провалили закон по ГТС , всі ж все розуміють , дорогі друзі .
Ми вперше хотіли прийняти рішення : допустити виключно справжні європейські і американські компанії , і виключно з дозволу Верховної Ради України , до управління газотранспортною системою держави і то тільки на 49 відсотків .
Труба – в державній власності , контрольний пакет – в державній власності .
І навіть це рішення завалили .
Так от за що мені найбільше боляче ?
За те , що зараз аплодисменти в Державній Думі Російської Федерації .
От хто зараз виграв !
От хто сьогодні святкує !
І от хто сьогодні буде банкувати !
Можна погоджуватися , можна не погоджуватися .
Дорогі друзі , я не претендую на абсолютну істину , далеко не маю на таке право .
Але історія нам цього не простить .
Дай Боже , щоб ми пройшли цей період , я все рівно вірю , як кожна людина , щиро вірю в те , що ці випробування наша країна пройде , в першу чергу , люди .
Цю революцію зробили не ми , революцію зробили мільйони .
Європейський вибір відстояли не ми , європейський вибір відстояла " Небесна сотня " і сотні тисяч українців , які вийшли .
І нікому не дозволено здати це досягнення .
Історія нас вчить , що от ми майже - майже вже до чогось доходимо і тут не вистачає самого малого , так було з Українською Народною Республікою .
Так не має бути .
Ми повинні на кінець - то продемонструвати всьому світу , що нас не вистачає тільки на п'ять місяців чи на шість , а що нас вистачає на десятиліття .
Що в нас є свідомість , відповідальність , що наші цілі праведні і справедливі , і що ми чесні один по відношенню до другого .
Ще раз вам кажу , та вибори – та це нічого , скільки ми цих виборів пережили .
Але країна , але українці , які зараз втратять віру , а будь-які зміни і реформи в Україні можливі тільки тоді , коли люди вірять .
А зараз після цього , що відбудеться , мені важко сказати , як людям всилити віру і впевненість , упевненість , що ми правильно робимо .
Тому те , що сьогодні розпалася коаліція , те , що сьогодні не проголосовані закони і немає чим платити солдату , міліціонеру , лікарю , вчителю , немає за що купити рушницю , немає чим заправити БТР , те , що сьогодні не прийнято рішення , щоб заповнити українські газосховища , щоб дати можливість перезимувати , щоб на кінець- то звільнитися від російської газової залежності – це є неприпустимо .
В цій ситуацій які є варіанти в уряду , так як у нас є парламентсько - президентська республіка ?
Є перший варіант – розпалась одна коаліція , Прем'єр - міністр розпочинає процедуру формування нової коаліції .
Що це означає ?
Це означає , що Прем'єр - міністр повинен взяти в коаліцію комуністів і регіонів .
Я це не зроблю ні при яких обставинах !
(  )
Є другий варіант .
У тому випадку , якщо немає нової коаліції , а чинна коаліція в парламентсько - президентській республіці розпалася , уряд і прем'єр - міністр зобов'язані подати у відставку .
Я заявляю про відставку в зв'язку з розпадом коаліції і блокуванням урядових ініціатив .
(  )
Слава Україні !
Шановні народні депутати !
Я офіційно звертаюсь до фракції ініціаторів розвалу коаліції – " УДАР " і " Свобода " негайно внести пропозицію щодо кандидатури на посаду технічного прем'єр - міністра , який буде керувати урядом до проведення парламентських виборів .
Це ваша відповідальність .
Я прошу негайно внести кандидатуру .
Я зберу в будь-який момент позачергову сесію для того , щоб розглянути і підтримати вашу кандидатуру .
Я переконаний , весь парламент відчуває відповідальність і одноголосно проголосує за вашу кандидатуру .
Так чи ні ?
Прошу не втрачати час і розпочати консультації щодо кандидатури технічного Прем'єр - міністра .
Шановні колеги !
Шановні колеги , у нас з вами є судді , яких треба звільнити .
Вони весь день чекають рішення .
Пішов ?
Шановні колеги , я бачу , що нема бажання працювати .
Мені кажуть , що Махніцький , який повинен доповідати це питання , пішов .
Тому я закриваю на цьому сесійне засідання .
Верховна Рада продовжить свою роботу завтра о 10 годині ранку .
