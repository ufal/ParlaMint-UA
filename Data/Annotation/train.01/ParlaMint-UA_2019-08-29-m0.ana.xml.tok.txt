Шановні колеги , прошу заходити в зал , займати робочі місця .
Всюди є табличка , щоб збагнути і осягнути .
Будь ласка , сідайте .
Отже , колеги , займаємо робочі місця , будьте чемні .
Доброго ранку , шановні новообрані депутати України і гості Верховної Ради України .
Урочисте засідання з нагоди складення присяги народними депутатами України , обраними 21 липня 2019 року , оголошую відкритим .
Шановні колеги , сьогодні ми зі скорботою згадуємо наших захисників , які загинули в боротьбі за незалежність , суверенітет і цілісність України .
Завдяки їхньому подвигу ми зараз тут у безпеці і мирі маємо можливість спокійно працювати над законами .
П'ять років тому регулярні підрозділи армії російського агресора підступно атакували українських воїнів під Іловайськом .
Цей військовий злочин доведений , і покарання невідворотне .
Україна пам’ятає трагічні і водночас героїчні сторінки своєї історії : Берестечко , Крути , Іловайськ , Аеропорт , Дебальцеве .
Так у запеклій безкомпромісній боротьбі творилась наша незалежність .
Будьмо гідними полеглих лицарів України !
Вічная пам'ять і слава нашим героям !
Оголошую хвилину мовчання .
Дякую .
Шановні новообрані народні депутати України , дозвольте від імені Верховної Ради України восьмого скликання і всіх присутніх у залі щиро привітати вас з обранням народними депутатами України .
Побажати плідної та конструктивної роботи у єдиному законодавчому органі України , вищому представницькому органі українського народу .
Відповідно до статті 79 Конституції України перед вступом на посаду народні депутати України складають присягу перед Верховною Радою України .
В Урочистому засіданні з нагоди складення присяги народними депутатами України бере участь Президент України Володимир Олександрович Зеленський .
Привітаємо .
На Урочистому засіданні Верховної Ради України з нагоди складення присяги новообраними народними депутатами України присутні народні депутати України попередніх скликань , Прем'єр - міністр України Володимир Борисович Гройсман та члени уряду  ; президенти України : Леонід Макарович Кравчук  , Леонід Данилович Кучма  , Віктор Андрійович Ющенко  , Петро Олексійович Порошенко  ; голови Верховної Ради України попередніх скликань ; колишні прем'єр - міністри України ; Голова Офісу Президента України , Секретар Ради Національної безпеки і оборони ; Голова та члени Центральної виборчої комісії ; Голова та судді Конституційного Суду ; Голова Верховного Суду ; голова Вищої ради правосуддя ; Генеральний прокурор ; Уповноважений Верховної Ради України з прав людини ; Голова Рахункової палати ; Голова Національного банку України ; виконуючий обов'язки Голови Служби безпеки України ; Голова Служби зовнішньої розвідки України ; керівники центральних органів виконавчої влади ; голови обласних рад та Київський міський голова ; предстоятелі церков і релігійних об'єднань України .
В Урочистому засіданні Верховної Ради України беруть участь високоповажні іноземні гості .
Віце - президент Європейського парламенту Клара Добрев .
Президент Парламентської асамблеї Організації з безпеки та співробітництва в Європі Георгій Церетелі .
Віце - спікер Кнессету Держави Ізраїль Ісраель Ейхлер .
Член Комітету з питань зовнішньої політики та оборони Бундестагу Федеративної Республіки Німеччина , голова німецько - української парламентської групи Омід Нуріпур .
Голова Секретаріату Європейського Енергетичного співтовариства Янез Копач .
Віце - президент Світового Конгресу Українців Олена Кошарна .
Директор Представництва Світового Конгресу Українців Сергій Касянчук .
В Урочистому засіданні Верховної Ради України беруть участь представники дипломатичного корпусу , громадських організацій і засобів масової інформації .
Отже , шановні народні депутати , відповідно до статті 79 Конституції України запрошую на трибуну найстаршого за віком новообраного народного депутата України Юлія Яковича Іоффе для зачитування тексту присяги .
Шановні новообрані народні депутати для складення присяги прошу всіх народних депутатів встати .
Шановні новообрані народні депутати України !
Присягаю на вірність Україні .
Зобов'язуюсь усіма своїми діями боронити суверенітет і незалежність України , дбати про благо Вітчизни і добробут Українського народу .
Присягаю додержуватися Конституції України та законів України , виконувати свої обов'язки в інтересах усіх співвітчизників .
Дякую , Юлію Яковичу .
Прошу усіх сідати .
Шановні народні депутати , для церемонії підписання народними депутатами України тексту присяги , за пропозицією Підготовчої депутатської групи , відводиться час до 13 години .
Акт підписання кожним депутатом присяги відбувається в кулуарах другого поверху біля шести столів реєстрації .
Після підписання тексту присяги народні депутати здають його працівникам Апарату , отримують посвідчення та нагрудний знак народного депутата , картку для голосування , довідкові та інформаційні матеріали і реєструються для участі у першому пленарному засіданні Верховної Ради України дев'ятого скликання .
Воно розпочнеться о 13 годині тут , в сесійному залі Верховної Ради України .
Підготовча депутатська група під час перерви узагальнить результати складення присяги і доповість вам перед відкриттям першого засідання .
Шановні народні депутати , вітаю всіх із складенням присяги , і Урочисте засідання з нагоди складення присяги народними депутатами України , обраними 21 липня 19-го року , оголошую закритим .
Успіху вам !
