Шановні колеги , просимо повертатися всіх до сесійної зали .
За кілька хвилин розпочнеться вечірнє засідання парламенту .
Просимо повертатися до сесійної зали , маємо ще достатньо важливих законопроектів у порядку денному .
Окрім тих , які дискутуються , це і питання підтримки кінематографа , інше питання , що стосується зовнішньої політики України і реінтеграції окупованих Російською Федерацією територій .
Просимо повертатися до сесійної зали , займати робочі місця і будемо працювати .
Я прошу секретаріат так само дати оголошення з проханням , щоб народні депутати України поверталися до сесійної зали , займали робочі місця .
Колеги , будь ласка , готуємося до реєстрації .
Я прошу зайняти робочі місця і приготуватися до реєстрації .
Готові ?
Заходять ще .
Отже , я прошу провести реєстрацію народними депутатами України .
Будь ласка .
Зареєстровано 366 народних депутатів .
І вечірнє пленарне засідання Верховної Ради України оголошую відкритим .
Хочу вам нагадати , що ми сьогодні до обіду включили в порядок денний сесії два законопроекти , і після обіду ми можемо переходити до їхнього розгляду .
Перший з них це є проект Закону 7163 , 7163 - 1 і 7163 -2 .
Це проект Закону про особливості державної політики із забезпечення державного суверенітету України над тимчасово окупованими територіями в Донецькій та Луганській областях .
Шановні колеги , це три законопроекти , всі автори будуть мати змогу виступити , як і комітет , але я прошу вас всіх підтримати пропозицію розгляду за скороченою процедурою .
Я прошу усіх зайняти робочі місця і підтримати розгляд за скороченою процедурою .
Будь ласка , прошу зайняти робочі місця .
Готові до голосування ?
Будь ласка , я ставлю пропозицію розгляд 7163 , а також 1 і 2 за скороченою процедурою .
Прошу проголосувати , прошу підтримати .
Прошу проголосувати .
Прошу підтримати .
Голосуємо , колеги .
Прошу підтримати .
За - 119
Ще не зайшли в зал . Я поставлю ще раз .
Не кричіть , будь ласка , колеги .
Будь ласка , займіть робочі місця .
Отже , колеги , прошу зайняти робочі місця , прошу приготуватись до голосування .
Я ставлю пропозицію розгляду за скороченою процедурою 7163 , 7163 - 1 і - 2 .
Прошу підтримати , прошу проголосувати розгляд за скороченою процедурою .
Прошу підтримати , голосуємо .
За - 136
Я ще раз поставлю .
Якщо не буде голосів , ми перейдемо до розгляду за повною процедурою .
Я третій раз поставлю так , як я ставлю всі питання .
І я ставлю ще раз пропозицію розгляду за скороченою процедурою .
Прошу підтримати .
Прошу проголосувати .
Голосуємо , колеги .
За - 157
Рішення прийняте .
І я запрошую до доповіді секретаря Ради національної безпеки і оборони Турчинова Олександра Валентиновича .
Олександр Валентинович , запрошую вас до трибуни .
Шановний Голово !
Шановні народні депутати !
Запропонований законопроект має стратегічне значення для нашої країни .
Він створює правові і організаційні умови для відновлення територіальної цілісності України , повної деокупації Донецької та Луганської областей , забезпечує тверду та непохитну правову позицію України в міжнародних судових інстанціях , у переговорних процесах , блокує будь-які спроби Російської Федерації продовжити агресію , маскуючись під миротворців .
Головне , проект чітко і недвозначно визначає Російську Федерацію державою - агресором , а території окремих районів Донецької і Луганської областей окупованими .
Законопроект .
Шановні колеги , будуть питання , я дам відповіді на всі питання .
Законопроект вводить поняття " окупаційні адміністрації Російської Федерації " , яка під прикриттям самопроголошених органів реалізує на тимчасово окупованих територіях завдання російського політичного і військового керівництва .
Діяльність на окупованій території Збройних сил Російської Федерації .
Я просив би дати декілька хвилин , надто важливе питання .
Добре , я додам .
Діяльність на окупованій території Збройних сил Російської Федерації , підконтрольних їй військових формувань та окупаційної адміністрації Російської Федерації суперечать нормам міжнародного гуманітарного права , є незаконною , а будь-який , виданий у зв'язку з такою діяльністю , нормативно - правовий акт являється недійсним і не створює правових наслідків .
Законопроект визначає , що в межах тимчасово окупованої території діє .
Прошу додати дві хвилини .
Дякую .
Законопроект визначає , що в межах тимчасово окупованої території діє особливий порядок забезпечення прав і свобод цивільного населення , визначений національним законодавством і нормами міжнародного гуманітарного права .
Право приватної власності є визначальним для всіх цивілізованих держав .
Тому у проекті йдеться про те , що за фізичними і юридичними особами зберігається право власності та інші речові прав на майно , в тому числі і нерухоме , що знаходиться на тимчасово окупованих територіях Донецької та Луганської областях , якщо воно набуте , відповідно до законів України .
Проект закону визначає наступні пріоритети державної політики .
Звільнення окупованих територій та відновлення конституційного ладу на них , захист прав свобод і законних інтересів громадян України , які постраждали внаслідок російської агресії .
Зміцнення незалежності державності і забезпечення єдності та територіальної цілісності української держави .
Законопроект запроваджує ефективну систему управління військовою операцією з метою протидії російській агресії та звільнення окупованих територій .
Відповідно до законопроекту схвалюється рішення Президента України про застосування з цією метою Збройних Сил України та інших військових формувань .
Встановлюється , що безпосереднє керівництво всіма силами і засобами , які використовуються для забезпечення саме безпеки у Донецькій та Луганській областях , покладаються на об'єднаний оперативний штаб Збройних Сил України .
Створюється єдина вертикаль , яка забезпечує планування , організацію та контроль виконання оборонних та безпекових завдань у Донецькій та Луганській областях .
Зокрема , спрямування і координацію діяльності військово - цивільних та військових адміністрацій .
Дуже важливо , що за нашими військовослужбовцями .
Будь ласка , 30 секунд , завершуйте .
Дуже важливо , що за нашими військовослужбовцями і працівниками правоохоронних органів зберігаються всі пільги , що мають учасники антитерористичної операції .
На завершення .
Хочу наголосити , що прийняття законопроекту створить умови для ефективного захисту національної безпеки України , відсічі збройної агресії Російської Федерації і звільнення захоплених Росією територій .
Дякую за увагу .
Дякую , Олександр Валентинович .
І я запрошую до доповіді народного депутата України Сироїд Оксану Іванівну .
Шановні колеги !
Я хочу пригадати кілька подій , які трапилися в стінах цього парламенту .
Я хочу вам пригадати подію 28 червня 1996 року , коли в цьому залі голосувалася Конституція України , і тоді , голосуючи за статтю 17 про недопущення розташування іноземних військових баз на території України , на вимогу комуністів було проголосовано в " Перехідних положеннях " дозвіл на перебування російського Чорноморського флоту на території Криму .
Тоді ознайомтеся , будь ласка , з стенограмою цього засідання .
Почитайте про що тоді говорили депутати .
Вони казали , та вони і так там стоять , та це лише на 20 років , та це ж не іноземні війська , а це просто бази .
Вони дискутували , скільки вони будуть брати грошей за оренду цього Чорноморського флоту .
І тільки один депутат зазначив , що через 20 років Крим не будуть вважати територією України .
На жаль , пройшло лише 20 років , ми маємо наслідки цього рішення .
Я хочу також нагадати вам ще одне рішення .
Це рішення , це виступ з цієї трибуни міністра закордонних справ Удовенка , коли він представляв успіх Будапештського меморандуму .
Цитую : " Протягом останніх 2 , 5 років ми наполегливо працювали над іншою принциповою для нас проблемою – отримання від ядерних держав гарантій безпеки України в зв'язку з її приєднанням до договору нерозповсюдження ядерної зброї .
Хотів би тут зазначити , що жодна держава , що приєднувалася до договору , таких гарантій не отримувала .
Те , що вдалося вийти на підписання такого документу без будь-яких перебільшень має безпрецедентний характер і абсолютно новим словом є у сучасних міжнародних відносинах .
Уперше в історії ядерні держави погоджуються на надання адресних гарантій окремій державі " .
Тоді Президент Кравчук зазначив , що якщо завтра до Криму зайдуть російські війська , ніхто їх .
Прошу надати 2 хвилини .
Коли зайдуть російські війська , ніхто й бровою не поведе для того , щоб нас захистити .
Це сталося не завтра , це сталося через 20 років .
Я навела вам ті приклади , коли з таким пафос з цієї трибуни нам розказували про перемоги .
І ви знаєте , насправді , якими фатальними виявилися ці рішення для нас з вами .
У мене є питання : невже вас історія нічому не вчить .
Невже ви не розумієте , що впроваджувати будь-які російські сценарії , ви не обдурюєте Путіна , ви обдурюєте себе , ви обдурюєте своїх людей .
Невже ви не розумієте , що поки національний інтерес не стане пріоритетом , нас ніхто поважати не буде .
І невже ви не розумієте , що для того , щоб захистити своїх людей , свою армію і свою державу , потрібні справжні рішення , а не симулякри .
Ми знов почули так багато пафосних ідей .
Але в тому законопроекті , який був презентований , там немає правди , там немає правдивості .
Декларація про визнання Росії окупантом без визначення дати окупації це є порожнє слово .
Це не має жодних юридичних наслідків .
Тільки визнання дати окупації покладе на Росію обов'язок в майбутньому сплатити за всі руйнування і за порушення прав людини .
Невже ви не розумієте , що ми не можемо роз'єднувати політику стосовно Криму і Донбасу , бо інакше ми відмовляємося від Криму .
Невже ви не розумієте .
Тут багато казалося про те .
про те , що права людини будуть захищені .
А що , ви не бачите в цьому законопроекті , там немає нічого , там немає жодної процедури , це голі декларації і відсилки на підзаконні акти .
Як ці люди будуть захищені ?
Ми пропонуємо всі механізми захисту прав людини .
Прошу 30 секунд , завершити .
Ви знаєте , що нас будуть тільки тоді поважати , коли ми будемо поважати себе самі і коли ми будемо приймати рішення , які є в наших національних інтересах .
А те , що ви зараз пропонуєте , це насправді є повторення дозволу на Чорноморський флот , це є повторення Будапештського меморандуму .
Тільки правдиві рішення , тільки правдиві рішення врятують Україну .
Дякую .
Дякую .
До доповіді запрошую народного депутата України Іллєнка Андрія Юрійовича .
Андрій Іллєнко , Всеукраїнське об'єднання " Свобода " .
Сьогодні – один з найбільш відповідальних днів в історії Верховної Ради цього скликання і , напевно , взагалі в історії Верховної Ради , і один з найбільш відповідальних днів у житті кожного з вас , шановні народні депутати , які давали присягу на вірність українському народу .
І сьогодні ми повинні обрати , на чиєму ми боці : на боці української нації чи на боці ворога .
І коли ми говоримо багато правильних слів , то ми маємо розуміти , що це лише обгортка , а реальність полягає в тому , що в цьому законопроекті в статті 7 пропонується легалізувати ганебні антиконституційні антидержавні Мінські угоди , підписані терористами під диктовку Кремля .
І це є величезний ризик для українському державності .
Тому що ці нелегітимні документи можуть стати частиною українського законодавства .
Цього допустити не можна .
І саме тому ми , депутати - націоналісти від " Свободи " , від Національного корпусу підготували відповідний альтернативний законопроект , в якому ми чітко вказуємо , що Росія – агресор , що окуповані території саме такий мають мати статус , що має бути припинена будь-яка торгівля з окупованими територіями .
Але , найголовніше , ми прибираємо усі згадки про ганебні Мінські угоди .
І треба розуміти , що , якщо зараз будуть розповідати про те , що є резолюція ООН , і буде посилання на резолюцію ООН , то в тій резолюції написано , що Україна повинна в повному обсязі виконати Мінські угоди .
А Мінські угоди – це амністія терористам .
Мінські угоди – це фактично навіть не федералізація – конфедералізація України .
Мінські угоди – це народна міліція , яка буде називатися " загони окупантів - терористів " .
Мінські угоди – це руйнація української держави .
Подумайте , на чиєму ви боці , народні депутати .
Подумайте про Україну .
Подумайте , що це голосування будуть пам'ятати ваші діти , ваші онуки , як ви голосували .
Прошу дати 2 хвилини .
Тому не зробіть , будь ласка , фатальну помилку .
Тому що це буде навіть не злочин , це буде помилка , як казав один великий француз .
Тому давайте захистимо інтереси України , давайте не піддаватися на шантаж , не важливо звідки він іде чи зі сходу , чи з заходу .
Україна має думати своєю головою , це Верховна Рада України , а не орган , яким мають малювати з-за кордону .
Національні інтереси України понад усе !
Україна понад усе !
Слава Україні !
До співдоповіді запрошується секретар Комітету з питань національної безпеки і оборони Вінник Іван Юрійович .
Будь ласка .
Доброго дня , шановні колеги !
Робота над цим законопроектом розпочалася не сьогодні і не вчора .
Робота ведеться фактично впродовж трьох років російської агресії проти України .
І , дійсно , ми розпочинали з доволі слабких переговорних позицій , тому що українські переговорні позиції , на жаль , були знищені попереднім керівництвом країни , яка свідомо знищувала українську армію .
В сучасному світі , який базується на засадах сили , в якому остаточно , чи майже остаточно , втрачено верховенство права , як це нав'язує сьогодні агресивна політика Російської Федерації на чолі з Володимиром Путіним , змушує Україну рахуватися з цією парадигмою .
Тому , безумовно , в 2014 році , коли після перемоги Майдану Україна звільнила більшу частину України від російської окупації , я думаю , що ні в кого не викликає сумнівів , що впродовж 23 років незалежності Україна знаходилася під російською окупацією і робила те , що говорили їй з Кремля , ми почали розбудовувати державу .
Дійсно , залишилися захопленими Крим і частина Донецької та Луганської області в результаті того , що ми не будували армію впродовж 23 років .
Дійсно , Росія розпочала гібридну агресію проти України , гібридну війну .
Вона не визнавала своєї присутності на Донбасі , вона не визнавала присутності своїх військ .
Водночас вона шантажувала Україну , що " якщо ви оголосите війну , ви залишитеся в повній економічній ізоляції " .
Війська Російської Федерації могли опинитися в Києві .
Це перемога України , що їх тут сьогодні немає .
І не треба казати , що у нас нема перемог , у нас є перемоги , і їх багато .
Україна , українська армія , Українська держава еволюціонувала .
Сьогодні ми можемо рухатися далі .
Сьогодні нарешті ми можемо на рівні законодавства .
Будь ласка , 2 хвилини .
визначати країну , яка здійснила агресію проти України , це Російська Федерація .
Російські регулярні війська здійснили окупацію Криму , російські регулярні війська здійснили окупацію частини Донецької та Луганської області .
Росія прагнула захопити Україну повністю та встановити політичний контроль над нашим майбутнім .
Ми сказали " ні " , сказали " ні " українські Збройні Сили України , український народ , кожен громадянин , який підтримував армію , інші військові формування , і українські волонтери .
Сьогодні ми приймаємо законодавство , яке всенародно , я підкреслюю , всенародно , адже єдиним джерелом влади є народ , згідно статті 5 Конституції , який обирає своїх представників в парламент .
Якщо ми сьогодні підтримаємо , це буде голос українського народу , що на Україну розпочала війну Російська Федерація , що російські війська перебувають на Донбасі , що нам треба здійснити заходи щодо звільнення цих територій , а в подальшому здійснити заходи по їх реінтеграції , деокупації , зачистці та тощо .
Цим законопроектом ми встановлюємо правові засади для збереження права власності всім фізичним , юридичним особам , які тимчасово не контролюють свою власність на територіях , які сьогодні окуповані Російською Федерацією .
Ми чітко визначаємо , посилаючись на засади Організації Об'єднаних Націй , що ми поважаємо ті резолюції , які прийняла Організація Об'єднаних Націй у відповідь на збройну агресію Російської Федерації проти України .
У зв'язку з цим Комітет нацбезпеки та оборони , розглядаючи цей законопроект на своєму засіданні , пропонує , з огляду на зазначене , що в частині першій статті 7 законопроекту слова " Мінський протокол від 5 вересня 14–го року " , " Мінський меморандум від 19 вересня 14-го року " та " комплекс заходів від 12 лютого 15-го року " замінити словами " Резолюцією Ради Безпеки ООН , прийнятій у зв'язку з російською збройною агресією проти України в Донецькій та Луганській областях " , щоб не було дискусії про зраду .
Її ніколи не було в цій Верховній Раді після Майдану і ніколи .
30 секунд , завершіть .
Шановні колеги !
Комітет пропонує прийняти законопроект 7163 , поданий Президентом України Порошенком Петром Олексійовичем .
За результатами розгляду в першому читанні прийняти за основу .
Альтернативні законопроекти не набрали належної підтримки .
Я ще раз хотів би подякувати Президенту України Петру Олексійовичу Порошенку , секретарю Ради безпеки та оборони України пану Турчинову за цю потрібну Україні роботу , за цей законопроект .
Прошу підтримати за основу в першому читанні з правкою комітету , яку я озвучив тільки що під стенограму .
Дякую .
Дякую вам .
Прошу провести запис : два – за , два – проти .
Колеги , давайте відразу ми домовимось .
Давайте , я буду по хвилині додавати , щоб по три хвилини вийшло .
По хвилині буду додавати всім і вийде по три хвилини , колеги .
Будь ласка , це є перший від " Батьківщина " .
Немиря передає слово Сергію Соболєву .
Будь ласка .
Шановні колеги !
Я думаю , те , що зараз відбувається , мені нагадує голосування в цій же сесійній залі фракції комуністів , Партії регіонів і тих , хто смалодушничал за законопроект про особливий статус окремих регіонів Донецької і Луганської областей .
Яким узаконили тероризм за території Луганська і Донецька , яким дозволили створювати підрозділи так званої народної міліції , свої суди і свої прокуратури .
Але найцинічніше , це є пропозиція сьогоднішня комітету , який доповідає цей законопроект .
Про що свідчать резолюції ООН і хто готував ці резолюції ?
Резолюція , на яку посилаються , готувалась Російською Федерацією з однією метою – узаконити Мінські угоди .
Більше того , в той же день була заява Міністерства закордонних справ України , яке заявило , що верхом цинізму є з боку країни - агресора подавати резолюцію Радбезу ООН .
Оце ви хочете узаконити ?!
Це ви хочете внести як зміни до закону ?
Друге .
Стаття 9 , стаття , яка передбачає замість того , щоб Верховний головнокомандуючий взяв свою відповідальність згідно з Конституцією України на себе і не ховався три роки , як це було поспіль , нам пропонують створення якогось ефемерного органу , за яким буде далі відповідальність не зрозуміло яка .
Ще цинічніше , це є спроба узаконити указ , якого не існує в природі .
Через 3 роки військової агресії Російської Федерації дати дозвіл на використання Збройних Сил .
Та це прямий шлях десяткам тисячам наших воїнів у суд в Гаагу , бо ви узаконюєте , що 3 роки вони незаконно використо .
Одну хвилину прошу додати , будь ласка .
на цих територіях , захищаючи свою Батьківщину від прямої агресії .
Саме тому наша фракція не буде голосувати за цей верх цинізму , який нам пропонується .
Ми готові підтримати в першому читанні законопроект альтернативний для того , щоб його далі доопрацьовувати і врахувати всі найважливіші моменти , де зазначено ключові речі , які стосуються Росії , країни - агресора , і військового збройного протистояння , яке може використовувати Президент держави , парламент і країна у разі прямої нової агресії Російської Федерації .
Це є ключове , де повинен бути Крим і всі окуповані території Російською Федерацією .
Дякуємо .
Дякуємо .
Будь ласка , фракція " Самопоміч " , Тарас Пастух .
Шановні українці !
Слава Україні !
Кожен парламент має , напевно , у своєму житті за час свого скликання буквально декілька голосувань , де він може показати , як він голосує і чиїм парламентом він є , чи він є парламентом України , чи він є парламентом олігархів .
Але у даній ситуації ми не про олігархів говоримо , а ми говоримо про тих власників , які сюди прислали , дуже багатьох депутатів , на жаль , із-за кордону .
І сьогодні кожен українець буде мати можливість нарешті побачити , що за 3 роки , до чого дозрів кожен його депутат , за якого він голосував , кожна політична сила до чого дозріла .
Кожна політична сила і депутат , який виходив сюди на трибуну , називав Росію країною - агресором і окуповані наші території .
Сьогоднішнє голосування це покаже .
І , дійсно , було сьогодні секретарем Ради національної безпеки сказано дуже багато слів .
Ті слова , які " Самопоміч " говорить вже протягом останніх 2 , 5 років : назвіть нарешті війну війною , назвіть нарешті окупанта , назвіть нарешті окупованою територію .
Сьогодні ми їх почули .
Але сьогодні кожен українець має можливість відкрити закон і почитати , і побачити , що завтра це все працювати не буде .
Саме , пане секретар Національної Ради безпеки і оборони , ви прописали в законі , що визначати територію , яка окупована , буде та людина , яку ви буквально недавно порадили звільнити зі Збройних Сил , – пан Муженко начальник Генерального штабу .
Я вам хочу нагадати , що саме пан Муженко через рік війни після того , коли був Іловайськ , де всі уже підтвердили , що зайшли російські війська , де був ДАП , де 29 січня вже були бої біля безпосередньо міста Дебальцевого .
Він сказав : " Українські Збройні Сили не б'ються з регулярними частинами Російської Федерації " .
Це його слова .
Зараз ви хочете , щоб він визначив окуповану територію .
Він цього не зробить .
Він цього тоді не зробив і зараз не робить .
І , якщо це в законі не буде .
Одну хвилину додайте , будь ласка .
Якщо це в законі не буде прописано , коли відбулася окупація і які саме території окуповані , які області і райони , Муженко цього не зробить , зрозумійте ви , нарешті , ці речі .
Не можна , пане секретар , прикривати того рішення , якого не існує .
Підготуйте рішення Президента , внесіть в парламент , ми всі проголосуємо і дамо згоду на використання Збройних Сил .
Перестаньте підставляти наших військовослужбовців .
Їх сьогодні садять по тюрмах , .
Сьогодні цим законом ви даєте можливість амністувати тих , які їх вбивають .
Наші , на жаль , військовослужбовці не захищені .
Сьогодні ви хочете поставити , ви кажете , що ви прописали , яким чином буде звільнятися територія .
Так , " Мінськом " .
Сьогодні ви закопуєте наші війська в окопи .
Сьогодні жоден наш військовий не буде мати по " мінську " право зробити пострілу і зробити крок вперед .
То , можливо , їм не треба там сидіти .
Нехай дипломати йдуть і займаються вирішенням по " мінську " цих питань .
Це закон не .
Дякуємо , шановні колеги , у всіх у нас рівні можливості .
15 секунд , добре .
Шановні українці , це Закон не про деокупацію , це Закон про капітуляцію .
Цього голосувати не можна .
Слава Україні !
Шановні колеги .
Зараз , шановний пане Максиме , я маю порадитися з залою .
Тільки що до мене підійшли .
Максим , одну хвилину .
Пане Максиме , одну хвилину , я хочу порадитися .
Тільки підійшов до мене колега від " Батьківщини " пан Луценко , який заявив , що він зареєстрував ще один альтернативний законопроект такий самий , і він вимагає зараз його тут представити .
Його комітет не розглядав .
Я хочу .
Комітет .
Зала протестує проти цього .
Я порадилася .
Шановні колеги , ви додасте ваші поправки між першим і другим читанням до законопроекту , який сьогодні буде проголосований .
Дякуємо .
Шановні колеги , буде проголосовано .
Ми всі будемо ставити на голосування .
Ну , не кричіть .
Я ж раджуся із залом , правда ?
Зараз .
Я даю 3 хвилини для виступу представнику " Народного фронту " лідеру фракції " Народний фронт " шановному Максиму Бурбаку .
Пане Максиме , прошу до слова .
Шановні колеги , давайте заспокоїмося і , врешті - решт , почнемо працювати на відновлення територіальної цілісності нашої держави .
Фракція " Народного фронту " підтримає законопроект 7163 в першому читанні .
" Народний фронт " послідовно бореться за відновлення територіальної цілісності України , за безумовне повернення Криму і Донбасу .
Для нас неприйнятні сумніви чи компроміси щодо прав українця на незалежну зовнішню і внутрішню політику .
Наше розуміння цілісності суверенітету буде незмінним незалежно від позиції Росії , США , а також Євросоюзу .
Україна має зайняти жорсткішу позицію щодо російської агресії і показати .
та власні сили .
Вимога номер один фракції " Народного фронту " .
При розробці .
зараз при обговоренні вилучити абзац перший статті 7 і нову редакцію доопрацювати до другого читання .
Ми не допустимо легалізації незаконних підписів російських найманців під цими так званими угодами .
Друга вимога " Народного фронту " .
Ми наполягаємо між першим і другим читанням прописати версифікацію або підтвердження факту виведення російських військ .
Законопроект 7163 треба і необхідно обов'язково доповнити положенням про те , що факт виведення російських військ , їх найманців з окремих районів Донецької і Луганської області повинно засвідчуватися Указом Президента , який він підписує лише на основі спільного подання міністра внутрішніх справ України та міністра оборони України .
Це друга умова нашого голосування за проект в другому читанні .
Я перепрошую .
Припиніть зірвання важливого закону для відновлення територіальної цілісності !
Давайте працювати і приймати реальні рішення , а не відпрацьовувати плани Путіна і Росії в цьому залі .
Шановні депутати , якщо ми боремось за відновлення України в повних її межах , давайте проголосуємо в першому читанні з вимогами " Народного фронту " .
Вилучаємо абзац перший статті 7 , і впевнений , ця вся напруга спаде .
Шановні колеги , я прошу додати Максиму Бурбаку одну хвилину .
Я звертаюсь до колег з " Самопомочі " .
Я в Мінську не боюсь бойовиків .
Вас я тим більше не боюся !
На місце сіли !
Сіли на місце !
І зараз ми вимагаємо , ми вимагаємо рівних !
Я прошу .
Шановні колеги , це є демократія , коли зараз п’ять фракцій мають можливості обговорити в рівних .
Я прошу .
Таня , я прошу .
Юра і Таня , як головуюча на цьому засіданні я вимагаю порядку в залі .
Ми ідемо по Регламенту .
Такого не може бути , що фракція " Самопоміч " , і я звертаюся зараз до цієї фракції , отримала 3 хвилини можливості виступити зі своєю позицією .
Я вимагаю зараз 3 хвилини для " Народного фронту " , 3 хвилини для Радикальної партії , 3 хвилини для " Опозиційного блоку " , 3 хвилини для БПП .
І я дуже прошу шанувати президію , я прошу не чіпати мій стілець , тому що це є некоректно .
Не чіпайте , будь ласка , колесок .
Я дуже прошу , Максиму одну хвилину .
І це ганьба !
Зверніть увагу на поведінку " Самопомочі " .
Я прошу , зверніть увагу на поведінку " Самопомочі " .
Я прошу відійти , негайно відійти від президії .
Я прошу " Самопоміч " діяти парламентськими методами .
Я прошу " Самопоміч " діяти парламентськими методами .
Відійдіть , будь ласка .
Насправді , сьогодні ми маємо можливість парламентських .
Колеги , я прошу зупинити бійку в залі !
Зупиніться !
Я оголошую перерву за правом Голови і прошу голів фракцій підійти до мене в кабінет .
Я оголошую перерву .
Прошу в кабінет до мене .
Зупиніться !
Завтра всі виступлять .
Буде продовжене обговорення .
А сьогодні ?
Буде продовжено .
Це неправильно , коли одні мають право виступу , інші не мають .
Шановні колеги !
Будь ласка , увага !
Я хочу вам повідомити , що ми провели нараду , на якій було визначено , що в законі , який перебуває на розгляді вилучаються пункти , які посилаються на Мінські угоди .
Це норма , яка мала розблокувати засідання Верховної Ради України .
І це була узгоджена позиція , яку я мав оголосити з трибуни .
Тим не менше , трибуна продовжує бути заблокованою .
Це неприйнятна ситуація в законі , в якому ми маємо визнати Росію агресором на рівні законодавчого акту , йде опір цій позиції .
Я не можу збагнути , яка логіка у тих людей , які займають сьогодні трибуну .
А у зв'язку з тою ситуацією , яка склалася , ми продовжимо розгляд цього законопроекту .
Але сьогодні засідання Верховної Ради України я оголошую закритим .
Я хочу ще раз оголосити , колеги , Закон про визнання Росії агресором буде прийнятий в цьому залі .
І я впевнений , що всіма буде підтримано .
Слава Україні !
