Шановні народні депутати .
Я прошу запросити депутатів .
Прошу народних депутатів підготуватись до реєстрації .
Увімкніть систему " Рада " .
Зареєструвалося 387 народних депутатів .
Вечірнє засідання Верховної Ради України оголошую відкритим .
Шановні народні депутати , була проведена нарада .
Я прошу уваги !
Була проведена нарада керівників фракцій , і ми домовилися затвердити тижневий порядок дня засідань сесії .
Це перше .
Друге .
Розглянути сьогодні питання такі .
Розглянемо доповідь Кабінету Міністрів України про участь України в діяльності з підтримання міжнародного миру і безпеки у 2012 році .
Така доповідь у вас є , ми розглянемо це питання .
Пропонується розглянути питання виборів в сільські і селищні ради міських голів і депутатів селищних рад .
Це друге питання .
І розглянути ратифікації , які є і які ми планували там по порядку денному розглянути завтра .
На завтра замість ратифікації включити питання для розгляду , які є в опозиції .
Три питання , ми домовилися , включаємо від фракції об'єднання " Свобода " .
Зараз розглядаємо це питання фракція " УДАР " своє питання .
І таким чином ми сьогодні ми розглянемо ратифікацію , а завтра розглянемо всі закони , які будуть включені представниками опозиції .
Все зрозуміло ?
Зрозуміло .
Далі .
Тому я , як і домовились на Погоджувальній раді фракцій , починаємо працювати і розглядаємо доповідь Кабінету Міністрів України про участь України в діяльності з підтримання міжнародного миру і безпеки в .
По порядку денному .
фракція " УДАР " повинна дати номера законів .
Ні - ні , по тижневому порядку денному пропозиції є .
Хорошо , хорошо .
Дайте озвучити пропозиції .
Кожен депутат може озвучити пропозицію , дайте цю можливість .
Це на Погоджувальній раді робиться .
Шановні народні депутати , я надаю слово першому заступнику міністру закордонних справ пану Демченко , пану Руслану Демченко .
Та ти забив мені голову так , що я вже !
Прошу !
Дякую .
Шановний пане Голово , шановні народні депутати !
Вашій увазі представлено Доповідь Кабінету Міністрів України про участь України в діяльності і підтриманні забезпечення миру і безпеки в 2012 році .
Доповідь підготовлено Міністерством закордонних справ України спільно з причетними відомствами в січні цього року згідно з Законом України " Про участь України в міжнародних операціях з підтримання миру і безпеки " .
Основоположними документами для участі нашої країни в заходах з підтримання і відновлення міжнародного миру і безпеки є Закон України " Про засади внутрішньої і зовнішньої політики України " від 1 липня 2010 року та Стратегія міжнародної миротворчої діяльності України від 15 червня 2009 року .
Участь України в операціях під егідою міжнародних і регіональних організацій обумовлена , передусім , зобов'язаннями нашої держави в рамках Організації Об'єднаних Націй .
Як наголосив Президент України Віктор Федорович Янукович з трибуни Генеральної Асамблеї ООН 24 вересня цього року в Нью-Йорку , Україна і надалі робитиме вагомий практичний внесок в створення безпечного світу .
Будемо використовувати для цього всі можливі інструменти , зокрема , непостійного членства України в Раді безпеки ООН в разі обрання нашої держави до складу цього органу в період 2016 - 2017 років .
В цьому контексті слід особливо відзначити , що останніми роками за Україною закріпилися лідерські позиції у забезпеченні миротворчих операцій під егідою ООН , передусім , вертолітними підрозділами .
Ці підрозділи є критично важливим елементом успішного виконання завдань Місії ООН в ряді регіонів , насамперед , в Африці .
Оскільки ООН має постійну гостру потребу у вертолітній техніці , така спеціалізація надає Україні додаткових важелів для просування інтересів і зміцнення позицій нашої держави в цій організації як впливового , надійного і передбачуваного гравця на міжнародній арені , контрибутора міжнародної і європейської безпеки .
Розраховуємо , що внесок України в зусилля ООН з підтримання міжнародного миру та безпеки матиме значний вплив на результат кампанії з просування кандидатури України до складу непостійних членів Ради безпеки Організації Об'єднаних Націй .
Шановні народні депутати , в 2013 році вже після підготовки доповіді Верховна Рада схвалила рішення Президента про пролонгацію участі нашого континенту в місії ООН зі стабілізації у Демократичній Республіці Конго та направлення національного контингенту для участі в операції " Океанський Щит " та операції Європейського Союзу " Аталанта " .
Дванадцятого жовтня флагман військово - морських сил України – фрегат " Гетьман Сагайдачний " розпочав участь в антипіратській операції НАТО " Океанський Щит " з перспективою участі в операції Європейського Союзу " Аталанта " , починаючи із січня наступного 2014 року .
Таким чином на сьогодні військовослужбовці Збройних Сил України та працівники Міністерства внутрішніх справ України беруть участь у 13 міжнародних операціях з підтримання миру і безпеки , включно сім операцій під егідою ООН – Кіпр , Конго , територія .
, Косово , Ліберія , Кот - д' Івуар , Судан , одна операція під проводом Європейського Союзу – " Аденська затока " , чотири операції під проводом НАТО – Косово , Афганістан , Середземне море , район Африканського рогу , одна операція під егідою та за сприяння ОБСЄ у складі спільних миротворчих сил – Придністровський регіон .
Загалом наша держава посідає третє місце в Європі після Італії та Франції за кількістю миротворців в складі операції ООН з підтримання миру .
Шановні народні депутати , участь у миротворчих операціях ООН ми не розглядаємо як прибуткову діяльність .
Тим не менше , вона дає значні надходження до державного бюджету нашої держави .
Так в 2010 році Секретаріат ООН відшкодував Україні близько 18 мільйонів доларів США , в 2011 – близько 20 , в 2012-му – 27 мільйонів доларів .
Просування національних інтересів значно полегшується у відносинах з такими країнами чи регіонами , де Україна робить вагомий внесок у забезпечення успіху тієї чи іншої миротворчої операції .
Такому критерію відповідають , зокрема , Місія ООН в Ліберії , операція ООН в Кот -д'Івуарі та Місія ООН зі стабілізації в Демократичній Республіці Конго , де розгорнуті вертолітні загони Збройних Сил України .
В умовах відсутності в цих країнах дипломатичних установ участь українських національних контингентів в заданих створює нашій державі імідж сильного міжнародного гравця , країни з розвинутим науково - технічним і військовим потенціалом .
Наведу лише кілька прикладів .
З 2010 року Україна просувала контракт з ремонту вертольотів Сенегалу на авіаремонтних підприємствах України .
Контракт підписано , завершено його виконання .
Сам Кот -д' Івуар став одним зі найважливіших торговельних партнерів України в Африці на південь від Сахари .
У 2012 році товарообіг з ним склав майже 205 мільйонів доларів США , що перевищило попередній рік на 65 відсотків .
З початку участі національного контингенту України в Місії ООН в Ліберії український експорт до цієї країни зріс у понад 40 разів .
Участь України в операціях під егідою міжнародних і регіональних організацій , насамперед ООН , Європейський Союз та НАТО , сприяє набуттю військовослужбовцями Збройних Сил України та співробітниками МВС України цінного професійного досвіду , підтриманню високої виучки і бойової готовності , посиленню взаємосумісництва сил та засобів .
Шановні народні депутати , на завершення хотів би привернути увагу до одного з актуальних проблемних питань , пов'язаного з участю України в миротворчих операціях ООН .
Його врегулювання знаходиться в компетенції безпосередньо Верховної Ради України .
Останніми роками склалася практика включення до законів , якими схвалюються рішення Президента про направлення національних контингентів до миротворчих операцій ООН , граничних термінів перебування контингенту , які збігаються зі строками , встановленими Радою Безпеки ООН .
Така практика є не лише не обґрунтованою , але й викликає непорозуміння в Секретаріаті Організації Об'єднаних Націй .
Відповідно до існуючих процедур та усталеної десятиліттями практики Ради Безпеки ООН періодично подовжує мандат діючих миротворчих місій , як правило , терміном на один рік .
Зазвичай така резолюція Ради Безпеки ООН схвалюється напередодні , інколи за кілька днів до закінчення місії .
А як бути , якщо в дні , коли необхідно у стислі строки схвалити черговий закон , Верховна Рада перебуває на канікулах чи не може розглянути проект з інших об'єктивних причин ?
В кінцевому підсумку йдеться про міжнародний престиж нашої держави , імідж України в Організації Об'єднаний Націй .
Тому вкрай важливо повернутися до попередньої практики , за якою рішення Президента про направлення національний контингент України для участі в операціях ООН з підтримання миру схвалюється Верховною Радою без встановлення кінцевого терміну їх перебування .
Саме у цьому форматі схвалюються усі рішення Верховної Ради в цьому питанні .
схвалювалися до 2011 року .
До того ж відповідно до статті 7 Закону України " Про участь України в міжнародних організаціях підтримання миру і безпеки " Верховна Рада має достатні повноваження ініціювати відкликання контингенту , якщо його участь в операціях вважатиметься недоцільною .
Щиро сподіваюся , що такий підхід застосовуватиметься на постійній основі для схвалення парламентом усіх подібних рішень .
Дякую за увагу .
Дякую .
Є питання у народних депутатів ?
Є .
Прошу записатися від фракцій по хвилині на питання .
Прошу .
Фракція " УДАР Віталя Кличка " , народний депутат Каплін .
Прошу , ваше питання .
Шановний пане міністре !
Я би хотів звернути увагу глядачів і радіослухачів , а також колег , народних депутатів , до наступного питання .
Перше .
Всі мають знати про те , що Україна за 20 років в своїй присутності майже в усіх " гарячих " точках , абсолютно в усіх місіях заробляла щороку по 2 гривні 50 копійок на одного громадянина України .
Тоді як інші країни заробляли в сотні , тисячі разів більше .
Ми не здатні і не можемо реалізувати свій потенціал після , економічний потенціал після участі у цих заходах .
І до вас безпосередньо питання .
Ви говорите , що у 40 разів зріс товарообіг з Ліберією .
Скажіть будь ласка , а яка структура нашого експорту і чи немає місця там ситуація , коли різні фірташі продають туди товари , а прості українські підприємці , виробники туди нічого не можуть продати через те , що все оповито .
Відповідайте .
Шановний народний депутате !
Україна регулярно , в тому числі на найвищому високому рівнях порушувала перед Секретаріатом Організації Об'єднаних Націй питання щодо біль вагомих стимулів , насамперед фінансових для держав - контрибутерів українських місій в рамках діяльності Організації Об'єднаних Націй .
Результатом цієї роботи стало те , що вперше в історії рівень відшкодувань нашої держави на сьогодні є найвищим серед усіх держав - контрибутерів військових вертольотів .
Так , наприклад , в 2014 році норму відшкодувань за годину польоту МІ - 8 збільшено з 2 тисячі 584 доларів США до 3 тисячі 100 .
В місії ООН в Кот -д' Івуарі та Ліберії вертольоти МІ - 24 , - збільшено на 398 доларів США , - з 3 тисяч 702 до 4 тисяч 10 . Дякую .
Об'єднання " Свобода " , народний депутат Мирний .
Прошу передати слово Юрію Сиротюку .
Дякую .
Прошу передати слово .
Юрій Сиротюк , Всеукраїнське об'єднання " Свобода " .
Шановний пане перший заступник міністра , у мене до вас є два запитання .
Перше запитання .
Як відомо , Україна є однією з найбільших країн , яка надає миротворчі , до участі в миротворчих операціях .
Ще декілька років тому ми входили в десятку країн , яка постачає найбільше миротворців .
Але хотів би вас запитати , чому українські миротворці отримають найменші кошти грошового забезпечення .
Чому , наприклад , в іракській кампанії менше українців отримували лише вояки монгольської армії ?
Чому країна не підтримує сім'ї військовослужбовців , які перебувають в Україні , і чому країна на виручені кошти не закупляє зброю , не закупляє нове забезпечення для солдатів , і ми користуємося старою совєтською зброєю , і наші можливості широко скорочуються .
Дякую за відповідь .
Дякую за запитання .
Щодо фінансування я щойно відповів так би мовити на це питання безпосередньо – щодо збільшення і зусиль керівництва нашої держави , щодо збільшення відшкодувань Організації Об'єднаних Націй на забезпечення миротворчих контингентів в Україні .
І так же в цифрах було безпосередньо , в моєму виступі було наведено конкретні приклади по роках , що , дійсно , демонструють збільшення кількості фінансувань , відшкодувань Організації Об'єднаних Націй за нашу миротворчу діяльність .
Дякую .
Фракція " Батьківщина " , народний депутат Князевич .
Парубію передайте слово .
Прошу , Парубій , народний депутат .
Будь ласка , Парубій Андрій .
Шановний доповідачу !
Парубій Андрій , фракція " Батьківщина " .
Для мене лишається загадкою одна річ .
Ви знаєте , близько тижня тому в Дубровнику відбувалося чергове засідання Асамблеї НАТО , де наголошувалося на тому , як справді Україна бере велику участь у миротворчих операціях .
І було зазначено Генеральним секретарем , що для України надалі лишаються відкриті двері в НАТО .
Кілька років тому за ініціативи Януковича стратегічний напрям України по вступу в НАТО був винесений в Закон про засади внутрішньої і зовнішньої політики .
Це було зроблено явно на догоду Кремля і на догоду Москві .
Скажіть , зараз чи не планує Президент і ваш уряд повернути поправку про те , що Україна вибирає як стратегічний напрям вступ в НАТО для того , щоб ми змогли ефективно забезпечити національну безпеку і оборону України ?
Чи ви над тим думаєте , чи ви готові от такі пропозиції до українського законодавства ?
Прошу .
Основними засадами української зовнішньої і внутрішньої політики визначено нейтральний статус України .
Існує низка вагомих аргументів на користь діяльності України в спецопераціях НАТО .
По -перше , оскільки операції під егідою проводяться на виконання Резолюції безпосередньо Ради Безпеки Організації Об'єднаних Націй .
Україна виступає надійним партнером у справі підтримання миру та безпеки не лише для НАТО , але і для міжнародної спільноти в цілому .
По-друге , набутий військовослужбовцями Збройних Сил України досвід сприяє досягненню взаємосумісності та впровадженню стандартів , високих стандартів у діяльність нашої армії , проведенню реформ Збройних Сил України .
Дякую .
Фракція Партії регіонів , народний депутат Чечетов .
Прошу передать слово народному депутату Зарубинскому .
Прошу , народний депутат Зарубінський .
Дякую , Володимире Васильовичу .
Шановний Руслане Михайловичу , аналіз серйозних фахівців , як вітчизняних , так і зарубіжних , іноземних , свідчить про те , що участь України у діяльності з підтримки миру і міжнародної безпеки була вагомою , а сама діяльність була продуктивною , ефективною і , я би сказав , плідною .
Це правда .
Це так .
Ось в письмовій доповіді , в письмовому варіанті доповіді , яку ви виголосили , сказано , що участь України протягом звітного періоду сприяла зміцненню авторитету нашої держави , створенню сприятливого клімату для реалізації національних економічних і політичних інтересів .
Що стосується політичних інтересів , в принципі , це на поверхні , це зрозуміло .
Не могли б ви сказати , яким чином економічні інтереси України були просунуті за допомогою нашої участі в миротворенні ?
Дякую .
Прошу .
Дякую за запитання .
Я , в принципі , означив декілька країн , де безпосередньо наші інтереси і товарообіг зріс в рази , ось .
Можу додати , що .
ще один приклад безпосередньо щодо Демократичної Республіки Конго .
Започатковано контакти в галузі військово - технічного співробітництва з Демократичною Республікою Конго .
Позитивною є динаміка створення українського експорту , зростання українського експорту , який в перші місяці цього року зріс удвічі і складає біля 7 мільйонів доларів Сполучених Штатів Америки .
Можна приводити ряд інших прикладів , які дійсно б доводили про те , що економічне зростання , економічний потенціал максимально використовується .
Дякую .
Дякую .
Сідайте .
Слово для співдоповіді надається голові Комітету з питань національної безпеки і оборони Володимиру Михайловичу Литвину .
Прошу .
Шановний Володимире Васильовичу , шановні колеги .
Я думаю , що в нас немає підстав демонструвати переможну самозакоханість із доповіді про участь України у підтриманні миру , у здійснені відповідних операцій .
Тим більше , що , як мені бачиться , у нас знову похапцем розглядається це надзвичайно складне і відповідальне завдання .
Разом з тим , комітет констатує , що участь України у міжнародних операціях доцільна і корисна .
І насамперед , з огляду на нашу бідність , що дозволяє нам отримати відповідні кошти .
Разом з тим ми констатуємо , що Україна займає 35 місце , вона зменшила і втратила свої позиції серед 115 країн - контрибуторів .
На першому місці знаходиться Бангладеш , який має 200 тисяч військ , направляє контингенти і за рахунок цього домагається фінансування на половину своїх Збройних сил .
Разом з тим я повинен сказати , що Великобританія на 44 місці , Німеччина – 52-ому , Сполучені Штати Америки – 61-ому , Росія – 63-ому , Польща наш сусід – на 95 місці .
Отже , висновок очевидний .
Ми вимушені це робити для того , щоб забезпечити фінансову підтримку нашого бюджету , я наголошую , не Міністерства оборони , а нашого бюджету і забезпечувати виучку наших військ .
Справа в тім , що це дозволяє підвищити рівень військовослужбовців українських , забезпечує їм навчання для того , щоб мати досвід спільних дій .
У тому числі , враховуючи ситуацію , яка потребує кооперації зусиль , у тому числі військовослужбовців , для протидії тим викликам , перед якими постає світ .
Наведу такі цифри , шановні колеги .
Підвищили кваліфікацію 40 відсотків вертолітників , 45 відсотків офіцерів бойового управління армійської авіації .
Середній наліт наших пілотів складає за 6 місяців 120 годин .
Для того , щоб досягти такого показника в Україні , треба 10 років .
Для підготовки 75 льотчиків ІІІ класу потрібно витратити з державного бюджету майже 300 мільйонів гривень .
Як ви розумієте , таких коштів в державному бюджеті немає .
Що ми маємо в позитиві ?
У кожній аеромобільній бригаді 1 - 2 військові одиниці , які пройшли відповідну виучку і мають відповідний досвід .
Фінансування .
Щорічно ООН витрачає кошти на підтримання миру в сумі 7 , 3 мільярди .
За 10 років Україна отримала від ООН , вдумайтесь , 354 мільйони доларів .
Проблема перша – це здоров'я військовослужбовців : хвороби , психологічне навантаження , оскільки вони працюють в екстримальних умовах , наслідки потім дають знать про себе , які , на превеликий жаль , у нас не аналізуються , у тому числі розлучення сімей , психологічні розлади і таке інше .
Загинув 51 військовослужбовець , із них лише 14 при виконанні бойових завдань .
Це також величезна проблема , на яку потрібно звернути увагу .
Тепер ще про проблеми , шановні колеги , на які акцентує увагу комітет .
Військова присутність не поєднується з посиленням політичної і економічної присутності України у тих країнах , де виконуються наші військові місії .
Це ключова проблема , яка потребує координації зусиль на рівні уряду .
Відповідна робота практично не проводиться і цю функцію має виконувати Рада національної безпеки і оборони .
Потрібно констатувати , що наш вплив на країни , де присутні наші військові , практично мінімальний .
Наступна проблема – це використання досвіду людей , які отримали бойову підготовку .
Ще одне ключове питання – виконання законів , які забезпечують соціальні гарантії цих людей .
Фінансування .
Як правило всі кошти , які Україна отримує від ООН , зараховуються до загального фонду бюджету .
На спецфонд Міністерства оборони нічого не йде .
Я просив би шановних колег розуміти , що за місії по лінії ООН Україна отримує відповідні кошти .
За участь в операціях по лініях Європейського Союзу і НАТО ми кошти не отримуємо , а фінансуємо з власного бюджету .
Приведу такий приклад .
Дозвольте я .
Скільки вам потрібно ще , Володимире Михайловичу ?
Скільки хвилин вам потрібно ?
Шановні колеги , я ж перед вами не " бісер метаю " .
про Регламент .
Ви слухайте серйозні речі .
Прошу , Володимире Михайловичу , виступайте .
Один приклад про нормативне забезпечення : військовий з України на добу отримує харчування на 4 євро , проживає в наметі .
Тоді як інші країни , поряд які стоять , 20 євро і проживає в модулі з розрахунку 9 квадратних метрів на одну людину .
А вам Регламент !
Проблема із державними закупівлями .
Тривалі державні закупівлі – це призводить до того , що ми не маємо необхідного обладнання .
Цю проблему нам також треба унормувати в законодавчому плані .
Кредиторська заборгованість .
Треба передбачити , що видатки на підтримання миру і відповідних операцій мають бути захищеними статтями .
Комітет підготував відповідний проект постанови з урахуванням пропозицій , які прозвучали у виступі першого заступника міністра , ми його доопрацюємо і просили б Верховну Раду України прийняти виважене серйозне рішення .
На превеликий жаль складається враження , що це прохідне питання , а це аж ніяк таким не є питанням .
Дякую .
Дякую .
Є бажаючі виступити ?
Є . Прошу по 2 хвилини записатись від фракцій .
Прошу , Партія регіонів , народний депутат Бутківський .
Прошу передати слово нашому міністру Кузьмуку Олександру Івановичу .
Прошу передати .
Шановні колеги , по-перше , я хотів би подякувати першого заступника міністра закордонних справ за змістовну і якісну доповідь .
Нема в сумнівів у тій користі , яка приносить наша миротворча діяльність по забезпеченню і миру в світі , і авторитету України .
Україна перша серед країн пострадянського простору стала членом сім'ї миротворців .
Україна перша у 1994 році підписала свою участь в партнерстві заради миру .
Україна є прикладом для інших країн і ми це повинні з гордістю розумітися , що краще всіх несуть службу українці , самі надійні – це українці , саме краще розташування – це українців .
Тому завжди Організація Об'єднаних Націй , інші безпекові структури вважають за честь запросити Україну .
Є ще багато невирішених питань , вони містяться в проекті постанови , і я надіюсь , що Верховна Рада України буде надійним захисником і партнером наших українських миротворців .
Фракція " УДАР Віталія Кличка " , народний депутат Каплін .
Прошу .
Я б дуже просив колишніх очільників Міністерства оборони , депутатів від провладної більшості , як дуже точно сказав екс-керівник нашого парламенту Володимир Литвин , не метати бісер перед Кабінетом Міністрів України .
Миротворча діяльність України є провальною .
Вона не тільки виставляє один на один українських солдат , синів наших українських матерів з тими соціальними і військовими проблемами , які є сьогодні у світі , вона ще , крім того , нічого не робить для того аби дійсно відстояти економічні інтереси нашої країни .
Нас буквально прокинули в Іраці , де наші хлопці відстоювали мир , ми не отримали там маже жодного замовлення .
Те саме відбувається практично у кожній гарячій точці .
Три гривні на рік заробляє український громадянин від того , що ми посилаємо на смерть українських громадян .
Ми сьогодні не сформували чіткого механізму долучення українських підприємств до реалізації власних економічних інтересів у тих країнах , де побували наші хлопці , де вони відстоювали імідж держави .
Ми маємо сьогодні .
Я би хотів міністру закордонних справ , вірніше замість нього відповісти на питання , яке я поставив .
Структура експорту наступне : 50 відсотків – це метал , один олігарх і 50 відсотків – це хімія , інший олігарх Фірташ , який так само керує Федерацією роботодавців , а на справді " федерацією рабовладельцев " .
От він мав би створити механізми і запропонувати схему , як сотні українських підприємств долучити до реалізації своїх економічних амбіцій у тих країнах , де захищають наші інтереси українські громадяни і солдати .
Замість того , ми в корупційний спосіб відсилаємо туди солдатів , ви знаєте , що треба заплатити хабар , щоб піти служити і там заробляти .
В такий спосіб держава сформувала біржу праці .
Дякую .
Фракція " Батьківщина " , народний депутат Іван Стойко .
Дякую .
Іван Стойко , фракція " Батьківщина " , партія " За Україну ! " .
Шановний пане Голово !
Шановний перший заступник міністра !
Справді доповідь була конкретною , але сьогодні ми говоримо про тих хлопців , котрі захищають честь нашої Вітчизни , котрі захищають мир у світі під егідою ООН .
Ми говоримо про те , що вони начебто просувають інтереси України .
Так , в багатьох випадках , дійсно , воно так є , але , на жаль , ми сьогодні недооцінюємо того , що вони роблять .
І справді Україна входить в трійку тих держав , котрі представлені найбільше саме в тих операціях під егідою ООН , ОБСЄ , ЄС або НАТО .
Але , якщо ми сьогодні говоримо про ті операції котрі є небезпечними для життя людини , ми повинні дійсно говорити про їхню забезпеченість , соціальну забезпеченість , захищеність їхніх сімей , а також про їхнє подальше здоров'я , коли вони закінчують місію в тій чи іншій країні .
І тому , шановні колеги , ми сьогодні повинні подбати про матеріальне забезпечення .
Тому що пан Руслан не відповів на питання Юрія Сиротюка , не відповів конкретно , скільки отримує наш миротворець ?
На жаль , він в рази отримує менше ніж ті миротворці європейські , котрі приймають участь у таких же операціях .
І це питання не Верховної Ради , це питання саме врегульовує Кабмін , і у нас звернення до вас , щоб ви відстоювали і лобіювали інтереси миротворців .
І наступне .
Фракція " Батьківщина " проти того , щоб ми не мали права обмежувати саме діяльність тих чи інших , того чи іншого контингенту і дали це право Президенту .
Це право Верховної Ради і ми будемо робити все аби і надалі наші миротворці працювали , заробляли кошти і були .
Дякуємо .
Розгляд питання завершено .
Є пропозиція Доповідь Кабінету Міністрів України про участь України в діяльності з підтримання міжнародного миру і безпеки в 2012 році взяти до відома .
Володимир Михайлович Литвин вніс пропозицію , що комітет підготує постанову і ми в установленому порядку її розглянемо .
Шановні народні депутати , прошу уваги , сідайте , я буду ставити на голосування затвердження розкладу засідань .
Прошу сідати , підготуватися до голосування .
Ставлю на голосування про затвердження розкладу засідань Верховної Ради України на 22 - 25 жовтня 2013 року додатково до розкладу , який у вас є , включити проекти законів ( реєстраційний номер 1249 , реєстраційний номер 2692 , реєстраційний номер 2538 , реєстраційний номер 2153а і 1075 .
Назви назвати ?
Не надо назви називати ?
Ну , вони кажуть , не надо .
Ви хочете ще якийсь закон ?
Прошу , Арсеній Яценюк .
Шановний Володимир Васильович , в першу чергу , я хотів би звернутися до вас як до Голови Верховної Ради України з тим , щоб ви направили офіційного листа до міністра внутрішніх справ Захарченка , щоб завтра забезпечили безперешкодний прохід народних депутатів України до приміщення Київської міської ради і Київської міської адміністрації .
Це перше .
Друге , я хочу звернутися до вас , пане Голово , щоб завтра ми у порядок денний парламенту поставили постанову про проведення виборів мера міста Києва та Київської міської ради .
Нехай парламент визначиться , хто за проведення виборів , а хто проти .
Прошу , Симоненко .
Я поняв , що неможливо у нас домовлятися !
Я нічого не розумію : домовляємося одне , а виникає питання зовсім друге !
Володимир Васильович , ви у мене забрали час на виступ .
Володимир Васильович !
От Олександр Сергійович вносить пропозицію , як ми домовилися на Погоджувальній раді керівників фракцій , то давайте проголосуємо .
Ставлю на голосування про затвердження розкладу засідань Верховної Ради України на 22 - 25 жовтня і додатково включити питання , які я назвав .
Прошу народних депутатів голосувати .
За - 223
Проти – 2 , утримались – 5 , не голосували – 169 .
Рішення не прийнято .
По фракціях .
Партія регіонів – 174 , " Батьківщина " – 0 , " УДАР Віталія Кличка " – 0 , " Свобода " – 29 , Компартія – 0 , позафракційні – 20 .
Я зараз .
Фракція " УДАР " не зрозуміла , які закони вносяться додатково , я .
я називаю :
Реєстраційний номер 1249 , про спрощену процедуру державної реєстрації суб'єктів малого підприємництва .
Добрий закон ?
Добрий .
Реєстраційний номер 2692 , про внесення змін до Закону України про ставку вивізного експортного мита на насіння деяких видів олійних культур ( щодо скасування вивізного експортного мита на насіння соняшника ) .
Добрий закон ?
Дуже добрий .
Це ж опозиція внесла , це ж не я вношу , це опозиція внесла .
Далі .
Реєстраційний номер 2538 від 14 . 03 про внесення змін до Закону України " Про електроенергетику " ( щодо покращання становища споживачів та постачальників електричної енергії ) .
Це внесла ці закони фракція об'єднання " Свобода " .
Тепер фракція " УДАР Віталія Кличка " .
Закон номер 1075 : проект Закону про внесення змін до Закону України " Про статус народного депутата України " ( щодо скасування пільг ) .
Далі .
Проект Закону про комітети Верховної Ради щодо доступу засобів масової інформації до засідань комітетів Верховної Ради України .
Я прошу , Петро Миколайович Симоненко .
Симоненко , фракція Компартії .
Шановний Володимир Васильович , коли ви так говорите , що добрий закон , особливо коли знімається експортне мито на вивезення насіння соняшника , то не забувайте , що в Україні є переробка .
Бо вже всі 22 роки вивозять рідну Україну , продаючи її за безцінь просто .
Треба дати можливість переробці сьогодні переробляти насіння соняшника і вивозити олію .
І тоді знімайте експортне мито .
А це зрада національних інтересів , називається , закон цей !
По -друге , я пропоную від імені фракції розглянути тоді терміново проект Закону 2294а : про скасування пенсійної реформи .
І другий проект закону вимагаю щоб ми розглянули .
Володимир Васильович !
Володимир Васильович !
Володимир Васильович !
Володимир Васильович !
Владимир Васильевич , ну дайте возможность завершить тогда , а то вы слушаете всех подряд !
І ще одна пропозиція .
2547 – це проект закону , який .
Шановні народні депутати , ми не розглядаємо питання !
Ну навіщо питання розглядати , як ми тільки розглядаємо " включити до порядку денного " ?!
Всі фракції вносять такі пропозиції .
Керівнику фракції " Батьківщина " Арсенію Яценюку .
Прошу .
Вельмишановний Володимир Васильович !
На виконання вашого геніального інтерв'ю , яке ви давали телеканалу " Рада " і " 5 каналу " , ми переконані , що ви завтра в порядок денний включите два законопроекти 3120 і 3003 про вибори мера Києва та Київської міської ради .
Вони зареєстровані в парламенті .
Ми уважно слухали , що ви виступаєте за проведення виборів і що парламент повинен проявити свою політичну волю .
Переконаний , що тоді фракції опозиції віддадуть голоси за те , щоб затвердити накінець - то цей злощасний порядок денний на тиждень .
Дякую .
Арсеній Петрович , я виступав ще рік назад .
Ви довго думали .
Я рік назад це виступав .
Шановні народні депутати !
Ви мені скажіть , керівники фракцій , ми домовляємося одне , а в залі вносится другі пропозиції .
Так яку пропозицію мені ставити ?
Першу я поставлю пропозицію , як домовлялися всі керівники фракцій .
А потім , як треба буде , то будемо ставити ще й другі питання .
Так , да ?
Я прошу уваги .
На Узгоджувальній раді .
це я Анатолію Гриценку кажу .
На Узгоджувальній раді керівники фракцій визначилися , які питання я повинен поставити на голосування .
То я повинен поставити чи ні ?
Шановні народні депутати !
Я ставлю на голосування .
Прошу , хвилина , народний депутат Жванія .
Народний депутат Жванія .
У нас в комітеті законопроектів щодо виборів мера і Київради немає .
Дякую .
Ставлю узгоджену позицію керівників фракції затвердити розклад засідань Верховної Ради на 22 - 25 жовтня 2013 року і 5 законів , які я оголосив номера і назви , плюс два закони , які піднімав від фракції Комуністичної партії України Симоненко – прошу голосувати .
Прошу голосувати .
За - 225
Шановні народні депутати , прошу по хвилині записатися від фракцій які є пропозиції .
Ми повинні знайти узгоджене рішення .
Прошу від фракцій .
Прошу , фракція Компартії України , Симоненко .
Симоненко , фракція Компартії .
Шановні колеги , я пропоную зараз змінити алгоритм розгляду всіх тих питань , які намагаються внести кожна з фракцій на розгляд і прийняття відповідного рішення .
І , в першу чергу , поставити на розгляд питання , які мають відношення до соціального захисту наших громадян .
Перше .
Це прийняти рішення відносно мораторію на підвищення тарифів на той же самий газ , тепло і електроенергію у зв'язку з тим , що це вимоги Угоди про асоціацію .
По-друге .
Прийняти рішення і скасувати пенсійну реформу – це 2294а .
І повернути пенсійний вік виходу на пенсію для жінок – 55 років , для чоловіків – 60 років .
Це прийняти проект закону , який внесла Компартія , 2547 , яким передбачається конкретний захист всім робітників , яким сьогодні не виплачують заробітну плату , і щоб олігархи сплачували 0 , 5 відсотка за кожний день невиплаченої заробітної плати .
Фракція " УДАР " , народний депутат Каплін .
Не хоче , не виступає .
Фракція " Батьківщина " , народний депутат Шкварилюк .
Прошу .
Прошу передати слово Арсенію Яценюку .
Шановний пане Голово !
Володимир Васильович , вас відволікають від державних справ .
Да .
Дуже .
Пан голова комітету забуває , що він підписує .
От у мене на руках висновок за підписом голови комітету Жванії про схвалення законопроекту ( реєстраційний номер 3120 ) про вибори мера міста Києва та Київської міської ради .
Більше того , шановний Давид Важаєвич , ви ще й відповідно до висновку , який ви підписали , самі себе визначили співдоповідачем по цьому законопроекту .
От висновок .
Це офіційний сайт Верховної Ради України .
Тому , пане Голово , 3120 – вибори мера і Київської міської ради ставимо завтра на голосування .
Прошу , Жванія , мікрофон .
По цьому закону ми доповідали вже Верховній Раді , по цьому законопроекту .
Ставився цей законопроект на голосування .
Він не набрав , він не набрав голосів .
Це законопроект про чергові вибори міського голови і Київради .
Ніяких інших законопроектів комітет не розглядав .
Ніяких висновків немає .
А 3003 , що з цим законом ?
Я до Жванії звертаюся .
В нас за цей час в комітет надійшло більше чим десь 15 законопроектів різних форматів : зачергові , позачергові , з помилками , з чим завгодно по виборах в Києві .
Всі законопроекти були розглянуті крім одного , він ще залишився без розгляду в комітеті .
Це законопроект Кличка .
Інші законопроекти всі були розглянуті і частина була відхилена , частина була погоджена і виносилася на голосування в зал Верховної Ради .
Так що сьогодні в комітеті заборгованості щодо розгляду питань до виборів в Києві немає .
Друге питання , що стосується дати .
Що стосується дати виборів .
22 грудня – це є єдина можливість проведення виборів мера Києва і , в принципі , на Погоджувальній раді це питання піднімалося .
Ніяких підстав щодо проведення виборів Київради сьогодні в нас немає .
Дякую .
3120 розглядався в залі чи ні ?
Я в Жванії питаю .
Я зараз подивлюся по номерах .
Я ще раз наголошую , в нас біля 15 законопроектів , яких було .
Я просто не встигаю , будь ласка , хвилину .
Народний депутат Каплін .
Прошу передати слово Ірині Геращенко .
Прошу , Ірина Геращенко .
Шановні виборці , от тільки що цілий день ви бачите справжню ситуацію у Верховній Раді України .
Очевидно , що в Партії регіонів немає ніякої більшості .
Тому що немає 226 голосів .
І тому все голосується тільки за участю опозиція .
Опозиція підтримає порядок денний , якщо Партія регіонів буде не тільки риторику євроінтеграційну експлуатувати , а бути євроінтеграторами на практиці .
А повага до місцевої громади це є ключовий принцип євроінтеграції .
Наша фракція зареєструвала Постанову про вибори мера Києва і Київської міської ради .
І ми вимагаємо шанувати столицю європейської країни Україна .
Поставити на порядок денний вибори міського голови і Київської міської ради .
оце і буде євроінтеграція .
Все інше – це те саме , що Президент Янукович , який начебто хоче іти до Євросоюзу , але ніяк не може звільнити , помилувати Юлію Тимошенко .
Це лукавство і фарисейство .
Фракція " Свобода " , народний депутат Черняков .
Прошу передати слово Андрію Мохнику .
Андрій Мохник , фракція Всеукраїнського об'єднання " Свобода " .
Прошу .
Пане Голово , погоджуюся абсолютно з вами , що домовленостей треба дотримуватися .
Які ж були домовленості ?
Що фракції опозиції подають свої пропозиції до порядку денного , які будуть включені додатково в середу .
" Свобода " і " УДАР " подали свої пропозиції письмово , фракція " Батьківщина " виголосила їх в сесійній залі .
Тобто вони мають бути включені .
Тому немає тут ніякої колізії і всі мають дотримуватися .
Тому просимо включити проект 3120 , він не розглядався .
Ось стоїть автор Олександр Чорноволенко .
Іще , взагалі ці всі проблеми від того , що ми з самого початку , Верховна Рада , не дотримується Регламенту Верховної Ради України .
Прошу , ви як Голова маєте за цим пильнувати і маєте вести сесію згідно з Регламентом .
Дякую .
Фракція Партії регіонів , народний депутат Журавський .
Яценюк виступав від " Батьківщини " , сідайте .
Сідайте , Яценюк виступав .
Прошу передати слово знавцю Закону України " Про Регламент Верховної Ради України " , Ярославу Сухому .
Прошу , Ярослав Сухий .
Шановні колеги !
Я хочу задати питання .
Де межа цинізму і лицемірства лідерів так званої антинародної опозиції ?
Ми вам до цього часу вірили .
Ми вірили , що ви , як політики , здатні домовлятися і здатні тримати слово .
Ваша поведінка сьогодні в залі – це поведінка людей з мінімальним , мікроскопічним рівнем політичної культури .
Вам не потрібні ні євроінтеграційні закони , ні дорожня карта вирішення проблеми Тимошенко .
Вам очі заступає маніакальне бажання добратися до влади .
навіть розваливши цю владу , любою ціною .
Тому я пропоную , Володимир Васильович , припинити дебати , тут немає про що говорити , поставити на голосування порядок денний з пропозицією комуністів .
Я .
Варіанти уже десятки ми голосували .
Я поставлю зараз іще одну пропозицію на голосування .
Ставлю .
Я прошу уваги народних депутатів .
Ставлю на голосування про затвердження розкладу засідань Верховної Ради України на 22 і 25 жовтня 2013 року , які у вас є , і додатково пропозиції Компартії України .
Прошу народних депутатів голосувати .
За - 224
Всі варіанти .
Ми вже всі варіанти .
Є пропозиція .
Я ставлю про включення до порядку денного питання про вибори мера міста Києва ( 3120 ) .
Прошу голосувати народних депутатів .
За - 180
Знято питання .
За - 180 , проти - 2 , утримались - 12 , не голосували - 206 .
Рішення не прийнято .
По фракціях .
Що далі робити ?
Далі ще один варіант пропоную вам .
Затвердити тижневий порядок денний з пропозиціями " Свободи " , з пропозиціями " УДАРу " , з пропозиціями комуністів і Партії регіонів ті , що я озвучував .
Прошу голосувати .
Ті , що я озвучував , без Києва звичайно .
Без Києва .
Прошу голосувати .
За - 220
Проти - 11 , утримались - 10 , не голосували - 158 .
Рішення прийнято .
Я зараз поставлю ще раз Київ !
Зараз повернемося до переголосування і я ще раз поставлю !
Прошу , по 1 хвилині від фракцій .
Запишіться .
Прошу , " Батьківщина " Соболєв .
Передає Турчинову ?
Прошу , Турчинов .
Шановний Володимире Васильовичу , шановні колеги !
Є пропозиція , яка повинна сподобатися , в першу чергу , нашим громадянам : проголосувати порядок денний разом з відставкою уряду Азарова .
Я переконаний , що це набере зразу необхідну кількість голосів і ми врятуємо і країну , і порядок денний .
Дякую .
Це ви у фракції таке будете голосувати там .
А хто це вам давав слово ?
Об'єднання " Свобода " , народний депутат Мирний .
Прошу , хвилина Мохник .
Прошу , говоріть .
Включено все .
Андрій Мохник , фракція Всеукраїнського об'єднання " Свобода " .
Шановне товариство , ми зараз прекрасно бачимо , що ті , хто блокують Київську міську раду , ті , хто керують " Беркутом " , який потім не допускає народних депутатів на сесію , вони сьогодні фактично заблокували те , щоб питання про вибори в Київську міську раду і вибори київського міського голови були , це питання було призначено в порядок денний .
Володимир Васильович , є пропозиція , яка об'єднає всі фракції , треба включити пропозиції " УДАРу " , " Свободи " , " Батьківщини " , Партії регіонів і комуністів .
І тоді це можна буде голосувати , і завтра розглянути питання і по Києву , і ті пропозиції , які вносили і " УДАР " , і " Батьківщина " .
В іншому випадку , я так розумію , що єдиний спосіб у вас виправити ситуацію , це зараз , щоб кнопкодавець за когось там голосували і набрали , і натягнули 226 голосів .
Я ж вам кажу , я Арсенію Петровичу об'ясняв тільки , що нема порозуміння по виборам , то нащо ви ставите ?
Збирайтесь , давайте домовлятися .
Голосуйте !
Поставити на голосування вибори мера Києва ?
Ще раз ставити ?
Ні .
Я ще раз кажу , це питання , яке не узгоджене депутатами , збирайтеся давайте , треба у мене збирайтесь , давайте домовлятися .
Не домовились ви !
Ви – народні депутати не домовились !
Прошу , Партія регіонів , Попеску .
Дякую .
Попеску .
Прошу передати слово Стояну Олександру Миколайовичу , Стояну .
Шановні колеги !
Ви знаєте , слухаю , що каже опозиція , і розумію , що вони хочуть зробити .
Ви дивіться , вони не хочуть голосувати ні за один закон , який треба по євроінтеграції .
Вони бачать , що ми наблизились до євроінтеграції і вони хочуть зірвати цей процес .
Наступне .
Вони не хочуть голосувати за можливі закони , які б звільнили Юлію Тимошенко , бо в залі сидять три майбутні кандидати в Президенти від опозиції і їм не потрібно , щоб була вільна Юлія Тимошенко .
І вони шукають різні приводи , не було б Києва ще щось знайшли б , ще щось знайшли б .
Тобто йде просто саботаж і зривання роботи парламенту .
Тому , Володимир Васильович , наша політична сила , послухайте , Партія регіонів пропонує припинити безплідну зараз роботи , оголосити перерву і всім об'явити , що робота зірвана завдяки опозиції , яка не хоче голосувати ні за один закон , щоб звільнити Юлію Тимошенко і нам просуватися по шляху євроінтеграції .
Ганьба вам за таку дію !
Компартія України , народний депутат Симоненко .
Симоненко , фракція Компартії .
Шановні виборці !
Фракція Компартії наполягає на тому , щоб в першочерговому порядку були розглянуті наступні питання .
Це проект Закону ( № 2294 ) щодо скасування пенсійної реформи , люди чекають цього і треба терміново приймати відповідне рішення .
2547 – це введення 0 , 5 процента пені на те , що ті , хто мають і володіють заводами , фабриками і не виплачують заробітну плату робітникам .
І ці 0 , 5 процента пені за кожний день невиплати повинні сплачувати разом з поверненням заробітної плати робітникам .
Третє .
Треба терміново прийняти рішення щодо мораторію на підвищення тарифів на газ і електрику і протистояти вимогам , які викладені в Угоді про Асоціацію , щоб захищати наших виробників .
І останнє .
Експортне мито на насіння соняшника ні в якому разі не можна вводити , це обов’язково призведе до того , що це призведе тільки до занепаду .
Давайте послухаємо пропозицію Ляшка .
Хвилина , прошу .
Я поставлю пропозицію на голосування .
Пропозицію Ляшка поставлю на голосування .
Дякую .
Олег Ляшко , Радикальна партія .
Шановні колеги , сьогодні вранці їду до парламенту , телефонує жіночка з Ічнянського району , 70 років .
Їй тиждень затримали виплату пенсії , в людини 40 років стажу – 950 гривень пенсія .
Чим ми з вами тут займаємося ?
От уся країна дивиться на нас .
Ви розумієте , мільйони людей , які зараз дивляться , які не отримують вчасно пенсії , зарплати , яким немає чим годувати своїх дітей , вони на нас з вами дивляться , і я шкірою відчуваю , як вони нас плюються .
Вони кажуть : чого ми тут зібралися ?
Що ми день тратимо , щоб порядок денний затвердити замість того , щоб розглядати закони , які треба людям , які дадуть їм зарплати , які дадуть пенсії , які дадуть вибори в Києві .
Давайте припиняти цю комедію .
Народ плюється на Верховну Раду , коли бачить оцей цирк .
Давайте припиняти цей цирк , давайте голосувати ті закони , які треба людям !
Дякую .
Розумна пропозиція .
Фракція " УДАР Віталія Кличка " , народний депутат Куренной .
Прошу передати слово Наталії Новак .
Прошу передати .
Шановні депутати !
Сьогодні у нас склалася ситуація , коли самоврядування перестало бути пріоритетом .
У нас сьогодні вибіркове правосуддя , у нас сьогодні вибіркове застосування законодавства , у нас сьогодні вибіркове самоврядування .
Партія регіонів голосує так , як їм хочеться : хочемо голосуємо за вибори , хочемо – не голосуємо .
Тому ми просимо , вимагаємо припинити вибіркове самоврядування , внести на розгляд проект 3255 , поміняти там дату , так , як сьогодні запропонував Давид Важаєвич , і не робити вигляд , що такого проекту немає .
Є постанова , проект постанови про оголошення позачергових виборів міського голови і Київської міської ради , і ми вимагаємо цей проект рішення , постанови винести на засідання сесії Ради .
Дякую .
Шановні депутати , хіба ви не чули , що я ставив тільки що проект постанови про вибори міського голови міста Києва , і ви , зал не проголосував і не підтримав .
Що ще треба вам ?
Ще раз поставити ?
Не надо !
Тому , шановні друзі , я вам дуже зараз внесу розумну пропозицію .
Вона всіх заспокоїть і всі ви підтримаєте це .
Фракція " Батьківщина " і фракція Віталія Кличка попросила перерву .
Тому я запрошую керівників фракції до себе в гості в кабінет , а вас відпускаємо до завтра , до 10-ї години ранку .
Вечірнє засідання Верховної Ради України оголошую закритим .
