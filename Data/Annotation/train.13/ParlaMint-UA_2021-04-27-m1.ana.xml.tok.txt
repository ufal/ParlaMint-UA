Добрий день , шановні колеги !
У зв'язку з вимогою 154 народних депутатів України та відповідно до частини восьмої статті 19 Регламенту Верховної Ради України ми сьогодні проводимо позачергове пленарне засідання Верховної Ради України для розгляду проекту Постанови ( реєстраційний номер 5299 ) про вжиття невідкладних заходів , спрямованих на припинення бездіяльності органів виконавчої влади у сфері протидії поширенню гострої респіраторної хвороби COVID - 19 , спричиненої коронавірусом SARS -CoV - 2 , та забезпечення неухильного виконання рішень Верховної Ради України , прийнятих у цій сфері .
Шановні колеги , будь ласка , підготуйтеся до реєстрації .
Паралельно , поки заходять народні депутати , нагадую , що чергове позачергове засідання Верховної Ради України розпочнеться одразу після цього .
І ще одне .
На вимогу ваших же колег звертаюся до всіх народних депутатів , особливо тих , хто використовує айкос .
У кулуарах немає таблички " IQOS free " або " Friendly zone " .
Будь ласка , щоб ми потім це відео не демонстрували шановним журналістам , не було прикладів того , як народні депутати самостійно порушують закон .
Домовилися ?
Дякую .
Будь ласка , готові реєструватися ?
Прошу реєструватися .
Нагадую : реєстрацію відбувається шляхом натискання зеленої кнопки , першої зліва .
Власенко далі знає .
Прошу реєструватися .
У залі зареєстровано 201 народний депутат України .
Надійшла заява про перерву із заміною на виступ .
Петро Олексійович Порошенко .
Шановний пане Голово , шановні колеги , хочу розпочати з позитиву .
За добу кількість українців , які вакциновані і отримали дві дози вакцини , як це і передбачає медичний протокол , подвоїлася .
Ще вчора їх було 5 осіб , а сьогодні вже 9 .
В той же час загальна кількість вакцинацій складає трохи більше 11 тисяч , і у нас все ще зберігається відстань 5 років до колективного імунітету , і лише 539 тисяч отримали першу ін'єкцію і це менше ніж 1 , 5 відсотка .
Втім , відсоток провакцинованих , я вже не говорю про Європейський Союз , бо там середня цифра перевищує 10 відсотків .
Ми на сьогоднішній день відстаємо від Анголи , Бангладеш , Екваторіальної Гвінеї , Зімбабве та багатьох інших країн третього світу .
Вакцинація – це наріжний камінь добре відомого антиковідного плану " Європейської солідарності " , він головний в проекті постанови Верховної Ради .
І я дуже дякую всім фракціям , які підписали підписні листи , і ми зібрали 154 підписи .
На жаль , з монобільшості ми не маємо жодного підпису і тим самим є ризик , що вони стануть безвідповідальними співучасниками злочинної бездіяльності діючої влади .
Зараз вони цапом - відбувайлом хочуть зробити міністра Степанова .
Туди йому і дорога !
Але я хочу наголосити , що зрив програми тестування – це відповідальність Зеленського !
Зрив введення нових ліжок в лікарнях , обладнаних киснем - це відповідальність Зеленського !
Захист лікарів – це відповідальність Зеленського !
І несвоєчасне укладання контрактів на вакцинування – це відповідальність Зеленського !
Отже , ми внесли проект постанови , яким передбачається забезпечення рівного доступу населення до безпечних і якісних вакцин .
Визнати незалежним і незадовільним виконання Постанови Верховної Ради про заходи протидії поширенню коронавірусу .
Відповідальність за фактичний зрив вакцинації , передбачений дорожньою картою , передбачити діючу владу .
І якщо треба , ми готові взяти участь у засіданні РНБО , і разом об'єднавшись , зупинити пандемію .
Закликаю проголосувати за постанову .
Дякую .
Рудик Сергій Ярославович .
Також перерва з заміною на виступ .
Шановні українці , в моїх руках порядок денний цієї десятої по ліку на цій сесії позачергової сесії , яка ініційована провладною партією " Слуга народу " .
В ньому є 13 пунктів порядку денного : про металобрухт , про те , щоб зняти з параолімпійського спорту 600 мільйонів гривень і передати його на суддів апеляційних судів місцевих .
Тут є про наукові парки , про рекламу і ще багато чого .
При всі повазі перед авторами цих законопроектів , я вважаю , що є проблеми , які сьогодні хвилюють наших громадян набагато більше .
І перша проблема – це війна на сході .
Вчора Путін своїм указом ввів навчання для всіх резервістів .
І щоб там не заявляв Шойгу , мова іде про відведення їхнього збройного контингенту тільки на 10 тисяч людей з Криму .
Всі решта стоять далі на українсько - російському кордоні .
Але ми не обговорюємо цих питань .
За ці 10 сесій , позачергових пленарних засідань , перепрошую , ми тільки два рази торкалися питання оборони .
І сьогодні в ньому немає про денонсацію Угоди з Російською Федерацією про спільне використання Азовського моря і Керченської протоки .
Я на власні очі бачив в суботу феесбешний корабель охорони Російської Федерації на відстані 5 миль від Маріуполя і фахівці кажуть , що таких кораблів по всьому периметру є безліч .
А ми не звертаємо навіть на це увагу .
В цьому порядку денному досі немає питання створення територіальної оборони , не тієї , де кожен голова ОТГ чи міста хоче , чи не хоче нею займається чи не займається , а тією справжньою , про яку говорило РНБО ще в минулому році , і обіцялись і клялися про те , що до кінця року минулого Президент Зеленський внесе його на розгляд Верховної Ради .
Врешті тут навіть немає питання військових капеланів – це священиків , які впродовж 7 років на передовій спасають душі наших військових , які змушені боротися з агресором .
Товариство , навіть ті законопроекти і проекти постанов , які висуває опозиція , не знаходять підтримки в цьому залі , як було на минулому пленарному тижні , де ми пропонували , депутатська група " Партія " За майбутнє " , відтермінувати на рік підвищення тарифів на електроенергію , воно набрало менше 200 голосів .
У нас є ще три робочих дні , у нас є можливість скоригувати порядок денний і внести те , що хвилює наших співгромадян .
Дякую .
Переходимо до розгляду питань порядку денного .
Вам запропонований до розгляду проект Постанови про вжиття невідкладних заходів , спрямованих на припинення бездіяльності органів виконавчої влади у сфері протидії поширенню гострої респіраторної хвороби COVID - 19 .
Вам роздана для роботи , ми ж не голосуємо ще .
Нестор Іванович , ви не хочете виступати ?
Взяли і відвернулися .
. гострої респіраторної хвороби COVID - 19 спричиненої коронавірусом SARS -CoV - 2 , та забезпечення неухильного виконання рішень Верховної Ради України , прийнятих у цій сфері ( реєстраційний номер 5299 ) .
Нам необхідно прийняти рішення про включення цього питання до порядку денного сесії .
Готові голосувати ?
Прошу підтримати та проголосувати .
За-272
Рішення прийнято .
Пропонується розглянути це питання за скороченою процедурою .
Прошу підтримати та проголосувати .
За-233
Рішення прийнято .
До слова запрошується народний депутат України Геращенко Ірина Володимирівна .
Шановні українці , безумовно є теми , навколо яких мають об'єднуватися політичні еліти , і до таких проблем належать безпека держави і пандемія .
Саме тому " Європейська солідарність " , як державницька політична сила , запропонувала прийняти постанову , в якій визнати пріоритетами державної політики у сфері охорони здоров'я на цей рік забезпечення рівного доступу населення до вакцин , проведення масової вакцинації .
Я думаю , що не буде жодної людини в цій залі , яка не погодиться з тим , що вакцинація сьогодні – це є питання національної безпеки .
І ми ще раз дякуємо всім , без виключення , не провладним фракціям , які підтримали цю постанову .
Шановні колеги , власне , дуже дивує позиція профільного комітету , який на своєму засіданні проголосував проти , по суті , українських лікарів , українських хворих .
Тому що в цій постанові є правда , що повну відповідальність за бездіяльність , за некомпетентність , за корупцію в медицині , за брехню несе чемпіон світу з боротьби з коронавірусом пан Зеленський і його " молодая команда " .
Власне , Зеленський пан Степанову орден вручити , що сьогодні той взяв на себе весь негатив цієї команди , хоча провали всі належать всій цій команді .
Зеленський обіцяв країні , шановні колеги , повернути всіх українців додому тільки не сказав , що це буде безвиїзд через не вакцинацію .
Він обіцяв лікарям зарплати 20 тисяч гривень , ми з Порошенком повернулися з Черкас , зарплати медиків 5 - 6 тисяч гривень , а ваш губернатор Скічко ще забороняє лікарям спілкуватися з опозицією .
Власне , ми пропонуємо зараз в цій сесійній залі підтримати кожного медика , підтримати право українців конституційне на життя , а значить на вакцину , тут не може бути одних і других , тих хто отримає її і ні .
І це не правильно 6 , 5 .
До слова запрошується голова підкомітету Комітету з питань здоров'я нації , медичної допомоги та медичного страхування Кузьміних Сергій Володимирович .
Доброго дня , шановний Голово , шановні колеги !
Комітет з питань здоров'я нації , медичної допомоги та медичного страхування розглянув представлений вашій увазі проект Постанови ( реєстраційний номер 5299 ) про вжиття невідкладних заходів спрямованих на припинення бездіяльності органів виконавчої влади у сфері протидії поширенню гострої респіраторної хвороби COVID - 19 , спричиненої коронавірусом , та забезпечення неухильного виконання рішень Верховної Ради прийняті у цій сфері .
Автори проекту постанови пропонують парламенту надати оцінку роботи уряду та особисто Президента України , спираючись на стан виконання Постанови Верховної Ради № 937 від 20 жовтня 2020 року про заходи протидії поширенню коронавірусної хвороби та захисту всіх систем життєдіяльності країни від негативних наслідків пандемії та нових біологічних загроз , без звітування уряду про стан її виконання .
Водночас парламентом комплексно не розглядався стан виконання цієї постанови за виключенням фрагментарного звіту Прем'єр - міністра про хід і виконання через два тижні після її прийняття , що вочевидь не дає можливості зробити об'єктивні висновки .
Тому обговоривши положення даного проекту Постанови комітетом ухвалено рішення рекомендувати Верховній Раді України проект Постанови ( реєстраційний номер 5299 ) відхилити .
Також інформую , що комітетом вже підготовлено звернення до Голови Верховної Ради до всіх депутатських фракцій та груп з проханням ініціювати розгляд звіту Прем'єр - міністра України про стан і забезпечення Кабінетом Міністрів України , виконання Постанови Верховної Ради України від 20 . 10 . 20 року номер 937 та під час проведення однієї з найближчих " годин запитань до Уряду " .
Щиро дякую .
Будь ласка , запишіться : два – за , два – проти на виступи від депутатських фракцій та груп .
Лаба Дмитро Володимирович .
Дмитро Валерійович Лаба .
Прошу передати Радуцькому .
Радуцький Михайло Борисович .
Шановні колеги , на засіданні комітету сьогодні ми дійсно розглядали постанову і в цій постанові дійсно є деякі речі дуже корисні .
Але , шановні колеги , як ми можемо оцінювати невиконання урядом дії постанови , яка була прийнята Верховною Радою більшістю голосів в жовтні місяці , якщо не було рішення .
якщо звіту уряду по виконанню постанови за жовтень не було ?
Тому комітет сьогодні на своєму рішенні прийняв .
на своєму засіданні прийняв два рішення .
Перше рішення – відхилити цю постанову , а друге – звернутися до всіх фракцій депутатських і груп з вимогою звіту Прем'єр - міністра України Шмигаля по виконанню постанови за жовтень , а після того вже приймати постанову , яка буде оцінювати дії уряду .
Дякую .
Лозинський Роман Михайлович .
Прошу передати Стефанишиній Ользі .
Стефанишина Ольга Анатоліївна .
Шановні колеги , 7 травня ми будемо з вами святкувати річницю як ми ухвалили Закон про підготовку лікарень і оснащення до другої , третьої хвилі і тимчасових шпиталів .
Я думаю , що кожен із вас сьогодні в залі розуміє як Міністерство охорони здоров'я виконує наші закони і постанови .
Я думаю , що кожен із вас стикнувся уже з реальним горем від COVID - 19 , коли помирають вже найближчі знайомі і навіть родичі .
Чому так відбувається ?
Тому що в нас нездатний міністр .
І що б ми сьогодні не ухвалювали , а ми підтримаємо постанову , яку ви винесли в парламент , але , на превеликий жаль , виконання цьому не буде , бо всі наші зусилля ідуть в пісок .
Скоро вже буде півроку , як країни світу вакцинують своїх громадян .
Нещодавно вакциновано мільярд людей від COVID - 19 в світі .
У нас вакцинована мізерна кількість , а це означає , що люди просто помирають без вакцин .
Ми будемо ще 10 років вакцинувати наших громадян такими темпами .
А ми з вами , напевно , вже ніколи в Євросоюз не потрапимо , бо у нас просто не буде паспорта вакцинації або він буде пустий .
Колеги , є вихід .
Ми вже півроку збираємо підписи за відставку Максима Степанова .
У мене тут документ , є вже 130 підписів .
Нам всього 20 підписів ваших не вистачає , щоб нарешті парламент поставив на порядок денний сьогодні питання , чи заслуговує цей міністр бути на своїй посаді .
Я точно знаю , що ні і я точно знаю , що в цьому залі є люди , які теж так вважають .
Будь ласка , я знаходжусь там , збираю ці підписи .
Ми реально можемо за кілька днів звільнити людину від цього окупанта Міністерства охорони здоров'я , який кожного дня вбиває по 500 людей на день .
Будь ласка , підходьте .
Дякую .
Соболєв Сергій Владиславович .
Шановні колеги , наша фракція готова підписатись під кожним пунктом цієї постанови , але є один маленький нюанс .
Коли ми чуємо від профільного комітету , що виявляється немає достатніх доказів для того , щоб чітко оцінити роботу Кабінету Міністрів , це по меншій мірі дивує .
Ви знаєте , ми зараз по старинці продовжуємо дивитися кількість тих , хто захворів , вилікувався , страшні цифри тих , хто помер .
Але весь світ вже дивиться на інші цифри .
Вже з'явився сайт , де є чітка інформація про те , скільки в щоденному режимі вакциновано людей в світі .
І ці цифри вражають , ці цифри прямо протилежні , які є в першому звіті і в другому – кількість хворих і кількість вакцинованих .
Я думаю , навіть у найбільших скептиків тепер не виникне ніяких аргументів проти вакцинації .
Але ще є одне питання .
Це не просто темпи вакцинації , це питання , яке стосується , що далі відбувається , як відслідковуються ці процеси .
Якщо Ізраїль вже розробив програму другої вакцинації через півроку всіх , включаючи дітей , вдумайтесь у це , ми не можемо забезпечити навіть елементарні речі , які прямо покладаються на уряд , і це є пряма відповідальність .
Саме тому ми пропонуємо не шукати цапа - відбувайла , а ми пропонуємо чітко взяти постанову , за яку ми голосували всі разом з вами , пройтись по кожному пункту цієї постанови і визначити : так уряд відповідальний чи ні ?
І коли ми це визначимо – без сумніву , відповідальний – і треба ухвалювати відповідні рішення .
Наша фракція за це і буде голосувати за цей текст постанови .
Колтунович Олександр Сергійович .
Дякую , вельмишановний пане Голово .
Прошу передати слово народному депутату України Нестору Івановичу Шуфричу .
Дякую .
Нестор Іванович Шуфрич .
Дякую .
Пане Голово , шановні колеги , ми ще раз демонструємо готовність об'єднуватися навколо питань , які є важливими для життя наших громадян .
У прямому сенсі для життя наших громадян , тому що вони зараз залишились один на один із COVID , і лікарі , які зараз віддають своє здоров'я і життя заради українців .
Не влада сьогодні турбується за українців , а українці самі за себе .
Ми сьогодні зібралися на позачергове засідання з питань подолання кризи по COVID .
Наступне позачергове засідання , воно не враховує бачення опозиції щодо порядку денного .
Тому ми в знак протесту його залишимо .
Зараз я хочу привести декілька прикладів .
Угорщина на цьому тижні пройде екватор – більше половини угорців буде провакциновано .
Сербія , мені говорили , Угорщина – це Євросоюз , Сербія не є країною Євросоюзу , у них сьогодні теж біля половини буде провакциновано , 8 , 5 населення , більше ніж 3 мільйони вакцинацій зроблено .
І вони сьогодні організовують так званий туризм по вакцинації .
У них є Pfizer , " Супутник " , CoviShield , китайські вакцини , будь ласка , можна за гроші вже вакцинуватися .
У нас 550 тисяч .
Після цього стоїть питання , кого відправляти у відставку – усю владу геть , починаючи зі Шмигаля !
Ми сьогодні уважно стежимо за ситуацією навколо міністра охорони здоров'я .
Я підписав постанову щодо відставки , але не заради протягнутого різними " голосятами " Ляшка , який в першу чергу має на лаві підсудних відповідати за те , що відбувається сьогодні з ситуацією навколо коронавірусу .
Тому сьогодні ми вимагаємо відповідальності Президента , Прем’єр - міністра , усієї влади в цілому .
А людям треба допомагати .
Ця постанова має бути виконана .
З мотивів Гончаренко .
2 хвилини і переходимо до голосування .
Запросіть народних депутатів до зали .
Олексій Олексійович Гончаренко .
Дякую .
Олексій Гончаренко , " Європейська солідарність " .
Шановні друзі , подивіться , дві позачергові сесії .
Одна , яку збирає опозиція , з ініціативи " Європейської солідарності " по COVID і єдина фракція , яка не підписалася за цю позачергову сесію – це " Слуга народу " .
А інша , яку збирають " слуги народу " , про що завгодно : фінансові компанії , металобрухт , що хочете ви там знайдете , COVID там немає .
Так чи є проблема в державі COVID , чи немає ?
Може , ми тут в Ізраїлі знаходимося , де після того як вони вакцинували своє населення , жодна людина не помирає від COVID ?
А в Україні кожен день 200 , 300 , 400 людей .
Україна кров'ю платить за безвідповідальність , безпорадність , бардак у цій владі .
Зімбабве – 47 тисяч повністю вакцинованих людей .
В Україні – 5 .
П'ять людей на більш ніж 40 мільйонну країну .
Зупиніться .
Негайно владу у відставку .
Головний відповідальний Зеленський .
Поляков Антон Едуардович .
Після цього голосуємо .
Антон Поляков , Чернігівщина .
Шановні колеги , пропоную підтримати цю чітку постанову , адже вона нарешті закликає до чітких зрозумілих дій та до відповідальності .
Це не ці постанови , за які ми голосували раніше .
Адже , що у нас по факту є ?
У нас нема ліжок .
У нас нема вакцини .
У нас не відновлена СЕС .
Вакцини , що були , в мізерних розмірах закуповуються через фірми прокладки і мільярди гривень розворовуються .
Мільярди гривень розворовувалися через ковідний фонд .
І , що ми за це все маємо ?
Відповідальність несе за все це Президент Зеленський і вся його команда .
І мені сумно , дуже сумно згадувати як два роки тому він казав Порошенко на стадіоні : " Я ваш приговор " .
Я впевнений , що Зеленський буде першим Президентом України , який отримає тюремний строк та вирок .
І вся його команда , весь оцей " 95 квартал " .
Дякую за увагу .
Готові голосувати ?
Рішення комітету було відхилити .
Але ставиться на голосування , як завжди ставиться пропозиція прийняти постанову в цілому .
Готові голосувати ?
Ставлю на голосування пропозицію про прийняття в цілому проекту Постанови про вжиття невідкладних заходів , спрямованих на припинення бездіяльності органів виконавчої влади у сфері протидії поширенню гострої респіраторної хвороби COVID - 19 , спричиненої коронавірусом SARS -CoV - 2 , та забезпечення неухильного виконання рішень Верховної Ради України , прийнятих у цій сфері ( реєстраційний номер 5299 ) .
Готові голосувати ?
Прошу визначатись та голосувати .
За - 115
Рішення не прийнято .
Постанова відхилена .
Покажіть по фракціям .
Позачергове засідання Верховної Ради України оголошую закритим .
