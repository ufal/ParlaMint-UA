Починаємо працювати .
Шановні депутати , доброго ранку !
Доброго ранку , запрошені , гості Верховної Ради .
Прошу народних депутатів підготуватися до реєстрації .
Увімкніть систему " Рада " .
Зареєструвалися 375 народних депутатів .
Ранкове засідання Верховної Ради України оголошую відкритим .
Сьогодні день народження народного депутата України Рудьковського Миколи Миколайовича .
Давайте поздоровимо Миколу Миколайовича і побажаємо успіхів в роботі .
В порядку оголошення .
Відповідно до статті 60 Регламенту Верховної Ради України повідомляю про створення у Верховній Раді України сьомого скликання міжфракційного депутатського об'єднання " За сприяння свободі сумління " .
Керівником міжфракційного депутатського об'єднання обрано народного депутата України Ганну Миколаївну Герман .
Побажаємо успіхів об'єднанню , Ганно Миколаївно .
Шановні депутати , відповідно до статті 25 Регламенту у вівторок ми маємо 30 хвилин для виступів уповноважених представників депутатських фракцій з внесенням пропозицій , оголошень , заяв , повідомлень .
Тому прошу представників фракції записатися на виступ .
Прошу записуватися .
Записалися представники .
30 хвилин , по 6 хвилин на кожну фракцію .
У вас з мотивів ?
Прошу , Володимире Михайловичу .
Прошу , Володимире Михайловичу .
Включіть мікрофон .
Литвин .
Шановний Володимире Васильовичу !
Володимир Литвин , 65 округ , Житомирщина .
У мене і в моїх колег питання .
Була узгоджена розсадка .
Зараз самовільно пересадили , перетасували деяких народних депутатів .
Тому я прошу , щоб Апарат або це доручення , від кого було Апарату , повернули все назад , так , як узгодила Підготовча депутатська група .
Якщо у когось виникає бажання розпорошити депутатів позафракційних , я розумію цю ситуацію , але таке свавілля є абсолютно неприйнятним .
Самовільно , не ставлячи до відома , переклеїли таблички і пересадили депутатів .
Я просив би навести зараз в цьому плані порядок , бо не з того починає роботу Верховна Рада .
Дякую .
Спасибі .
Я доручаю Зайчуку Валентину Олександровичу , розберіться і давайте розглянемо це питання .
Так не повинно бути в залі .
Так , хто в нас перший ?
Слово надається депутату Розенку , фракція " УДАР Віталія Кличка " , прошу .
Прошу передати слово лідеру нашої фракції Кличку Віталію Володимировичу .
Передаємо .
Прошу .
Шановні громадяни , шановні колеги , на тлі провалів влади в економіці , соціальній політиці сьогодні існує справжня загроза зміни зовнішнього вектора розвитку України .
І це не тільки просто слова , це ризик .
Президент сьогодні у Москві проведе переговори і підпише документи .
Українське суспільство хоче знати , що збирається підписати Президент країни .
Ми хочемо знати , чому життєво важливе для України питання ухвалюють кулуарно , непрозоро .
Чому громадяни про них дізнаються , коли вже неможливо щось змінити ?
Судячи з заяв останніх днів , влада націлилась таки розпочати процес інтеграції України до Митного союзу .
Можуть говорити , що ми так будемо мати дешевий газ і мовчати про те , що це , на жаль , не надовго .
Але виникає питання , чи готовий український народ віддавати половину податків іншій державі ?
Чи готові ми , щоб хтось вирішив за нас ці питання , як нам жити ?
Особисто я як і мільйони українців кажемо : " Ні " .
Саме тому українське суспільство зробило вибір на користь Європи .
Це вибір цінностей , поваги до людини , її прав , свобод , стандартів життя .
Ми за партнерські рівноправні відносини с усіма нашими сусідами .
Ми проти здачі національних інтересів України .
Дякую .
Спасибі .
Запрошується до слова народний депутат Тігіпко , фракція Партії регіонів .
Прошу .
Включайте мікрофон на трибуні .
Можна виступати , пане Голово ?
Прошу .
Всім буде слово , я пропустив .
Це моя помилка , я прошу .
Прошу , виступайте .
Пане Голово , шановні народні депутати !
Ми провели два дні у Верховній Раді достатньо бурхливо , і мені здається , зараз деякі моменти нам потрібно було би більш уважно розглянути і обговорити .
В першу чергу стосується того , яким чином ми далі будемо голосувати .
Ви знаєте , весь час , скільки існує Верховна Рада України всі фракції , практично всі , які були сформовані у Верховній Раді , може , за виключенням комуністичної фракції , які були постійно дуже дисципліновані , порушували це питання і не дотримувалися вимог Конституції .
І на сьогодні , на жаль , остаточного вирішення цього питання ми не маємо .
Переконаний , що тут потрібно ставити крапку і змінити ситуацію .
Але в той же час вирішити питання тільки виключно сенсорною кнопкою нам не вдасться .
І тому ми на раді фракції прийняли рішення доручити пану Макеєнко відпрацювати зміни до Закону про Регламент , який ми дозволяв врахувати досвід європейських країн .
Який дозволяє персонально голосувати за всі рішення , але , в той же час , дає можливість фракціям , які мають плюс 1 голос для формування більшості , працювати ефективно .
Я вважаю , що той , хто хоче приєднатися до пана Макеєнка , поки не сформований регламентний комітет , можна було б це робити .
Друге питання .
На жаль , і я хотів би сказати " на жаль " , ще раз , тому що ми повертаємося до мовного питання , яке загострилось під час наших засідань .
Ви знаєте , примусової українізації ми не підтримуємо і не підтримаємо .
Чому ?
Тому що як мінімум , по трьом причинам , в першу чергу , вона не ефективна .
Чому ?
Тому що заставляти дорослу людину говорити тією мовою , якою вона не хоче говорити , це означає тільки одне : ми отримаємо зворотній ефект , вона на зло , не буде цього робити , на зло не буде цього робити .
Тут працює тільки одне , заохочення і заохочення , по-перше батьків , заохочення дітей , заохочення , в тому числі і політиків .
Якщо ми переслідуємо інтереси нашої держави , якщо ми не переслідуємо вузько партійні і інтереси і фракційні інтереси , я переконаний , що ми повинні на це звертати увагу .
Друга позиція , вона небезпечна .
Традиційно , в деяких регіонах , Україна формувалася як багатонаціональна держава в козацьких регіонах як інтернаціональна держава .
Тому , я вважаю , що ми повинні з повагою підходити до тих регіонів , де , на сьогоднішній день , розмовляють іншими мовами , в тому числі , російською .
Я думаю , що для когось це диво , але в той же час , в той же час , я хотів би повідомити вас , що в тому ж Севастополі , коли проходить футбол , починають футбол і закінчують тим , що встають і співають " легендарний Севастополь – гордость русских моряков " .
Якщо ми будемо загострювати це питання , це призведе тільки до того , що з'являться радикали на іншому боці і , в кінці кінців , будуть зростати сепаратистські настрої .
А я вважаю , що цього не повинно бути , ми за унітарну державу .
І я вважаю , що ми не повинні формувати таких настроїв і робити відповідні провокації .
Третя позиція – вона не демократична .
У всьому світі , в європейських країнах , в першу чергу , поперед всього ставлять інтереси особистості .
І якщо людина спілкується із своїми виборцями російською мовою , я переконаний , вона має право вийти на цю трибуну і виступити російською мовою для того , щоб вони її розуміли добре .
А той , хто веде Верховну Раду , безумовно повинен виступати українською .
Тому пропозиції .
Перше .
Перенести дискусію по цьому питанню в ті комісії , які створені Президентом після того , коли був прийнятий мовний закон .
Якщо потрібно , якщо ці комісії напрацювали певні рішення , було б доцільно провести тут парламентські слухання для того , щоб подумати , що конструктивного ми можемо змінити .
Третя позиція .
Якщо потрібно , вийти на зміни до закону .
І останнє .
Я просив би дати можливість всім депутатам виступати , якщо вони бажають , в тому числі і російською мовою вільно .
Якщо цього не буде , то ми не дамо нікому виступати з цієї трибуни теж , якщо будуть забороняти це робити нашим депутатам .
Наступна позиція .
Ви знаєте , зараз прийшов час думати про те , яким чином нам потрібно приймати конструктивні рішення .
Я подивився , мало конструктиву .
Ми зараз готуємось до цих рішень .
Якщо у когось , в тому числі , в першу чергу , у позафракційних депутатів , є якісь пропозиції , будь ласка , ми готові їх враховувати і , в першу чергу , звертати увагу на ті зміни до законів чи закони , які нам потрібні найближчим часом .
І останнє .
В Україні багато снігу і холодно .
За другий рік зараз Міністерство надзвичайних ситуацій розгорнули пункти допомоги безпритульним людям .
Я вважаю , що Верховна Рада .
Закінчуйте .
Я вважаю , що Верховна Рада повинна приєднатися до підтримки Червоного Хреста , який допомагає нашим безпритульним , і виділити певні гроші , зібрати певні гроші для того , щоб допомогти безпритульним українцям .
Дякую за увагу .
Дякую .
Шановні депутати , ми ж в парламенті , чи де ми знаходимося ?
Що за свист , що тепер зараз вийде Леонов , а ця половина буде свистіти ?
Що ви робите ?
Це ж парламент , давайте поважати один одного і все ми почуємо один одного .
Не повинно так бути .
Запрошую до слова народного депутата Леонова , об'єднання " Свобода " .
Прошу передати слово Тягнибоку Олегу Ярославовичу .
Прошу .
Включити мікрофон .
Доброго ранку , шановний пане Голово !
Шановні колеги народні депутати України !
Нас усіх надзвичайно турбує сьогоднішня поїздка Президента України Віктора Януковича до Москви , адже українське суспільство зовсім не володіє ситуацією , які наміри у нашого Президента .
Чи хочуть щось підписувати , якісь нормативні акти , чи хочу по щось домовлятися .
Найгірше , що українське суспільство впродовж останніх багатьох років , просто - напросто позбавлено такої можливості володіти інформацією , які міжнародні договори і суть тих міжнародних договорів підписується .
Нам розказують про якийсь певний економічний зиск від Митного союзу , але ми всі прекрасно розуміємо , що цей економічний зиск є надзвичайно сумнівним .
Фактично ми прекрасно розуміємо , що Російська Федерація окрім економічних якихось преференцій і намагань позитивно вирішити свої особисті проблеми , вона ще й має дуже серйозні і великі політичні амбіції .
Адже впродовж останнього часу ми бачимо , як вони тут намагаються через Російську Православну Церкву строить русский мир .
Ми бачимо як вони сувитизують українську освіту .
Ми бачимо як відбувається окупація національного інформаційного простору .
Ми бачимо , як російський бізнес за ласий шматочок бачить стратегічні підприємства української держави , той же такий " Турбоатом " , ту ж таки українську газотранспортну систему , той же таки Одеський Припортовий завод чи " Українську залізницю " .
Зрештою українська земля так само попадає в сфери впливу російського бізнесу .
І все це може бути наслідком втрати для України стратегічних підприємств і землі у випадку входження до надзвичайно сумнівного Митного союзу .
Крім того , ми всі прекрасно повинні розуміти , яка ж економічна вигода і для кого ця економічна вигода може відбутися , якщо Україна вступить до Митного союзу , якщо Україна підпише відповідний договір ?
Що , це вигода буде для простого українського громадянина ?
Скажіть мені , будь ласка , вступ до Митного союзу забезпечить зменшення кількості житлово - комунальних послуг , які зараз і так не в стані проплачувати українські громадяни ?
Ні .
Вступ до Митного союзу дасть зиск виключно для олігархів , які є сьогодні приватними власниками багатьох стратегічних підприємств , зокрема підприємств металургійної і коксохімічної промисловості , для якої і потрібні очевидно певні преференції зі сторони Росії і зі сторони Митного союзу .
Але що цікаво , саме ці олігархи вони вже давним - давно самі вступили разом зі своїми родинами до Європейського Союзу , тому що вони туди переводять кошти , тому що вони там уже мають свої маєтки , вони вкладають ті кошти , які зароблені тут в Україні , там десь далеко в Європі .
А нам розказують про необхідність входження до Митного союзу .
Крім того , ми повинні прекрасно розуміти , що для Росії товариство , будь-який договір , і це історично вже є підтверджено , будь-який договір , який підписується з Росією це є просто - напросто дорога з одностороннім рухом в минуле .
Умови Росія завжди ставить однаковісінькі , не тільки по відношенню до України , але й до будь-якої іншої країни , з якою вони намагаються співпрацювати .
Те , що вимагає Росія , має бути виконано безумовно , швидко і однозначно , а те , чого добивається інший партнер , це має бути безумовне виконання всіх вимог Російської Федерації .
Через те ми собі усвідомлюємо , що цей нібито псевдо - економічний союз , який мав би принести рай для України , це все просто - напросто мильна бульбашка , яка формується для того , щоб Російська імперія знову ж таки відроджувалася .
Цей шлях в новий - старий Радянський Союз .
Ми протестуємо проти цього , тим більше , усвідомлюємо , що приєднання до Митного союзу раз і назавжди , фактично , унеможливить повноцінну інтеграцію України до Європи , до європейських структур .
Більше того , товариство , шановні колеги депутати , я би хотів вам всім нагадати , що в нас існує у державі Закон " Про засади внутрішньої та зовнішньої політики України " , і однією з засад зовнішньої політики згідно цього Закону , дозвольте зацитувати , є " забезпечення інтеграції України в європейський політичний , економічний , правовий простір з метою набуття членства в Європейському Союзі " .
Це є Закон України , через те порушувати цей закон , як і багато інших , не дозволимо і є неприпустимо .
До речі , щодо порушення закону і щодо порушення нашого внутрішнього Регламенту .
Шановна ліва сторона нашого залу , я хочу звернутися до вас з таким проханням : товариство , шановні депутати більшості , якщо ви будете голосувати самі за себе , якщо ви не будете голосувати за своїх колег .
можливо , й така практика раніше і була в цьому парламенті , повірте , жодної реакції зі сторони цієї частини залу не буде .
З іншої сторони , ви взагалі говорите якусь маячню про мову .
Товариство , ми ж нічого особливого не вимагаємо , тільки дотримання нашого законодавства .
З виборцями говоріть якою хочете мовою , на коридорі говоріть якою хочете мовою , але ми вас просимо в цьому сесійному залі згідно Закону України , як це передбачено , будь ласка , користуйтеся державною українською мовою , як це передбачено в частині другій статті 6 закону , який ви нещодавно самі ухвалили , де пишеться , що державна мова обов'язково .
Дайте закінчити .
Дякую , пане Голово .
В частині другій статті 6 Закону України про засади державної мовної політики , скандального закону , який ви так успішно для себе тут ухвалювали , чітко зазначено , що по всій території України застосовується держ .
українська мова при здійсненні повноважень органами законодавчої , виконавчої та судової влади і в міжнародних договорах .
Тобто в побуті , товариство , звісно , що кожен може спілкуватися будь-якою мовою .
Але раз ви вже прийшли в парламент , ви , очевидно , є люди вже освідченні , ви люди є вже досвідчені і , очевидно , ви би мали користуватися українською державною мовою .
Тим більше , це буде підвищувати статус нашого найвищого законодавчого органу .
Дякую .
Слава Україні !
Спасибі .
Спасибі .
Я хочу ще раз до представників " Свободи " .
Виступає керівник , слухають комуністи , Партія регіонів , ніхто ж нікому не мішає , чуємо один одного .
Так можемо чути ?
Ну чому ви так ведете ?
Давайте разом чути один одного , я вас дуже прошу .
Ніхто ж не мішав , дивіться , всі сиділи , всі слухали .
Оце цивілізований парламент і та Європа , за яку ми всі мріємо .
Я прошу до слова Цибенка , Компартія України .
Давайте чути один одного .
Фракція Комуністичної партії України .
Петро Цибенко .
Шановні співвітчизники , шановні громадяни України !
Компартія йшла на вибори із гаслом та програмою : " Повернемо країну народу ! "
Ми запропонували реальні механізми подолання системної соціально - економічної кризи і виходу країни на шлях сталого розвитку .
Отже , від імені фракції Комуністичної партії України хочу наголосити , що ми налаштовані на конструктивну законотворчу роботу в інтересах громадян України , в інтересах людини праці .
По -перше , Компартія категорично виступає за конституційну заборону купівлі - продажу сільськогосподарських земель .
Ми виступаємо за те , щоб прибрати олігархів з газових і нафтових свердловин , повернути у державну власність підприємства стратегічних галузей промисловості , встановити жорсткий контроль з боку держави за використанням природних багатств в інтересах всього суспільства , а не деяких бізнес - сімей .
Наша програма передбачає широку державну підтримку вітчизняного виробника , зокрема через зміцнення державної банківської системи та забезпечення великих промислових і сільськогосподарських підприємств , а також підприємств малого і середнього бізнесу , доступними кредитами під 3 - 5 відсотків річних .
По-друге , справедлива податкова , бюджетна та соціальна політика .
Ті , хто має надприбутки , повинні сплачувати надподатки .
Саме тому ми наполягаємо на впровадженні прогресивної системи оподаткування та податку на розкіш .
Всі капітали мають залишатися в Україні , а не виводитися в офшори .
Державна монополія на горілку і тютюн дозволить спрямувати в державну казну кілька десятків мільярдів , які зараз осідають у кишенях горілчаних та тютюнових баронів .
Що було зрозуміло : отриманих тільки від цієї монополії коштів вистачило б для того , щоб повністю покрити дефіцит бюджету Пенсійного фонду , а не дерти три шкури з трудящих .
Наша програма передбачає скасування антисоціальної медичної реформи та відродження системи якісної і безкоштовної медичної допомоги , модернізацію медичних установ , передусім пологових будинків та дитячих лікарень .
Ми наполягаємо на скасуванні ганебної пенсійної реформи та повернення пенсійного віку 60 років для чоловіків і 55 – для жінок .
Відповідні законопроекти нами вже зареєстровані .
Ми виступаємо категорично проти скасування існуючих пільг інвалідам , ветеранам , чорнобильцям , афганцям , дітям війни , іншим незахищеним верствам населення на заміну їх так званою адресною допомогою .
Компартія вимагає прийняття закону про повернення у державну власність всіх об'єктів житлово - комунального господарства і неприпустимість прийняття олігархічного Житлового кодексу , за яким людину можна викинути на вулицю без будь-якого , як кажуть суду і слідства .
Видатки на комунальні послуги – це наша принципова позиція , не повинні перевищувати 10 відсотків від доходу сім ? ї .
Депутати - комуністи у жодному разі не проголосують за рабський Трудовий кодекс , який так наполегливо проштовхують олігархи - роботодавці і які фактично перетворює найманого робітника на безправного кріпака .
Фракція Компартії буде відстоювати прийняття законів , які ми розробили , які гарантують безкоштовну освіту і перше робоче місце для молоді , спрямовані на підтримку молодої сім ?
ї і забезпечення молоді житлом тощо .
Найважливішими зовнішньополітичними завданнями нашої програми визначено відмову України від подальшої кабальної співпраці з Міжнародним валютним фондом та перегляд умов вступу до Світової організації торгівлі .
Компартія виступає за взаємовигідне співробітництво України з країнами Європейського Союзу , Сполученими Штатами Америки , іншими країнами світу , але пріоритетом є приєднання до Митного союзу і участь у євразійському просторі з подальшою перспективою вступу до Шанхайської організації торгівлі .
Недарма кажуть : скільки не йди на Захід , все одно прийдеш на Схід .
Євразійський простір необхідний Україні як повітря – це і ринок збуту для вітчизняних підприємств , і доступ до природних ресурсів .
Ну , про що казати , коли навіть у доповіді Американської національної розвідувальної ради визнано , що до 2030 року Китай відбере у Сполучених Штатів Америки звання найпотужнішої економіки світу .
Шановні громадяни України , загалом наш пакет щодо реалізації програми " Повернемо Україну народу " нараховує більше 20 законопроектів , частина з яких вже зареєстрована у Верховній Раді України , а частина буде зареєстрована у найближчі дні .
Фракція Компартії і кожен наш депутат налаштовані виключно на конструктивну роботу .
Ми , як і заявляли з самого початку , будемо діяти як самостійна політична сила , самостійна , але відповідальна перед виборцями за свої обіцянки .
І останнє .
Шановні колеги !
Я хочу заспокоїти попереднього виступаючого стосовно загрози окупації України .
Шановні колеги !
Ми знаємо , що з огляду на ту ситуацію , яка склалася сьогодні на дорогах , у нас по території України жоден танк не пройде .
Тому , заспокойтесь , шановні колеги .
Дякую .
Дякую .
Народний депутат Шевченко , фракція " Батьківщина " .
Прошу передати слово голові фракції Арсенію Яценюку .
Прошу , Арсеній Яценюк .
Пане головуючий !
Члени парламенту !
Опозиція вимагатиме скликання позачергового засідання Верховної Ради України з порядком денним : " Про відповідальність Президента України за порушення статті 11 Закону України " Про основи внутрішньої і зовнішньої політики " , у тому випадку , якщо Президент Янукович підпише сьогодні будь-який акт про вступ України до Митного союзу .
Не Президенту Януковичу вирішувати , куди рухатись Україні .
Україна визначилась , що наше майбутнє в Європейському Союзі .
Це майбутнє наших дітей .
Це майбутнє нашої країни .
Це майбутнє кожної людини , яка є в країні .
Сьогодні 500 днів з ув'язнення Юлії Тимошенко .
І я прошу оплесками підтримати Юлію Тимошенко .
І знаково , що саме сьогодні Президент Янукович відбув до Москви для того , щоб підписати угоду про ув'язнення України .
Україна буде вільною і незалежною , демократичною країною !
Ми звільнимо і Україну , і Тимошенко !
І це – завдання опозиції .
Ми окремо хотіли би ще раз наголосити на тому , що таке Митний союз .
Митний союз – це не економічне утворення .
Митний союз – це суто політичний союз , в якому немає місця для України і українців .
Політичний союз , в якому немає місця українській незалежності , в якому немає місця українському підприємництву , в якому немає місця українській мові , духовності і культурі , в якому місця немає місця нашій країні .
І тому ми туди іти не будемо .
Якщо Янукович хоче бути в Митному союзі – будь ласка , ми організуємо російську прописку .
Але російської прописки в Україні не буде .
Ми – незалежна держава і будемо відстоювати свою незалежність .
Ми вважаємо , що в найкоротші терміни Україна повинна підписати Угоду про створення зони вільної торгівлі та про політичну асоціацію з нашими європейськими партнерами .
Нам потрібні не ціни на газ , нам потрібні цінності .
Цінності в повазі до людини , цінності в верховенстві права , цінності у праві народу України вибирати і змінювати владу , цінності у високих стандартах освіти і науки , цінності у якісній медицині , цінності в тривалості життя , цінності у повазі один до одного .
Ми не хочемо в Радянський Союз , ми вже там були .
І тому ми повинні будувати свою країну разом з нашими європейськими партнерами .
Це завдання 45 мільйонів українців , це сподівання українців на краще майбутнє .
Ми знаємо , де є це краще майбутнє .
І це краще майбутні в Європейському Союзі і це краще майбутні передбачено національними документами України .
Наш рух до Європейського Союзу нікому не вдасться зупинити .
Ми окремо хотіли би зупинитися на питаннях діяльності парламенту .
Шановний пане Голово , вчора ми проводили з вами засідання .
Ми звертаємося до більшості .
Не порушуйте закон і Конституцію .
Особисте голосування – це основна конституційна норма .
В тому випадку , якщо буде виконуватися конституційна норма , парламент буде працювати так , як того хочуть мільйони українців .
А мільйони українців хочуть , щоб цей парламент працював на них , а не працював на політичні партії і на тих політиків , які думають , що через розкол країни вони можуть зберегти свій рейтинг .
Ваша партія почала розкол країни по мовній ознаці , саме ви прийняли антиукраїнський і антидержавний закон і зараз ви розповідаєте про те , що ви за права українців розмовляти своєю мовою .
Наша мова визначена Конституцією – це українська мова .
Ми поважаємо всіх , хто розмовляє іншими мовами , але вимагаємо поваги до своєї держави , до своєї країни і до своєї Конституції .
Якщо ви українська партія – також навчіться розмовляти українською .
Ми як опозиція вважаємо , що виключно в єдності опозиції і в єдності країни є запорука до нашої перемоги .
Ми будемо діяти разом .
Ми будемо діяти злагоджено .
Ми будемо діяти відповідально за кожне слово , яке ми говорили на виборах .
Ми будемо виконувати все , що ми обіцяли .
Ми працюємо на тих , хто голосували за нас .
Ми працюємо на свою країну .
І цей склад парламенту , і ця парламентська опозиція доведе , що ми здатні змінити країну , ми здатні змінити життя українців , ми здатні зробити Україну європейською державою і ми здатні показати , що єдність і сила українського суспільства зламає будь-які перепони , які стоять на шляху до добробуту і до щастя кожного українця . Слава Україні !
Спасибі .
Всі представники фракцій виступили .
Тому дозвольте мені дуже коротко , стисло висказати деякі спостереження і поділитися думками , які є після перших двох днів роботи Верховної Ради .
Я хотів би , щоб ми сьогодні всі почули друг друга і в нас є можливість обмінятися думками .
Не хотілося б загострювати на цьому увагу , але не варто замовчувати той факт , що найбільш поширеним предметом обговоренням в суспільстві щодо результатів роботи перших двох днів сесії сьомого скликання стала елементарна бійка в сесійному залі .
Хочу вибачитися перед українськими виборцями за поведінку всіх , хто брав участь у цьому видовищі .
Водночас аналіз перегляду як вітчизняних , так і закордонних засобів масової інформації за останні чотири дні свідчать про наявність , на жаль , елементів деструктивності , що руйнівно впливають на авторитет українського парламенту і негативно відбиваються на іміджі держави в цілому .
От перед вами газета " Берлін кур'єр " ( Германія ) , от наш парламент тут , обличчя видно , все , все тут є .
І назва цієї статті " Парламент України готовий до бою " .
До якого бою парламент України готовий ?
Тому , шановні друзі , відомо , що перед виборами кожна політична сила , яка 12 грудня сформувала фракції , оприлюднила свої програми , прийшовши у Верховну Раду України , повинна парламентськими методами цю програму реалізовувати .
Очевидно , є потреба у створенні відповідної довірливої атмосфери у Верховній Раді України .
Щоб кожен політик , захищаючи власні переконання , водночас дослухався до позицій інших .
Тому я прошу вас , що основна законотворча робота має зосередитися в комітетах Верховної Ради України , і насамперед на підготовку тих проектів , щоб сприяли утвердженню європейських стандартів , за що ми ратуємо і мріємо .
Нам всім треба усвідомити , що виборча кампанія – це вже надбання історії , і зараз нам потрібно піднятися над партійними , над особливими інтересами і в основу своєї діяльності покласти забезпечення інтересів наших виборців , і лише тоді нас супроводжуватиме удача .
Перепрошую , я перевищив межі стислого слова , але я намагався довести до вас іще раз і іще раз , шановні колеги , моє бачення сьогоднішньої ситуації .
Сподіваюсь , мої думки знайдуть позитивний відгук серед парламентарів , принаймні , я завжди відкритий до діалогу і ми будемо працювати разом .
Шановні друзі , є ще одне оголошення .
Відповідно до статті 60 Регламенту Верховної Ради України , повідомляю про створення в Верховній Раді України сьомого скликання міжфракційного депутатського об'єднання " Столиця України " .
Керівником міжфракційного депутатського об'єднання " Столиця України " обрано народного депутата України Володимира Дмитровича Бондаренка .
Побажаємо і Бондаренку , і групі успіхів .
Шановні депутати , 13 грудня Президент України своїм указом призначив Миколу Яновича Азарова Прем'єр - міністром України .
Відповідно до пункту 1 частини другої статті 81 Конституції України Микола Янович Азаров написав заяву про складання ним депутатських повноважень .
Відповідний проект Постанови , який внесений мною , вам роздано .
Можна поставити це питання на голосування ?
Ставлю на голосування проект Постанови ( № 1008 ) про дострокове припинення повноважень народного депутата України Азарова Миколи Яновича для прийняття за основу і в цілому .
Прошу голосувати .
За - 268
Прошу по фракціях .
Партія регіонів – 184 , " Батьківщина " – 1 , " УДАР Віталія Кличка " – 37 , " Свобода " – 0 , Компартія України – 29 , позафракційні – 17 .
Дякую .
Продовжуємо роботу .
Розгляд питання повинен бути передбачено в статті 16 Регламенту Верховної Ради України , які ми повинні розглянути на першій сесії Верховної Ради , це відповідно до статті 16 Регламенту .
Зараз нам треба розглянути питання про комітету , предмети відання та про обрання голів комітетів , перших заступників , секретарів , членів комітетів Верховної Ради України сьомого скликання та керівництва і склад Спеціальної контрольної комісії Верховної Ради України з питань приватизації .
Але депутатські фракції ще не визначилися , йдуть дискусії .
Тому сьогодні це питання ми розглядати не будемо .
У зв'язку з цим , вносяться пропозиція про включення до порядку денного пленарного засідання сьогодні питання про висвітлення роботи Верховної Ради України та про календарний план роботи першої сесії Верховної Ради України сьомого скликання .
Є якісь запитання чи будемо голосувати ?
Прошу .
Геращенко , прошу .
Ірина Геращенко , фракція " УДАР " .
Шановні колеги , мені здається , дуже погано , що ми розглядаємо це положення до того , як утворені комітети і коли профільний Комітет Верховної Ради з питань свободи і слова міг би розглянути це положення з точки зору професійності його .
Тому що ми знову голосуємо за такий пострадянський підхід у висвітленні діяльності Верховної Ради , коли національне радіо буде тринькати державні гроші на трансляцію свій денних засідань , де ми самі іноді в залі не розуміємо , що відбувається .
Так само у нас є дуже багато запитань в опозиції відносно того , як працює і канал " Рада " , відносно того .
ми озвучували ці питання , як працює і сайт Верховної Ради .
Ми дуже сподіваємося , що це буде сайт Верховної Ради , а не керівництва Верховної Ради .
Є таких дуже багато питань і погано , що ми сьогодні не обговорюємо положення про висвітлення діяльності Верховної Ради , бо це надзвичайно важливі питання .
Щоб дійсно під час таких важливих питань висвітлювалась діяльність не конкретних фракцій , депутатів , а Верховної Ради України .
І тому , мені здається , погано , що ми не ознайомилися з цим положенням , до нього потрібно .
Дайте закінчити .
. і до нього потрібно буде повернутися , шановні колеги , після формування вже комітетів , щоб профільний Комітет з питань свободи слова дав свої рекомендації .
Особливо це стосується національного радіо , ми просто використовуємо його абсолютно не правильно і псуємо імідж національного радіо з таким висвітленням .
Дякую за увагу .
Спасибі .
Є ще виступи ?
Сасу , фракція " Батьківщина " , прошу .
Дякую , Володимире Васильовичу .
Сас , " Батьківщина " .
Володимире Васильовичу , ми домовлялися і ви неодноразово наголошували на те , що ми повинні працювати відповідно до закону .
Так от , ви звернули увагу на статтю 16 Регламенту Верховної Ради України , там до розгляду питання про комітету написано " заслуховування позачергового послання Президента про внутрішнє і зовнішнє становище в Україні " .
Справа в тому , що те , що ми бачили по телебаченню у Верховній Раді , було в " Урядовому кур’єрі " назване як звернення Президента до українського народу та народних депутатів з приводу початку роботи Верховної Ради сьомого скликання .
Це не послання Президенту .
Є процедура 169 стаття , яка передбачає , що Президент після відкриття засідання бере слово і зачитує це послання Президента .
Тому Володимире Васильовичу , справа в тому , що для того , щоб готувати до Верховної Ради програму діяльності уряду , мабуть , треба все-таки на базі послання це робити .
Ви позбавляєте зараз опозицію основної функції : пропонування .
Закінчуйте .
альтернативного курсу опозиції .
Це основне завдання опозиції .
І що стосується календарного плану .
Володимире Васильовичу , відповідно до запропонованого календарного плану у нас в січні 15 днів , а потім ще 25 у січні і до 5 лютого Верховна Рада не працює в пленарному режимі .
Невже в тій ситуації , яка має місце в Україні , я маю на увазі соціально - економічній , Верховна Рада може на протязі місяці не проводити пленарні засідання ?
Я думаю , що це неправильно .
Дякую .
Шановний депутате , давайте ми не будемо все в одне місце .
Ми розглядаємо питання висвітлення роботи Верховної Ради України .
Тому я прошу висказатися по цьому питанню .
Підготовча група внесла пропозицію : розглянути .
Я поставлю на голосування , включимо , розглянемо , я надам слово і будемо йти далі .
А все разом давайте не будемо розглядати .
Конкретне питання : висвітлення роботи Верховної Ради .
Прошу .
Прошу , Ляшко , включіть мікрофон .
Олег Ляшко , Радикальна партія .
Шановний Володимире Васильовичу !
Питання висвітлення роботи Верховної Ради – це важливе питання .
Але є ще більш важливе питання – це невиплата зарплат мільйонам українських громадян .
Щодня і я , і інші народні депутати отримуємо звернення від працівників бюджетних установ , від працівників різних форм власності про те , що людям місяцями не виплачують зарплату .
Завтра у нас день Святого Миколая , за якийсь час ми буде відзначати Новий рік , мільйони українських сімей не матимуть за що купити подарунки своїм дітям .
А ви пропонуєте , щоб Верховна Рада пішла і тривалий час не працювала .
Тому я пропоную зараз від імені Верховної Ради звернутися до уряду Азарова , бо в нього , очевидно , все нормально , і зарплату вчасно отримує на відміну від простих людей .
Я пропоную до уряду Азарова з вимогою негайно вжити заходів першочергових до виплати заробітної плати українським працівникам бюджетних установ , лікарям , учителям , працівникам соціальної сфери .
Ідуть .
Спасибі .
Я ставлю на голосування питання про включення до порядку денного пленарного засідання двох питань : висвітлення роботи і календарний план роботи першої сесії .
Прошу голосувати .
За - 353
353 народних депутата .
По фракціях :
Партія регіонів – 183 , " Батьківщина " – 58 , ВО " УДАР Віталія Кличка " – 36 , " Свобода " – 34 , Компартія – 30 , позафракційні – 12 .
По висвітленню роботи Верховної Ради України слово для доповіді надається народному депутату України Руслану Володимировичу Кошулинському .
Прошу .
Шановний пане Голово , шановні депутати !
Представляю вам проект Постанови Верховної Ради України " Про порядок висвітлення роботи Верховної Ради України сьомого скликання " , підготовлений та внесений членами Тимчасової президії першої сесії парламенту сьомого скликання .
У цій постанові зазначено , зокрема , чітко зафіксувати обов'язковість прямої трансляції на Першому загальнонаціональному телеканалі та Першому каналі Національної радіокомпанії парламентських подій , визначених Законом України " Про порядок висвітлення діяльності органів державної влади та органів місцевого самоврядування в Україні засобами масової інформації " та Регламентом Верховної Ради України , а саме : складання присяги народними депутатами , заслуховування послань Президента України , складання присяги новообраним Президентом , проведення " години запитань до Уряду " , парламентських слухань тощо .
У дні пленарних засідань та запитань до Уряду на Першому телеканалі транслювати п'ятнадцятихвилинну телепрограму " Парламентський день " .
Щотижня по суботах транслювати на Першому телеканалі сорокап'ятихвилинні передачі за участю представників депутатських фракцій та позафракційних депутатів .
На першому загальнонаціональному каналі Національної радіокомпанії здійснювати пряму трансляцію пленарних засідань та парламентських слухань , а також щотижня по четвергах транслювати сорокап'ятихвилинні тематичні передачі за участю представників депутатських фракцій та позафракційних депутатів .
Здійснювати пряму трансляцію пленарних засідань , телепрограм " Парламентський день " , сорокап'ятихвилинних передач за участю народних депутатів на супутникову , кабельному парламентському телеканалі та в мережі кабельного мовлення .
Забезпечити постійне і всебічне висвітлення парламентської діяльності на шпальтах газети " Голос України " .
Ми вважаємо , що такий формат висвітлення парламентської діяльності дозволить громадянам України достатньо об'єктивно та в повному обсязі отримати інформацію про роботу найвищого законодавчого органу і просимо підтримати цей законопроект .
Дякую .
Спасибі .
Є необхідність обговорення цього питання ?
Прошу записатися от фракції по одной хвилині .
Прошу .
Прошу записатися от фракції .
А я вам дам .
Так , прошу депутат Ілик .
Передаю слово Арсенію Яценюку .
Прошу Арсеній Яценюк .
Шановний пане головуючий , члени парламенту , я хотів привітати український народ і українську опозицію з тим , що візит Президента Януковича до Російської Федерації скасовано .
Опозиція купує квитки для Президента Януковича в Брюссель .
Нам саме туди необхідно .
Прошу Каплін , " УДАР Віталія Кличка " .
Андрій Шевченко завершить .
А ви використали час .
20 секунд , Андрій Шевченко .
Дякую , пане Голово .
Я використаю цих 20 секунд , щоб повідомити українському парламенту про те , що у Дніпропетровську щойно відключено телеканал " Рада " і замість нього заведено в кабельні мережі телеканал " БТБ " .
Я нагадаю , що це дивний , екзотичний телеканал , який утворений Нацбанком , і є великі питання по його прозорості .
Тому я думаю , що питання висвітлення роботи парламенту вимагатиме серйознішого підходу від нас усіх .
Дякую .
Спасибі .
Фракція " УДАР Віталія Кличка " , Каплін .
Прошу передати слово Ірині Геращенко .
Прошу , хвилина у вас .
Дякую .
Шановні колеги , хочу підтримати пана Шевченка Андрія , свого колегу , тому що , дійсно , в жодній країні світу національний банк не має свого власного каналу .
Я хочу нагадати , що це не за гроші Арбузова чи його родини взагалі -то фінансується , а за гроші платників податків .
Тому для профільного комітету це буде важливе питання .
Але так само за гроші платників податків фінансується газета " Голос України " , так само фінансується національне радіо .
І нам потрібно нормально підійти до питання , враховуючи , що до парламенту зайшло 226 мажоритарників , як вони будуть висвітлювати свою діяльність по цій квоті , так само , як буде висвітлюватися .
У нас сьогодні газета " Голос України " часто перетворюється на рупор влади .
Нам потрібно відмовитися від цієї практики , коли газети , що належать органам влади , стають придатками влади , трибунами і рупорами .
Національне радіо взагалі має давати абсолютно інші програми , а не наші тут дуже часто дебати .
Тому я ще раз наголошую , що буде чесно , щоб ми до цього питання повернулися після створення профільного комітету .
Спасибі .
Компартія України , Цибенко .
Дякую .
Фракція Комуністичної партії України , Петро Цибенко .
Шановні колеги , шановні громадяни України !
Фракція Компартії України підтримує обидві постанови і щодо календарного плану , і щодо прядку висвітлення роботи Верховної Ради України , тому що , по-перше , там враховано той досвід , який вже напрацьовано .
По-друге , там стоять підписи , у тому числі і наших членів робочої групи , які ініціювали прийняття цього документу .
Але , користуючись нагодою , я хочу підняти одну проблему , яка , на мій погляд , є надзвичайно важливою .
Мова йде ось про що .
Присутні у календарному плані " години Уряду " .
Я все-таки вважаю , що нам треба подумати , це питання не сьогоднішнього дня , але все-таки серйозно подумати над тим , щоб повернути у практику роботи Верховної Ради України не " годину Уряду " , яка перетворюється у КВН , а " день Уряду " , який передбачає попередню підготовку питання , обговорення , прийняття постанови – це значно більш ефективний механізм контролю за роботою Верховної Ради України .
Отже , я вважаю , що до цієї теми ми маємо .
Спасибі .
Партія регіонів .
Чечетов .
Прошу передать слово Ганне Герман .
Прошу передати слово Ганні Герман .
Я , насамперед , шановні друзі , хотіла подякувати голові опозиційної фракції об ? єднаної опозиції за те , що він виправив свою помилку , і порадити шановному нашому колезі , що інформацію , оскільки ми зараз розглядаємо питання інформаційного забезпечення , інформацію треба перевіряти , бо неперевірена інформація девальвує пізніше все , що ви скажете .
І якщо ви виходите на трибуну і говорите про те , що Президент України полетів до Москві і буде там , вже щось підписує страшне , а виявляється , ви просто не знаєте , чи збирався Президент їхати , чи ні , і про те , що він нікуди не поїхав , а пізніше ви цю інформацію свою спростовуєте , то це девальвує ваші заяви , і виборці перестануть вам вірити .
Тому основне завдання в інформаційній політиці Верховної Ради , яку ми будемо здійснювати – це правдивість інформації , яку .
Спасибі .
Об ?
єднання " Свобода " , Бублик .
Прошу передати слово Андрію Мохнику .
Прошу передати .
Андрій Мохник , Всеукраїнське об'єднання " Свобода " .
Шановні колеги , Всеукраїнське об'єднання " Свобода " підтримує цю постанову і хочу наголосити , і звернути вашу увагу про те , що я спілкувався з працівниками телеканалу " Рада " .
І на сьогодні існує величезна проблема про те , що там надзвичайно застаріле обладнання .
І ми от , ухвалюємо постанову про те , що висвітлювати діяльність Верховної Ради України .
Але дуже часто це висвітлення відбувається в екстремальних умовах .
І щоб комітет з питань ЗМІ і свободи слова , який надалі буде розглядіти і курувати це питання , щоб він звернув на це увагу .
Тому що , скільки б ми не ухвалювали постанов , а обладнання може сказати " до побачення " .
Так само , як , наприклад , зараз " до побачення " каже , кажуть " Хюндаї " , які закупив віце-прем'єр - міністр Колесніков , який їх .
Обговорення , шановні депутати , підходить до кінця .
Прошу , хвилина від нефракційних .
Міщенко .
Дякую .
Дякую , Володимире Васильовичу .
Сергій Міщенко , 98 округ , Київщина .
У мене є два запитання .
Одне до вас , Володимире Васильовичу .
Інше до доповідача по цьому питанню .
Перше .
Чому депутатам не роздали проект цієї постанови ?
Ми хоча б ознайомилися з ним .
Я дивлюся , не тільки у мене немає , але я розумію , що Президія отримала .
Чому ні один депутат цього не отримав ?
Про що ми говоримо ?
І друге питання .
Я думаю , що ті депутати , які їздять на округ до своїх виборців , знають , що більшість населених пунктів і наших мешканців не мають можливості дивитися телеканал " Рада " .
У них єдина можливість – це радіоточка , яку вони слухають .
Це похилого віку люди .
Тому у мене питання до доповідача .
Чи будуть отримувати наші громадяни України повну інформацію , як отримували в минулі скликання ?
Для того , щоб вони знали , хто їх захищає , а хто проводить антидержавну політику .
Дякую .
Спасибі .
Я інформую , що в перший день роботи Верховної Ради сьомого скликання документи ці були роздані усім народним депутатам і в тому числі і вам .
Давайте попрацюємо .
Обговорення закінчилося .
Я вже все сказав .
Дякую за запитання .
Отож , максимальне висвітлення нашої діяльності це є прерогатива нашої діяльності , нашої роботи .
Враховуючи те , що в Законі України " Про Державний бюджет " , який ухвалила каденція минула , було закладено , я нагадаю , за кодом 0111010 ті кошти на висвітлення діяльності Верховної Ради в межах тих асигнувань і будуть виділятися кошти для нашого висвітлення .
Переконаний , що наступна діяльність і комісія профільна визначиться з механізмом висвітлення .
Якщо цього буде недостатньо , пропоную вам зокрема внести зміни до цієї постанови для максимального висвітлення .
Враховуючи те , що , на превеликий жаль , досі не виділені кошти навіть на висвітлення діяльності ще минулої каденції , переконаний , якщо ви проконтролюєте якісно , і профільний Комітет з питань бюджету проконтролює якісне виділення коштів на наше висвітлення , щоб ми могли : " а " – технологічно забезпечити роботу висвітлення нашої діяльності через телерадіокомпанію .
І , друге , це те , що , на превеликий жаль , в селах , коли так звані радіоточки , які досі працюють , на превеликий жаль , в неякісному стані , пропоную , щоб профільний комітет також звернув на це увагу для максимально широкого висвітлення нашої діяльності .
Дякую .
Спасибі .
Ставлю на голосування проект Постанови ( № 1001 ) про порядок висвітлення роботи Верховної Ради України сьомого скликання для прийняття за основу і в цілому .
Прошу голосувати .
За - 357
По фракціях .
Партія регіонів – 171 , " Батьківщина " – 67 , " УДАР Віталія Кличка " – 38 , " Свобода " – 36 , Компартія – 30 , позафракційні – 15 .
По мотивам голосування ?
Прошу .
Катеринчук .
Шановний Володимире Васильовичу , депутатська фракція " Батьківщина " просить вас починати голосування по будь-якому питанню . , перед тим обов'язково оголосити , хто відсутній з народних депутатів .
Апарат має заблокувати картки , щоб голосування було чесним і прозорим , як це ми домовлялися .
І я думаю , що саме такий стиль личить вашому головуванню як спікера Верховної Ради .
Тому прохання от зараз дати таке доручення і щоб нам повідомили , хто голосував чужими картками зараз .
Таке доручення я дам секретаріату і слідуючі сесії будемо починати з цього .
Добре .
Я .
Друге нам потрібно розглянути питання про календарний план роботи першої сесії Верховної Ради України сьомого скликання .
Відповідний проект постанови вам розданий .
Вчора він погоджений з усіма керівниками фракцій .
Треба обговорити чи ставити на голосування ?
Ставлю на голосування проект Постанови ( № 1108 ) про календарний план проведення першої сесії Верховної Ради України сьомого скликання для прийняття за основу і в цілому .
Прошу голосувати .
За - 283
По фракціях .
Я дам зараз .
По фракціях .
Партія регіонів – 182 , " Батьківщина " – 5 , " УДАР Віталія Кличка " – 39 , " Свобода " – 21 , Компартія України – 30 , позафракційні – 6 .
По мотивам голосування Бондаренко .
Володимир Бондаренко , " Батьківщина " .
Шановні друзі , ну , ми занадто спростили свою діяльність в цей тяжкий для країни період .
Мова йде про те , що сьогодні тяжко завершується бюджет Україні .
В Києві , наприклад , три мільйони заборгованість на швидку допомогу .
Завтра всі машини швидкої допомоги стануть .
На святкові дні вона не профінансована .
Тому , мені здається , що треба було добавити хоча би один робочий день для розгляду найважливіших питань , зокрема пов'язаних з завершенням бюджетного року .
Тому попередження , яке ми сьогодні отримали з приводу того , що треба там до 27 числа завершити всі ці справи , ми то завершимо , з зарплатами і так далі .
а сьогодні в країні таких питань нависло багато .
Декому дали фінансування в останній місяць року , свідомо знаючи , що воно не пройде через казначейство , яке блокує рахунки .
Це стосується місцевих органів і наших виборців .
Тому я от не голосував за це рішення , тому що ми тільки два робочих дні намітили .
от в цьому році от сьогодні і 25 і тільки два – на початок наступного .
Там ми то добавимо , але буде вже пізнувато .
Спасибі .
Ці питання це вони відносяться до Кабінету Міністрів і Кабінет Міністрів буде їх вирішувати , а не Верховна Рада .
Тому , шановні депутати , ранкове засідання Верховної Ради України я оголошую закритим .
Наступне пленарне засідання відбудеться 25 грудня 2012 року .
Керівників фракцій я прошу зайти у кабінет Голови Верховної Ради .
