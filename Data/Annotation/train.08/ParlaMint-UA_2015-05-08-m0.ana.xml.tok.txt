Прошу зустрічати Президента України Петра Олексійовича Порошенка .
Доброго ранку !
Шановні народні депутати !
Гості Верховної Ради України , пані та панове !
Вперше в історії України відповідно до Указу Президента України 8 і 9 травня 2015 року проводяться заходи , присвячені 70-й річниці перемоги над нацизмом у Європі , Дню пам'яті та примирення , який відзначатиметься щороку 8 травня .
В Урочистому засіданні Верховної Ради України беруть участь високоповажний гість Генеральний секретар Організації Об'єднаних Націй пан Гі Мун . Прошу привітати .
Ветерани Другої світової війни .
Народні депутати України .
Прем'єр - міністр України Арсеній Петрович Яценюк та члени уряду , керівники центральних органів виконавчої влади .
Президенти України : Леонід Макарович Кравчук , Леонід Данилович Кучма , Віктор Андрійович Ющенко .
Колишні Голови Верховної Ради , колишні Прем'єр - міністри України , голова та члени Конституційного Суду України , голова Верховного Суду України та голови вищих спеціалізованих судів , Генеральний прокурор України , голова Національного банку України , секретар Ради національної безпеки і оборони України , Київський міський голова , предстоятелі церков і релігійних об'єднань України .
На урочистому засіданні присутні представники іноземних парламентів та дипломатичного корпусу , представники громадських організацій і засобів масової інформації .
Шановні народні депутати України , гості Верховної Ради України , пані та панове !
Урочисте засідання Верховної Ради України , присвячене 70-й річниці перемоги над нацизмом у Європі , місцю та ролі Українського народу у Другій світовій війні оголошую відкритим .
Героям слава !
Шановні народні депутати України , гості Верховної Ради України , для українців Друга світова війна розпочалась у березні 1939 року , коли українці розпочали боротьби за Закарпатську Україну з гітлерівськими союзниками і у вересні 1939 роки , коли літаки Вермахту почали бомбардувати Галичину і Волинь , коли ворог прийшов на нашу землю , на фронтах Другої світової війни від Атлантики до Тихого океану від Норвегії до Єгипту українці боролися проти Гітлера та його союзників у арміях Польщі , Канади , Франції , Сполучених Штатів Америки , Великої Британії і Чехословаччини .
Але найбільше понад 6 мільйонів українців воювали у складі Червоної армії .
І їхній вклад в перемогу важко переоцінити .
Понад сто тисяч українців воювали у складі Української повстанської армії , і це було єдине формування , яке воювало під українським Національним Прапором .
Вклад українців у велику перемогу порятунку людства важко переоцінити .
Українець Майкл Стренк один з шести морських піхотинців Сполучених Штатів Америки , які підняли прапор перемоги над Іодзімою , неприступним бастіоном імперської Японії .
Українець Євген Березняк – Герой України .
Врятував Краків від повного знищення .
Українець Олексій Берест – Герой України .
Один з трьох бійців , що встановлювали прапор перемоги над німецьким Рейхстагом у 1945 році .
Але і заплатила Україна за перемогу над нацизмом найвищу ціну .
Загальні втрати українців у цій кривавій війні понад вісім мільйонів людських життів .
Страшна ціна , але пам'ятаємо , на фронтах Другої Світової війни українці захищали не тільки своє життя , не тільки свою землю .
Ми захищали самі основи людської цивілізації , фундаментальні загальні людські цінності .
Так і сьогодні у війні з російським агресором , який прийшов на нашу землю , обороняючи Україну , ми захищаємо вічні цінності свободи , гідності і справедливості .
Ми , українці , – народ - переможець .
І я переконаний , як і 70 років тому в 1945 році , так і сьогодні , ми переможемо агресора .
Україна переможе .
(  )
Шановні народні депутати України !
Гості Верховної Ради України !
Слово надається Президенту України Петру Олексійовичу Порошенку .
Дорогий український народе !
Присвяті Отці !
Дорогі ветерани і дорогі воїни !
Шановні народні депутати !
Шановні члени уряду !
Високоповажні іноземні гості !
Шановний пане Генеральний Секретар Організації Об'єднаний Націй !
Кадри , які ми щойно побачили , це дуже проста історія простої родини Івана Залужного , його онука Івана Гутника - Залужного і доньки Галини Залужної .
Неможливо стримувати емоції , відчуваючи біль цієї сім'ї , гіркоту її втрати , як і втрат тисяч українських родин .
Двадцятитрьохрічний молодший лейтенант Іван Залужний , рятуючи своїх товаришів , загинув 10 серпня минулого року під Амвросіївкою на Донеччині .
Такого онука нагородженого Орденом за мужність виховав дід - герой 96-річний Іван Залужний старший , який пройшов всю війну , брав участь в боях за Сталінград і завершив свій фронтовий шлях в серпні 1945 року звільненням Кореї .
І сьогодні під час зустрічі ранком з Генеральним секретарем Організації Об'єднаних Націй показав йому медаль за звільнення Кореї , там , де пролунали останні постріли Другої світової війни .
А сьогодні він серед нас в цій залі .
Прошу привітати його оплесками .
Дорогий Іване Анікеєвичу , вся Україна зараз дякує вам за онука - патріота і вашій донці Галині Іванівні низький уклін за сина , як і всім мамам усіх українських героїв .
Дозвольте вклонитися в вашій особі всім ветеранам за ратний подвиг , за звільнення , за порятунок України і всієї Європи !
Тож хіба можна , дорогі українці , знайти більш переконливу історію , ніж історія родини Залужних ?
Відповідь на питання , чому ми так відмічаємо і День пам'яті , і День Перемоги над нацизмом : тому що такі великі подвиги не забуваються і в історії України вони карбуються золотими літерами ; тому що наша країна , проти якої здійснюється військова агресія , більше , ніж будь-яка інша , цінує мир , який тривав майже 70 років ; тому що – сказав би Олександр Довженко , - знову Україна в вогні ; тому що надто очевидними є паралелі між подіями в Європі наприкінці 30-х років минулого століття і тепер ; і тому що Україна , яка не була в ті роки незалежною державою де - факто , стала членом антигітлерівської коаліції , а ми , український народ , став народом - переможцем .
Хоча закінчення Другої світової війни , на жаль , так і не зробило Україну вільною .
І наше остаточне звільнення від дурману радянсько - російської імперської пропаганди значно розширює обрії історичного пізнання .
І урочистості цих днів дозволяють нам як ніколи глибоко осягнути минуле , оцінити його вплив на сьогодення і зробити правильні висновки на майбутнє ; проаналізувати ті події винятково в нашій , українській , системі координат .
Для нас , українців , перші постріли тоді ще майбутньої світової війни пролунали в березні 1939 року на Закарпатті .
Короткочасна поява та загибель Карпатської України стали відлунням Мюнхену 1938 року і краху сумновідомої політики умиротворення та задобрювання агресора .
Ми дуже добре засвоїли ці сурові уроки історії .
Нам не треба пояснювати , що таке окупація чехословацьких Судетів , бо у нас частково окуповані дві області : Донецька і Луганська .
Нам не треба нагадувати , що таке аншлюс Австрії .
Ми дуже добре засвоїли це на прикладі анексії Криму .
Дозволю собі зачитати короткий вірш , і кожен , хто почує , самі вирішуйте , коли його насправді написано : чи в червні 1943 , чи в червні 2014 .
" Лежить земля , тверда , розпечена ,
дощу чека , щоб напоїв .
Мов перед бурею , Донеччина
мовчить в передчутті боїв .
Стоять під хатами і клунями
в соломі танки й тягачі ,
і тільки дальніми відлуннями
гудуть машини уночі .
Знамена скучили за славою ,
ждуть , щоб у бій взяли бійці .
І марить парубок Полтавою
Під Лисичанськом , на Донці " .
Дорогі співвітчизники , історія не відає умовного способу , але історично якбитологія не залишає сумніву планетарної катастрофи , якою стала Друга світова , можна було б запобігти .
Якби не ховали голову в пісок .
Якби не розраховували на те , що кожна нова порція людської крові от - от наситить хижака - агресора .
Якби не тішили себе ілюзіями , мовляв , нас ця біда омине .
Фатальним результатом низки аморальних розрахунків та стратегічних прорахунків і стала Друга світова війна , яка в життя українців увірвалася майже за два роки до 22 червня .
У вересні 1939 року разом з поляками – а я буквально сьогодні на світанку , ще тільки сонце сходило , – повернувся разом з Генеральним секретарем Організації Об'єднаних Націй Пан Гі Муном з Гданська .
Українці першими відчули наслідки змови двох тоталітарних режимів : комуністичного і нацистського .
І в цінах цього парламенту абсолютно справедливо ухвалено закон , який юридично прирівнює злочинність нацистської і комуністичної людиноненависних ідеологій і кровавих практик .
Дуже своєчасно ухвалений і дуже правильно , і я дякую за це народним депутатам .
Але факт залишається фактом .
Протягом майже двох років , з осені 39-го по червень 41-го , Сталінський Радянський Союз був союзником нацистської Гітлерівської Німеччини .
Промовистим символом цієї співпраці став спільний радянсько - нацистський парад в Бресті 17 вересня 39-го року .
Але це не врятувало Радянський Союз від агресії , а народна СРСР від необхідності сплачувати людськими життями за дружбу Сталіна з Гітлером .
Цих навижних маніяків , яким кортіло поділити світ на двох , і в підсумку , ледве чи не кожен другий загиблий в Другій світовій війні був громадянином Радянського Союзу .
Ми з вами поправу пишаємося внеском наших дідів та прадідів вже в боротьбу з нацизмом .
І Україна , разом з Білорусію і європейською частиною Росії , опинилася в епіцентрі воєнних дій .
Чесно кажучи , не просто в епіцентрі , в самому пеклі .
І смерть своєю скорботною косою постукала в двері майже кожної української хати .
Україна втратила вбитими , за різними оцінками , від 8-ми до 10-ти мільйонів людей .
Понад 2 мільйона українських дівчат та юнаків примусово вивезли на роботу до Третього рейху .
Більше половини , від загальної кількості нацистських дивізій , воювало саме на східному фронті .
До речі , і розгромлено їх було саме тут , на східному фронті .
На території України було проведено майже половину стратегічних операцій німецько - радянської війни .
На українських полях і селах в огні і полум’ї вирішується доля людства .
Знову зацитую Олександра Довженка .
З думкою цього великого українця перегукуються слова американського журналіста Едгара Сноу , зафіксовані в січні 45-го .
Звучать вони приблизно так : " Вся ця титанічна боротьба , яку деякі схильні розглядати як славу Росії , було насправді в багатьох аспектах боротьбою , запеклою війною України , яка коштувала їй багатьох болючих втрат .
І жодна інша країна Європи не зазнала такого руйнування міст , промисловості , сільськогосподарських угідь , загибелі стількох людей " .
За підрахунками істориків в лавах Червоної армії з нацистами билися більше 6 мільйонів мешканців України .
Серед них були і обидва моїх діда – дід Іван і дід Сергій , – і дід моєї дружини , який пропав безвісті під Одесою , і брати моєї мами .
І я пишаюся , і переказую славу дідів моїм дітям і моїм онукам .
І про подвиги українців в тій страшній війні можна говорити годинами .
Я зупинюсь на головному .
2072 українця стали Героями Радянського Союзу .
Легендарний льотчик Іван Кожедуб , який збив 64 фашистських літаки , став тричі Героєм .
4 оперативно - стратегічних об’єднання Червоної армії , створені в 43-му році , носили звання українських фронтів .
Андрій Парубій вже казав , Олекса Берест разом з Єгоровим і Кантарією піднімав прапор перемоги над Рейхстагом .
Визнанням нашого колосального внеску в перемогу над нацизмом стало приєднання України в 1945 році до кола країн - засновниць Організації Об'єднаних Націй .
І ще раз кажу , я радий вітати в цей урочистий день присутнього тут Генерального секретаря Об'єднаних Націй пан Гі Мун .
Кілька років тому стало шоком для більшості українців сумно відома заява , образлива і зневажлива щодо наших ветеранів і не тільки до них , щодо всіх українців .
Нібито Росія виграла б цю війну і без України !
Такі слова , це в наруга над пам'яттю загиблих воїнів , і знущання над почуттям живих ветеранів .
Не виграли б цієї війни без України і українців !
І тут нема навіть про що сперечатися .
А от , до речі , про те , чи почалася б ця війна , якби в Кремлі не підписали пакт Молотова-Ріббентропа , можна було б подискутувати .
Бо саме цей пакт відкрив ті шлюзи , які до цього стримували війну .
Ніхто , підкреслюю , ніхто не має права монополізувати перемогу над нацизмом , а тим більше використовувати цю перемогу для апології свої імперської політики .
Ця перемога є наш спільний здобуток , всього прогресивного людства , всієї антигітлерівської коаліції та народів Радянського Союзу !
І я зараз від імені Українського народу хотів би привітати всі нації світу з 70-річчям Великої Перемоги .
Але насамперед я хочу ще раз звернутися до наших славних дідів - прадідів .
В лавах Червоної Армії і радянських партизанських загонів , в лавах Української Повстанської Армії , у військових з'єднаннях країн Антигітлерівської коаліції , у європейських рухах опору ви врятували цей світ .
Дуже дякую вам за це .
Ви відбили агресію проти України із Заходу .
Низьким вам за це уклін .
Та хіба неправда , що навіть в страшних снах ви , дорогі наші , не могли уявити собі , що після 70 років миру в життя ваших онуків та правників війна ввірветься зі Сходу .
Слава Богу , масштаби її не ті , що у світової , але мотиви ті самі : кордони тиснуть комусь як замалі чоботи , імперські амбіції , марення повернення " исконных земель " , грубе нехтування міжнародним правом і нібито боротьба за права своїх одномовців .
Подібна " турбота " в лапках виявилася справжньою трагедією , яку Москва влаштувала насамперед російськомовним громадянам Донбасу , більша частина яких живе саме на Донбасі .
Агресивна політика нашого сусіда вже коштувала вже життя майже 7 тисяч громадян України .
До речі , це дані Організації Об'єднаних Націй .
Більше тисячі зникли безвісті .
Сотні тисяч людей в наслідок так званої " русской весны " стали біженцями і мусили рятуватися по всій території України .
І вперше за 70 років ми зі зброєю в руках знову захищаємо свою країну , суверенітет , територіальну цілісність , незалежність нашої держави .
Гідні слави своїх героїчних предків українці встали на захист Батьківщини , виконуючи святий обов'язок в лавах Збройних Сил України і інших військових формувань .
Двадцять одній людині присвоєно високе звання Героя України .
Країна повинна знати своїх героїв .
І давайте ми з вами привітаємо оплесками кожне прізвище .
Надія Савченко .
Ігор Герасименко .
Ігор Гордійчук .
Володимир Гринюк , він зараз буде виступати в цьому залі .
Ваші оплески Володимиру .
Михайло Забродський .
Дуже дякую .
Василь Зубанич .
Олександр Петряківський .
Олександр Порхун .
Сергій Собко .
Полковник спецназу Олександр Трипак .
Командир 128-ї гірсько - піхотної бригади полковник Сергій Шаптала .
Десятеро воїнів звання героїв отримали , на жаль , посмертно .
Олександр Оніщенко .
Богдан Завада  . Євген Зеленський .
Юрій Коваленко .
Сергій Кривоносов .
Сергій Кульчицький .
Руслан Лужевський .
Дмитро Майборода .
Костянтин Могилко .
Тарас Синюк .
Слава героям .
Загалом 1675 українських воїнів віддали своє життя за Вітчизну , за нашу з вами перемогу , неминучу , неминучу , тому що добро завжди перемагає зло .
І прошу всю країну , весь український народе , хвилиною мовчання вшанувати пам'ять загиблих і в часи Другої Світової війни , і в нашій вітчизняній війні за незалежність 2014 - 2015 року .
Вічна їм пам'ять .
Дякую .
" Тільки б не було війни " .
Хто з нас трохи старше , той пригадує , що ця фраза часто лунала в пізньорадянські часи .
" Тільки б не було війни " , – казали і продовжували , " тільки б не було війни , все інше переживемо " .
І зазвичай в новинах розповідають про бої та перемир'я , вбитих та поранених , біженців , полонених .
Відбувається все це за декілька сотень кілометрів звідси , на Донбасі .
І , коли під вікном не чутно канонади , дійсно , доволі важко збагнути , що саме ця гібридні війна і справляє визначальний вплив на всі сфери нашого життя .
На всі без виключення , на курс валюти , на ціни , на зарплати , на пенсії , на бюджет всієї України і кожної родини зокрема .
Ми в рази збільшили видатки на оборону .
І сьогодні вони складають майже 90 мільярдів гривень , а от доходи впали , бо частину економіки знищено фізично .
Десятки великих заводів не працюють , стоять .
Десятки заводів на окупованій території обладнано , розмонтовано і вивезено до Російської Федерації .
Десятки заводів фізично знищені і зруйновані , а ще сотні завантажені на 30 - 40 відсотків .
Тому за минулий рік промисловість на Луганщині скоротилася на 31 відсоток , промисловість на Донеччині скоротилась на 42 відсотка .
Решта промисловості вплинуло це скорочення по технологічних ланцюжках і ці ланцюжки охоплюють не лише Донбас , не лише Східні область , але всю Україну .
Це ефект доміно .
І тут справа не в конкретних цифрах , справа в механізмі впливу на економіку .
І в світовій історії немає такого прецеденту , щоб у країні , проти якої розв'язано агресію , і на території якої точиться війна , відбувався економічний бум , текли молочні ріки з медовими берегами .
І ми , на жаль , не стали винятком .
Але мій оптимістичний прогноз полягає в наступному : коли ми виборемо мир вже наступного року перші результати реформ дадуться в знаки відновленні – відновленні економічного зростання і відновлення рівня життя людей .
І тому питання війни і миру гострі й актуальні , як ніколи , звичайно , є такі , хто намагається і вимагають сьогодні від влади кавалерійської атаки , щоб перевести дух десь близько Далекого Сходу .
На іншому полюсі пацифісти , які вимагають замиритися за будь-яку ціну , посередині – відповідальні реалісти .
Реалісти , які тверезо оцінюють наш військовий потенціал , тверезо оцінюють міжнародне середовище , внутрішню ситуацію , які твердо знають , що вирішити проблеми можна лише в комбінований спосіб , що поєднує : оборонно - військові зусилля з політико - дипломатичними .
І цей шлях миру зафіксований у Мінських угодах , які визнані основою всім світом .
І скільки б мене не критикували за мій мирний план , я з свого курсу не зверну , бо відчуваю величезну , колосальну відповідальність за країну і колосальну відповідальність за народ , який довірив мені владу .
Цей курс єдиний , можливий і правильний , безальтернативний бо він дає можливість зберігати і примножувати наші сили , нарощувати нашу з вами обороноздатність .
Так , Україна неухильно виконує всі домовленості досягнуті в Мінську під час саміту в нормандському форматі .
Це дозволило забезпечити певну деескалацію конфлікту і кожен день , якщо в нас немає вбитих , для мене неначе свято .
Але рухатися далі ми зможемо лише після того , як наш ворог повністю припинить вогонь і ми маємо скоординувати зусилля всіх країн , наших партнерів , зусилля ОБСЄ , зусилля Організації Об'єднаних Націй для того , щоби наш ворог вогонь повністю припинив , навіть зі стрілецької зброї , щоб він безповоротно вивів всю важку зборю , важку техніку , артилерію за кордон російсько - український , на територію Російської Федерації , ті місця її дислокації мають бути відомі ОБСЄ , ОБСЄ мають отримати право без будь-яких перешкод здійснювати свою контрольну місію , коли відбудеться повне звільнення українських полонених , яких тримають в заручниках контрольовані Росією бойовики .
Та боротьба за мир тим успішніша , чим міцніша оборона .
І в березні минулого року на початку агресії проти України готовими для виконання завдань , да і то з натяжкою , були лише 8 батальйоно - тактичних груп .
Мізерний на той час бюджет Міністерства оброни не забезпечував навіть мінімальних потреб армії .
Завдяки українському народу , завдяки масовому волонтерському руху , який вщент знищив хуторянський міф про хату українця , яка з краю , створено нові Збройні Сили України , створено Нацгвардію , створено інші силові структури , які в запеклій боротьбі звільнили більшу частину Донбасу і локалізували межами окремих його районів той військовий конфлікт , який Російська Федерація планувала розпалити по всій без виключення Україні , саме це їм було і потрібно .
Так , в нашій армії ще багато чого не так і , на жаль , розповідями про це рясніють засоби масової інформації і соціальні мережі .
Але рік тому війська майже не було , а тепер воно є .
І на сьогоднішній день ми можемо переконатися , що воно є сильне , боєздатне , з високим рівнем довіри , найбільшим рівнем довіри в суспільстві .
Українській армії вірить український народ .
Ми це дуже цінуємо .
І позавчора на засіданні Ради нацбезпеки ми ухвалили Стратегію національної безпеки .
Виходячи з того , що російська загроза має довгостроковий характер і розглядаючи агресивну позицію і політику Російської Федерації як головну загрозу нацбезпеці , проект ставить на меті досягнення повної сумісності сектору безпеки і оборони України з відповідними структурами країн НАТО .
Це має забезпечити можливість набуття в майбутньому перспективи членства з метою отримання дієвих гарантій суверенітету , територіальної цілісності і незалежності України .
Дорогі співвітчизники !
Найголовніше , в чому прорахувався ворог : в готовності українців зі зброєю в руках захищати рідну землю , в незламності нашого духу , в патріотизмі не на словах , а на ділі .
Ворог хотів приставити нас і протиставити одне одному , а вийшло з точністю до навпаки .
Важкі випробування , одна на всіх біда і спільні радощі , невдачі і перемоги – це все остаточно згуртувало нас в українсько - європейську політичну націю , націю , яка стоїть на основі , міцній основі спільного і сильного громадянства і патріотизму .
Я вітаю вас з цим , Україно !
І хотів би окремо відмітити ще раз і ще раз .
Русскоязычные граждане Украины свою украинскую Отчизну любят не меньше , чем украиноязычные , и доказывают это не только языком , не только словами , а потом , кровью , ратными подвигами и иногда самой жизнью .
В АТО как минимум каждый второй воин русскоязычный воює .
і доводить , що російською мовою він любить Україну ні чуть не менше , ніж ми її любимо українською .
Дорогі друзі , я не маю жодного сумніву , що ми переможемо .
Адже ми захищаємо свою рідну землю .
Переможемо , як перемогли 70 років тому наші славні діди і прадіди .
Слава воїнам - переможцям в Другій світовій війні !
Слава офіцерам і солдатам , які воювали в Червоній армії !
Слава ветеранам Української повстанської армії !
Слава учасникам українського національно - визвольного руху , які чи не вперше присутні на подібній церемонії на такому високому рівні !
Ми вітаємо вас !
Слава бійцям антитерористичної операції , учасникам війни українського народу за незалежність і європейський вибір !
Слова українським волонтерам і особливо волонтеркам !
Дорогі другі !
Слава українським воїнам всіх часів , всіх поколінь !
Боже , великий єдиний , нам Україну храни !
Всі свої ласки й щедроти Ти на люд наш зверни !
Слава Україні !
Запрошую до слова почесного голову Всеукраїнського об'єднання ветеранів , ветерана Другої світової війни , людину , яка пройшла воєнними шляхами України , Польщі та Австрії , Героя України , народного депутата чотирьох скликань , видатного українського вченого , державного діяча і громадського діяча , Ігоря Рафаїловича Юхновського .
Вельмишановний пане Президенте , вельмишановний Голово Верховної Ради , вельмишановний пане Прем'єр - міністр і шановний уряду , вельмишановний Пан Гі Мун і шановні президенти України , вельмишановні святі отці , вельмишановні мої друзі , побратими ветерани і я низько кланяюсь перед вами , молоді люди , які зараз захищають Україну .
Дякую вам .
Війна – це завжди лихо , це смерть і страждання , це горе і розруха .
Водночас війни , в історії кожного народу , на жаль , виступають тими реперними точками , які змінюють різко долю народу .
Так і Друга світова війна , в тисячолітній історії українців , відіграла основоположну роль .
Українська Радянська Соціалістична Республіка , на тілі якої у 1991-му році виникла держава Україна , до війни 1941-го року і після війни 45-го року були принципово різними .
Після війни українці заселили міста України , з фронтів повернулись переможці над гітлерівською Німеччиною і ввійшли практично до усіх структур .
Я намагався переконати істориків , що народи і природа , в якій живуть ці народи , взаємно пов’язані .
Українська земля спонтанно народжує українців і асимілює українців , неукраїнців в українців .
Дві вітки українства тих , що були у правлячій частині , і тій , що постійно боролися за незалежність , об’єднались у 1991-му році .
І ми проголосили незалежну Україну .
Президент України в своєму чудовому виступі згадав і про всіх видатних українців у цій війні .
Вклад українців у перемогу над Німеччиною був одним із вирішальних .
У складі Першого , Другого , Третього і Четвертого українських фронтів нараховувалось понад 60 відсотків українців .
Визволення Польщі , Чехословаччини , Румунії , Угорщини , Югославії здійснили війська саме цих фронтів .
Є внутрішньою справою кожної з держав колишніх республік Радянського Союзу , як визначати себе відносно цієї війни .
Але ми беззастережно вважаємо , що Україна є державою - переможницею у Другій світовій війні .
В результаті переговорів у Тегерані , Ялті та Потсдамі незалежними стали Польща , Чехословаччина , Румунія , Болгарія , Югославія .
Україна ж не стала , бо не мала своєї держави .
І тепер , коли ми її маємо , кожен українець , кожен громадянин держави повинен знати , що його моральне , матеріальне і нарешті фізичне існування може бути забезпечене тільки у незалежній Україні .
І пам'ять про Другу світову війну , пам'ять незалежної держави Україна .
Ми дивимось тепер на неї як нація , що перемогла німецький нацизм разом із грузинами , білорусами , росіянами , французами , англічанами , американцями .
Україна належить до держав - переможниць над нацизмом .
Ми дивимось на Другу світову війну як нація , що боролась за повну незалежність України як від німецького нацизму , так і проти російського більшовизму .
Це пам'ять достойного народу , вдячного тепер сущих і прийдешніх поколінь .
А якими мають бути дні 8 і 9 травня ?
Не з погляду 1945 року , не з погляду хрущовських , брежнєвських часів XX століття , а з погляду XXI столітті незалежної держави Україна .
Ці дні мають бути без парадів .
Усі ідуть до своїх церков і моляться .
Моляться за велику перемогу , за велику жертовність повстанців та за добру пам'ять про всіх загиблих .
Ці дні – дні пам'яті , моління , прощення , спогадів .
Ці дні , де ми величаємо переможців і учасників .
Спогадів , скерованих у такий розвиток думок і самоствердження , який нас усіх в Україні об'єднує і консолідує .
Я дуже радий , що сьогодні , 70 років потому Україна саме так відзначає ці дні .
Колись ми говорили про Гітлера і Сталіна .
Тепер говоримо про Путіна , який ганебно скористався наслідками злочинної діяльності Януковича , про абсурд , непорядність і нечесність Кремля , що спонукав воювати між собою українців і росіян .
Як колишній голова Народної Ради у Верховній Раді у 1995 - 1991 , як керівник фракції " Державність " у 1996 аналізую наші помилки .
Усі наступні роки я був у конституційних процесах .
Конституції , які ми зробили , були надто ідеалізовані .
Я не матиму можливості більше говорити із шановними панами депутатами теперішньої Верховної Ради , але Верховна Рада після Революції Гідності і перед лицем агресії Росії є доленосною Радою в історії України .
Ви маєте прийняти нову Конституцію , реальну Конституцію України .
Я завжди когось учив усе життя .
І от мої поради .
На базі сьогоднішньої Верховної Ради створити двопалатний парламент – Сенат і Національні Збори , 100 на 350 .
Перший створює стратегію і регламенти , другий – закони .
Місцеве самоврядування має бути тільки на рівні громад і районів .
Області – це проміжна ланка , яка не має свого власного бюджету і яка є зв'язуючою між державною владою і самоврядними районами .
Треба розв'язати питання дублювання державної виконавчої влади між Президентом і Прем'єр - міністром : або президентська республіка – тоді за жодних обставин не можуть бути розпущені Національні Збори , або парламентська республіка – Президент виконує протокольні обов'язки .
Бажаю вам , шановні депутати , наснаги , витримки , мудрості , здорового глузду і результативності .
Як солдат минулої війни і учасник боїв вітаю вас , усіх в Україні , вітаю вас і всіх в Україні з Днем Перемоги , з Днем примирення .
Слава Україні .
До слова запрошується Герой України , учасник антитерористичної операції Володимир Володимирович Гринюк .
Дякую .
Шановний пане Президенте України , Верховний Головнокомандувач Збройних Сил України , шановні народні депутати та почесні гості !
Від імені військовослужбовців Збройних Сил України щиро вітаю учасників цього поважного зібрання з 70-ю річницею перемоги над нацизмом .
Ми , нинішнє покоління захисників Вітчизни , особливо вклоняюсь перед ветеранами Другої світової війни , бо саме наші діди і прадіди спільно з бойовими побратимами з інших країн звільнили Європу та відстояли право народів на мирне життя .
Тоді у 1945 році , здавалося , що довгоочікуваний мир на багатостраждальну землю Європи та України прийшов назавжди .
Проте , через 70 років цей мир густо окроплений кров'ю воїнів Другої світової війни був підступно порушений .
У 2014 році Російська Федерація розв'язала проти України та всього існуючого світового порядку справжню військову агресію , яка отримала назву гібридна війна .
Але планом захоплення нашої держави не судилось збутися .
Мільйони українців згадали , що вони по духу нащадки великого козацького роду .
Стійкість і мужність учасників антитерористичних операцій у поєднанні з Всеукраїнським волонтерським рухом на підтримку армії стали несподіванкою для озброєних російсько - терористичних військ .
Українські військові зупинили агресора , обмеживши його просування в глибинку нашої держави , окремими районами Донецької та Луганської області .
Користуючись нагодою , я хочу подякувати керівництву держави і Збройних Сил України , волонтерським організаціям та просто не байдужим громадянам за увагу до вирішення проблем українського війська .
За останній рік зроблено багато з питань зміцнення боєздатності нашої армії .
Збройні Сили України набули безцінного бойового досвіду , поповнилися навченим і підготовленим особовим складом , новим озброєнням та військовою технікою .
Шановні товариші , у цей день хочу запевнити присутніх , що нинішнє покоління захисників рідної землі буде гідним своїх славних дідів та прадідів , які 70 років тому перемогли нацизм .
Знахабнілий ворог , який топче сьогодні святу українську землю , обов'язково знайде свій безславний кінець та буде викинутий на звалище історії .
Адже за тим , за ким правда , завжди перемога .
Слава Україні !
Шановний пане Президент , шановний Прем'єр - міністр , шановні ветерани Другої світової війни , народні депутати , гості і запрошені , хочу оголосити , що Урочисте засідання Верховної Ради України оголошую закритим .
Дякую Президенту України та всім , хто брав участь в урочистому засіданні .
Вітаю з Днем Перемоги !
Слава Україні !
