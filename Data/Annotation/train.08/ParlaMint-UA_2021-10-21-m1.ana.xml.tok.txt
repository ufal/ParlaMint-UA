Шановні народні депутати , прошу займати свої місця .
Шановні колеги , ми зараз , як і домовлялися , починаємо наше позачергове .
Шановні народні депутати , у зв'язку з вимогою Президента України та відповідно до частини восьмої статті 19 Регламенту Верховної Ради України ми сьогодні проводимо позачергове пленарне засідання Верховної Ради України .
Перелік питань , який передбачений до розгляду на позачерговому засіданні вам надано .
Шановні народні депутати , я прошу вас підготуватися до електронної реєстрації .
Зайняти свої місця .
І нагадую , що після початку реєстрації необхідно доторкнутися до сенсорної кнопки , утримуючи сенсорну кнопку , натиснути на зелену кнопку " За " та утримувати ці дві кнопки одночасно до кінця реєстрації , тобто до появи результатів на табло .
Шановні народні депутати , готові реєструватися ?
Прошу реєструватися .
У залі зареєстрований 221 народний депутат .
Позачергове пленарне засідання Верховної Ради України оголошую відкритим .
Шановні народні депутати , ви ознайомлені з порядком денним позачергового засідання , питання вам надані , і тому ми переходимо до першого питання .
Першим питанням пропонується розглянути проект Закону про внесення змін до деяких законів України ( щодо спрощення процедур експертизи , реєстрації сортів рослин та обігу насіння ) ( реєстраційний номер проекту 3680 , 3680 - 1 , 3680-д ) .
Шановні колеги , я вношу пропозицію ( прошу зайняти свої місця , бо нам потрібно буде 150 голосів ) розглянути це питання за скороченою процедурою .
Перше питання .
Ще раз нагадаю , 3680 , 3680 - 1 , 3680-д – це проект Закону про внесення змін до деяких законів України ( щодо спрощення процедур експертизи , реєстрації сортів рослин та обігу насіння ) .
Все зрозуміло , колеги ?
Я ставлю питання розглянути ці законопроекти за скороченою процедурою .
Готові голосувати ?
Прошу проголосувати .
За - 205
Рішення прийнято .
Я запрошую до слова доповідача – народного депутата України Халімона Павла Віталійовича .
Будь ласка , Павло Віталійович .
Шановний головуючий , шановні народні депутати !
Авторським колективом народних депутатів Комітету з питань аграрної та земельної політики 18 червня 2020 року було зареєстровано проект Закону України про внесення змін до деяких законів України ( щодо спрощення процедур експертизи , реєстрації сортів рослин та обігу насіння ) ( реєстраційний номер 3680 ) .
Метою розробки цього законопроекту є необхідність вдосконалення ряду положень законів України " Про охорону прав на сорти рослин " та " Про насіння і садивний матеріал " щодо процедури експертизи нових сортів рослин та спрощення процедури ввезення на територію України насіння і садивного матеріалу .
Проте , після неодноразового розгляду на комітеті цього та альтернативного законопроекту № 3680 - 1 було прийнято спільне рішення про розробку на основі цих двох проектів , які врегульовують однакове коло питань , новий проект Закону України про внесення змін до законів України " Про охорону прав на сорти рослин " та " Про насіння і садивний матеріал " .
Наш авторський колектив також долучився до його розробки .
Результатом спільної роботи став законопроект ( реєстраційний номер 3680-д ) .
І тому ми підтримуємо допрацьований комітетом проект Закону ( реєстраційний номер 3680-д ) та просимо Верховну Раду України також підтримати його за основу .
Дякую за увагу , колеги .
Дякую вам , Павле Віталійовичу .
До слова запрошується автор альтернативного законопроекту народний депутат України Тарута Сергій Олексійович .
Наступний раз ?
Добре .
До слова запрошується голова підкомітету Комітету з питань аграрної та земельної політики Шол Маргарита Віталіївна .
Будь ласка , Маргарита Віталіївна .
Шановний головуючий , шановні народні депутати !
Комітет на засіданні 30 червня 2021 року розглянув проекти законів ( реєстраційний номери 3680 і 3680 - 1 ) .
Але через велику кількість зауважень до них від ГНЕУ , ЦОВВів , а також провідних галузевих асоціацій комітет не підтримав жодний законопроект та прийняв рішення про розроблення і реєстрацію доопрацьованого проекту Закону ( реєстраційний номер 2680-д ) , який врахує положення обох проектів та врегулює питання , які на даний час ускладнюють проходження експертизи нових сортів рослин і позбавляють аграріїв доступу до сучасних сортів і гібридів сільськогосподарських рослин .
Отже , новим законопроектом пропонується .
Привести у відповідність до міжнародного законодавства термінологію , сертифіковану міжнародними договорами і законодавством ЄС .
Оптимізувати процес документообігу реєстраційних процедур .
Визначити чіткий порядок дій та строки виконання кожного етапу експертизи сорту .
Запровадити норму щодо можливості електронного документообігу і ведення реєстрів у єдиній автоматизованій базі даних .
Врегулювати чіткий розподіл повноважень компетентного органу та уповноваженого експертного закладу .
Регламентувати та зменшити строки підготовки і кількість прийнятих рішень щодо набуття прав інтелектуальної власності на сорт .
Впорядкувати вимоги щодо спрощення ввезення в Україну зразків насіння для дослідних селекційних цілей .
Надати право видачі сертифікатів , що визначають сортові якості насіння по категорії " насіння сертифіковано " органом сертифікації будь-якої форми власності .
Члени комітету висловили підтримку доопрацьованої редакції законопроекту ( реєстраційний номер 3680-д ) про внесення змін до законів України " Про охорону прав на сорти рослин " та " Про насіння і садивний матеріал " .
І прийняли рішення рекомендувати Верховній Раді України , за наслідками розгляду законопроекту в першому читанні , прийняти його за основу .
Прошу підтримати рішення комітету і прийняти проект ( реєстраційний номер 3680-д ) за основу .
Дякую за увагу .
Дякую , Маргарито Віталіївно .
Шановні колеги , чи є необхідність обговорювати цей законопроект ?
Є , так ?
Тоді прошу записатися : два – за , два – проти на обговорення цього проекту .
Слово надається народному депутату України Задорожньому Миколі Миколайовичу , фракція політичної партії " Слуга народу " .
Прошу передати слово Чорноморову .
Народний депутат Чорноморов , будь ласка .
На трибуну йдіть .
Шановні колеги , дивіться , до даного законопроекту приймали участь дуже багато асоціацій , також товаровиробників , сільгоспвиробників і насамперед ті люди , які приймають участь в розробці гібридних сортів рослин , які наразі в Україні знаходяться в дуже скрутному становищі , стосовно того , що у нас дійсно триває якась певна монополія на їх сертифікацію .
Даний законопроект дає змогу , по-перше , врегулювати ринок сертифікації насіння і рослин .
І по-друге , дає змогу влаштувати на роботу більше 150-и інспекторів , які наразі чекають на дане прийняття цього законопроекту .
А також , що саме головне , цей законопроект врегульовує торгівельну безпеку нашої країни .
Щиро дякую .
Прошу підтримати .
Дякую .
Слово надається народному депутату України Іоновій Марії Миколаївні , фракція політичної партії " Європейська солідарність " .
Прошу передати слово Іванні Климпуш - Цинцадзе .
Іванна Орестівна Климпуш - Цинцадзе , будь ласка .
Добрий день , шановні колеги , шановний пане Голово !
Дійсно наразі державна реєстрація насіння , вона передбачає низку бюрократичних процедур , які , очевидно , не полегшують життя нашим аграріям .
І цим законопроектом пропонується впорядкувати цей процес , полегшити його , привести його до євроінтеграційних норм .
Ми , очевидно , як " Європейська солідарність " будемо це підтримувати .
Єдине , на чому я хотіла би , колеги , наголосити .
Якщо ви серйозно націлені євроінтегруватися і виконувати все те , що в нас записано в Конституції як стратегічні цілі , то для цього не потрібно запускати процедури постійних позачергових сесій .
Євроінтеграція передбачає кропітку системну щоденну роботу .
Це означає , що ми можемо кожного тижня , наприклад , мати або день євроінтеграційний або години євроінтеграційні .
І тоді ми справді будемо реалізовувати завдання виконання Угоди про асоціацію , і дійсно наближати Україну до тієї цілі , яку для себе визначили наші громадяни , ми визначили під час Революції Гідності і під час того , як ми ведемо війну проти російської агресії .
Тому , колеги , я просто закликаю вас перестати продавати мильну піарну бульбашку громадянам України , представляючи свою роботу в поті чола нібито над євроінтеграцією в один окремий день у рамках чисто позачергового засідання .
Дуже дякую .
Слово надається народному депутату України Кириленку Івану Григоровичу .
Я правильно зрозумів , так ?
Будь ласка , Іван Григорович .
Шановне товариство , вельмишановний пане Голово , друзі !
Ми не можемо підтримати цей законопроект .
Це по наслідках б'ємо .
Селекція , насінництво , генетика – це питання продовольчої безпеки кожної держави .
Сільськогосподарської , такої як Україна , – тим паче .
Друзі , ще кільканадцять років тому українська пшениця миронівської селекції , поруч Миронівка , імені Ремесла , займала найбільші площі у світі .
Селекція Одеси для півдня України , Дніпровський інститут , той , що називався раніше Інститутом кукурудзи .
Були наші власні гібриди , сорти .
Так само і за овочеві культури , круп'яні і так далі .
Де це все ?
Дожилися сьогодні , що б'ють на сполох половина аграріїв України .
Ми заборонили ввіз , дійсно , від країни - агресора насіння кубанської селекції , бо власної немає .
Чому немає ?
Та тому , що не фінансуємо .
Марудна справа , дуже це тяжко , обтяжливо – робота селекціонера : збирати генетичний матеріал , ділянки гібридизації , ділянки розмноження і пішло - поїхало .
Це недешево , це інтелектуально і фінансово затратна робота .
Що ми зараз робимо ?
Відкриваємо ще більше кордони , ще більше завозимо .
І так бедламу стільки на цьому ринку , скільки неперевіреного , скільки неякісного , і ми ще більше лібералізуємо .
Друзі , треба зупинитися , треба займатися фундаментальними стратегічними речами .
Ми не можемо підтримати цей законопроект .
Треба або доопрацювати , тут є непогані речі , або доопрацювати дуже серйозно , або працювати над стратегічними речами – над українською селекцією , насінництвом і генетикою .
Дякую .
Слово надається народному депутату України Железняку Ярославу Івановичу , фракція " Голос " .
Шановні колеги , я думаю , що представник славного міста Маріуполь вже достатньо обґрунтовано представив позицію по цьому законопроекту .
Ми , звичайно , його підтримуємо , як і всі євроінтеграційні правильні ініціативи , які спрямовані на дерегуляцію .
До мене багато було звернень від бізнес - асоціацій , від аграрних асоціацій теж з проханням підтримати в першому читанні , тому я думаю , що точно проголосуємо " за " і до цього саме закликаю і інших колег з інших фракцій .
Дякую .
Дякую .
Шановні колеги , ще бажає хтось виступити ?
Будь ласка , я бачу , Шахов .
І після цього переходимо до голосування .
Прошу народних депутатів зайняти свої місця .
Поки передаю слово Сергію Володимировичу Шахову .
Будь ласка .
Сергій Шахов , Луганщина , депутатська група " Довіра " .
Шановні колеги , ми , безумовно , будемо підтримувати цей законопроект , треба прибирати бюрократичний механізм , який давно заіржавів , і треба комплексно підходити в будь-якій галузі до нього процесу .
Треба працювати Кабміну в цих процесах і вносити законопроекти в зал , а не тільки народним депутатам , які сьогодні , поспілкувавшись з аграріями , які стикаються з бюрократією , яка є на місцях , не можуть вирішити багато проблем .
Це проблеми не тільки сьогодні в посівному матеріалі і в проходженні ліцензування , і так далі , це проблеми і в дорожньому покритті .
В радянські часи не було таких автівок , які вагонами по 60 тонн їхали по дорогам і розбивали їх .
Сьогодні комбайни , як могили , на кожному кроці в сільських районах .
Куди не поїдь , від Троїцька , Біловодська , до Білокуракина , Міловського району , Новоайдарського району , Новопсковського району .
На це теж треба звертати увагу .
Дякую .
Підтримую цей законопроект .
Дякую .
Шановні колеги , ми завершили обговорення , прошу приготуватись до голосування .
Шановні колеги , я ставлю пропозицію комітету прийняти за основу проект Закону про внесення змін до деяких законів України " Про охорону прав на сорти рослин " та " Про насіння і садивний матеріал " ( номер законопроекту 3680-д ) .
Шановні колеги , готові голосувати ?
Прошу голосувати .
За - 260
Рішення прийнято .
Вітаю , колеги .
Наступний законопроект наш – це друге читання , проект Закону про енергетичну ефективність ( номер законопроекту 4507 ) .
Шановні колеги , є хтось , хто буде наполягати ?
Я бачу , що тільки пані Альона Шкрум .
Так , є ще , я бачу .
То тоді тільки три автори будуть наполягати , так ?
Пані Альона , 1 поправка ваша .
Будь ласка .
Ми домовилися одна поправка .
Будь ласка .
Шкрум Альона , фракція " Батьківщина " .
Колеги , у мене дійсно багато поправок , але я візьму лише одну і скажу і про хороше , і про погане .
Ну , по-перше , давайте про хороше , бо дуже класно , що цей законопроект нарешті в порядку денному .
Я тут маю честь бути співавтором .
Але насправді законопроект має величезну історію , величезну команду , напрацьовувався з 2015 року .
І я хотіла б подякувати всім тим людям , які над ним працювали .
Це і мій хороший колега Олексій Рябчин , і Олена Байда , і Володимир Бучик , і інші , Офіс підтримки реформ Мінрегіону , Секретаріат Енергетичного Співтовариства , інші наші колеги .
За це їм дуже дякую .
Цей законопроект , безперечно , вартий того , щоб бути проголосованим .
Але давайте скажемо і про ті виклики , які є .
Тому що деякі , частина норм , не були в нього включені .
Наприклад , енергоефективність в будівлях була чомусь виключена .
А саме це на сьогодні величезна проблема .
І більше третини вільного електроспоживання припадає саме на це .
По-друге , фонд на сьогодні нормально не працює .
З 800 заявок лише 25 були задоволені .
Тому тут треба домашнє завдання для уряду .
А законопроект голосуємо .
Дякую , колеги .
Будь ласка , Кучеренко Олексій Юрійович .
А назвіть , будь ласка , яку поправку ви будете ставити ?
523-ю , зараз .
529 .
529 .
Будь ласка , починайте доповідати .
Шановні колеги , це , безумовно , вкрай потрібний законопроект .
Ми вдячні розробникам і голові комітету пану Герусу , і пану Нагорняку .
Але , повірте моєму досвіду , якщо не буде врахована ця правка , він не злетить .
Бо правка пропонує .
Я вдячний за підтримку попередньої правки про розробку державних програм енергомодернізації житлового фонду , державної програми енергомодернізації теплокомуненерго , державної програми енергомодернізації водоканалів .
Але , якщо ми не виділимо на це гроші , буде така ж сама доля , як у Закону про енергоефективність в будівлях .
Воно не злетить .
Тому я дуже прошу колег , враховуючи і міжфракційне об'єднання , яке очолює ваш колега пан Тищенко , підтримати цю правку і запустити повномасштабний процес енергомодернізації країни .
Дякую .
Яка позиція комітету з цього питання ?
Будь ласка .
Комітет не підтримав цю правку .
Але давайте на розсуд залу тоді , хай зал визначить .
О'кей .
529 поправка .
Комітет її пропонує відхилити .
Тому прошу голосувати .
За - 157
Рішення не прийнято .
Правка відхилена .
І ще одна поправка , я бачив , Лозинський , так ?
Лозинський .
І народна депутатка Гриб одна правка .
Будь ласка , народний депутат Лозинський .
Номер правки , будь ласка ?
Шановні колеги !
Роман Лозинський , об'єднання " Справедливість " .
Декілька поправок є .
були більш технічні .
Хочу звернути увагу на одній зараз .
І це справді важливий технократичний крок .
Стаття 13 " Принципи розгляду заявки Фондом " , яка прописується , власне , в 13 статті .
Дуже важливо дотримати в цьому описі всі зазначені етапи в програмі фонду , тому що по іншому це дуже сильно утруднює розуміння та сприйняття самої програми .
Тому важлива деталізація , щоб вона була структурована за об'єктом і за суб'єктом , містила дії бенефіціарів , які не пов'язані з процедурою розгляду заявки фондом , бо це заважає спростити процедури самого фонду .
Але тут немає політики , тут немає якихось інших концептуальних розбіжностей .
Це , колеги , поправка 473 .
Це , власне , колеги з Фонду енергоефективності наполягали , що так , сам закон потрібний , який потрібно підтримати , запрацює краще .
Прошу підтримати .
Поправка 473 .
Яка позиція комітету ?
Будь ласка .
Комітет не врахував .
І я б не хотів , щоб ми зараз розбалансовували закон , тому що над цим законопроектом і над правками працювала ціла команда фахівців .
Ми більше двох тижнів опрацьовували правки , деталізовано кожну правку пропрацьовували і збалансували максимально , і зробили законопроект між першим і другим читанням в найкращій редакції , я вважаю .
Тому я вважаю , що не варто зараз розбалансовувати .
Романе Михайловичу , ви наполягаєте , поставити її на голосування ?
Тоді я ставлю на голосування 473 поправку народних депутатів Лозинського і Васильченко .
Прошу визначатися та голосувати , будь ласка .
За - 66
Рішення не прийнято .
І будь ласка , останній автор , який наполягатиме , – народна депутатка Гриб .
Починайте з того , яка поправка , номер , щоб я встиг знайти .
Руслане Олексійовичу , в мене дуже багато поправок , я прошу 2 хвилини .
Просто виступ ?
Просто виступ .
Будь ласка , дайте 2 хвилини народній депутатці Гриб .
Будь ласка .
Дякую .
Колеги , дуже важливий законопроект .
Але те , що сказав Олексій Юрійович Кучеренко – критично .
Навіть якщо ми приймемо цей законопроект , а в мене немає жодних сумнівів , що ми його сьогодні приймемо , нам необхідно все ж таки закласти гроші в бюджет України на 2022 рік .
Ми вже провалили правку , не проголосували , але давайте хоча б , коли ще буде можливість , і в мене в тому числі , тому що ми подавали правки в національний бюджет на 22-й рік , все ж таки підтримаємо правку про внесення грошей для цієї статті .
Якщо грошей не буде , то жоден закон не буде працювати .
А так всім дуже дякую , тому що країна сьогодні дуже потерпає від енергетичної кризи і нам необхідно займатися енергоефективністю .
Дякую .
Дякую .
Шановні колеги , я так розумію , що всі поправки , вже решта , ми ставити не будемо ні на підтвердження , ні на врахування .
Тому я переходжу до того , що ставлю пропозицію комітету прийняти в другому читанні та в цілому з необхідними техніко - юридичними правками проект Закону про енергетичну ефективність ( реєстраційний номер 4507 ) .
Готові голосувати , шановні колеги ?
Прошу голосувати .
За- 282
Рішення прийнято .
Закон прийнятий в цілому .
Вітаю , колеги .
Переходимо далі .
Наступним законом , у нас це перше читання , законопроект номер 4527 .
Це проект Закону про внесення змін до Закону України " Про комбіноване виробництво теплової та електричної енергії ( когенерацію ) та використання скидного енергопотенціалу " щодо розвитку високоефективної когенерації .
Шановні колеги , перед тим як почати розгляд цього питання , пропоную розглянути його за скороченою процедурою .
Нагадую , що нам для цього потрібно проголосувати 150 голосів .
Готові голосувати ?
Прошу підтримати та проголосувати .
За-236
Рішення прийнято .
Я запрошую до слова доповідача першого заступника міністра енергетики Юрія Миколайовича Власенка .
Будь ласка , Юрій Миколайович .
Доброго дня , шановні депутати .
Вашій увазі пропонується проект Закону щодо розвитку високоефективної когенерації , розроблений Міненерго спільно з Держенергоефективності .
Метою розроблення законопроекту є узгодження положень чинного законодавства України з принципами та положеннями законодавства Європейського Союзу в сфері розвитку високоефективної когенерації , зокрема директив ЄС .
Для досягнення цієї мети та забезпечення зростання ефективності використання палива та підвищення екологічної безпеки проектом закону передбачено ведення термінології у сфері використання високоефективної когенерації у відповідності до директив ЄС .
Проведення аналізу витрат і вигід потенціалу високоефективної когенерації для теплогенеруючих об'єктів більше 200 мегават .
Встановлення кваліфікаційних показників , які мають відповідати високоефективній когенераційній установці .
Надання гарантій походження електричної енергії , виробленої з високоефективної когенерації .
Прийняття законопроекту сприятиме створенню умов для розвитку в Україні високоефективної когенерації з дотриманням принципів і положень законодавства ЄС .
Перетворенню наявних теплогенеруючих об'єктів на високоефективній установки комбінованого виробництва електричної енергії та теплової енергії .
Підвищення ефективності використання палива та зменшенню споживання енергоресурсів , зокрема газу в суспільному виробництві .
Прийняття законопроекту України посідатиме гідне місце серед держав , що на законодавчому рівні підтримують і стимулюють розвиток саме високоефективної когенерації .
Дякую за увагу .
Прошу підтримати законопроект .
Дякую , Юрій Миколайович .
Займіть своє місце .
Я запрошую до співдоповіді голову Комітету з питань енергетики та житлово - комунальних послуг Андрія Михайловича Геруса .
Будь ласка , Андрій Михайлович .
Шановний головуючий , шановні колеги !
Це сьогодні другий законопроект євроінтеграційний , який запропонований нашим комітетом .
Буде ще третій , тому я прошу всіх їх підтримати .
Відповідний законопроект 4527 поданий Кабінетом Міністрів .
І , Руслан Олексійович , звертаю вашу увагу , даний законопроект є в плані законопроектної роботи Верховної Ради України , пункт 181 .
Також зазначу , що прийняття законопроекту сприятиме зменшенню витрат палива на вироблену одиницю енергії і зменшує собівартість виробленої енергії .
За результатами обговорення комітет прийняв рішення рекомендувати Верховній Раді України законопроект ( реєстраційний номер 4527 ) прийняти в першому читанні за основу .
Прошу колег підтримати даний законопроект .
Дякую за увагу .
Дякую , Андрій Михайлович , особливо за таке уточнення як " елей на душу " .
Шановні колеги , є необхідність обговорити це питання ?
Прошу записатись : два – за , два – проти , будь ласка .
Слово надається народній депутатці України Федині Софії Романівні , фракція політичної партії " Європейська солідарність " .
Прошу передати слово моєму колезі Олексію Гончаренку .
Будь ласка , Олексій Олексійович Гончаренко .
Шановні колеги , вітаю вас !
І це дуже хороший і правильний закон .
Олексій Гончаренко , " Європейська солідарність " , ми будемо голосувати за цей законопроект .
Але я хочу звернути увагу на все те , що зараз відбувається в енергетичній сфері в нашій державі .
Підготовка до осінньо - зимового періоду провалена , знаєте , від слова " повністю " .
Уявіть собі ті запаси газу , які були в газосховищах на початок осінньо - зимового періоду минулого року – 28 мільярдів кубометрів , на початок цього – 18 , 5 .
На 10 мільярдів кубометрів менше .
Вугілля на складах 600 тисяч тонн – це в рази менше , ніж необхідно для проходження осінньо - зимового періоду .
Що планує робити влада ?
Влада планує відкрити імпорт білоруської і російської електроенергії , і зробити це прямо з 1 листопада .
І це , ви знаєте , настільки шокує , коли ми заборгували власним шахтарям , коли Міненерго просить через уряд і Верховну Раду додати 2 , 1 мільярда гривень для виплат шахтарям , в цей момент ми відправляємо гроші , і будемо знову це робити , з 1 листопада в Білорусь і в Російську Федерацію – країні - агресору і путінському васалу Лукашенку .
Замість того , щоб фінансувати власних шахтарів і енергетиків , ми будемо фінансувати ті країни , які сьогодні становлять небезпеку для держави .
Ну як таке може бути ?
З газом довели до того , що сьогодні Путін сидить і потирає руки і чекає , що Україна приповзе на колінах просити в нього газ .
Звичайно , цього не можна допустити , але ж як можна було не закупити весною і на початку літа газ в газосховища українські ?
Що є нашою унікальною рисою , що ми маємо такі газосховища ємністю більше 30 мільярдів кубометрів .
Ганьба такій підготовці !
А за це закон треба голосувати .
Дякую .
Слово надається народному депутату України Чорноморову Артему Олеговичу , фракція політичної партії " Слуга народу " .
Передаю слово Жупанину Андрію .
Андрій , Вікторович , по-моєму , Жупанин .
Андрій Жупанин , будь ласка .
Доброго дня , шановні колеги .
Прийняття цього законопроекту спрямоване на узгодження положень чинного законодавства України з принципами та положеннями законодавства Європейського Союзу у сфері розвитку високоефективної когенерації , зокрема , Директиви 2004 / 8 та Директиви ЄС за номером 2012 / 27 .
Створення в Україні умов для розвитку високоефективної когенерації в кінцевому рахунку забезпечить підвищення ефективності використання палива та зменшення споживання природного газу в суспільному виробництві .
Законопроект сприятиме перебудові діючих теплогенеруючих об'єктів у високоефективні установки комбінованого виробництва електричної та теплової енергії , а також сприятиме економічному стимулюванню високоефективних когенераційних установок на підприємствах різних форм власності .
Закликаю вас підтримати даний законопроект .
Дякую за увагу .
Дякую .
Слово надається народній депутатці України Совсун Інні Романівні , фракція політичної партії " Голос " .
Інна Совсун , фракція " Голос " .
Шановні колеги , безперечно , дуже добре , що ми сьогодні дійшли до розгляду окремих ініціатив у сфері енергетики , тим паче тих , які наближають законодавство України до законодавства Європейського Союзу .
Партія " Голос " безперечно буде підтримувати цей законопроект , як і інші євроінтеграційні ініціативи .
Чому це важливо ?
І чому в принципі цей законопроект необхідно підтримувати ?
Що таке когенерація , яким чином вона може допомогти в подальшому , в майбутньому , дещо у віддаленому , але все-таки допомогти Україні вирішувати ті енергетичні проблеми , з якими ми стикаємося .
Нам треба пам'ятати про те , що Україна витрачає значно більше енергії і більша частка саме витрат на енергію іде у ВВП .
Ми вкрай неефективні у використанні нашої енергії , ми повинні робити це значно більш ефективно і власне цей законопроект наближає нас до стандартів ефективності , які працюють в межах Європи , Європейського Союзу .
На сьогодні у нас , до прикладу , є багато підприємств , які працюють , в процесі виробництва виготовляють якусь енергію , теплову енергію , але не мають ні мотивації , ні механізмів , яким чином в подальшому використовувати її для того , аби опалювати чи то житло українців , чи використовувати для власних потреб .
Для прикладу , в Швеції така генерація дозволяє забезпечувати близько 9 відсотків потреб в теплі всієї країни .
Це саме може робити Україна .
І дуже добре , що ми робимо кроки в напрямку того , аби наближатися до європейських стандартів і європейських підходів .
Шкода , звичайно , що робимо ми це сьогодні , в час , коли вже починається опалювальний сезон , в той час , як законопроект комітетом був вже готовий до розгляду ще на початку літа .
Хотілося би , аби ми все-таки вчасно вирішували ті проблеми , які неуникненно будуть наставати , і вчасно розглядали ті законодавчі ініціативи , які цим парламентом готуються .
Дякую за увагу .
Дякую .
Слово надається народному депутату України Цимбалюку Михайлу Михайловичу , фракція " Батьківщина " .
Михайло Цимбалюк , " Батьківщина " .
Прошу передати слово колезі по фракції Кучеренку .
Кучеренко Олексій Юрійович , будь ласка .
Дякую .
Олексій Кучеренко , фракція " Батьківщина " .
Шановні колеги , тут не треба нікому нікого переконувати , що когенерація – це стандарт взагалі розвитку енергетики сьогодні в Європі і що це добре .
Це і так вочевидь , і в Швеції , і в Данії , і всюди в тих країнах , де ми на екскурсіях побували , це ми бачили , як воно працює там .
Але я хочу сконцентрувати вашу увагу на тому , а чи буде воно працювати у нас ?
Давайте перед тим , як говорити про інвестиції в енергетику України , проаналізуємо , а що ж у нас відбувається на нашому славетному енергоринку , якому нещодавно ми святкували два роки , новій моделі .
І , до речі , звертаю увагу , шановних колег , із " Слуга народу " , при всій повазі , от саме ситуація на енергоринку є модельною .
Бо він почав працювати разом і одномоментно з вашим приходом до влади .
Це саме той випадок , коли важко на когось перекладати відповідальність .
За моїми оцінками там на сьогодні біля 40 мільярдів гривень збитків і боргів , збиткова мережева компанія стратегічна " Укренерго " .
Ми бачимо , які величезні проблеми сьогодні у інвесторів , які вклали гроші у " зелену " енергетику .
Ми бачимо , що сьогодні , на превеликий жаль , доведеться , мабуть , таки йти по імпорт електроенергії .
І це свідчить про неправильне регулювання цього енергоринку .
І хочу зазначити , фракція " Батьківщина " , безумовно , цей євроінтеграційний закон підтримує .
Його треба буде підправляти згідно із зауваженнями , які ГНЕУ висловила .
До речі , запитання .
Як так уряд законопроект готує , що ГНЕУ банальні і правильні зауваження робить ?
Але поки не розберемося , що відбувається на нашому енергоринку , і чому у нас там немає і не буде інституцій за такої моделі , до тих пір ці законопроекти будуть пустим звуком .
Але ми підтримуємо це .
Дякую , Олексій Юрійович .
Шановні колеги , хто ще бажає ?
Я бачу .
Давайте .
Прошу , Рудик Сергій Ярославович .
Після цього Шахов Сергій Володимирович .
І після цього переходимо до голосування .
Прошу народних депутатів зайняти свої місця .
Шановні колеги !
Перш за все хотів подякувати Президенту Володимиру Олександровичу Зеленському за дуже слушну ініціативу : скликання цього позачергового засідання .
Наша депутатська група буде голосувати за всі законопроекти енергоефективні , тому що це корисно з усіх точок зору .
Тому , щоб не забирати вашу увагу , підтримую слова Олексія Кучеренка .
Разом з тим , наша депутатська група " Партія " За майбутнє " звертається до Президента і до монобільшості з величезним проханням ініціювати ще одне позачергове засідання Верховної Ради , де розглянути питання збільшення удвічі видобуток власного природного газу і продаж його українцям за цінами виробника – не більше 1 гривні .
Ми дуже сподіваємося , що ви відповідально ставитеся до можливостей українців у цей складний час виплачувати ці непомірні тарифи .
Чекаємо з нетерпінням і підтримаємо двома руками .
Шахов Сергій Володимирович , група " Довіра " , будь ласка .
Сергій Шахов , Луганщина , депутатська група " Довіра " .
Безумовно , ми підтримуємо повністю і модернізацію і когенерацію в енергетичному секторі .
Хотілось б запитати , а хто відповість сьогодні , поки є профільний замміністра в залі , хто відповість сьогодні .
Практично вже новий рік на носі , хто заплатить і де візьмуться гроші : 1 мільярд 850 мільйонів гривень многостраждальним шахтарям ?
Від Львова , від Донецької області , Луганської області , скільки шахтар роботяга буде стояти з протягнутою рукою з дружинами та дітьми ?
Далі , що робиться .
Чому на Донбасі ціна на електроенергію сьогодні 4 , 18 і 5 , 70 ?
Зовнішню електроенергію , за яку платять сьогодні платники податків .
Хто буде відповідати ?
Чи війна тільки на Донбасі йде ?
Знову таки питання до Міністерства енергетики .
Чому сьогодні провалений практично опалювальний сезон , за який говорили колеги ?
Всього на складах 600 мільйонів тонн вугілля .
А повинно .
Шановні колеги , дуже дякую , ми завершили обговорення цього питання .
Ми переходимо до прийняття рішення .
Шановні колеги , прошу зайняти свої місця , ми переходимо до прийняття рішення .
Шановні колеги , я ставлю пропозицію комітету прийняти за основу Проект Закону про внесення змін до Закону України " Про комбіноване виробництво теплової та електричної енергії ( когенерацію ) та використання скидного енергопотенціалу " щодо розвитку високоефективної когенерації ( реєстраційний номер даного законопроекту 4527 ) .
Шановні колеги , готові голосувати ?
Прошу проголосувати .
За- 282
Рішення прийнято .
Вітаю , колеги , закон прийнятий в першому .
за основу .
Ідемо далі , колеги .
Наступний законопроект – це друге читання , 5464 .
Це проект Закону про внесення змін до Закону України " Про альтернативні види палива " щодо розвитку виробництва біометану ( реєстраційний номер проекту 5464 ) .
Я запрошую голову підкомітету з питань енергетики та житлово - комунальних послуг Жупанина Андрія Вікторовича .
Він вже є .
Шановні колеги , хтось буде наполягати на своїх поправках ?
Ніхто не буде .
Ніхто не буде , дякую .
Дякую .
Це конструктивно .
Шановні колеги , я ставлю пропозицію комітету прийняти в другому читанні та в цілому з необхідними техніко - юридичними правками проект Закону України " Про альтернативні види палива " щодо розвитку виробництва біометану ( реєстраційний номер проекту 5464 )
Готові голосувати ?
Прошу проголосувати .
За - 285
Рішення прийнято .
Закон прийнятий в цілому .
Вітаю , колеги .
Наступне питання .
Наступне питання – це перше читання , законопроект № 6055 .
Це проект Закону про Національну комісію , що здійснює державне регулювання у сферах електронних комунікацій , радіочастотного спектра та надання послуг поштового зв’язку ( 6055 ) .
Шановні колеги , є необхідність його обговорювати ?
Є .
Тоді давайте спочатку проголосуємо розгляд цього питання за скороченою процедурою .
Для цього нам потрібно набрати 150 голосів .
Готові голосувати ?
Прошу проголосувати .
За-230
Рішення прийнято .
Я запрошую за трибуну доповідача – заступника голови Комітету з питань цифрової трансформації Олександра Павловича Федієнка .
Олександр Павлович , я так розумію , що ви і від авторів , і від комітету , тому 4 хвилини , будь ласка .
Колеги , представляю вам законопроект ( 6055 ) про Національну комісію , що здійснює державне регулювання у сферах електронних комунікацій , радіочастотного спектра та надання послуг поштового зв’язку .
Його авторами є Михайло Крячко , Олександр Федієнко та інші народні депутати .
Над його написанням традиційно працювала робоча група на площадці Комітету цифрової трансформації , до її складу входили як представники громадськості , так і державних органів .
Друзі , сьогодні вже працює регулятор – це Національна комісія , що здійснює державне регулювання у сфері зв'язку та інформатизації .
Його діяльність регулювалась старим Законом " Про телекомунікації " .
Ми прийняли новий Закон " Про електронні комунікації " , але повноцінно він зможе функціонувати тільки після прийняття Закону про регулятора .
Саме ці два закони стануть основою успішної цифровізації України .
Хочу нагадати , що прийняття Закону про регулятора є нашим зобов'язанням згідно підписаної Україною Угоди про асоціацію .
Оскільки для досягнення сумісності телекомунікаційної інфраструктури та правил її використання доступу до ринків послуг електронних комунікацій передбачається особлива та окрема координація між європейськими регуляторами у галузі зв'язку .
Законопроект містить норми щодо прозорості призначення членів регуляторного органу на відкритих конкурсних засадах , незалежності регуляторного органу в прийнятті ним компетентних рішень , відкритості та гласності процесу державного регулювання з огляду на Конституцію України та рішення Конституційного Суду України щодо порядку створення регуляторного органу , призначення їх членів та їх місця в системі органів влади в Україні .
Законопроект складається з трьох розділів , статтями яких встановлюються особливості організації діяльності регуляторного органу , його функції та повноваження .
Порядок підготовки актів регуляторного органу , особливості здійснення контролю на ринках електронних комунікацій радіочастотного спектра та надання послуг поштового зв'язку .
Черговий раз хочу нагадати , що без прийняття цього закону , не зможе в повній мірі діяти вже прийнятий Закон " Про електронні комунікації " .
Цей закон створить кращі передумови для входу України в Єдиний європейський цифровий ринок .
А це в свою чергу означає нові можливості доступу до онлайн - ринків та електронних послуг України , спрощення правових та адміністративних бар'єрів , приєднання до єдиних правил для вільного транскордонного поширення онлайн - послуг та контенту онлайн - платежів , спрощення процедури цифрових контрактів та багато іншого .
Колеги , цей закон – це реальний крок для входження України в єдиний цифровий простір Євросоюзу .
Експерти ж оцінюють , що інтеграція України з єдиним цифровим ринком Євросоюзу дасть зростання експорту з України до ЄС товарів на більш як 2 мільярди доларів США , послуг на більш як 300 мільйонів доларів США , а ріст ВВП України планується на рівні до 12 відсотків .
Сьогодні саме на Верховній Раді лежить відповідальність виконати наші зобов'язання згідно Угоди про асоціацію .
Та цей закон – це не тільки виконання Україною своїх зобов'язань , це ще й один з додаткових поштовхів для подальшої цифровізації нашої країни .
Комітет цифрової трансформації на своєму засіданні 22 вересня цього року ухвалив рекомендувати Верховній Раді України включити цей законопроект до порядку денного та прийняти його в першому читанні за основу .
Прошу підтримати .
Після його прийняття в нашій залі запрошую всіх активно долучитись до підготовки до другого читання .
При підготовці до другого читання робоча група продовжить свою роботу .
Дякую за увагу .
Дякую .
Шановні колеги , ми говорили , що є необхідність обговорити цей законопроект .
Тому прошу записатися : два – за , два – проти для обговорення .
Слово надається народному депутату України Ткаченку Олександру Михайловичу , фракція політичної партії " Слуга народу " .
Прошу передати слово Штепі Сергію .
Сергій Штепа , будь ласка .
Доброго дня , шановні колеги .
Ми завжди дуже багато говоримо про те , що Україна йде в Євросоюз , і цей законопроект є саме реальним кроком в Європу .
В Угоді про асоціацію Україна взяла на себе зобов'язання до вересня 2021 року реформувати регулятор телекомунікаційних послуг , а також посилити його незалежність .
Ми маємо підтримати цей законопроект , тому що він абсолютно необхідний для функціонування ринку електронних комунікацій .
В цьому законопроекті дуже чітко виписані вимоги до майбутнього члена регуляторного органу : він повинен мати профільну освіту , він повинен не мати конфлікту інтересів .
Він повинен мати , до речі , українське громадянство , що теж чітко прописано в цьому законопроекті .
Цей законопроект має бути оперативно підготовлений комітетом до другого читання , оскільки його потрібно прийняти в цілому до 1 січня 2022 року .
Тому що саме в цю дату вступає в силу Закон України " Про електронні комунікації " , який ми з вами нещодавно прийняли .
І нагадаю ще раз , що все це є зобов'язанням України згідно з Угодою про асоціацію з Євросоюзом .
Тому я дуже - дуже прошу підтримати цей законопроект .
Він є абсолютно необхідним і сьогодні , і в майбутньому .
Дякую .
Слово надається народному депутату України Кучеренку Олексію Юрійовичу , фракція політичної партії Всеукраїнське об'єднання " Батьківщина " .
Пан Кабаченко .
Володимир Кабаченко , будь ласка .
Кабаченко Володимир , " Батьківщина " .
Колеги , черговий законопроект , який порушує чинну Конституцію країни і який ми вимушено маємо з вами розглядати під час позачергового засідання Верховної Ради України .
Дуже м'яко кажучи , досить дивно виглядає взагалі ініціатива створення незалежного регулятора , який буде підзвітний Президенту України , а кадрові рішення щодо припинення повноважень членів цього регулятора буде приймати профільний комітет Верховної Ради України .
Це є перше порушення Конституції України .
Більш того , 100 відсотків складу комісії , незалежного регулятора , буде визначати переможців на посаду саме Офіс Президента .
Тож про яку незалежність незалежного національного регулятора взагалі зараз йдеться ?
А як вам виглядає ініціатива , закладена у проекті , що Національна комісія фактично перебирає на себе частину функцій судової системи ?
Наприклад , в частині вирішення позасудових спорів між постачальниками електронних комунікаційних мереж .
А також в частині розгляду справ про порушення галузевого законодавства та застосування адміністративних штрафів та адміністративно - господарських санкцій .
Вчора відбулося засідання Комітету з питань антикорупційної політики і саме цей законопроект ми розглядали під час засідання нашого комітету .
На комітеті були присутні 10 народних депутатів України : 5 представників монобільшості , 5 представників інших фракцій .
Так от , на превеликий жаль , представники монобільшості , не дивлячись на те , що цей законопроект є об'єктивно корупціогенним , вони не побачили тут корупції , а всі інші представники інших фракцій , вони його визнали корупційним .
Тому доля цього законопроекту – відправити його суб'єкту законодавчої ініціативи на доопрацювання .
І сьогодні ми цей законопроект у цій формі підтримувати не зможемо .
Дякую .
Слово надається народному депутату України Павленку Ростиславу Миколайовичу , фракція політичної партії " Європейська солідарність " .
Дякую .
Прошу передати слово Володимиру Ар'єву .
Володимир Ар'єв , будь ласка .
Шановні колеги , це дійсно закон , який потребує від нас зобов'язання , яке ми взяли перед Європейським Союзом .
Але я не розумію , чому ми завжди в діжку меду хочемо засунути обов'язково ложку дьогтю , тому що тоді уже діжкою меду це не назвеш .
Я отримав пропозицію стати співавтором цього законопроекту , але норма , яка фактично робить цю Національну комісію підконтрольною Офісу Президента чи то пак офісу віцепрезидента .
Я вважаю , що це є абсолютно неприйнятною річчю .
Якщо вона , Національна комісія , підпорядкована Кабінету Міністрів , підзвітна Президенту України , але комісію із відбору членів Нацкомісії віддають взагалі неіснуючому органу , який ні в Конституції , ні в законах України не прописаний .
То яким чином можна називати цей законопроект проєвропейським , якщо неіснуюча структура буде формувати комісію з відбору членів Національної комісії , про яку ми говоримо ?
Тому це принциповий момент , і саме через те , що це не відповідає європейським стандартам , фракція " Європейська солідарність " утримається від голосування за цей законопроект і дуже рекомендує Комітету профільному з питань цифровізації доопрацювати , якщо він буде ухвалений в першому читанні , щоб прибрати цю норму , яка ганьбить Україну і яка наділяє Офіс Президента невластивими йому повноваженнями .
Дякую .
Зараз ще я надам слово Ярославу Івановичу Железняку , але попрошу народних депутатів .
тому що після цього ще буде два виступи , і після цього голосуємо .
Прошу зайняти свої місця .
Ярослав Іванович Железняк , будь ласка , ваше слово .
Прошу передати слово Юрчишину Ярославу Романовичу .
Ярослав Романович Юрчишин , будь ласка .
Ярослав Юрчишин , об'єднання " Справедливість " .
Я би хотів наголосити на кількох речах .
Ну , по-перше , біг по граблям – це , звісно , національний вид спорту .
Але як ще представникам більшості варто пояснити про те , що Президенту статтею 106 Конституції заборонено виходити за межі своїх повноважень ?
Перша ініціатива була , коли ви внесли зміни до Конституції , які б дозволили Президенту створювати регуляторні органи .
Конституційний Суд сказав , що створювати не можна .
Зараз ми маємо величезні проблеми з Конституційним Судом .
Потім фактично , коли було створено Національне антикорупційне бюро , Президент знову , ще попередній , вийшов за межі своїх повноважень – вчергове звернули на це увагу .
Так само ми маємо рішення Конституційного Суду стосовно Національної комісії у сфері енергетики .
Тепер , для того , щоб обійти це , створюється таке , знаєте , квазіутворення , нібито експерта рада , нібито дорадчий орган , але який буде мати дуже суттєві функції .
І хочу ще наголосити , власне , ця експертна рада не буде декларуватись .
Тобто що вони отримали за формування конкурсної комісії , ми з вами не дізнаємось .
Наступний момент .
Тут казали , що попередній склад профільної регуляторної структури , ну , фактично не справляється зі своїми повноваженнями .
Так от , власне , цей склад буде в конфлікті інтересів обирати новий склад .
Бо саме експертна рада створюється зокрема з представників цієї структури .
Ну , таке , дуже масло масляне .
Але все це прямує на одне – надати Президенту непритаманних повноважень .
Друзі , не прикривайтеся євроінтеграцією .
Якщо ви хочете справді втілення європейських норм , виконуйте Конституцію .
За цей законопроект голосувати не можна .
Він містить суттєві корупційні ризики .
Дякую .
Надається слово Бакунцю Павлу Андрійовичу .
Після цього ще один виступ , і переходимо до голосування .
Шановний пане Голово , шановні народні депутати !
Звичайно , що прийняття даного законопроекту дозволить створити ще один орган у сфері регуляції інформаційно - комунікаційних систем .
І ця Національна комісія , яка буде здійснювати це державне регулювання , вона буде на противагу чи як Національній комісії , яка вже здійснює державне регулювання у сфері зв'язку та інформатизації .
І є застереження в законопроекті те , що , напевно , цьому органу надається забагато негативних повноважень , як і сфера регуляції , так і контролю , як і позасудових вирішень будь-яких спорів між членами інформаційно - комунікаційної системи в Україні .
Тому депутатська група " Довіра " вважає , що його , якщо прийняти в першому читанні , слід дуже добре доопрацювати , а тоді виносити на друге читання .
Дякую .
Слово надається Лубінцю Дмитру Валерійовичу .
І після цього переходимо до голосування .
Шановні народні депутати , прошу зайняти свої місця .
Шановна президія , шановні народні депутати , громадяни України !
Депутатська група " Партія " За майбутнє " буде голосувати за цей законопроект , але тільки в першому читанні , тільки в першому читанні .
Окрім того , про що сказали наші колеги , я не буду повторюватися , це і з приводу повноважень Президента непритаманних , це і з приводу того , що створюється комісія , якій надають надвеликі повноваження , ми би хотіли звернути увагу на одну норму , що цій комісії буде надаватися право забезпечити здійснення заходів щодо запобігання користуванням обладнанням мобільного зв'язку , законність застосування якого на території України не підтверджена .
Можу вам сказати , що якщо цю норму не змінити , то будь-який мобільний телефон , наприклад , який не підтверджений офіційно , буде вимкнений .
І це стосується всього обладнання , в тому числі на мобільному зв'язку .
Тому до другого читання , читайте висновок ГНЕУ , треба прибирати багато норм .
Дякую .
Шановні колеги , ми переходимо до прийняття рішення .
Я попрошу народних депутатів зайняти свої місця .
І я ставлю пропозицію комітету прийняти за основу з пропозицією комітету щодо врахування запропонованих уточнень при підготовці до другого читання згідно з першою частиною статті 116 Регламенту проект Закону про Національну комісію , що здійснює державне регулювання у сферах електронних комунікацій , радіочастотного спектра та надання послуг поштового зв’язку ( реєстраційний номер проекту 6055 ) .
Шановні колеги , готові голосувати ?
Прошу голосувати .
За-230
Рішення прийнято .
По фракціях покажіть , будь ласка .
Наступний законопроект у нас – це друге читання , законопроект 4554 .
Це проект Закону про внесення змін до деяких законодавчих актів України щодо приведення законодавства України у сфері дитячого харчування у відповідність до вимог законодавства Європейського Союзу ( ЄС ) .
Шановні колеги , я запрошую голову Комітету з питань аграрної та земельної політики Миколу Тарасовича Сольського .
Хтось буде наполягати ?
Ніхто не буде наполягати .
Дякую .
Микола Тарасович , ви просто обеззброїли всіх .
Тому я ставлю пропозицію прийняти в другому читанні та в цілому з необхідними техніко - юридичними правками проект Закону про внесення змін до деяких законодавчих актів України щодо приведення законодавства України у сфері дитячого харчування у відповідність до вимог законодавства ЄС .
Готові голосувати , шановні колеги ?
Це номер реєстраційний 4554 .
Прошу голосувати .
За-273
Рішення прийнято .
Закон прийнятий в цілому .
Вітаю , колеги .
Шановні колеги , далі в нас залишилися ратифікації .
Дивіться , з приводу " без обговорення " .
У нас була домовленість , що все-таки по перших двох ратифікаціях хочуть виступити , а далі без обговорення .
Сприймається це ?
Ну , як ні ?
Я не можу сказати " ні " .
Добре .
Тоді давайте проголосуємо .
Перша ратифікація .
Проект Закону про ратифікацію Меморандуму про взаєморозуміння між Україною та Європейським поліцейським офісом стосовно конфіденційності та забезпечення збереження інформації ( реєстраційний номер проекту 0075 ) .
Давайте проголосуємо його розгляд за скороченою процедурою .
Прошу підтримати та проголосувати .
За-241
Рішення прийнято .
Шановні колеги , є необхідність доповідати ?
Тоді давайте одразу .
Ірина Геращенко проситься від " Європейської солідарності " .
Хто ще хоче виступити ?
Більше ніхто .
Ірина Володимирівна , будь ласка .
Дякую .
Шановні колеги , ми вітаємо проведення євроінтеграційної сесії у Верховній Раді України .
Безумовно , наша фракція буде підтримувати всі ратифікаційні законопроекти , які наближають законодавство України до норм і стандартів ЄС .
Але це чудовий привід зараз поговорити , чи дійсно Україна рухається до Європейського Союзу ?
Адже ЄС – це принципи .
ЄС – це демократія .
ЄС – це свобода слова .
ЄС – це відсутність цензури .
І в останні дні суспільство просто сполохнула кількість резонансних заяв про тиск Банкової на засоби масової інформації , зокрема , на Суспільне мовлення – один із основних фундаментів незалежної держави і демократії .
Так само відразу кілька телеканалів заявили те , що вже і так є очевидним , що саме на Банковій пишуться сценарії ток - шоу всіх найбільших телеканалів .
Саме там затверджуються темники , за якими і проводяться ці ток - шоу .
Саме там затверджуються списки угодних і неугодних .
Саме це було за Медведчука , коли щодня з Банкової приходили списки дозволених і недозволених ( темы : " важное и актуальное " и " просьба игнорировать " ) .
Я була журналістом тоді і пішла з журналістики саме через цензуру .
І хочу сказати , що , і владі і опозиції , ми боролися проти цензури , і не дамо вам повернутися в часи Януковича .
Коли ви намагаєтеся порушити принципи ключові свободи слова і демократії , коли ви через Банкову через Офіс Президента Зеленського тиснете на медіа , щоб змусити продати незалежні телеканали .
Ми вимагаємо проведення слухань з питань свободи слова .
Ми вимагаємо порушення кримінальних справ за статтею 171 – перешкоджання журналістської діяльності .
Ми вимагаємо негайного звільнення всіх причетних до тиску і цензури на Банковій .
Ми вимагаємо припинити тиск на незалежного мовника , і ми висловлюємо солідарність українським .
Шановні колеги , ще попросилася Мезенцева Марія Сергіївна , я не можу не дати .
Після цього голосуємо .
Дві хвилини , Мезенцева Марія Сергіївна , будь ласка .
Колеги , я розумію , що ви всі дуже втомлені .
Але дуже дивно чути від наших колег , особливо з євроінтеграційного комітету , як ми щось не виконуємо , або який сьогодні поганий день – євроінтеграційний .
Я нагадаю , ми з вами спільно за два роки просунулися на 8 відсотків виконання Угоди про асоціацію , зараз це перевищує вже 50 відсотків .
Ми сьогодні з вами попіклувалися про малюків , які ще навіть не народилися , і про безпеку їхнього харчування , про енергоефективність , про насіння для аграріїв .
Про що ми взагалі говоримо ?
Потім зал весь голосує і ви доводите це власними голосуваннями .
Мобільні телефони , які ми з вами всі маємо , і телекомунікації , і пошту , якою ми знову користуємося – це сьогоднішня зрозуміла євроінтеграція .
Ми дякуємо Президенту Зеленському , що це перше позачергове євроінтеграційне засідання , яке відбувається в українському парламенті з 2019 року .
І будемо надалі працювати для того , щоб будівельна сфера підтягнулася , екологія .
Ми далі з вами голосуємо ратифікацію , яка стосується заліснення , і наукової роботи в цій сфері .
А ми з вами , колеги , держава Україна за два роки висадила 15 мільйонів дерев нашими з вами зусиллями , громадської організації " Озеленення України " .
І також Президент України говорить про заліснення і це підтримується екологічним напрямком , всіма нашими виконавчими гілками влади і політичним спектром .
Тому я вас прошу , це наша робота .
За нас проголосували для того , щоб ми покращували повсякденне життя .
Тому , шановні колеги , далі ми не будемо робити полеміку , але це зрозуміла євроінтеграція .
Закликаю показати конституційну більшість .
Шановні колеги , я ставлю пропозицію комітету прийняти в цілому проект Закону про ратифікацію – Проект Закону про ратифікацію Меморандуму про взаєморозуміння між Україною та Європейським поліцейським офісом стосовно конфіденційності та забезпечення збереження інформації ( реєстраційний номер проекту 0075 ) .
Готові голосувати ?
Прошу голосувати .
За -274
Рішення прийнято .
Проект закону прийнятий в цілому .
Наступний проект Закону 0089 .
Це проект Закону про ратифікацію Угоди між Україною та Фінляндською Республікою про взаємну охорону інформації з обмеженим доступом .
Теж ми домовилися , один виступ буде , якщо ще хтось забажає , а далі голосуємо всі ратифікації без обговорення .
Давайте проголосуємо розгляд цього питання за скороченою процедурою , треба набрати 150 голосів .
Прошу підтримати та проголосувати .
За-238
Рішення прийнято .
Я запрошую , просили від " Європейської солідарності " , Климпуш - Цинцадзе Іванна Орестівна , 2 хвилини , будь ласка .
Шановні колеги , ми безумовно будемо підтримувати всі ратифікації .
Тільки так , дійсно , від членів євроінтеграційного комітету досить дивно чути , що це наша робота і це перше позачергове засідання з євроінтеграції аж за 2 роки .
Ви самі це визнали – дивно , якщо це перше .
Значить , можливо , не треба їх робити через позачергові засідання .
Колеги , ви хочете працювати , ви хочете розібратися в тому , що зараз відбувається ?
То чому ж ви не хочете обговорювати суть кожної ратифікації ?
Чому ви закриваєте очі ?
А можливо , у вас є питання до того , що сьогодні пропонується , до ратифікації ?
Хоча до цього конкретного законопроекту в мене нема .
Але я вам скажу , ми сьогодні будемо голосувати за кілька ратифікацій про наші чергові кредитні зобов'язання , отримуючи кредити , важливі для України кредити , від Європейського інвестиційного банку і , так , вони потрібні для різних галузей .
Ми будемо голосувати за те , що нам дадуть додаткові кошти на боротьбу з COVID - 19 .
Тільки в мене питання , колеги .
Комітет давно підготував до розгляду цей законопроект .
Чому він до цього часу не виставлявся в порядок денний ?
Це перше питання .
Чому ми відтягуємо для піар - акції такі потрібні речі , які потрібні кожному українцю ?
Колеги , в мене інше питання .
Ми буквально вчора у комітеті мали зустріч із представниками Європейського інвестиційного банку .
7 , 5 мільярда доларів , вірніше євро , вибачте , на сьогодні є кредитний їхній портфель в Україні .
Знаєте скільки використано ?
Два .
П'ять мільярдів євро , якими може користуватися Україна , які ми можемо включити в нашу економіку , ми ними не користуємося .
В мене питання до уряду .
Що робить уряд для того , щоб покращити власне вибірку цих коштів , які потрібні для українців ?
Але ви не хочете це обговорювати , хочете просто натискати кнопки .
Натискайте .
Слово надається Вінтоняк Олені Василівні .
Після цього переходимо до голосування за цей .
Ні , ми в другий не заходимо в обговорення , друзі , ми ж домовилися .
Вінтоняк Олена Василівна і після цього голосуємо за цей , і всі решта без обговорення , як ми домовилися .
Будь ласка , Олена Василівна .
Добрий день !
Дякую за надане слово .
Що ж , підтримуємо всі ратифікації , закликаю проголосувати і наступні також .
Тому що наступна ратифікація ( там , де 0108 ) , вона надає можливість якраз отримувати допомогу від Естонської Республіки .
Але це вже буде наступне .
Дякую .
Дякую .
Шановні колеги !
Як ми і домовлялися , ми зараз переходимо до голосування за цю ратифікацію і далі без обговорення за всі решта .
Шановні колеги , ставлю на голосування пропозицію комітету прийняти в цілому проект Закону про ратифікацію Угоди між Україною та Фінляндською Республікою про взаємну охорону інформації з обмеженим доступом ( реєстраційний номер проекту 0089 ) .
Готові голосувати ?
Прошу голосувати .
За-276
Рішення прийнято .
Закон прийнятий в цілому .
Наступне .
Шановні колеги , без обговорення .
Я ставлю пропозицію комітету прийняти в цілому проект Закону про приєднання України до Конвенції про Європейський інститут лісу ( реєстраційний номер проекту 0094 ) .
Готові голосувати ?
Прошу підтримати та проголосувати .
За-278
Рішення прийнято .
Наступне .
Ставлю пропозицію комітету прийняти в цілому проект Закону про ратифікацію Угоди між Кабінетом Міністрів України та Урядом Естонської Республіки про технічне та фінансове співробітництво ( реєстраційний номер проекту 0108 ) .
Готові голосувати ?
Прошу підтримати та проголосувати .
За-279
Рішення прийнято .
Наступне .
Ставлю пропозицію прийняти в цілому проект Закону про ратифікацію Угоди ( у формі обміну нотами ) між Кабінетом Міністрів України та Урядом Королівства Данія про здійснення оплачуваних видів діяльності членами сімей співробітників дипломатичних представництв та консульських установ ( реєстраційний номер проекту 0111 ) .
Готові голосувати ?
Прошу підтримати та проголосувати .
За-279
Рішення прийнято .
Закон прийнятий в цілому .
Наступний .
Вношу пропозицію прийняти в цілому проект Закону про ратифікацію Листа про внесення змін № 3 до Фінансової угоди ( проект " Програма розвитку муніципальної інфраструктури України " ) між Україною та Європейським інвестиційним банком ( реєстраційний номер проекту 0113 ) .
Готові проголосувати ?
Прошу голосувати .
За - 281
Рішення прийнято .
Так .
Далі я вношу пропозицію прийняти в цілому проект Закону про ратифікацію Угоди про внесок між Україною та Європейським банком реконструкції та розвитку щодо участі України у Фонді Східноєвропейського партнерства з енергоефективності та довкілля ( реєстраційний номер проекту 0120 ) .
Готові голосувати ?
Прошу голосувати .
За - 281
Рішення прийнято .
Закон прийнятий в цілому .
І крайня , якщо я не помиляюся , на сьогодні ратифікація .
Я ставлю пропозицію прийняти в цілому проект Закону про ратифікацію Гарантійної угоди " Проект розвитку АТ " Укрпошта " : Логістична мережа та Сільське відділення " між Україною та Європейським банком реконструкції та розвитку ( реєстраційний номер проекту 0123 ) .
Шановні колеги , готові голосувати ?
Прошу голосувати .
За - 280
Рішення прийнято .
Шановні колеги , ми вичерпали порядок денний .
Я дуже дякую всім за такий прекрасний євроінтеграційний поступ .
І я оголошую позачергове пленарне засідання Верховної Ради України закритим .
Зустрінемося завтра , відповідно до Регламенту , о 10 годині .
