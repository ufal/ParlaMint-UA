Добрий день , шановні народні депутати , запрошені , гості Верховної Ради України !
Я прошу депутатів підготуватися до реєстрації .
Увімкніть систему " Рада " .
Зареєструвалося в залі 346 народних депутатів .
Шановні народні депутати , відповідно до статті 83 Конституції України другу сесію Верховної Ради України сьомого скликання оголошую відкритою .
Шановні депутати , я доповідаю вам результати поіменної письмової реєстрації .
Якщо хтось буде , з'явився після реєстрації , той підніметься , скаже , що я є в залі .
Читаю .
Від партії , фракція Партії регіонів .
Не зареєструвалися : Азаров , Балога , Буряк , Гіршфельд , Гіршфельд , Жванія , Іванющенко , Кий , Колесніков , Куровський , Лук'янов , Марков , Москаленко , Повалій , Сігал , Табачнік , Фельдман , Чертков , Аркаллаєв , Березкін , Веревський , Добкін , Звягільський , Калюжний , Ківалов , Кулініч , Лебедєв , Льовочкіна , Молоток , Остапчук , Поляченко , Сорока , Труханов , Царьов , Шенцев .
Фракція політичної партії Всеукраїнське об'єднання " Батьківщина " у Верховній Раді України : Абдулін , Бондарєв , Дзензерський , Кужель , Купчак , я надам слово .
Тримайтеся .
Купчак , Луценко , Полочанінов , Скосар , Сушкевич , Шевченко , Ар'єв , Данілов , Донець , Купрійчук , Лук'янчук , Оробець , Сенченко , Стець , Тарасюк .
Фракція політичної партії " УДАР ( Український Демократичний Альянс за Реформи ) Віталія Кличка " : Гінка , Каплін , Наливайченко , Пацкан , Сальвар , Дубневич , Кличко .
Шановні колеги , шановні друзі , я вам сказав , результати поіменної письмової реєстрації .
Тому як не розписався , мені що треба об'являти , а ?
Я правильно роблю ?
На реєстрацію .
Негой і Розенко .
Всеукраїнське об'єднання " Свобода " : Осуховський і Фаріон .
Кошулинський у відрядженні , я направив його у відрядження .
Фракція Комуністичної партії України : Бідьовка , Михайленко , Спіріна , Мармазов , Симоненко , Топалов .
Позафракційні : Домбровський , Заболотний , Палиця , Рибаков , Жеваго , Миримський , Порошенко .
Прошу тих , кого назвав як відсутні , а є в залі , підніміть руку , всі познайомляться з вами і розкажите .
Прошу , є .
Два , три , чотири .
Ні , називайте прізвище , а я буду ставити , що ви присутні .
Жванія .
Шановні , давайте домовимося , один говорючий кричить , а всі слухають .
Давайте , записуйте .
Всі ?
О , Калюжний , слава Богу , є .
Шевченко .
Бачите , у нас порядок буде , будемо працювати і приймати усі рішення .
Віталій Володимирович , присядьте , ми бачили .
Шановні народні депутати , 17 січня 2013 року Центральна виборча комісія зареєструвала народного депутата України Мирного Івана Миколайовича , обраного 28 жовтня 2012 року у загальнодержавному багатомандатному виборчому окрузі , включеного до виборчого списку Партії регіонів .
Відповідно до статті 79 Конституції України перед вступом на посаду народні депутати України складають присягу перед Верховною Радою України .
І для складання присяги я запрошую на трибуну народного депутата України Івана Миколайовича Мирного .
Прошу .
Присягаю на вірність Україні , зобов'язуюсь усіма своїми діями боронити суверенітет і незалежність України , дбати про благо Вітчизни і доброту українського народу .
Присягаюсь додержуватися Конституції України та законів України , виконувати свої обов'язки в інтересах усіх співвітчизників .
Треба підписувати ?
Спасибі .
Сідайте .
Шановні народні депутати , нам потрібно розглянути сьогодні два питання .
Питання про внесення змін до Закону України про Регламент Верховної Ради України .
Доповідає Голова Верховної Ради України .
І повторне перше читання , проект заяви про реалізацію євроінтеграційних прагнень України та укладення Угоди про асоціацію між Україною та Європейським Союзом .
Доповідає теж Голова Верховної Ради .
Тому я ставлю на голосування , щоб ми розглянули ці два питання на сьогоднішньому засіданні .
Прошу підготуватися до голосування , голосувати своїми картками , щоб потім ніхто не ходив в суд на мене не писав заяви , голосуйте тільки за себе .
Ставлю на голосування це питання , прошу визначатися .
За - 342
За – 342 народних депутати .
Проти немає .
Утримався – 1 , не голосували – 5 .
Мабуть , на сесію ще не приходили , не знають , як голосувати .
Всього 348 .
Рішення прийнято .
Шановні депутати !
По фракціям прошу .
Партія регіонів – 156 , " Батьківщина " – 82 , " УДАР Віталія Кличка " – 34 , " Свобода " – 33 , Компартія – 22 , позафракційні – 15 .
Шановні колеги , останнім часом з 5 лютого проводились дуже напружені переговори з керівниками депутатських фракцій щодо організації плідної роботи парламенту .
Ми всі прийшли до висновку , що блокування роботи парламенту не може далі продовжуватися .
Це деструктив , в якому не буде ні переможців , ні переможених .
Цього нам не пробачить і народ України , і наші виборці .
Під час перемовин були обговорені різні варіанти вдосконалення Регламенту .
Але , на жаль , багато з них більше були і мали таке політичне забарвлення , може вони і мають право на життя , але перед їх запровадженням треба , щоб наші комітети працювали , щоб працював Комітет з питань Регламенту , їх детально розглядав , аналізував і надавав їм системності .
Безумовно , для вдосконалення немає меж .
Але хочу зауважити , що діючий Регламент в повному обсязі забезпечує всебічну законотворчу діяльність парламенту у відповідності до вимог Конституції України .
Ми домовились , що та система , яка є сьогодні у Верховній Раді , ми її атестували , вони працює .
Але сьогодні ми дали заявку фахівцям Національної академії наук України , щоб вони нам запропонували систему , яка дозволить голосувати тільки одному депутату , за сусіда голосувати ніхто не буде .
Вони нададуть нам свої пропозиції , саму систему , стоимость її фінансову , коли вони зможуть її виготовити .
То я внесу пропозицію вам , постанову цю , ми її приймемо , щоб у цьому році з цієї сесії чи може , якщо не встигнуть , в третю сесію прийняли рішення і така система у Верховній Раді працювала .
Все , що необхідно зараз нам , це неухильне виконання народними депутатами вимог Регламенту і Конституції України .
Тому ми внесли тільки ті зміни , які стосуються лише одної статті Регламенту .
Матеріали вам роздані .
З керівниками депутатських фракцій ми визначилися щодо питань , які пропонується розглянути , і ми проголосували на сьогоднішньому засіданні .
Проекти ми вам роздали .
Перше питання – про внесення змін до Закону України " Про Регламент Верховної Ради України " у вас є , в депутатів .
Я хочу прокоментувати , що необхідність прийняття проекту закону обумовлена потребою вжиття невідкладних заходів організаційно - правового характеру з метою неухильного дотримання народними депутатами України конституційного припису щодо особистого голосування на пленарних засіданнях Верховної Ради України .
Законопроект передбачає у разі виявлення на пленарному засіданні народним депутатом факту порушення вимог щодо особистого голосування шляхом голосування за іншого народного депутата , розгляд питань порядку денного на його вимогу зупиняється .
Головуючий на пленарному засіданні встановлює присутність відповідного народного депутата у залі Верховної Ради , а у разі його відсутності доручає лічильній комісії вилучити картку такого народного депутата і передати її головуючому на пленарному засіданні .
І проводиться повторне голосування щодо пропозиції , яка ставилася на голосування останньою .
Хочу зауважити , що керівники депутатської фракції дуже ретельно і всебічно обговорили кожне положення цього законопроекту .
Законопроект є у Комітеті по Регламенту .
Тому є пропозиція : прийняти проект закону без обговорення .
І я хотів би спитати у вас : можу поставити я це питання на голосування ?
Переходимо до голосування .
То я прошу , шановні народні депутати , прошу підготуватися , руки опустіть .
Прошу підготуватися до голос .
По мотивам я вам дам .
Прошу підготуватися до голосування .
Ставлю на голосування для прийняття .
Разблокируйте карточку .
Прошу підготуватися до голосування .
Увага !
Увага , народні депутати !
Ставлю на голосування для прийняття за основу і в цілому проект Закону про внесення змін до Закону України " Про Регламент Верховної Ради України " .
Прошу народних депутатів голосувати .
За - 339
Підсумки : за – 339 .
Проти – нуль , утрималося – 4 , не голосувало – 7 .
Всього – 350 .
Рішення прийнято .
Прошу по фракціям : Партія регіонів – 156 , " Батьківщина " – 78 , " УДАР Віталія Кличка " – 34 , " Свобода " – 33 , Компартія – 22 , " Позафракційні " – 16 .
Дякую , народні депутати .
Шановні народні депутати , переходимо до питання : " Про заяву Верховної Ради України щодо євроінтеграційних прагнень України " .
Текст заяви в депутатів є ?
Є текст заяви ?
Було багато заяв , то давайте я прочитаю заяву , яку ми приймаємо , щоб кожен народний депутат знав .
" Заява Верховної Ради України про реалізацію євроінтеграційних прагнень України та укладення Угоди про асоціацію між Україною та Європейським Союзом .
Верховна Рада України , враховуючи , що європейська перспектива України має стати об'єднувальним чинником , довкола якого консолідується переважна більшість політичних сил , беручи до уваги важливість діяльності Місії уповноважених представників Європейського парламенту Квасьневського та Кокса , очікуючи позитивних результатів чергового саміту " Україна – Європейський Союз " , запланованого на 25 лютого 2013 року , та саміту " Східного партнерства " , запланованого на 28 - 29 листопада 2013 року , заявляє , що в межах своїх повноважень забезпечить виконання рекомендацій щодо підписання Угоди про асоціацію між Україною та Європейським Союзом , викладених у резолюціях Європейського парламенту та висновках Ради Європи , схвалених 10 грудня 2012 року на засіданні міністрів закордонних справ держав – членів ЄС , сприятиме повному виконанню погоджених з Європейським Союзом заходів , передусім у рамках порядку денного асоціації між України та ЄС та Плану дій щодо лібералізації Європейським Союзом візового режиму для України та забезпечити ратифікація змін до Угоди між Україною та ЄС про спрощення , оформлення віз ;
Активізує діяльність щодо прийняття законів , спрямованих на адаптацію законодавства України та законодавства Європейського Союзу , зокрема тих , які передбачені відповідною Загальнодержавною програмою адаптації законодавства України до законодавства Європейського Союзу , затвердженої Законом України від 18 березня 2004 року № 1629 - 4 , а також тих , що належать до сфери реформування судової системи , системи кримінальної юстиції , а виборчого законодавства , враховуючи рекомендації , що містяться в заключному звіті Місії ОБСЄ зі спостереження за виборами та висновках Венеціанської комісії .
Верховна Рада України закликає Європейський Союз та його держави - члени , щойно українська сторона продемонструє рішучі дії та відчутний прогрес у трьох сферах , визначених у висновках Ради ЄС та виконає необхідні внутрішні процедури , забезпечити невідкладне підписання Угоди про асоціацію між Україною та Європейським Союзом , передбачивши можливість попереднього ще до завершення процесу і ратифікації усіма країнами - членами ЄС , застосування окремих її положень , зокрема щодо створення поглибленої та всеохоплюючої зони вільної торгівлі .
Забезпечити неухильне та повне виконання Угоди між Україною Європейським Союзом про спрощений порядок видачі віз з метою реалізації права громадян України на безперешкодне пересування територією Європейського Союзу .
Не принижуючи їхньої честі та гідності .
Ухвалення рішення про перехід України до заключної імплементаційної фази виконання плану дій щодо лібералізації Європейським Союзом візового режиму для України , а також запровадження для громадян України безвізового режиму , як тільки будуть виконані необхідні умови .
Надати адекватну експертну та фінансову підтримку України у процесі підготовки та впровадження Угоди про асоціацію , насамперед , з метою адаптації економіки держави , регуляторного середовища до функціонування в умовах поглибленої та всеохоплюючої зони вільної торгівлі з ЄС .
Підписали цю заяву , ту , яку я вам прочитав , керівники фракцій : Яценюк , Тягнибок , Кличко , Кошулинський , Єфремов і тут багато є депутатів .
Тому є пропозиція без обговорення прийняти цю заяву .
Можна ставити на голосування ?
Можна .
Я прочитав те , що підписали керівники фракцій .
Шановні народні депутати , я прошу підготуватися до голосування .
Прошу голосувати .
Ставлю на голосування проект Постанови Верховної Ради України щодо євроінтеграційних прагнень України для прийняття за основу і в цілому .
Прошу заяву в цілому .
за основу і в цілому прийняти .
Прошу голосувати .
За - 315
За – 315 , проти – 24 , утрималося – 4 , не голосувало – 6 .
Всього – 349 .
Рішення прийнято .
По фракціях .
Партія регіонів – 149 , " Батьківщина " – 83 , " УДАР Віталія Кличка " – 34 , " Свобода " – 33 , Компартія України – 0 , позафракційні – 16 .
Рішення прийнято , з чим я вас і поздоровляю .
Ранкове засідання Верховної Ради України оголошую закритим .
Наступне пленарне засідання відбудеться у вівторок 5 березня о 10-й годині .
А в ці дні я прошу попрацювати і в комітетах , і в своїх округах .
Спасибі .
До побачення .
