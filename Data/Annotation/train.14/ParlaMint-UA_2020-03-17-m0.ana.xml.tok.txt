Доброго ранку , шановні колеги !
Доброго ранку , шановні колеги .
Будь ласка , підготуйтесь до реєстрації .
Шановні колеги , доброго ранку .
Будь ласка , підготуйтесь до реєстрації .
Готові реєструватись ?
Нагадую , реєстрація відбувається шляхом натискання зеленої кнопки " за " .
Прошу зареєструватись .
В залі зареєстровано 324 народних депутати України .
Покажіть , будь ласка , по фракціям .
Позачергове пленарне засідання Верховної Ради України оголошую відкритим .
Відповідно до частини восьмої статті 19 , частини чотирнадцятої статті 73 Регламенту Верховної Ради України депутатські фракції та групи на Погоджувальній раді внесли пропозицію про скликання сьогодні позачергового пленарного засідання Верховної Ради України .
Пропозиція щодо скликання позачергового пленарного засідання Верховної Ради України була ухвалена на Погоджувальній раді одноголосно .
На позачерговому засіданні депутатські фракції та групи наполягають розглянути питання законодавчого забезпечення невідкладних заходів щодо запобігання поширенню та протидії .
поширенню на території України коронавірусної інфекції COVID - 19 .
Перелік питань , розгляд яких визначений у пропозиціях до скликання позачергового засідання , вам наданий .
Переходимо до розгляду .
Шановні колеги , на засідання Верховної Ради України присутні Прем'єр - міністр України та заступник міністра охорони здоров'я .
Є пропозиція дати можливість виступити Прем'єр - міністру України і дати можливість виступити заступнику міністра охорони здоров'я , який саме відповідає за цей напрямок роботи .
Паралельно з цим хотів би зазначити і ще раз закликати , і повідомити наших з вами співгромадян .
Шановні колеги , Верховна Рада , як і всі інші інституція , продовжує роботу .
Ми продовжуємо роботу , тому що ми розуміємо всю відповідальність , яка лежать на нас , яка лежить на Президентові держави , яка лежать на Кабінеті Міністрів України .
Ми , дійсно , змінюємо формат роботи , однак Верховна Рада не закривається на карантин .
Верховна Рада розуміє , і це треба віддати належне , розуміють всі депутати , які є сьогодні в залі .
Незважаючи на всі виклики , які є , ми готові працювати .
Да , ми змінюємо режим нашої діяльності для того , щоб забезпечити можливість нашої роботи , і для того , щоб уберегти людей .
Це правда .
Однак , я впевнений , що Верховна Рада завжди буде працювати на користь нашої держави .
Я хотів за це подякувати всім народним депутатам і всі державним органам та інституціям .
До слова запрошується Прем'єр - міністр України Денис Анатолійович Шмигаль .
Шановний пане Голово Верховної Ради , шановні пані і панове народні депутати , дякую за цю можливість , і також приєднаюсь до слів вдячності Голові Верховної Ради , депутатському корпусу за роботу сьогодні в позачерговому режимі і в режимі такому , екстреному , спільно з Кабінетом Міністрів .
Кабінет Міністрів працює зараз практично цілодобово .
Створений відповідний інформаційний єдиний центр щодо коронавірусу , створений штаб урядовий , ми робимо і вживаємо всіх необхідних заходів , які потребує Україна для того , щоб захистити своїх громадян .
Ми не хочемо бути передчасними , ми точно не маємо на меті зробити паніку або налякати населення , але ми не можемо собі дозволити і зволікати , тому що , як показує досвід світу , зволікання коштує людських життів .
І Китай сьогодні фактично здолав зростання вірусу завдяки жорстким діям , частина європейських країн зволікали , довго приймали рішення , розмірковували , за це сьогодні , ми бачимо , сплачуються людські життя .
Тому в першу чергу ми маємо дбати за людей України , за те , щоб зберегти кожне життя , здоров'я кожного українця .
Тому рішення мають бути доволі швидкими , за необхідності - жорсткими .
Підготовлений і запропонований сьогодні законопроект дозволяє нам пом'якшити наслідки для економіки і для кожного окремого громадянина .
Тому , звичайно ж , буду просити вас підтримати цей законопроект , і знаю про єдність , яка є сьогодні в парламенті , перед лицем кризи , яка насправді є світовим викликом .
Тому дякую політичним партіям , головам політичних партій , фракціям за єдність в питанні боротьби з коронавірусом і за готовність приймати всі необхідні рішення оперативно , швидко на користь України і українців .
Дякую вам за увагу .
Дякую за підтримку .
Законопроект , я розумію , буде комітет представляти .
Якщо є запитання , готовий на них відповісти .
Також сьогодні присутній головний санітарний державний лікар , який також може надати інформацію оперативно .
Дякую за вашу увагу .
Дякую , Денис Анатолійович .
Дивіться , не передбачається запитання .
Є заступник міністра профільний .
Якщо буде бажання , я тоді від фракції дам запитання від профільного заступника .
Це не розгляд питання .
Це виступ Прем'єр - міністра .
Ірина Володимирівна , зараз заступник міністра буде , я дам запитання .
Дякую .
Ви готові відповісти ?
Добре .
По одному запитанню від кожної фракції .
Але тоді потім заступнику не будемо задавати , щоб не витрачати час .
По одному запитанню щодо цього питання до Прем'єр - міністра .
Запишіться , будь ласка , по фракціям .
Івченко Вадим Євгенович .
Прошу передати слово Крульку Івану .
Іван Крулько , фракція " Батьківщина " .
Шановний Прем'єр - міністр , у мене до вас наступне питання , яке стосується статистики .
Скільки громадян України за період січня -лютого місяця цього року захворіло на запалення легенів , пневмонію , інші форми гострих респіраторних захворювань ?
І як це кореспондується , порівнюється з аналогічним періодом минулого року ?
І відповідно , скільки осіб в Україні померло від такого роду захворювань ?
І як це порівнюється з аналогічним періодом минулого 2019 року ?
Дякую .
Прошу дати конкретну відповідь на це питання .
Це дуже важливо в контексті ситуації , яка сьогодні складається в Україні , а також в інших країнах Європейського Союзу і світу .
Дякую .
Дякую за ваше питання .
Ми , звісно ж , підготуємо вам таку аналітику конкретну , щоб я зараз не придумував .
Але на сьогоднішній день зареєстрованих випадків коронавірусу в Україні вже є сім .
Одна людина , на жаль , померла , старша людина , всі ми про це знаємо .
Також вже є випадки захворювання українців за кордоном непоодинокі , в тому числі є випадок захворювання одного з працівників консульства , який зараз лікується .
Тому розумію питання ваше про пневмонію .
Для того , щоб порівняти , ми підготуємо таку аналітику .
Тут немає секретів , ми абсолютно не намагаємося приховувати чогось .
Вся статистика , яка наявна , вона є доступна , і ми будемо , і готові нею ділитися .
Вона буде в штабі і буде надана Верховній Раді також без обмежень , без проблем .
Дякую .
Лаба Михайло Михайлович .
Доброго дня , шановний Прем'єр - міністр .
Лаба Михайло , 70 виборчий округ , Закарпаття .
Скажіть , будь ласка , от зараз є така ситуація , що буквально за кордоном є такі ситуації , де наші представництва і консульства медійно слабо , напевно , так кажуть заробітчани наші , передають , що висвітлюють якісь пропозиції щодо логістики і інших речей комунікативних .
Я би просив навіть консульські установи виступити на місцевих медіа у тих країнах , де наших українців дуже багато .
Дякую .
Дякую .
Міністерство закордонних справ працює , дійсно , в цілодобовому режимі .
Також створений відповідний штаб .
Всі консули і консульські установи працюють в цілодобовому режимі , є гарячі лінії .
Все висвітлюється .
З операторами мобільними домовлено , приходять відповідні смс - повідомлення , за кордоном зокрема .
Не тільки в Україні , але і за кордоном , приходять повідомлення з інформуванням для кожної конкретної країни , як можна дістатись до України , де хаби , де формуються до вильоту групи українців , де консульство , з ким зв'язуватись , яка гаряча лінія .
Ця інформація є .
Ми її підсилюємо .
І вашою порадою скористаємося .
Дякую .
Королевська Наталія Юріївна .
Шановний Прем'єр - міністр , " Опозиційна платформа – За життя " дві доби приймала найактивнішу участь в розробці антикризового законодавства .
Але ж , ми вважаємо , цього сьогодні недостатньо .
Тому що зараз як ніколи нам потрібно відкинути всі наші політичні протиріччя та об'єднати зусилля для ухвалення надзвичайно важливих , життєвих для нашої країни рішень .
Тому що економічне мародерство , яке ми бачимо останні тижні , неприпустиме .
І ми вимагаємо від вас терміново задіяти всі доступні інструменти .
А якщо потрібно , ми готові вам надати додаткові інструменти для того , щоб навести лад з цінами в країні , забезпечити людей необхідними засобами індивідуального захисту та ліками .
Також до вас питання .
Скажіть , будь ласка , так скільки сьогодні постраждало вже від коронавірусу в країні і скільки людей вже померло .
Ми сподіваємось , що ви .
Відповідаючи на ваше питання , зазначу ще раз : сім осіб - офіційно підтверджено - мають захворювання на інфекцію , яка визначається як коронавірус .
Одна людина в Україні померла .
Інших зареєстрованих або підтверджених випадків нема .
Ми досліджуємо всі ці речі , і ця статистика є відкритою , буде надана .
Стосовно діяльності .
Я ще раз подякую парламенту за готовність і підтримку тих законопроектів і дій , які необхідні сьогодні для того , щоб діяти швидко , рішуче , жорстко , коли це необхідно , для того , щоб рятувати кожне життя кожного українця і зберегти здоров'я нації – це сьогодні пріоритет номер один і парламент .
Видно об'єднання парламенту , за що сьогодні вчергове дякую .
Лозинський Роман Михайлович .
Прошу передати слово Сергію Рахманіну .
Рахманін Сергій Іванович .
Дякую .
Шановний пане Прем'єр , відповідно до Закону " Про правовий режим надзвичайного стану " у випадку епідемії та пандемії надзвичайний стан оголошується Президентом за пропозицією Кабінету Міністрів .
Вчора Президент припустив , що він може ввести надзвичайний стан .
У мене два питання .
Перше .
Чи підтримуєте ви запровадження надзвичайного стану на окремих територіях чи на всій Україні ?
І чи готує Кабінет Міністрів обґрунтовані пропозиції для введення потрібного указу Президента , як цього вимагає закон ?
Дякую .
Дякую .
Ви бачите роботу і дії Кабінету Міністрів , ми також щодня приймаємо рішення непрості , такі , які не приймались за часів незалежності України .
В двох областях - в Житомирській і в Чернівецькій - вчора , рішенням обласних комісій і потім рішенням уряду запроваджена надзвичайна ситуація .
В подальшому у разі необхідності ми готові до запровадження надзвичайного стану в Україні так само , як робить більшість країн Європи .
Якщо це буде необхідно , ми до таких рішень готові .
Пропозиції підготовлені і будуть надані , законодавство у нас відповідне є , воно регулює всі ці речі .
Вчора на позачерговому засіданні Кабміну вечірньому ми прийняли ряд обмежень , посилили їх , в тому числі і щодо пересування країною , щодо пересування громадським транспортом , щодо збирання не більше 10 людей , якщо це не стосується заходів державної необхідності .
І ще цілий ряд заходів , які посилюють і розмежовують потоки людей і зменшують контакти між людьми .
Тому що це кожне врятоване життя , і кожен день вартує того , щоби приймати тверді , жорсткі , але обґрунтовані рішення .
Ми до введення надзвичайного стану в разі потреби будемо готові .
Дякую .
Кулініч Олег Іванович .
Олег Кулініч , депутатська група " Довіра " .
Шановний пане Прем'єр - міністр , зараз дуже складна ситуація на місцях .
Мова йде про обласні , про районні лікарні .
Не вистачає експрес- тестів , не вистачає обладнання , немає апаратів штучної вентиляції легень .
Ми чудово розуміємо , що зараз ми проголосуємо і уряд виділяє кошти , але де брати ці апарати штучної вентиляції легенів , якщо їх просто зараз немає на ринку ?
Тобто дайте , будь ласка , конкретну відповідь , як це буде практично , щоб ми могли , ми всі практично мажоритарники , заспокоїти людей і дати чітку відповідь .
І як це буде швидко і як це буде практично .
Дякую .
Дякую .
Що ми зробили вже , це передали майже 10 мільйонів масок в області плюс передали обладнання .
Там по півтори тисячі апаратів штучної вентиляції легенів і інших приладів .
Я про це комунікував уже .
Друге .
Ми провели вчора декілька зустрічей із представниками бізнесу , в тому числі і в Кабінеті Міністрів ми зустрілись з представниками , з найбільшими виробниками засобів індивідуального захисту і медичного обладнання в Україні , з асоціаціями , з представниками мереж аптек і підготували з ними до підпису меморандум , в якому зазначили , по-перше , ціни , по-друге , обсяги , по-третє , умови роботи спільної в умовах кризи .
Абсолютне розуміння з боку бізнесу , український бізнес починає збільшувати об'єми виробництва .
Так , є питання , ми частину з них сьогодні в тих законопроектах , які парламент буде приймати , підтримаємо , і з точки зору підтримки цього бізнесу .
У них є запитання щодо сировини , щодо матеріалів , також ми допомагаємо це вирішувати .
В подальшому ведемо перемовини з нашими міжнародними партнерами щодо пошуку необхідної кількості обладнання , засобів індивідуального захисту , ліків .
Вже є перші домовленості , доволі великі , значні .
Тобто цього тижня будемо везти вже і обладнання , і засоби індивідуального захисту .
Дякую .
Дякую .
Геращенко Ірина Володимирівна .
Шановний пане Прем'єр - міністр , хотіли поставити вам до уваги , що в Черкаській , Одеській , Луганській та інших областях зовсім немає тестів .
Хочемо запитати , коли , в якій якості будуть доставлені тести , хочемо отримати письмову інформацію від уряду щодо того , куди ж саме надійшли ці по півтори , як ви сказали , тисячі апаратів штучної вентиляції легенів , іншої техніки .
І також звернути вашу увагу на наступне .
Як будуть забезпечені лікарі і транспортом , і логістикою , наскільки будуть підняті соціальні гарантії лікарям , які зараз будуть задіяні для того , щоб зупинити цю можливу епідемію ?
І скільки в Києві , і в регіонах , от наскільки у нас забезпечена країна койка - ліжками для того , щоб .
на скільки ми розраховуємо можливості прийняти , якщо буде така потреба , українських громадян в лікарнях ?
І зверніть увагу , що жодна країна світу не закривала метро .
Є обмеження в метро , є безкоштовні маски в метро , є зменшення кількості там потягів цих , але такого .
Дякую .
Отже , відповідаючи на ваше запитання , зазначу : 12 тисяч ліжок в інфекційних відділеннях підготовлені в Україні , загалом загальна кількість 200 тисяч ліжок в українських лікарнях .
Щодо підтримки лікарів .
Сьогодні лікарі так само , як і військові , - це люди , які стають на захист українського суспільства .
Фактично вони сьогодні працюють майже у військових , фронтових умовах , тому питання їх соціальних гарантій , їх підтримки розглядається Кабінетом Міністрів .
Дані доручення прорахувати і забезпечити фінансово - матеріальне стимулювання тих лікарів , які будуть працювати безпосередньо з коронавірусом .
І в подальшому ми будемо вживати всіх захистів для того , щоб захистити і підтримати лікарів , і також будемо просити про це і парламент , також стати нашим партнером в цій роботі щодо захисту і підтримки українських медиків і молодшого медичного персоналу .
Стосовно переданих засобів індивідуального захисту інформація буде надана , вона на " Фейсбуці " опублікована в тому числі , але офіційно ми її надамо , в якій області , в якій кількості були роздані .
Стосовно тестів .
До кінця цього тижня ми завеземо в Україну першу партію тестів , яка буде складати 10 мільйонів тестів , швидких , які дають 99 , 99 відповідь на захворюваність на відповідну хворобу - коронавірус .
Дякую .
Дякую , пане Прем'єр - міністр .
Сідайте .
Ляшко Віктор Костянтинович , три хвилини на виступ , будь ласка .
Дайте свої рекомендації , пане заступник .
Доброго дня , шановні народні депутати , наразі ситуація з коронавірусом в світі набуває все більш загрозливого характеру .
Всесвітня організація охорони здоров'я об'явила епідемію .
Сьогодні ми вже маємо понад 182 тисячі зареєстрованих випадків коронавірусної інфекції .
З 27 лютого відбувається значний ріст випадків коронавірусної хвороби за межами Китайської Народної Республіки .
До 27 лютого близько 90 відсотків всіх випадків були на території однієї провінції в Китайській Народній Республіці .
Сьогодні поширення відбувається більше ніж в 100 країнах світу .
На жаль , ми маємо в Україні вже сім зареєстрованих випадків коронавірусної хвороби , із них чотири пов'язані з внутрішньо країною передачею даного вірусу на території нашої країни .
Вони не пов'язані з подорожами .
Тому ми як Міністерство охорони здоров'я змінюємо алгоритми діагностики і виявлення випадків хворих на коронавірусну інфекцію .
Уряд здійснює всі превентивні обмежувальні протиепідемічні заходи для того , щоб не допустити поширення хвороби і стрімкого зростання випадків коронавірусної хвороби на території нашої держави .
Ми всі з вами повинні розуміти , що превентивні заходи , які впроваджуються на рівні держави , вони в першу чергу спрямовані на те , щоб унеможливити пікове навантаження кількості хворих , які надходять одночасно в наші заклади охорони здоров'я .
Як повідомив Прем'єр - міністр України , в нашій країні є близько 12 тисяч інфекційних лікарень , інфекційних ліжок в інфекційних лікарнях .
Там загальна кількість інфекційних боксів 2 , 5 тисячі .
В той же , час ми розуміємо , що якщо буде масове надходження хворих з коронавірусною хворобою , цих ліжок буде недостатньо .
Нам потрібно мати і знати , як перепрофільовувати інші заклади охорони здоров'я для того , щоб надавати якісну медичну допомогу .
Статистика , яка сьогодні є в світі показує , що близько 80 відсотків випадків проходять у легких формах .
Близько 10 відсотків будуть потребувати госпіталізації .
А статистика Італії показує , що близько 10 відсотків інших будуть потребувати госпіталізації у відділення інтенсивної терапії .
Тому ми сьогодні проаналізували і знаємо кількість ліжок , яка у нас є у відділеннях інтенсивної терапії поза межами закладів інфекційного профілю .
І статистику , яку ми маємо , вона каже , що ми готові і повинні надавати якісну , ефективну допомогу , оскільки ми маємо близько 3 , 5 тисяч апаратів для штучної вентиляції легень саме у відділеннях інтенсивної терапії .
В той час же , кількості може не вистачити і обладнання може бути застаріле .
Ми вживаємо всіх заходів і виділяються додаткові кошти , щоб оновити матеріально - технічну базу , щоб захистити наших медичних працівників , які перші будуть зустрічати .
Дякую .
Вікторе Костянтиновичу .
Дякую .
Шановні колеги .
Дякую .
Переходимо до розгляду питань .
Шановні колеги , сьогодні позачергове засідання , яке скликане Погоджувальною радою , зараз відбувається , після цього відбудеться позачергове засідання , яке ініціював Президент держави .
На ньому будуть розглядатися два питання .
Шановні колеги , буде розглядатися два питання : перше питання – про призначення міністра економічного розвитку , друге питання – обрання Генерального прокурора , призначення Генерального прокурора .
Тому прошу Комітет з питань економічного розвитку та Комітет з питань правоохоронної діяльності зібратися та розглянути ці питання на своїх засіданнях .
Переходимо до розгляду питань .
Вам запропонований до розгляду проект Закону про внесення змін до деяких законодавчих актів України , спрямованих на запобігання виникнення і поширення коронавірусної хвороби ( COVID - 19 ) , реєстраційний номер 3219 .
Шановні колеги , будь ласка , підготуйтеся до голосування .
Нам необхідно прийняти рішення про включення до порядку денного сесії цього питання .
Готові голосувати ?
Прошу підтримати та проголосувати .
За - 336
Рішення прийнято .
Пропонується розглянути це питання за скороченою процедурою .
Прошу підтримати та проголосувати .
Я чую .
Зараз я запропоную .
За - 340
Рішення прийнято .
Шановні колеги , пропонується розглянути це питання без обговорення та прийняти рішення .
Готові голосувати ?
Ставлю на голосування пропозицію про прийняття за основу проекту Закону про внесення змін до деяких законодавчих актів України , спрямованих на запобігання виникнення і поширення коронавірусної хвороби ( COVID - 19 ) ( реєстраційний номер 3219 ) .
Прошу підтримати та проголосувати .
І зараз ми поставимо наступне голосування – про прийняття в цілому .
За - 336
Рішення прийнято .
Шановні колеги , ставлю на голосування пропозицію про прийняття в цілому з необхідними техніко - юридичними правками проект Закону ( реєстраційний номер 3219 ) про внесення змін до деяких законодавчих актів України , спрямованих на запобігання виникнення і поширення коронавірусної хвороби ( COVID - 19 ) .
Прошу підтримати та проголосувати .
За - 344
Рішення прийнято .
Дивіться , весь зал прийняв рішення .
Я дякую вам за підтримку так само , шановні колеги .
Дякую .
Шановні колеги , з мотивів .
Ні , чекайте , ні , з мотивів – ні зараз .
Ми ще не зайшли в питання .
Проект закону .
Якщо буде обговорення , почекайте .
Проект Закону про внесення змін до деяких законодавчих актів України , спрямованих на підвищення доступності лікарських засобів , медичних виробів та інших товарів , які закуповуються Особою , уповноваженою на здійснення закупівель у сфері охорони здоров'я ( реєстраційний номер 2538 ) .
Це друге читання .
Є невраховані правки .
З мотивів ?
Геращенко з мотивів .
Івченко з мотивів , Кулініч з мотивів .
Почекайте , бачу .
Геращенко .
Включіть , будь ласка , мікрофон .
Шановні колеги , ми вважаємо , що і до цього влада , на жаль , провалила інформаційну кампанію , що стосується коронавірусу .
І зараз за цим засіданням слідкують мільйони людей .
Вони от хочуть знати , що ми тільки що проголосували в цьому пориві турборежиму .
Українці , мільйони українців , журналісти , яких немає зараз в ложі преси , вони мають право знати , про що йдеться в законопроекті , за який проголосувало 300 депутатів народних .
Ми пропонуємо все-таки після закінчення питання , в яке ми вже зайшли , дати по дві хвилини з мотивів , щоб фракції пояснили , про що тут йдеться .
Тим більше , над цим законом ми консолідовано разом працювали , це спрацює позитивному сприйняттю нашої спільної роботи , конструктиву важливому і таке інше .
Ми вимагаємо , щоби ми просто роз'яснили .
Приймається .
Якщо ніхто не буде заперечувати , я теж .
Щоб ми роз'яснили людям , що ми прийняли .
Люди налякані .
Давайте розкажемо , що тут є економічне , що тут є соціальне , що тут є медичне .
Дякую .
Ірина Володимирівна , домовились .
Давайте тоді після цього повернемося до позицій .
Добре .
Це буде позиція кожної з фракцій .
Домовились .
Тут наполягаєте всі на .
Железняк Ярослав Іванович .
Шановний пане Голово !
Ми і вся фракція , я впевнений , що і весь зал підтримуємо позицію про те , що все ж таки повинно бути хоча б елементарне обговорення .
Наприклад , по тому закону , який ми в тому числі вносили , у нас була окрема позиція щодо тимчасової дії кримінальних норм , які є в цьому законі , і зараз не було банально можливості про це сказати .
Ярослав Іванович , я вибачаюся , що я вас перебив , але ми ж домовилися , що після цього питання дам по дві хвилини кожній фракції .
Давайте тоді не витрачати зараз час , проходимо це питання - і потім по дві хвилини .
Нормально так ?
Домовились .
Шановні колеги , 2538 друге читання .
Хтось наполягає на правках ?
На якій ?
Ніна Петрівна Южаніна , на якій правці наполягаєте ?
І Радуцький .
Скажіть , будь ласка , ми з вами проголосували в першому читанні цей законопроект , говорили , що ви до другого читання зробите так , щоби , справді , це підприємство , яке ви створюєте , виконувало функцію , не пов'язану з комерційною діяльністю , а якщо там і будуть зароблені додаткові кошти , то вони були спрямовані як у неприбуткової організації виключно на ту діяльність , яка передбачена статутом .
Для цього я подала одну - єдину поправку , яка унеможливлює зловживати і взагалі використати цю організацію для різних схем , які закладені в системі далі оподаткування , тому що всі операції , які пов'язані з діяльністю цієї компанії , будуть звільнені в подальшому в наступному законі .
Для того , щоб справді виконати ту ціль , яку ви перед собою ставите , або ви не зрозуміли , що це має бути утворене виключно казенне неприбуткове підприємство .
Це означатиме , що , оскільки воно буде оперувати виключно державними коштами , то воно має виконувати всі функції , які відповідно є по закону , по статті 76 про казенне підприємство .
Дякую .
Ніна Петрівна , ви не наполягаєте на голосуванні ?
Ні , позицію комітету зараз послухаємо .
Михайло Борисович , відповідайте .
Доброго дня .
Це 2 правка , так , Ніна Петрівна ?
11-а .
11-а .
Ззараз , хвилинку , я так .
Врахована частково 11 правка , Южаніна Ніна Петрівна .
11 правка врахована частково .
Врахована частково .
Ну , чому ні ?
Шановні колеги , Ніна Петрівна , ви будете наполягати на голосуванні ?
Врахована частково , зауваження - аналогічне правці 7 : щодо критеріїв до особи , уповноваженої на здійснення закупівель .
Добре , ставлю на голосування правку 11 Южаніної .
Вона врахована частково .
Прошу визначатися та голосувати .
Врахована частково .
Почекайте , зупиніть голосування .
Зупиніть голосування .
Написано : враховано частково .
Я ж бачу таблицю , шановні колеги .
Я ставлю на голосування так , як воно враховано .
Ставлю на голосування правку номер 11 Южаніної , враховану частково .
Прошу визначатись та голосувати .
За - 130
Рішення не прийнято , правка не врахована .
Шановні колеги , хтось ще наполягає на своїх правках ?
Ні .
Що ?
Я хочу 94 правку поставити на підтвердження , бо є .
94 правка – це про термін дії 2 роки чи безстроково , термін дії .
Зараз , хвилинку , я зачитаю повністю .
Ви не наполягаєте , я правильно розумію ?
Не наполягає .
Він не наполягає .
Ірина Володимирівна , ви мене чуєте ?
Дякую .
Більше ніхто не наполягає на правках ?
Стефанишина .
Включіть , будь ласка , мікрофон .
Правка .
Номер правки ?
Шановні колеги , ми просимо все-таки поставити на голосування 94 правку в залі .
Я коротко поясню .
Ця правка скасовує можливість спрощеної реєстрації ліків для державних закупівель цим підприємством .
Що це означає ?
Що в нас буде обмежена конкуренція і що пацієнти по суті не будуть отримувати ліки .
Це дуже важлива правка для пацієнтів з онкологією , зі СНІДом , з гепатитом і з іншими захворюваннями .
Ця норма , яка дозволяє спрощену реєстрацію для лікарських засобів , має бути постійною , а не тимчасовою .
94 правка ?
Так , а вона врахована .
Ну , як ні ?
Радуцьким 94 правка .
На підтвердження ?
Ставлю на голосування 94 правку .
Вона врахована комітетом .
Прошу підтримати та проголосувати .
За-252
Правка підтверджена .
Хто ще наполягає на правках ?
Ніхто ?
Переходимо до голосування .
Шановні колеги , ставлю на голосування для .
Ставлю на голосування пропозицію про прийняття в другому читанні та в цілому з необхідними техніко - юридичними правками проект Закону про внесення змін до деяких законодавчих актів України , спрямованих на підвищення доступності лікарських засобів , медичних виробів та інших товарів , які закуповуються Особою , уповноваженою на здійснення закупівель у сфері охорони здоров'я ( реєстраційний номер 2538 ) .
Прошу підтримати та проголосувати .
За - 290
Рішення прийнято .
Закон прийнятий в цілому .
Шановні колеги , переходимо до наступного питання порядку денного .
Вам запропонований до розгляду проект Закону про внесення змін до Податкового кодексу України щодо підвищення доступності лікарських засобів , медичних виробів та інших товарів , які закуповуються за кошти державного бюджету .
Шановні колеги , дійсно , вибачте .
Домовлялися , що після 2538 по дві хвилини кожна фракція щодо першого законопроекту , який був прийнятий , так званий Закон про коронавірус , про боротьбу з коронавірусом .
Будь ласка , запишіться від депутатських фракцій та груп .
Бобровська Соломія Анатоліївна .
Прошу передати слово Олі Стефанишиній .
Ольга Анатоліївна Стефанишина .
Але , шановні колеги , ми говоримо про перший законопроект , який був прийнятий .
Мова йде про 3219 .
Шановні колеги , доброго дня !
Сьогодні ми проголосували про закон , який дозволить багато спрощень для протидії коронавірусу в Україні .
Але я хочу зупинитися на одній важливій тезі .
Ми з вами сьогодні проголосували за зміни в статтю Кримінального кодексу 325 , яка дозволяє введення кримінальної відповідальності за порушення санітарних норм .
І , звичайно , дуже багато країн сьогодні посилюють відповідальність у зв'язку з протидією коронавірусу .
Але зазвичай прогресивні країни посилюють відповідальність за допомогою підвищення штрафів .
Україна ж пішла іншим шляхом : ми вводимо кримінальну відповідальність .
На нашу думку , це є величезною загрозою сьогодні для України .
У нас недореформовані суди , у нас недореформована Національна поліція .
І ми вважаємо , що сьогодні використовувати цю статтю буде злочином .
І проти того , щоб сьогодні ця стаття використовувалась для посадок неугодних .
Тому позиція фракції " Голос " в тому , щоб ця стаття все-таки була тимчасовою .
І ми будемо вимагати , щоб цей закон був переглянутий .
Ми не змогли , на жаль , цього зробити в рамках робочої групи , оскільки ситуація була дуже терміновою і нам було дуже важко реагувати на цю ситуацію .
Тому наша позиція , що ця стаття не є такою , яка відповідає європейським правилам і нормам , і має бути тимчасовою .
Дякую за увагу .
Дякую .
Бойко Юрій Анатолійович . Королевська Наталія Юріївна .
Шановні колеги , шановні присутні !
Я в першу чергу хочу подякувати всім за те , що ми пройшли випробування на міцність і у кризовий для країни час змогли відкинути всі наші протиріччя та об'єднати зусилля задля ухвалення надзвичайно важливого рішення .
Цей законопроект 3219 , до нього були залучені майже всі фракції парламенту та всі разом ми відпрацювали найнеобхідніші , найтермінові дії .
І я хочу для людей пояснити найголовніші ті норми , які сьогодні врегульовані в цьому питанні .
Перше .
Ми вимагаємо від уряду , і це вже прийнято , щоб терміново вони провели державний контроль за цінами на лікарські засоби , товари медичного призначення та соціально значущі товари .
Також заборона нараховувати та стягувати неустойки за несвоєчасне здійснення платежів за житлово - комунальні послуги .
Також заборона на припинення надання житлово - комунальних послуг у разі їх несплати або оплати в неповному обсязі .
Також заборона скасовувати довідку переміщеної особи , також зупиняти " Ощадбанку " виплати соціальних та пенсійних платежів для переселенців .
Заборона примусового виселення із житла та примусового стягнення житла , що належить громадянам , під час примусового виконання рішень суду щодо стягнення заборгованості за житлово - комунальні послуги та багато інших норм .
Також виплати до 200 відсотків медичним працівникам та тим , хто буде задіяний у подоланні цієї кризи .
Шановні колеги , це дуже важливі норми , але ж цього сьогодні недостатньо .
І ми звертаємося до уряду терміново надати повноцінний план дій , покроковий план дій .
Якщо уряд сьогодні не може , ми готові їм допомогти , щоб прийняти всі необхідні антикризові заходи та захистити здоров'я людей .
Це найголовніша мета сьогоднішнього парламенту .
Дякую .
Бєлькова Ольга Валентинівна .
Івченко Вадим Євгенович .
Вадим Івченко , фракція " Батьківщина " .
Шановні колеги , сьогодні світ опинився в складній ситуації : поряд з економічною кризою на нас обрушилась пандемія .
І зовсім вірні кроки , які сьогодні робить уряд .
Опозиційна фракція " Батьківщина " підтримала законопроект 3219 .
Ми долучилися до його розробки .
Мало того , ми готові продовжувати запроваджувати всі необхідні міри з комітетом , з парламентом , з урядом задля того , щоб ми швидше перейшли цей рубікон .
А для людей я хочу сказати , що ми тимчасово звільнили від ввізного мита операції по ввезенню ліків , ми зробили закупівлю товарів , робіт і послуг для виконання протидії коронавірусу безпосередньо без тендерів зі 100-відсотковою передоплатою .
Строк подання електронних декларацій для фізичних осіб ми продовжили до 1 червня .
Ми в період карантину передбачили можливість дистанційної роботи та відпустки , термін перебування у відпустці за власний рахунок не включатимуть у загальний граничний 15- денний термін .
На період карантину протягом 30 днів після його відміни забороняється скасовувати довідки для внутрішньо переміщених осіб .
Колеги , саме важливе , ми доручили уряду , я прошу увагу , перше : забезпечити контроль за цінами , ліками і на соціально значущі товари .
Це важливе питання , яке турбує людей .
Встановили доплати медичним працівникам у розмірі 200 відсотків заробітної плати .
Ми забезпечили цим законом недопущення припинення житлових субсидій .
Колеги , ми зробили гарну справу , давайте продовжувати .
Опозиція сьогодні разом задля того , щоб ми протидіяли цій пандемії .
Дякую .
Дякую .
Южаніна Ніна Петрівна .
Вікторія Петрівна Сюмар .
Шановні колеги , цей закон став продуктом складного компромісу між різними фракціями .
Що ми бачимо сьогодні ?
Третій місяць в світі вирує епідемія .
Що є в Україні ?
Немає майже нічого , справді , лікарні не обладнані , лікарі не мають засобів індивідуального захисту , не мають банальних масок , не мають банальних антисептиків , вже не кажучи про апарати штучної вентиляції легень , які є першим необхідним апаратом у разі ускладнень коронавірусу .
Цей законопроект , його можна розділити на три частини : перша частина дає відповідь на те , як швидко в цих умовах провести закупівлі .
Насправді їх треба було , шановний пане Прем'єр , і очевидно , що це звертання і до попереднього Прем'єр - міністра , їх треба було проводити ще в січні місяці , коли стало відомо про таку тривожну ситуацію .
Але зараз ми вивели ці закупівлі з-під дії Закону " Про публічні закупівлі " зі збереженням відповідальності .
Ми фактично позбавили їх мита і ПДВ .
І це дозволить , я сподіваюся , уряду діяти оперативно .
Так само ми посилили соціальний захист людей насправді .
Ми впровадили в перелік форс - мажору заходи карантину .
І тому , якщо хтось буде намагатися розривати договори , то це не може бути зроблено під час карантину , тому що очевидно він тепер , нарешті , буде підпадати під форс - мажор .
Ми максимально намагалися захистити людей , яких можуть виселяти з квартир , в яких просто не буде коштів , тому що вони не будуть отримувати зарплату .
Ну і по посиленню кримінальної відповідальності .
Це дуже складний компроміс .
Ця стаття вже існувала у Кримінальному кодексі , але ми домовилися - я хочу це під стенограму заявити , - що ми будемо змінювати її і будемо робити все спільно різними фракціями для того , щоб дати інструменти протидіяти інфекції , але не зловживати правами і свободами людей .
Це закон про довіру , без довіри ми скотимося в прірву .
Давайте мати довіру і виконувати домовленості .
Дякую .
Кулініч Олег Іванович .
Доброго дня , шановні колеги .
Олег Кулініч , депутатська група " Довіра " .
Наша група буде підтримувати всі необхідні законопроекти для країни , які в цей час надзвичайно важливі в боротьбі з коронавірусом .
Тому що в цій ситуації і уряд , і парламент повинні бути єдині .
Але не менш важлива сьогодні моральна підтримка для країн Європи , які потерпають , зараз потерпають від такої страшної загрози .
Я думаю , що всі фракції мене підтримають , коли ми висловимо підтримку країнам Європи , і в тому числі італійському народу , який зараз потерпає найбільше від цієї страшної загрози .
Тому що в цій ситуації моральна підтримка єдина і найкращий спосіб показати , що ми єдині в Європейському Союзі і разом можемо боротися із такими викликами , із такою проблемою , яка стоїть зараз , – це коронавірус .
Я думаю , що всі фракції мене підтримають , коли ми дамо доручення Голові Верховної Ради підготувати офіційне звернення на підтримку європейських країн в такій складній боротьбі із коронавірусом .
Дякую .
Дякую , Олег Іванович .
Шановні колеги , я думаю , що весь зараз світ повинен об'єднатися навколо боротьби з цією проблемою .
Бондар Віктор Васильович .
Дякую , шановний Дмитро Олександрович .
Шановні колеги , ми сьогодні розглядаємо надзвичайно важливий законопроект , який дає шанси , надію країні пройти цю епідемію і вирішити багато питань , які уряд сьогодні ставить , щоб їм розв'язати руки по закупівлях медикаментів , по терміновій підготовці країни , лікарень до цієї епідемії і так далі .
Безумовно , наша депутатська група " За майбутнє " буде підтримувати цей законопроект .
І ми будемо підтримувати всі необхідні законопроекти , які дадуть можливість вирішити хоч на 1 відсоток , на 10 , на 20 питання боротьби з цією епідемією .
Але , в той же час , я хочу звернутись до уряду .
Я це говорив неодноразово на всіх останніх нарадах за цей тиждень .
Ми хочемо від уряду , від штабу , який займається боротьбою з епідемією , побачити чіткий план дій хоча би на найближчі 2 - 3 тижні .
Ми хочемо побачити мобілізаційний план по лікарнях , скільки , яких лікарень , в яких областях буде задіяна для боротьби з цією епідемією .
Ми хочемо побачити , що буде відбуватися з ліками , що буде відбуватися з мобілізацією і підготовкою лікарів , що буде відбуватися з захистом лікарів , які будуть приймати участь у цій боротьбі , що буде відбуватися з вирішенням інших питань , такі як повернення наших українців додому з-за кордонів , як ми їх будемо евакуювати , такі як міжнародні всі допомоги .
Тобто питань безліч , і ці питання мають бути озвучені , і ми маємо почути відповідь від уряду .
Поки ми бачимо дуже багато різних якихось шарахань зі сторони в сторону .
Ми бачимо багато розмов , але ми не бачимо конкретики .
Тому пропонуємо , щоб кожних два дні було засідання спільне цього антикризового штабу від уряду спільно з представниками від кожної депутатської групи і фракції .
Тоді ми будемо мати оперативну інформацію , що насправді відбувається , скільки тестів є в Україні , скільки проведено і які заходи вживаються урядом .
Тоді ми будемо оперативно інформувати громадськість .
Дякую , Віктор Васильович .
Качура Олександр Анатолійович .
Олександр Качура , фракція " Слуга народу " .
Шановні колеги , дійсно , висловлюю подяку всім депутатським фракціям , в тому числі опозиційним , які зараз об'єдналися задля того , щоб убезпечити українців від тої епідемії , яка насувається на територію України .
Дійсно , давайте зараз відкладемо свої політичні амбіції і протистояння і зробимо все для того , щоб Україна як можна простіше перенесла ту величезну епідемію , яка рухається по всьому світу .
Про що законопроект 3219 .
Цей законопроект передбачає , в першу чергу , тендерні спрощені процедури .
Цей законопроект передбачає також звільнення від сплати податку на додану вартість для товарів медичної сфери .
Цей законопроект , як казали вже передбачає також і визначення епідемії , визначення на сьогоднішній день цієї обставини як форс - мажорної .
Це підтримка бізнесу .
Найголовніше , про що б я хотів сказати , це те , що Кабінету Міністрів , я зараз звертаюся до Прем'єр - міністра України надається можливість контролювати та встановлювати тимчасово ціни .
Я сьогодні йшов коли на засідання Верховної Ради , зайшов в аптеку на Інститутській .
Ви знаєте , скільки там коштують маски ?
50 штук – 2 тисячі гривень .
Тому наступним кроком нашим повинно бути введення кримінальної відповідальності за спекулянтство , а я б назвав би це мародерством .
Тому що під час війни , під час того , коли відбувається в країні епідемія , не можна наживатися на українських громадянах .
Саме тому я сьогодні прямо внесу законопроект відповідний , і буду надіятися , що зал його підтримає .
А щодо всіх українських наших громадян , я прошу не панікувати , лікарям ми здійснимо забезпечення 200 відсотків на протязі тижня їх заробітних плат .
Все буде добре .
Давайте триматися разом , будемо всі здорові .
Дякую .
Шановні колеги !
Я від себе особисто , і думаю , що від всього депутатського корпусу , хотів би подякувати робочій групі , яка працювала над цим законопроект .
Вони три доби опрацьовували багато спірних питань , але вони досягли компромісу і сьогодні ми його прийняли .
Це дуже важливо .
Я хотів би ще раз звернутись до і комітету , і цієї групи : напрацювати короткий інформаційний лист , що ми могли б продемонструвати суспільству , що саме закладено в цей законопроект , які позитивні речі там передбачені , які першочергові заходи там відображені і навіщо ми його сьогодні приймали .
Михайло Борисович !
Я Радуцького не бачу .
Будь ласка , підготуйтесь до розгляду питання .
Проект Закону про внесення змін до Податкового кодексу України щодо підвищення доступності лікарських засобів , медичних виробів та інших товарів , які закуповуються за кошти державного бюджету , та створення умов для закупівель у сфері охорони здоров'я за кошти державного бюджету ( реєстраційний номер 2539 ) .
Не будемо обговорювати ?
Правки .
Це друге читання .
Тут правки .
Голосуємо ?
Ви наполягаєте ?
Ніна Петрівна Южаніна , яка правка ?
Ще раз ?
7-а правка , Южаніна .
Шановні колеги , ця поправка пов'язана із основним законом , який ми щойно прийняли .
Я не розумію , чи ви всі почули про те , що створюється приватне підприємство , яке буде керуватися МОЗом і здійснювати операції , в тому числі в величезній сумі , з державного бюджету .
Я не розумію тих колег , які не хочуть виправити ситуацію і всі пільги , які надаються цим законом , надати саме такому підприємству , яке буде виконувати функції , пов'язані з державою , з державними коштами , для закупівлі ліків .
Тому , мені здається , ви зробите тільки що величезну помилку .
Ви знаєте , таких прикладів дуже багато , створених підприємств , які використовують державні кошти , і наслідки виключно негативні .
Тому я проти того , щоби зараз залишати в такій же редакції в Податковому кодексі ті визначення , які прийняті в основному законі .
Якщо можливо , давайте виправимо тут , і тоді ви внесете зміни .
Дякую .
Данило Олександрович , 7 правка .
Шановна Ніна Петрівна , ми обговорювали це питання на комітеті , і ми з вами розуміємо , що та норма , яка є в основному законі , ми не можемо її змінювати в законі , який іде пакетом з основним .
Бо якщо у нас будуть різні визначення в Податковому кодексі і в основному законі , ми з вами нічого , крім протиріч та плутанини , не знайдемо .
І ми домовлялися з вами , що Верховна Рада визначиться по вашій правці в основному законі , і якщо підтримає , то ми підтримаємо тут .
Верховна Рада визначилася і не підтримала вашу поправку , тому рішення комітету – відхилити .
І я прошу підтримати рішення комітету .
Ви наполягаєте , Ніна Петрівна ?
Ставлю на голосування 7 правку Южаніної .
Я прошу визначатися та голосувати .
За - 123
Рішення не прийнято .
Правка не врахована .
Хто буде ще наполягати на своїх правках ?
Теж Ніна Петрівна .
Яка правка ?
Наступна поправка 9 .
Я хочу , пане голово комітету , звернутися до вас .
Вперше з 2010 року ви дозволили , щоб абсолютно законопроектом , не пов'язаним з Податковим кодексом , були внесені зміни .
Це той законопроект , який ми щойно проголосували , 3219 .
І доношу до відома всіх людей : звільнили від ПДВ ввезення медичних ліків , але не звільнили наступну поставку , тобто при ввезені ПДВ не сплачується , а люди від цього нічого не матимуть , тому що ставка 7 і 20 відсотків при продажу в аптеках чи в інших місцях буде застосовуватися .
Тому такі саме зміни не повинні проводитися у непрофільному комітеті .
Вчора ж вас просили забрати ці поправки , розглянути , виписати їх грамотно для того , щоб вони були в нашому саме проекті .
І ще , щойно прийнятий 2538 і 2539 , нічого немає до тих заходів , які зараз проводяться в країні , пов'язані з епідемією .
Тому це просто протягування під шумок .
Данило Олександрович !
Данило Олександрович , позицію комітету .
Ніна Петрівна , дійсно , вперше за нашу каденцію законом непрофільним внесені зміни до Податкового кодексу .
Я не погоджуюсь з такою практикою і виправдовую її виключно виключеністю ситуації , надзвичайністю ситуації , яка сьогодні сталася в країні .
На майбутнє ми , безперечно , не можемо допускати такого , щоб зміни до Податкового кодексу розглядалися непрофільним законом та непрофільним комітетом .
Дякую .
Дякую .
Ставлю на голосування 9 правку Южаніної .
Прошу визначатись та голосувати .
Комітет її відхилив .
За - 115
Рішення не прийнято .
Хто ще наполягає на правці ?
Ніна Петрівна , яка правка ?
51-а .
Я хочу звернутися останній раз до колег при розгляді цього законопроекту .
Просто зрозумійте , що ті зміни , які внесли задля вирішення складної ситуації , зміни в Податковий і Митний кодекс нічого не вирішують .
Тому , можливо , зараз наш комітет зібрався і , не приймаючи в другому читанні цей законопроект , щось .
не щось , а виправили ситуацію і виписали пункти , які направлені задля того , щоб здешевити всі лікарські препарати і засоби , які будуть ввезені в Україну .
Це стосується внесених змін і в Податковий , і в Митний кодекс , їх треба терміново виправити , інакше ви обманули людей і нічого не для них не зробити в цій частині .
Дякую .
І можете не ставити цю поправку , я просто звертаюсь до вас , голово комітету : давайте зараз збиратися і виправляти ситуацію .
Дякую .
Наполягаєте на голосуванні ?
Не наполягаєте .
Ніна Петрівна , ще на якихось поправках будете ?
Колеги , хто ще наполягає на правках ?
Ні .
Переходимо до голосування за закон .
Шановні колеги , ставлю на голосування пропозицію про прийняття в другому читанні та в цілому з необхідними техніко - юридичними правками , проект Закону про внесення змін до Податкового кодексу України щодо підвищення доступності лікарських засобів , медичних виробів та інших товарів , які закуповуються за кошти державного бюджету , та створення умов для закупівель у сфері охорони здоров'я за кошти державного бюджету ( реєстраційний номер 2539 ) .
Готові голосувати ?
Готові .
Прошу підтримати та проголосувати .
За -295
Рішення прийнято .
Закон прийнятий в цілому .
Шановні колеги , вам запропонований до розгляду проект Закону про внесення змін до Податкового кодексу України та інших законів України щодо підтримки платників податків на період здійснення заходів , спрямованих на запобігання виникнення і поширення коронавірусної хвороби ( COVID - 19 ) .
Нам необхідно включити це питання в порядок денний сесії .
Прошу підтримати та проголосувати .
За - 358
Рішення прийнято .
Пропонується розглянути це питання .
Без обговорення ?
Голосуємо .
Шановні колеги .
Хто хоче обговорювати ?
Одна фракція ?
Хто ?
Готові ?
Одна фракція .
Одна фракція – 2 хвилини .
Добре .
Геращенко .
Ні ?
Чому ?
Ви ж просили .
Включіть , будь ласка , мікрофон .
Кому ?
Гончаренку , будь ласка , передайте слово .
Кому ?
Гончаренко Олексій Олексійович , 2 хвилини , хвилина .
З мотивів
Дякую .
Шановні друзі !
Олексій Гончаренко , " Європейська солідарність " , Одещина .
Безумовно , ми маємо підтримати сьогодні економіку України , наших підприємців і всіх тих , хто створює робочі місця .
Дуже шкода , що ми робимо це тільки зараз , хоча насправді економічна криза в країні вже почалася ще до коронавірусу .
В січні місяці маємо падіння ВВП , це ще до епідемії , вперше за чотири роки ми маємо в січні місяці падіння ВВП на піввідсотка .
Чому ?
Бо до цього призвела економічна політика уряду .
Треба не просто приймати цей закон - треба змінювати повністю економічну політику , яка сьогодні знищує виробництво , яка сьогодні знищує підприємництво .
Так , сьогодні ми маємо шукати всі можливості для того щоб підтримати тих , хто дає робочі місця українцям , для тих , хто годує нас тут всіх .
І ми маємо це все пам'ятати !
То ж голосуємо цей закон і змінюємо політику в цілому .
Ставлю на голосування пропозицію про прийняття за основу проект Закону про внесення змін до Податкового кодексу України та інших законів України щодо підтримки платників податків на період здійснення заходів , спрямованих на запобігання виникнення і поширення коронавірусної хвороби ( COVID 19 ) ( реєстраційний номер 3220 ) .
Прошу підтримати та проголосувати .
За - 359
Рішення прийнято .
Шановні колеги , ставлю на голосування пропозицію про прийняття в цілому з необхідними техніко - юридичними правками проект Закону ( реєстраційний номер 3220 ) про внесення змін до Податкового кодексу України та інших законів України щодо підтримки платників податків на період здійснення заходів , спрямованих на запобігання виникнення і поширення коронавірусної хвороби ( COVID 19 ) .
Прошу підтримати та проголосувати .
За - 359
Рішення прийнято .
Закон прийнятий в цілому .
Дякую .
Шановні колеги , наступне питання – це проект Постанови про деякі питання організації роботи Верховної Ради України на період дії карантину в Україні ( 3218 ) .
Необхідне обговорення ?
Ні .
Ставлю на голосування пропозицію про прийняття за основу і в цілому з урахуваннями пропозицій комітету та необхідними техніко - юридичними правками проект Постанови про деякі питання організації роботи Верховної Ради України на період дії карантину в Україні ( реєстраційний номер 3218 ) .
Прошу підтримати та проголосувати .
За - 358
Рішення прийнято .
Шановні колеги , наступне питання – це проект Постанови про внесення змін до календарного плану .
Треба обговорювати ?
Не треба .
Ставлю на голосування пропозицію про прийняття за основу і в цілому проект Постанови про внесення змін до календарного плану проведення третьої сесії Верховної Ради України дев'ятого скликання ( реєстраційний номер 3224 ) .
Готові голосувати ?
Прошу підтримати та проголосувати .
За - 359
Рішення прийнято .
Руслан Олексійович Стефанчук .
Шановні народні депутати , враховуючи необхідність термінового законодавчого забезпечення заходів по боротьбі з .
Шановні колеги , хвилинку тиші .
Я попрошу хвилинку тиші .
Шановні народні депутати , враховуючи необхідність термінового законодавчого забезпечення заходів по боротьбі з коронавірусом , пропоную доручити Голові Верховної Ради України невідкладно підписати прийняті Верховною Радою акти та негайно направити їх Президентові України .
Якщо немає заперечень , я ставлю на голосування .
Прошу підтримати та проголосувати негайне підписання .
Прошу підтримати та проголосувати .
Почекайте , стоп , почекайте !
Я ще раз , дивіться , ми прийняли сьогодні закони .
Для того , щоб не чекати 2 дні , Верховна Рада доручає Голові Верховної Ради підписати закони сьогодні .
По всім чотирьом законам , всі закони , які сьогодні розглядалися .
Всі питання , які розглядалися на позачерговому засіданні сьогоднішньому .
Шановні колеги , є пропозиція голосувати .
Хто думає по-іншому , є інші кнопки .
Я ставлю на голосування .
Прошу підтримати та проголосувати .
За - 360
Дякую .
Рішення прийнято .
Шановні колеги !
Шановні колеги , перелік питань , який був запропонований до розгляду на позачерговому засіданні Верховної Ради України вичерпаний .
Позачергове пленарне засідання Верховної Ради України оголошую закритим .
