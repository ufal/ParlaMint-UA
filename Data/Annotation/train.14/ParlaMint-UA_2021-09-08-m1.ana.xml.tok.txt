У зв'язку з вимогою 153 народних депутатів України та відповідно до частини восьмої статті ( не розходьтеся , будь ласка ) 19 Регламенту Верховної Ради України ми сьогодні проводимо позачергове пленарне засідання Верховної Ради України для розгляду проекту Постанови ( реєстраційний номер 5380 ) про Звернення Верховної Ради України до Конгресу Сполучених Штатів Америки щодо надання Україні двостороннього статусу основного союзника Сполучених Штатів Америки поза НАТО .
Шановні колеги , підготуйтеся до реєстрації .
Нагадую , реєстрація відбувається шляхом натискання зеленої кнопки , першої зліва , або кнопки " за " .
Прошу реєструватися .
У залі зареєстровано 261 народний депутат України .
Позачергове пленарне засідання Верховної Ради України оголошую відкритим .
Шановні колеги , у нас було багато вчора в ЗМІ інформації , хто що скликає .
Нагадую , це позачергове засідання скликається на вимогу 153 народних депутатів України .
Особливо дивно слухати від народних депутатів чому ми сьогодні тут збираємось , коли вони самостійно підписувались під цими підписними листами .
Ви , якщо підписуєтесь , ви дивіться , що ви підписуєте , щоб потім не було непорозумінь .
Надійшла заява про перерву з заміною на виступ .
Железняк Ярослав Іванович .
Шановні колеги , всі ви знаєте , що окупант в Криму зараз здійснює чергові репресії проти наших громадян , проти представників кримськотатарського народу .
З 3 вересня так зване Міністерство внутрішніх справ проводить обшуки і зараз є затриманий перший заступник Меджлісу кримськотатарського народу Наріман Джелялов , а також інші представники кримськотатарського народу .
Це недопустимо .
Саме тому наші колеги реєструють постанову , яка засуджує в черговий раз окупацію Криму , нагадуючи , що Крим – це Україна , яка засуджує дії окупанта щодо політичних репресій і яка звертається від нашого імені , від парламенту України до ООН , ОБСЄ , Ради Європи , НАТО і інших міжнародних партнерів з проханням підтримати нас в нашій боротьбі , з проханням виконувати декларацію , яка була підписана 23 серпня на Кримській платформі , з проханням ще раз нагадати , що в сучасному світі будь-які політичні репресії неможливі .
Ця постанова має чудовий номер , в цій сесії – це 007 .
Сподіваємося , що наші міжнародні партнери також будуть діяти рішуче і прямолінійно , як відомий агент з фільму .
А зараз я прошу і комітет , і голову парламенту , щоб ми прискорили розгляд цієї постанови , розглянули її на цьому тижні і , можливо , на цьому тижні проголосували .
Дякую .
Затримання Нарімана Джелялова – це політичне переслідування та ще за етнічною ознакою , адже всі знають , що він гідний кримський татарин , українець , який є символом опору окупації Криму .
І я вважаю , що , окрім такої постанови , ми повинні також зробити все , щоб наші правоохоронні органи , СБУ , а також РНБО ідентифікували тих , хто замішаний в тому , щоб переслідувати та затримувати Нарімана , таких як Наріман , і ми мусимо запровадити санкції проти таких людей .
Є Акт Магнітського , наприклад , в різних країнах , у нас повинен бути свій акт .
І це може бути акт Нарімана Джелялова .
Зранку зачистки в Криму продовжувались .
І сьогодні взяли ще одного представника Меджлісу , місцевого Меджлісу .
Всі наші постанови дуже чекають в Криму .
І це надає надію на те , що злочин цей , злочини будуть покарані .
Тому прошу вас на цьому тижні це зробити і прийняти цю постанову по Наріману Джелялову і іншим нашим політв'язням .
Дякую .
Дякую .
Я наскільки розумію , це питання буде розглядатися , да , на комітеті сьогодні .
Переходимо до розгляду питання порядку денного .
Вам запропонований до розгляду проект Постанови про звернення Верховної Ради України до Конгресу Сполучених Штатів Америки щодо надання Україні двостороннього статусу основного союзника Сполучених Штатів Америки поза НАТО ( реєстраційний номер 5380 ) .
Пропонується розглянути це питання за скороченою процедурою .
Прошу підтримати та проголосувати .
За - 182
Рішення прийнято .
До слова запрошується народний депутат України Гончаренко Олексій Олексійович .
Олексій Гончаренко , " Європейська солідарність " .
Шановні колеги , я хочу спочатку подякувати вам .
Ми буквально годину тому проголосували проект Постанови про Звернення Верховної Ради до міжнародних інституцій щодо засудження виборів в Російській Федерації на окупованій території українській .
І ми продемонстрували єднання .
Крім однієї фракції , " п'ятої колони " Кремля тут , ми всі проголосували " за " .
І я би дуже хотів , щоби зараз ми знову продемонстрували таке об'єднання .
Коли ми збирали підписи , ми зібрали 153 підписи , і знову всі фракції , представники всіх фракцій та груп , крім однієї , були серед тих , хто підписався за позачергову сесію , тому ми зараз її і проводимо .
Про що йде мова ?
Мова йде про те , що сьогодні в Україні головний наш виклик – це безпека .
Безумовно , нашою стратегічною відповіддю є членство в НАТО , ми до цього йдемо , це принципово .
Але також очевидно , що завтра чи післязавтра , чи навіть через рік чи два ми не станемо членами НАТО , це є теж абсолютно очевидно .
Тому в середньостроковій перспективі наша відповідь на виклики безпеки – це НАТО , а в короткостроковій перспективі ми маємо перейти від статусу стратегічного партнера США до статусу союзника США , бо всім очевидно , будь-якому дипломату , що цей статус є вищим , і цей статус дає набагато більше .
Наприклад , дає можливість розміщати на території країни - союзника США військовий контингент американський .
Скажіть мені – ну , звичайно , за згоди цієї країни – скажіть мені , будь ласка , якщо б зараз морпіхи американські були в Маріуполі , а американський есмінець в Одесі , чи поліз би до нас Путін ?
Слава Україні !
До слова запрошується голова Комітету з питань зовнішньої політики та міжпарламентського співробітництва Мережко Олександр Олександрович .
Шановний головуючий , шановні колеги !
Комітет з питань зовнішньої політики та міжпарламентського співробітництва сьогодні на своєму засіданні розглянув внесений народним депутатом України Гончаренком Олексієм Олексійовичем проект Постанови Верховної Ради України про Звернення Верховної Ради України до Конгресу Сполучених Штатів Америки щодо надання Україні двостороннього статусу основного союзника Сполучених Штатів Америки поза НАТО ( MNNA ) .
Під час розгляду цього законопроекту були заслухані позиції автора законодавчого акта , Міністерства закордонних справ України та зауваження членів комітету .
Надання Сполученими Штатами статусу основного союзника поза НАТО формалізує пріоритетність розбудови співпраці за окремими напрямами .
Такими як участь у спільних оборонних ініціативах , проведення досліджень у військовій сфері та космічній галузі , участь в окремих антитерористичних заходах , постачання окремих видів озброєння , тощо .
Водночас надання США статусу основного союзника поза НАТО не передбачає безпекових гарантій щодо захисту партнерів у випадку збройного нападу на них .
Україна є європейською державою , яка на законодавчому , конституційному рівні чітко окреслила свій євроатлантичний курс та ставить за мету повноправне членство в НАТО .
З 1989 року статус основного союзника США поза НАТО отримали 18 держав світу , які не визначають ціллю або не можуть набути членства в НАТО .
Виходячи з важливості дотримання послідовності зовнішньополітичного курсу України та зосередження зусиль усіх гілок влади на досягненні закріпленої в Конституції України стратегічної цілі , набуття повноправного членства в Північноатлантичному альянсі наразі є актуальним питання максимального використання потенціалу статусу партнера НАТО з розширеними можливостями , які Україна отримала у 2020 році .
Тож за результатами розгляду на засіданні комітету вказаний законопроект не отримав необхідної кількості голосів членів комітету на свою підтримку .
Дякую вам за увагу .
Будь ласка , запишіться : два – за , два – проти , на виступи від депутатських фракцій та груп .
Ніколаєнко Андрій Іванович .
Немиря Григорій Михайлович .
Шановні колеги , на мою думку , відбувається девальвація таких звернень і постанов Верховної Ради , можливо , ми вже чемпіони світу в цьому .
Щодо цього питання є три речі , про які варто сказати .
Перше .
Неправильно визначений взагалі адресат звернення .
Рішення про надання такого статусу не приймає Конгрес Сполучених Штатів .
По-друге , таке звернення і такий статус не надають безпекових гарантій Україні .
Такі гарантії може надати договір про взаємну оборону , якого в Україні немає .
І третє , що прийняття такого звернення або отримання такого статусу , або намагання може не допомогти , а може зашкодити євроатлантичній інтеграції України .
Хочу нагадати , що в 17-му році Верховна Рада вже приймала подібне звернення .
Україна не отримала такого статусу і Україна аж не набагато наблизилась до НАТО .
У той же час я думаю , що певна традиція така склалася , що Верховна Рада приймає звернення символічне , як нібито сказати , висловити таке сподівання .
Дипломати говорять , що для танго потрібні двоє .
Одного бажання , якщо воно буде висловлено Верховною Радою України , не означає , що інша сторона готова його прийняти .
Тому я думаю , кожен може зважити на те , що було , і те , що буде .
Але як проблема систематична , я в котрий раз звертаю увагу , іде девальвація постанов і звернень Верховної Ради до парламентів інших країн .
Коли ми приймаємо такі постанови , після того нічого не відбувається , і ми знову пачками приймаємо такі постанови .
Кожний має зважити на наслідки .
Дякую .
Рахманін Сергій Іванович .
Шановні колеги , і ті , хто виступають " за " , і ті , хто виступає " проти " , трохи маніпулюють поняттями і фактами .
Поясню .
Насправді немає жодного обмеження , щоб країна , яка має статус саме MNNA , могла б прямувати до НАТО .
Але , це , справді , для тих , хто не хоче бачити нас в НАТО , це буде зайвий аргумент .
Друге .
Розмова про те , що оборонна угода , яка у нас є , а вона тільки рамкова , або статус партнера НАТО з розширеними можливостями дає більше можливостей ніж статус MNNA , теж неправда .
Наводжу приклад .
Австралія , яка має статус MNNA , оборонну угоду і статус партнера НАТО з розширеними можливостями .
Одне не забороняє іншого .
Третє .
Ті , хто кажуть , що ця розмова недоречна , я нагадаю , що ці підписи , а я , до речі , підписав цей підписний лист , цей підписний лист з'явився у травні , коли , на жаль , наша верховна влада хиталася , не розуміючи куди вона прямує : потрібно нам ПДЧ , потрібно нам НАТО без ПДЧ , потрібно нам особливий статус чи щось інше .
Зараз , дякувати Богові , принаймні на словах наша влада не хитається .
Четверте .
Те , що MNNA надає вужчу рамку , ніж оборонна угода , теж неправда .
MNNA надає ширшу планку .
Але , і це головне , ніхто нам цього статусу , на жаль , не надасть .
Американці дали нам це зрозуміти , на жаль , абсолютно чітко , хоча і неофіційно .
Був такий легендарний спікер Верховної Ради , у якого була улюблена приказка " навіщо його пхати , як воно не лізе " .
Воно , на превеликий жаль , не лізе .
І останнє .
Приклад Афганістану теж недоречний .
Тому що , нагадаю , що Афганістан наполягав на статусі MNNA , але Сполучені Штати не дуже хотіли його давати .
А надали лише тому , що їм потрібні були легальні офіційні підстави для перебування військового контингенту і бюджетного фінансування своїх військових підрозділів на території Афганістану .
І останнє .
Ніхто за нас воювати не буде .
Будемо ми в НАТО , отримаємо статус MNNA – ми маємо дбати самі про себе і робити все , щоб нам надали можливу допомогу усі наші партнери , включно зі Сполученими Штатами .
Дякую .
Бужанський Максим Аркадійович .
Шановні колеги , вибачте , але ми так часто звертаємося до Сполучених Штатів , що ризикуємо , що наші листи опиняться в папці " спам " .
Так буває , коли дуже часто просиш того , чого тобі не можуть дати .
Я нагадаю вам , що ми забули запитати наших власних громадян куди вони хочуть , чи взагалі вони хочуть в НАТО також .
Але у нас є в Конституції пункт , що ми прямуємо до НАТО .
Ну , добре , якщо парламент визначився , що ми йдемо в НАТО , може пора припинити цю метушню туди - сюди і займатися справами , дійсно займатися справами .
Я нагадаю вам ще дві речі .
Перша .
Вибачте , але після того , що ми побачили в Афганістані , статус основного союзника Сполучених Штатів поза НАТО , він дещо здевальвувався .
Хтось скаже , що ми не Афганістан , а у Ізраїлю виходить краще , тоді , певно , треба спочатку стати Ізраїлем , а потім отримувати результати , як у Ізраїлю .
Цю перше .
Друге .
Я нагадаю вам , що зовнішню політику визначає Президент країни , то я пропоную дати Президенту можливість визначати цей курс і підтримувати цей курс , не відхиляючись від цього .
Я проголосую жовтою кнопкою .
Пропоную вам також проголосувати жовтою .
Дякую .
Южаніна Ніна Петрівна .
Геращенко Ірина Володимирівна .
Шановні колеги , насправді це дуже важлива дискусія .
Вітаючи факт зустрічі пана Зеленського з Байденом , у той же час усі ми розчаровані тим , що Україна не отримала жодного сигналу щодо безпекових гарантій .
Було підписано рамкову угоду , а не безпекову угоду .
І ми дякуємо Сполученим Штатам за 60 мільйонів доларів на оборонну сферу , але це аж ніяк не відповідає тим викликам , які сьогодні стоять перед Україною .
Дійсно , в 17-му році Верховна Рада проголосувала подібне звернення і воно аж ніяк не закрило нам шлях ані до євроінтеграції , ані до особливого партнерства зі Сполученими Штатами .
Навпаки , після цього ми отримали ці самі " джавеліни " , а до того нам не давали навіть , вибачте , будь ласка , каски і бронежилети , говорячи про те , що це товари подвійного призначення .
Тут приводять у приклад Афганістан абсолютно недоречно .
Українська армія є мотивована , і вона захищає сьогодні країну , а не розбігається .
Але коли ми чуємо , що в Афганістані Сполучені Штати Америки надали 200 одиниць тільки гелікоптерів і літаків , а ми , знаєте , не могли отримати " джавеліни " до 18-го року , – це викликає занепокоєння .
Нам дуже шкода , що тільки сьогодні Зеленський і Ко почули сигнали і нашої політичної команди , згаявши час .
Тому що коли Зеленський був на піку своєї політичної слави , в тому числі підтримки суспільства і світу , він мав бігти на саміт НАТО в Лондоні і вимагати ПДЧ .
І тоді б його більше почули , а не сьогодні , коли , на жаль , Сполучені Штати навіть менше сигнали дають , ніж дійсно в 19-му році .
Ми сьогодні знаходимося з вами на 19-му році рівня наших відносин .
Тому це звернення наше тільки посилить сигнал Сполученим Штатам , що ми захищаємо демократію , ми захищаємо принципи .
І країна , яка підписала Будапештський меморандум , має нам в цьому допомогти .
Дякую .
Всі бажаючі виступили ?
Зараз переходимо до голосування .
Ви чули позицію комітету , ви чули публічну позицію і застереження Міністерства зовнішніх справ і посольства , які також були публічно зазначені , тому .
Готові голосувати ?
Ставлю на голосування пропозицію про прийняття в цілому проекту Постанови про Звернення Верховної Ради України до Конгресу Сполучених Штатів Америки щодо надання Україні двостороннього статусу основного союзника Сполучених Штатів Америки поза НАТО ( реєстраційний номер 5380 ) .
Готові голосувати ?
Прошу голосувати .
За - 24
Рішення не прийнято .
Позачергове засідання Верховної Ради України оголошую закритим .
Дякую .
