Слава Україні !
Шановні колеги , я прошу займати свої місця .
Сьогодні у пленарному засіданні Верховної Ради України бере участь Президент Європейської Ради Шарль Мішель .
Прошу привітати .
Шановні колеги , давайте також привітаємо присутніх на пленарному засіданні керівників та представників дипломатичних місій держав - країн Європейського Союзу .
Шановні народні депутати , перед продовженням пленарного засіданні вкотре хочу наголосити на необхідності неухильного дотримання безпекових правил у Верховній Раді України і не поширювати інформацію щодо початку пленарного засідання та його перебігу .
Прошу всіх колег відповідально поставитися до забезпечення безпеки єдиного законодавчого органу нашої країни .
Шановні колеги , у разі повітряної тривоги буде оголошено перерву у пленарному засіданні , і ми маємо всі перейти до безпечних місць відповідно до схеми укриття .
Верховна Рада працює в режимі одного пленарного засідання , тому сьогодні відповідно до прийнятої нами Постанови " Про деякі питання організації роботи Верховної Ради України дев'ятого скликання під час проведення восьмої сесії в умовах дії воєнного стану " ми продовжуємо наше пленарне засідання .
За доброю парламентською традицією розпочнемо роботу з виконання Державного Гімну України .
Шановні народні депутати України , гості Верховної Ради України !
Сьогодні триває 330-й день повномасштабної збройної агресії Російської Федерації проти України .
Рашистська держава - терорист продовжує воювати з мирними громадянами України , з нелюдською жорстокістю наносить ракетні удари по мирних містах і селах , по житловим будинкам , чинить спроби знищити цивільну інфраструктуру України .
Днями ворог скоїв черговий воєнний злочин , завдав ракетного удару по місту Дніпру , обравши ціллю житловий будинок , в якому не було ні військових , ні інфраструктурних об'єктів .
За останньою інформацією , загинуло 45 людей , з них 6 дітей , травмовано 80 осіб , серед них 16 дітей .
Запевняємо , що всіх причетних до злочинів проти українського народу буде знайдено і покарано .
Вчора , 18 січня , в місті Бровари на Київщині сталась страшна трагедія , внаслідок якої загинуло 14 людей , в тому числі одна дитина , травмовано 25 осіб , з них 11 дітей .
Це тяжкі непоправні втрати для нашої держави , для родин і близьких загиблих .
Серед жертв авіакатастрофи : міністр внутрішніх справ України Денис Монастирський , перший заступник міністра Євгеній Єнін та Державний секретар Міністерства внутрішніх справ України Юрій Лубкович та інші громадяни , яких ми знали і любили .
Окремо хотів сказати про Дениса .
Він був нашим колегою , народним депутатом України , головою Комітету з питань правоохоронної діяльності .
Він взірець інтелігентності і професіоналізму .
У найскладніші для держави часи виявив мужність і твердість та з вірою в перемогу самовіддано працював заради утвердження незалежності нашої держави .
Денис Монастирський був справжнім державником , світлою та щирою людиною .
Саме такими мають бути нові обличчя у владі .
Прошу хвилиною мовчання вшанувати світлу пам'ять всіх загиблих у цій жахливій катастрофі .
Схилімо голови перед захисниками і захисницями , які поклали своє життя за Україну , і усіма жертвами агресії російської держави - терориста .
Дякую .
Прошу сідати .
Шановні колеги , вельмишановний пане президенте , від імені Верховної Ради України дозвольте висловити щиру вдячність вам особисто та всій європейській спільноті за єдність та тверду і непохитну підтримку нашої держави у ці складні часи .
Від початку повномасштабного збройного вторгнення Російської Федерації в Україну наші партнерські відносини зміцнюються з кожним днем .
Ми як ніколи відчуваємо потужну допомогу європейських друзів .
Дякуємо , що разом з Україною захищаєте демократію , верховенство права та право на свободу і гідність для кожного громадянина .
Підтримуючи одвічне прагнення українців жити в європейській родині , наша держава робить все можливе , щоб якнайшвидше розпочати переговори про вступ до Європейського Союзу .
Щиро сподіваємося на позитивну оцінку Європейським Союзом результатів виконання нами семи рекомендацій Європейської комісії .
Ми високо цінуємо допомогу , яку отримуємо від Європейського Союзу : макрофінансову , військову , гуманітарну .
Дякуємо за схвалення нової макрофінансової допомоги на 2023 рік , це вагомий внесок у підтримання стабільності нашої економіки .
Разом з тим , для нас важливо поглиблення санкційного тиску на державу - агресора , у тому числі задля припинення ракетного терору , щоб повністю заблокувати можливість подальшого виробництва ракет у Росії .
Розраховуємо на подальшу активну роботу і у цьому напрямку .
Я хочу нагадати , український парламент 7 жовтня 2022 року звернувся , зокрема і до колег з Європарламенту , стосовно створення спеціального міжнародного трибуналу щодо злочину агресії проти України .
І от буквально щойно Європарламент майже одностайно ухвалив Резолюцію про створення спецтрибуналу для переслідування злочинів агресії проти України .
Це перший , але , мабуть , найважливіший крок до засудження і справедливого персоніфікованого покарання терористичного режиму Путіна .
Упевнені , що разом з такими надійними друзями у Європейському Союзі ми здолаємо агресора , відновимо міжнародну справедливість та покараємо воєнних злочинців , які у ХХІ столітті чинять геноцид українського народу .
І сьогодні , попри загрозу повітряних атак і реальну небезпеку , наші віддані друзі з нами .
Вчора , пане президенте , я з величезним інтересом слухав ваш виступ у Європарламенті .
Послідовно і всебічно підтримуючи нас , ви рішуче виступили за надання Україні більше озброєння , передусім танків .
Тому дякуємо вам від імені парламенту за це .
Це відповідальна і лідерська позиція .
Вірю , що до неї прислухаються і інші світові та європейські лідери .
Шановні народні депутати України , до слова запрошується справжній друг України , Президент Європейської Ради Шарль Мішель .
Прошу привітати .
Друзі , насамперед я хотів би висловити велике співчуття всім , хто постраждав учора у авіакатастрофі , не кажучи вже про всіх тих , хто загинув під час агресії Росії проти України .
Уявіть собі , я страшенно розчулений бути з вами сьогодні .
Майже рік тому ми так само відчували біль , ми перебували просто у великому шоку від російської брутальності , яку сьогодні бачимо в Соледарі , в Бахмуті та , що вже говорити , в багатьох населених пунктах України .
Жахливий напад на звичайну будову в Дніпрі , внаслідок якої загинули десятки людей .
Вони руйнують вашу інфраструктуру , обстрілюють ваші міста , ціляться на ваше право просто існувати .
Чого ?
Та тому що ви хочете бути вільними українцями , ви хочете йти своїм шляхом , ви обрали демократію , Європу .
Тож , обстрілюючи Україну ракетами , Росія обстрілює і те , в що вірить Європейський Союз , обстрілюючи самі підвалини нашого Союзу – Союзу , що постав після перемоги в Другій світовій війні .
Це спирається на мрію про мир і процвітання , на Майдані після двадцяти років набуття незалежності українці вирішили підтвердити , що вони – українці .
І сьогодні я приїжджаю в Україну , аби сказати вам , народові України , що ми , українці , разом з вами .
Шановне панство , з першого дня цієї війни ми розуміли , що це просто вторгнення в Україну , – це напад на наші спільні європейські цінності , на нашу європейську безпеку , на наші спільні європейські засади і мрії .
Шановні друзі , це не просто війна , а це стратегія систематичного знищення , аби ви підкорилися , аби ви згодилися бути васалами .
І ця стратегія не буде успішною .
Україну не зламати , Україна – горда , сильна , смілива .
Вінстон Черчилль якось казав , що свобода і надія є найпотужнішою зброєю в боротьбі проти нацистів .
Шановне панство , Нельсон Мандела зі своєї в'язничної камери зумів звільнити своїх людей , свій народ .
І сьогодні Володимир Зеленський надихається вашим спільним духом , і цей дух Черчилля , Мандели , мабуть , можна знайти в серцях кожного українця .
Я бачив і в Одесі , і в Бородянці , та й у Києві – ви переможете завдяки цьому духові .
Ми разом з вами .
З першого ж дня Росія прорахувалася , Україна не впаде , як і не впала .
Європейський Союз об'єднаний більш ніж коли-небудь і наші зв'язки міцніші ніж раніше .
У мене кілька спогадів зараз виринають в пам'яті .
В березні 21-го року я був на Донбасі разом з вашим Президентом і казав , що Росія не посередник , говорив він , і він мав рацію .
24 лютого цього року Президент ваш мені сказав : " Це не просто розширення операції – це повномасштабний напад " .
Тоді він звернувся до Ради ЄС , до 27 лідерів і сказав тоді : " Хтозна , можливо , я востаннє виступаю , звертаюся до вас " .
Я був шокований , це був той момент , який відкрив нам очі .
Треба ухвалювати сміливі рішення , і зрозуміло було , що тут не лише про долю України йдеться , а взагалі про долю всієї Європи , майбутнє нашого континенту , і те , що європейці успадкували від своїх батьків .
В червні наступив ще один важливий момент .
Ми вирішили надати Україні статус кандидата в Європейському Союзі , аби Україна зрозуміла , що вона буде в Європейському Союзі .
І ми обов'язково зробимо все для того , щоб це стало реальністю .
Шановний пане Голово , мої дорогі українські друзі , у мене є теж мрія .
Я мрію про те , що скоро .
стане або Президентом Ради Європейського Союзу , або очолить Європейську комісію , або Європейський Парламент .
Шановні народні депутати , от я тут сьогодні і приїхав я для того , щоб висловити підтримку вам .
І ви знаєте , що 18 мільярдів євро на 23-й рік – це гарантована сума .
Ми 45 мільйонів тонн зуміли допомогти Україні експортувати .
І ми надали притулок багатьом українським громадянам , жінкам і дітям і надаватимемо притулок українським біженцям і далі .
Ми допомагаємо вам отримати перемогу на полі битви .
Вам , ми чули , потрібна зброя , боєприпаси від вашого Президента на початку цієї війни .
Буквально за три дні потому було ухвалено відповідне рішення .
Зараз вже ця зброя і боєприпаси надходять до України .
11 мільярдів євро ми зуміли мобілізувати для створення оборонного фонду .
Ми ухвалили рішення провести підготовку 15 тисяч українських вояків .
І ми знаємо , що найближчі тижні справді будуть вирішальними , тому вам треба більше систем ППО , більше далекобійних ракет і – танки , при чому потрібні вони вже зараз .
Шановне панство , ми допомагаємо вам і на міжнародній арені і намагаємося зробити все , щоб ізолювати Росію .
Дев'ять пакетів санкцій вже ухвалено , але це не кінець .
Ми хочемо забезпечити підтримку вашій країні в Африці , в Латинській Америці , в Китаї , в Азії .
І на кожній зустрічі ми закликаємо надавати підтримку вашій країні .
Шановне панство , я не маю ані краплі сумніву в тому , що Україна відновиться , завдана їй шкода буде компенсована , зокрема і за рахунок тих активів , які заморожені будуть в Європі .
І всі ті , хто відповідає за всю цю шкоду , мають бути притягнуті до відповідальності відповідно до норм міжнародного права , аби всі українські жінки , діти і чоловіки , які постраждали , всі ті , хто втратив свою родину , аби всі ті , хто борються на полі бою , хто підтримує ваші зусилля , хто піклується про поранених , могли сказати , що справедливість восторжествує .
Ми знаємо , що хочете , щоб війна агресивна закінчилася .
Ми поділяємо цю думку і тому підтримуємо ініціативу Президента Зеленського – десять пунктів плану миру .
Скоро відбудеться саміт Європейський Союз - Україна , і я сподіваюся , ми зуміємо і тоді висловити свою підтримку Україні і її рухові до Європейського Союзу .
Мої браття і сестри дорогі українські , ви зрозуміли , що таке свобода , ви знаєте , що таке цінності , які ми поділяємо з вами , ми , європейці , ви вирішили приєднатися до нашого Союзу і платите за це величезну ціну .
Ми ніколи не забудемо .
Я зустрівся з хлопчиком у Бородянці .
Він мені розповів історію про те , як російські солдати нападали , його бабуня звернулася до них і сказав , що він відчував .
Він сказав мені , про що думав , про що мріяв .
Дитина ніколи не мала б такого відчувати ані в Україні , ані деінде в світі .
Шановне панство , очі цієї дитини я не забув .
Європейський Союз разом з вами сьогодні і завтра , і ми залишатимемося з вами стільки , скільки це буде потрібно , аби ця війна , що викликала стільки страждань , закінчилася .
Я абсолютно переконаний в тому , що на дитину цю з Бородянки , на всіх вас чекає набагато світліше майбутнє – майбутнє в складі Європейського Союзу , в мирному світі , в процвітаючому суспільстві .
Не можна думати про процвітаючу безпечну Європу без процвітаючої безпечної України .
Вільної Європи без вільної України не може бути .
Наше майбутнє пов'язано назавжди .
Слава Україні !
Хай живе Україна !
Хай живе Європа !
Шановні народні депутати , давайте ще раз подякуємо Президенту Європейської Ради , керівникам та представникам дипломатичних місій держав - членів Європейського Союзу за участь у пленарному засіданні та за послідовну і беззастережну підтримку України .
Шановні народні депутати , дякую усім за участь у пленарному засіданні .
Зараз я оголошую перерву у нашому пленарному засіданні .
Про час і місце його продовження вам буде повідомлено .
Прошу з міркувань безпеки не поширювати інформацію щодо його початку .
Разом до перемоги !
І Слава Україні !
