Добрий день , шановні колеги !
Добрий день , шановні гості Верховної Ради України , шановні журналісти , шановні запрошені !
Я вітаю вас , в першу чергу , з Днем Прапора !
Ми сьогодні говорили про те , що це не просто прапор – це прапор перемоги , який сьогодні майоріє над Верховною Радою України .
А дуже хотілося , щоб він майорів ще й над обласною державною адміністрацією в місті Донецьку , в місті Луганську , Севастополі і Сімферополі .
А там далі вже розберемося .
Ще раз всіх зі святом !
Будь ласка , сідайте .
У зв'язку з вимогою 165 народних депутатів України , поданою відповідно до частини другої статті 83 Конституції України , про скликання позачергової сесії Верховної Ради України дев'ятого скликання та згідно зі статтею 11 Регламенту Верховної Ради України сьогодні ми проводимо позачергову сесію Верховної Ради України дев'ятого скликання .
Народні депутати України запропонували розглянути на позачерговій сесії проект Постанови ( реєстраційний номер 5775 ) про Звернення Верховної Ради України до Організації Об’єднаних Націй , Парламентської Асамблеї Ради Європи , Парламентської Асамблеї ОБСЄ , Парламентської Асамблеї НАТО , Парламентської Асамблеї ОЧЕС , Європейського Парламенту , урядів і парламентів іноземних держав щодо посилення міжнародного співробітництва в рамках Кримської платформи для протидії агресії Російської Федерації .
У позачерговому засіданні Верховної Ради України беруть участь члени Кабінету Міністрів України , керівники судової гілки влади , присутні посадові особи , яких Верховна Рада України обирає , призначає і надає згоду на призначення на посаду .
Представники громадських організацій , представники засобів масової інформації .
У позачерговій сесії Верховної Ради України беруть участь високоповажні іноземні гості , які перебувають з офіційним візитом на теренах нашої держави .
Президент Сенату Парламенту Чеської Республіки Мілош Вистрчіл .
Голова Національної Ради Федеральних Зборів Швейцарської Конфедерації Андреас Ебі .
Парламентська делегація Австрійської Республіки , Сполучене Королівство Великої Британії та Північної Ірландії , Грузії , Естонської Республіки , Йорданського Королівства , Латвійської Республіки , Литовської Республіки , Федеральної Республіки Німеччина , Республіки Польща , Румунії , Словацької Республіки , Турецької Республіки , Французької Республіки , Чеської Республіки , делегації Європейського парламенту , Парламентської асамблеї НАТО , Світового конгресу українців , голови дипломатичних представництв іноземних держав та керівники представництв міжнародних організацій , акредитованих в Україні .
Прошу ще раз привітати всіх гостей .
Прошу сідати , колеги .
Прошу народних депутатів підготуватися до електронної реєстрації .
Нагадую , як завжди , реєстрація відбувається шляхом натискання зеленої кнопки , першої зліва кнопки " за " із застосуванням сенсорної кнопки .
Всі готові реєструватись ?
Готові ?
Прошу реєструватись .
У залі зареєстровано 272 народних депутатів України .
Відповідно до статті 83 Конституції України позачергову сесію Верховної Ради України дев'ятого скликання оголошую відкритою .
Шановні народні депутати України , шановні гості Верховної Ради України до слова запрошується
Голова Верховної Ради України Дмитро Олександрович Разумков .
Ще раз добрий день , шановні колеги !
Добрий день , шановні колеги з іноземних держав !
Для нас сьогодні свято – День Прапора .
Фактично цей рік наповнений святами , знаковими датами для нашої держави .
Ми нещодавно з вами в цьому залі святкували 25 років ухвалення Конституції .
Завтра ми з вами в цьому ж залі будемо святкувати річницю незалежності нашої держави , 30 років – це достатньо серйозний проміжок часу , ми пройшли його , пройшли його спільно .
Сім років тому частину нашої території , частину нашої землі , а головне – частину наших людей вкрали .
І сьогодні ми продовжуємо боротися за те , щоб повернути і щоб справедливість була у світі .
Але боротися одному завжди важко , тому ми повинні це робити разом , так як ми вміємо , якщо є бажання , в цьому залі працювати , так само ми повинні це робити разом з нашими друзями , разом з нашими партнерами .
І сьогодні Кримська платформа , яка розпочинає свою роботу , вона повинна мати три складових , без жодної з них вона не буде працювати – це парламентський вимір , це президентський напрямок і урядовий .
Лише цими спільними зусиллями ми зможемо досягнути того результату , до якого прагнемо всі ми як в цьому залі , поза його межами і у всіх цивілізованих країнах світу , які знають що таке верховенство права , повага суверенітету та територіальної цілісності країни .
Тому я дуже вдячний , що сьогодні тут присутні наші колеги , які долучилися до роботи Кримської платформи .
Я сподіваюся , що через деякий час в цій ложі буде більше представників парламенту , тому що ми плануємо вести в постійному режимі діалог в рамках Кримської платформи в парламентському вимірі .
І саме тому сьогодні , на вимогу народних депутатів , ми зібралися тут для того , щоб ухвалити постанову .
Це старт великої справи , але ця справа завершиться перемогою .
Тому за нашу перемогу .
Дякую .
Шановні колеги , до слова запрошується президент Сенату парламенту Чеської Республіки Мілош Вистрчіл .
Шановні пані та панове депутати , доброго дня !
Сьогодні я мав можливість разом з іншими приймати у вас в Україні , в Києві у значущій події – інавгурації Кримської платформи , інавгурація сили , яка мала би допомогти Україні повернути суверенітет , повернути територіальну цілісність та інтегрованість .
Ваш Президент пан Володимир Зеленський у своєму слові сказав , що у 1944 році ви пройшли геноцидом , трагедією , із вашої рідної території було депортовано кримських татар .
Одночасно він висловив побажання , щоб це вже ніколи не повторилося , і казав , що він думав , що цього ніколи не станеться .
На жаль , ситуація інакша , на сьогодні з власної території із півострова Крим виганяють громадян , які там росли , які там жили , які є українцями .
Я , коли почув слова вашого Президента , то згадав про подію , яка відбулася в нас , у Чехословаччині , у 1938 .
На початку жовтня 38-го року були наші громадяни тоді , це були ще громадяни Чехословаччини , вигнані із своєї землі , із своєї рідної землі , де вони жили , тому що це вже була не наша земля , її анексувала гітлерівська Німеччина з двох причини .
Першою причиною було те , що Гітлер мав намагання заволодіти всією Європою , Азією і цілим світом , в нього були величезні амбіції , це був диктатор та узурпатор .
Другою причиною було те , тому я це і тут кажу , що тоді ще Чехословаччина мала угоди зі своїми друзями , з дружніми країнами , які зрадили її , не допомогли країні .
І відбулася історична подія , яку називають міховська угода , в рамках міховської угоди регіон Судети відійшов до Германії , до Німеччини .
Це було тому , що нас зрадили наші партнери , не підтримали тодішню Чехословаччину .
Потім прийшла війна , і загинули десятки мільйонів людей , а після війни завдяки об'єднаним військам нам повернули нашу територію .
Дякуємо їм за це .
Чому я це тут згадую ?
Згадую це тому , що , по-перше , ви можете покластися на те , що сучасна Чеська Республіка , чехи , добре знають , у якій ситуації ви зараз перебуваєте і добре знають , наскільки це важко , коли велика країна намагається порушити ваш суверенітет , анексувати якусь територію .
І я запевнюю вас , що Чеська Республіка стоїть на вашій стороні .
Тому що у нас немає іншої можливості ніж підтримувати один одного , ніж спільно боротися за нашу свободу , незалежність , свободу та демократію .
А друга причина полягає в тому , що в даний момент вона важливіша ця друга причина .
Після міховської угоди , про неї дуже багато писали .
І одне речення , яке в очах чехів характеризує міховську угоду і стало причиною того , що рана в наших душах ще все глибока , каже , що міховська угода була про нас , але без нас .
А я дуже б хотів і я дуже радий , що виникла Кримська платформа , щоб у випадку України цього не сталося , щоб питання про вас , про Україну , вирішувалося разом з нами .
Тому що тільки так ми будемо вільними .
Тільки так станеться те , що стануть леви , як казав пан Мустафа , шакали перестануть вити .
Тримайтеся .
Ми з вами .
Дякую , пане Президенте .
До слова запрошується Голова Національної Ради Федеральних Зборів Швейцарської Конфедерації Андреас Ебі .
. і Кабінету Міністрів України .
Я дуже зворушений за честь виступати перед вашим парламентом , я зворушений від початку цього засідання , музика зворушила мене і прекрасне виконання національного гімну .
Але я сьогодні теж був дуже емоційно вражений , я був дуже емоційно вражений тим , що , спільно зі своїми колегами швейцарського парламенту , біля могили невідомого солдата мав змогу покласти вінок під звуки військового оркестру .
Я теж був колись командиром швейцарської армії і , коли ми повільно , крок за кроком , рухалися до цього величного монументу і кожен крок означає тривалість війни , страждання українського народу .
Я усвідомив , які страждання переніс український народ , ми цього ніколи не забудемо .
Я також був зворушений пам'ятником біля меморіалу Голодомору , Голодомору 1932 - 1933 років .
Я сам селянин , я сам фермер , я займаюся скотарством і вирощуванням зернових культур , і у мене була можливість покласти вінок із колосків .
Я абсолютно усвідомлюю , що це означає – потерпати від голоду .
Я ніколи не забуду цей день сьогоднішній і , звичайно , про це буду розповідати і своїм землякам .
Від імені Швейцарії я хотів би подякувати Україні за ініціативу Кримської платформи , яку ми підтримуємо , і водночас я хотів би щиро привітати вас із 30 річницею народження вашої країни .
Більше семи років минуло з моменту анексії Криму Російською Федерацією в порушення міжнародного права , а тому настав час об'єднати та активізувати зусилля України і міжнародного співтовариства для відновлення територіальної цілісності України та становища , що відповідає міжнародному праву .
Для Швейцарії Крим був і залишається невід'ємною частиною України .
Постраждалі від анексії – це насамперед місцеве населення , а також ті , хто були змушені залишити півострів .
Наявна інформація щодо ситуації з правами людини в Криму протягом останніх семи років змальовує неповну та похмуру картину , зокрема обмежується свобода вираження поглядів , свобода зібрань та об'єднань , чисельні обвинувальні вироки , зокрема кримським татарам , що виносяться на підставі російського антитерористичного законодавства і порушують права людини та верховенство закону .
Управління Верховного комісара ООН з прав людини також критикує умови тримання під вартою , що в деяких випадках кваліфікується як жорстоке поводження .
Крім того , згідно звітів ООН , мають місце тортури .
Російська Федерація як окупаційна держава в Криму повинна виконувати свої обов'язки щодо забезпечення дотримання прав людини та міжнародного гуманітарного права .
Кримська платформа покликана зробити конкретний внесок для поліпшення становища цих постраждалих людей і сприяти досягненню головної мети – якомога швидше покласти край окупації .
Дякую вам за увагу .
Дякую , пане Президент , пане Голово , і від себе особисто , і від колег .
І за сьогоднішні виступи у Верховній Раді України , і за ту підтримку , яку ми спостерігаємо з вашого боку , з боку ваших держав .
Дякую ще раз .
Переходимо до безпосередньої нашої роботи , шановні колеги .
Надійшла заява про перерву з заміною на виступ .
Петро Олексійович Порошенко .
Шановні присутні !
Дорогі міжнародні партнери !
Шановні українці !
Звільнення українських територій від російської окупації належить до засадничих пріоритетів нашої держави .
І дуже важливо , що цей пріоритет нас всіх об'єднує .
Міжнародна платформа з деокупації Криму цілковито співпадає з нашими принципами і цілями .
І ми щиро вдячні всім країнам , у тому числі тим , представники яких присутні зараз в цьому залі , за формування світової коаліції на підтримку суверенітету і територіальної цілісності України .
Як українську армію ми з першого дня протистояння російському агресору щоденно творили і множили міжнародну коаліцію єдності і солідарності з Україною .
І дуже важливо , щоб ми розуміли , що про Крим і за Крим ми боролися з початку окупації із лютого - березня 2014 року .
І до Кримської платформи міжнародна коаліція була створена і зараз потребує свого додаткового розвитку на її базі .
Кремлю не вдасться зіскочити з гачка міжнародної відповідальності за спроби анексії Криму , який точно було , ця робота відповідальності Кремля нами була розпочата з березня .
Тоді на площадці ООН було ухвалено резолюцію Генасамлеї про підтримку територіальної цілісності нашої держави .
І 100 країн світу в Генасамлеї нас підтримали .
Без березневої резолюції 14-го року нам було б набагато важче .
Так само було б важче , якби не було щорічних резолюцій Генасамлеї про стан справ , про стан прав людини в Криму , окремо про мілітаризацію Криму та Севастополя , про мілітаризацію частин Чорного , Азовського морів та інше , тим паче без Кримської декларації 18-го року Сполучених Штатів , так званої Декларації Помпео .
Без рішень суду – Міжнародного суду ООН , де Росія має нести відповідальність .
І зараз нам треба об'єднати зусилля для того , щоб запланувати чіткі кроки , і цього року провести спеціальне засідання Генасамлеї Організації Об'єднаних Націй з чітким порядком денним , який затвердить ця міжнародна коаліція .
Дякую вам , і слава Україні !
Героям слава !
Переходимо до розгляду проекту Постанови ( реєстраційний номер 5775 ) .
Шановні колеги , за попередньою домовленістю з депутатськими фракціями та групами у нас до 3 хвилин – виступ доповідача , до 3 хвилин – виступ від комітету .
І оскільки достатньо щільний графік сьогодні в рамках і Кримської платформи , по 2 хвилини – кожна фракція та депутатська група .
Немає заперечень ?
Дякую .
До слова для доповіді запрошується один із ініціаторів внесення пропозиції Ахтем Зейтуллайович Чийгоз .
Шановні колеги , шановна президія !
Високоповажні гості і наші гості з Криму !
Розпочніть , будь ласка , час з початку .
Так , ця постанова .
Я почну з виступу Голови нашої Ради на Кримській платформі , де він чітко заявив про те , що ми створюємо парламентський вимір по Кримській платформі .
Це дуже важливо .
Ми вже демонстрували і суспільству в Україні , і мировому суспільству , що ми здатні об'єднуватись навколо Криму і вирішувати найважливіші завдання .
І вони попереду є .
І я впевнений , ми це зробимо .
Але , вибачте , я зараз буду казати про наших ребят , про наших громадян , які приїхали вночі .
Не зважаючи на тиск , спробу залякувань з боку ФСБ , вони приїхали .
Це символізм тої боротьби , який демонструється в Криму нашими громадянами .
І це важливо для нас !
У них буде зворотний шлях .
І ми , деякі з нас , знають , чим він завершується .
Оцим терором і в'язнями , тюрмами , колоніями в Росії .
Але , не зважаючи на це , ми будемо продовжувати боротьбу .
І це основа повернення Криму до України .
Це основа нашої боротьби , України , за Крим !
Я впевнений , що вони від нас поїдуть ще сильнішими , тому що ці дії , які ми робимо в парламенті , вони надихають наших громадян , вони дають віру і найголовніше – надію , що Крим буде обов'язково звільнений .
Слава Україні !
Героям слава !
Сідайте , будь ласка .
Від " Голосу " обов'язково виступить колега .
Шановні колеги , доповідач один .
Шановні колеги , ми дамо слово в рамках виступів .
Будь ласка .
До слова запрошується голова Комітету Верховної Ради України з питань зовнішньої політики та міжпарламентського співробітництва Олександр Олександрович Мережко .
Шановний головуючий , шановні колеги , сьогодні до розгляду Верховною Радою України пропонується , внесений групою народних депутатів України , проект Постанови Верховної Ради України про Звернення Верховної Ради України до Організації Об’єднаних Націй , Парламентської Асамблеї Ради Європи , Парламентської Асамблеї ОБСЄ , Парламентської Асамблеї НАТО , Парламентської Асамблеї ОЧЕС , Європейського Парламенту , урядів і парламентів іноземних держав щодо посилення міжнародного співробітництва в рамках Кримської платформи для протидії агресії Російської Федерації .
Метою законопроекту є схвалення згаданого звернення , що дозволить посилити міжнародне співробітництво в рамках Кримської платформи для протидії агресії Російської Федерації .
Залучення міжнародних організацій та їх парламентських органів , урядів та парламентів іноземних держав до роботи парламентського виміру Кримської платформи надасть додаткового поштовху в процесі деокупації тимчасово окупованих Російською Федерацією Автономної Республіки Крим та міста Севастополя .
Комітет з питань зовнішньої політики та міжпарламентського співробітництва на своєму засіданні розглянув законопроект та ухвалив рішення рекомендувати Верховній Раді України прийняти його за основу і в цілому з урахуванням пропозицій зауважень комітету .
Тож , шановні колеги , прошу під тримати рішення комітету та ухвалити проект Постанови про Звернення Верховної Ради України до Організації Об’єднаних Націй , Парламентської Асамблеї Ради Європи , Парламентської Асамблеї ОБСЄ , Парламентської Асамблеї НАТО , Парламентської Асамблеї ОЧЕС , Європейського Парламенту , урядів і парламентів іноземних держав щодо посилення міжнародного співробітництва в рамках Кримської платформи для протидії агресії Російської Федерації із запропонованими комітетом змінами та доповненнями та з урахуванням техніко - юридичних правок .
Дуже дякую за увагу .
Дякую , Олександре Олександровичу .
Будь ласка , запишіться на виступи від депутатських фракцій та груп .
Регламент до 2 хвилин .
Лубінець Дмитро Валерійович .
Шановна президія , шановні народні депутати , шановні наші міжнародні друзі !
Депутатська група " Партія " За майбутнє " буде голосувати за цей проект постанови , закликаю весь український парламент проголосувати " за " .
Сьогодні не просто створюється новий міжнародний майданчик , сьогодні створюється новий міжнародний формат , яким Україна звертається до всіх наших міжнародних колег , міжнародних друзів , щоб вкотре наголосити : " Крим є український !
Є , був і буде ! " .
Ми дякуємо нашим міжнародним партнерам , які сьогодні приїхали і показали підтримку нашої держави .
Але я , звертаючись до вас , хочу наголосити , що Кримська платформа в історії розпочнеться з вбивства українського героя .
Коли ви вчора приїхали до нас у Київ , вчора від кулі російського снайпера на лінії зіткнення в Донецькій області загинув наш військовослужбовець , і це відбувається кожного дня .
У нас є одна проблема , вона називається : Російська Федерація .
Росія забрала у нас Крим і намагається забрати Донбас .
Ми звертаємося до вас , ми не просимо , щоб ви за нас воювали , ми воюємо самі .
Але підтримуйте нас , підтримуйте нас дипломатичними методами , підтримуйте нас економічними можливостями .
Ми воюємо не тільки за себе , ми воюємо за весь цивілізаційний світ .
Ми показуємо , що Україна зараз за весь світ , будь ласка , так само і покажіть , що ви зараз поруч з Україною .
І хотів би щоб сьогодні український парламент разом з нашими друзями загадав всіх загиблих , які загинули , захищаючи як український Крим , так і український Донбас .
Дякую .
Прошу сідати .
До слова запрошується Фріз Ірина Василівна .
Геращенко Ірина Володимирівна .
Дорогі колеги , шановні гості !
Є теми , які об'єднують наш парламент – це українська армія , це тема відновлення територіальної цілісності і суверенітету України .
Згадаємо , на медалях " За повернення Криму " стоїть лютий 14-го року , це означає , що Путін розпочав свою ганебну операцію по крадіжці українських територій задовго до того дня , коли " зеленые человечки " увійшли до Криму .
І честь для кожного українського політика зробити все для того , щоби Крим був деокупований , щоби там піднявся український прапор .
Президент Зеленський вніс нову нагороду чи нову відзнаку " Легенда України " .
Так ось , легенда України в цьому залі – це Мустафа Джамілєв , це Ільмі Умеров , це легенди України , які сьогодні роблять все для того , щоби деокупувати Крим .
А наша з вами задача , і користуючись цією можливістю , сказати всім нашим гостям про те , що на Кримській платформі , на кожній міжнародній зустрічі має звучати тема звільнення політв'язнів Кремля .
Більше сотні кримських татар Путін сьогодні утримує в своїх в'язницях , діти кримських татар сьогодні не мають підтримки і соціальних гарантій держави .
Наша з вами задача – прийняти Закон про статус політв'язнів Кремля , щоб допомогти їм .
І це дійсно та тема , яку розпочала наша команда , створюючи і реформуючи українську армію , створюючи і реформуючи дипломатичний фронт для того , щоб звільнити Україну від ворога .
Росія – це ворог , а Путін – самі знаєте хто .
Я не буду повторювати хіт української армії , але його чув сьогодні весь світ .
Крим – це Україна !
Умєров Рустем Енверович .
Дорогі друзі , щоб було порозуміння , коли Ахтем-ага каже як делегат Курултаю йти – ми йдемо .
Тому сьогодні я хотів би всіх привітати з Днем Прапора .
І якщо у вас є бажання приєднатись , будь ласка , тут немає опозиції або держави , будь ласка , приєднуйтесь до нас .
Це наш Крим , і ми будемо боротися за нього .
Сьогодні був установчий саміт Кримської платформи .
До нас приєднались вищі представники країн , плюс міжнародні організації .
Я б хотів би подякувати від всіх людей , які зараз живуть в тимчасово окупованому Криму , сказати слова подяки за те , що вони приєдналися , за те , що вони не побоялися , і ми показали що ми як держава будемо боронити наші території , будемо битися на правовому полі , політичному полі , дипломатичному полі .
Сьогодні тут присутні гості , делегати Курултаю і члени Меджлісу , які знають , які будуть переходити сьогодні наш адмінкордон і можуть бути захоплені .
Я дякую вам за те , що ви приїхали сьогодні і показали те , що Крим з нами .
Це дуже величезний сигнал для всіх наших міжнародних партнерів , які повинні знати , що Україна спроможна як держава боронитися .
І це сильна держава , держава , яка буде частиною Євросоюзу і держава , яка буде країною НАТО .
Ми повинні завжди давати сигнали – це сигнал як внутрішньо , так і зовнішньо .
Хотів би також додати колега .
Більше 100 років тому останній гетьман української держави Павло Скоропадський сказав , що Україна не може існувати без Криму , тому що це як тулуб без ніг , і вона має приєднатися на будь-яких умовах , чи від широкого злиття , чи на автономії , але в першу чергу це мають визначати кримці .
І , ви знаєте , останнє .
Севастополь – це далеко не город русских моряков , це гавань для наших Військово - Морських Сил .
Вони повернуться обов'язково назад .
Дякую , шановні колеги .
Дякую .
Будь ласка , сідайте .
Сідайте , будь ласка .
Крулько Іван Іванович .
Немиря Григорій Михайлович .
Шановні міжнародні гості , фракція " Батьківщина " підтримує проект заяви і звернення до Організації Об'єднаних Націй , міжнародних парламентських організацій , урядів і парламентів інших країн .
Безумовно , ми всі розуміємо , ті , хто зібралися в цьому залі , ті , хто є громадянами України , що територіями і суверенітетом не торгують .
Територія і суверенітет , як і безпека , як і права людини , як і демократія , є неподільними .
Саме в цьому фракція " Батьківщина " вважає основний посил Кримської платформи .
Говорячи про Крим також важливо , як і мої колеги вже згадали , не забувати і про Донбас .
І постає питання : завершиться сьогоднішній день , завтрашній , а що буде післязавтра ?
Що ми будемо говорити , дивлячись в очі тим , хто зараз сидить на цій трибуні за межами ради ?
Давайте пам'ятати , що успішна зовнішня політика починається вдома .
Тому є порядок денний , який має бути таким , що мирна інтеграція лише можлива тоді , коли рівень життя , рівень медицини , рівень освіти , добробут українців буде на 2 - 3 порядки вище за рівень життя в країні - агресора , за рівень життя тих , хто залишилися на окупованій території .
Оце те , що має об'єднати зал незалежно від того , до якої політичної партії вони належать , або з якого регіону України вони походять .
Для цього треба багато що зробити .
Не лише закони , які приймаються .
Але і робити так , щоб ці закони робилися разом .
Не проти один одного , а разом .
Тоді , дійсно , український парламент виконає свою місію і парламентський вимір Кримської платформи буде .
Дякую .
Мезенцева Марія Сергіївна , правильно я розумію ?
Мезенцева Марія Сергіївна .
Добрий день , шановні колеги , шановні іноземні партнері , шановні друзі .
Сьогодні моє серце переповнюють емоції , воно б'ється не так звично як на різних позачергових засіданнях .
Сьогодні ми говоримо про долю українського Криму .
Сьогодні з вами за ініціативи Президента в перший раз за сім років існування цієї проблеми окупації українського Криму ми змогли разом на провладному рівні через вимір виконавчої гілки влади , законодавчої гілки влади , наших міжнародних партнерів по всьому світу , 46 країн сьогодні в серці нашої держави говорили про український Крим .
Говорили непросто про територію .
Говорили про 32 політичних в'язнів , які сидять в тюрмах за статтями тероризму , за злочини , які вони не скоїли , про 90 українських громадян , які знаходяться в тюрмах Російської Федерації .
Ми говоримо про сім'ї тих , хто сьогодні приїхав в Київ , хто сьогодні шукає правди .
І парламентський вимір – це один з інструментів надати множинні , множинні підходи адвокатам , адвокатесам , правникам , сміливим захисникам прав людини , серед міжнародних інструментів також , Парламентська Асамблея Ради Європи , НАТО , ПАРЄ , які вже встановили підтримку Кримської платформи .
Друзі , давайте далі рухатися із законопроектами , які вже отримали конституційну більшість і підтримку , це Закон про корінні народи , це денонсація того договору , який ми мали , про вільну економічну зону з " Кримом " , давайте рухатися по гуманітарному напрямку .
Ми , як парламент України , вітаємо ініціативу Президента , його лідерство в цьому процесі .
Але , друзі , не забуваємо , це все про судьби і долі українців .
Міжнародні партнери , низький уклін за вашу постійну підтримку , сльози радості сьогоднішнього дня .
Дуже дякую , шановні колеги .
Бакунець Павло Андрійович .
Шановний пане Голово , шановні гості , представники іноземних парламентів , дорогі депутати , дорогий український народе !
Вже 30 років минає від того омріяного не одним поколінням українців величного дня , дня , коли до Верховної Ради було внесено синьо - жовтий прапор , цього величного дня , коли офіційно у багатьох куточках нашої держави замайоріли синьо - жовті пропори .
За цих 30 років українська держава зробила багато кроків вперед , особливо під час Революції Гідності .
Однак окупант не спав , окупант анексував Крим , агресор розпочав війну на сході України і запустив маховик репресій проти українців .
Сьогодні ж ми розпочинаємо новий етап , сьогодні ми вітаємо з першим самітом " Кримська платформа " , саме Кримська платформа має стати тим реальним кроком для міжнародного дипломатичного тиску на окупанта і повернення територіальної цілісності України .
Звичайно ж , ми наодинці не зможемо повернути Крим і призупинити агресора , тому сьогодні ми , Верховна Рада України , звертаємося до іноземних парламентів та до міжнародних парламентських інституцій із закликом посилення співпраці для боротьби з окупантом та відновлення територіальної цілісності України .
Ми дякуємо вам , представникам іноземних делегацій парламентів , за те , що приїхали і підтримуєте нашу державу у боротьбі .
Слава Україні !
Героям слава !
Шановні колеги , всі бажаючі виступили , переходимо до прийняття рішення .
Ставлю на голосування для прийняття в цілому проект Постанови ( реєстраційний номер 5775 ) про Звернення Верховної Ради України до Організації Об'єднаних Націй , Парламентської Асамблеї Ради Європи , Парламентської Асамблеї ОБСЄ , Парламентської Асамблеї НАТО , Парламентської Асамблеї ОЧЕС , Європейського Парламенту , урядів і парламентів іноземних держав щодо посилення міжнародного співробітництва в рамках Кримської платформи для протидії агресії Російської Федерації .
Готові голосувати ?
Прошу підтримати та проголосувати .
За - 283
Рішення прийнято , постанова прийнята в цілому .
Вітаю вас , шановні колеги .
Оскільки порядок денний на сьогодні в нас вичерпаний , але загалом ми з цього починаємо .
Сьогодні ми пішли трохи іншим шляхом .
Також в нас є колеги , в яких сьогодні День народження – це Володимир Анатолійович Воронов  .
Вітаю , бажаю здоров'я , успіхів !
І Артур Володимирович Герасимов .
З Днем народження !
Шановні колеги !
Шановні колеги !
Позачергову сесію Верховної Ради України оголошую закритою .
Героям слава !
Ще раз всіх зі святом !
