Доброго ранку , шановні колеги !
Будь ласка , підготуйтесь до реєстрації , починаємо нашу роботу .
Шановні колеги , готові реєструватись ?
Прошу реєструватись .
В залі зареєстровано 313 народних депутатів України .
Ранкове засідання Верховної Ради України оголошую відкритим .
Шановні колеги , сьогодні у наших колег по парламенту день народження .
Я вітаю з днем народження Бардіну Марину Олегівну і Арешонкова Володимира Юрійовича .
Бажаю всього найкращого , здоров'я , сімейної злагоди , досягнень та реалізації успішних проектів .
Зі святом !
Шановні колеги , відповідно до статті 25 Регламенту у вівторок ми маємо 30 хвилин для виступів уповноважених представників депутатських фракцій та груп з внесенням пропозицій , оголошень , заяв , повідомлень .
Прошу записатись по фракціям .
Одну хвилину , зараз оголошення .
Шановні колеги , є така пропозиція .
Перед тим , як перейти до виступів наших народних депутатів , запросити представників організації Пласт , які принесли нам Благодатний Вифлеємський вогонь , якщо ви не проти .
Давайте запросимо цих молодих людей .
Доброго дня , шановні народні обранці .
Я , Іван Брацюнь , голова київського Пласту .
Ось цей палаючий вогник називають - Вифлеємський вогонь миру .
Ми прийшли сюди , щоб поділитися ним з вами , адже Вифлеємський вогонь миру – це світло народження Ісуса Христа , яким ми ділимось з тими , хто святкує Різдво поза домом .
Ця ініціатива зародилася в 1988 році австрійською телерадіокомпанією як благодійна акція , її підхопили скаути Відня , а також всі інші , і згодом вона поширилась по всьому світу .
З тих пір Вифлеємський вогонь миру як світло тепла , злагоди та сподівання мандрує світом , долаючи кордони і єднаючи людей у переддень Різдва Христового .
Сьогодні цей вогонь об'єднує не тільки Україну , а і українців всього світу : від донецьких териконів до львівських Карпат , до Австралії , США та Канади .
Вогонь , який об'єднує нас у найскладніші часи війни і миру і нагадує , що єдність є нашою силою , бо саме ця єдність допомогла нам зупинити російську агресію і допомагає рухати , розвивати нашу країну у часи щоденних викликів .
І коли сядемо за стіл в передріздвяний вечір , хотілось би також згадати усіх тих , хто віддав життя за цей вогонь миру , а пластунів таких більше 500 за 100 років .
Нехай цей вогонь стане нашим світлом , яке допоможе рухатись найскладнішими дорогами .
З прийдешніми Різдвяними святами вас !
Слава Україні !
Дякую , шановні колеги .
Дякую .
Переходимо до виступів .
Шахов Сергій Володимирович , " Довіра " .
Кулініч Олег Іванович .
Шановні колеги , і в мене прохання : голови фракцій , підійдіть , будь ласка , на дві хвилини , щоб ми могли переговорити , поки будуть виступи .
Доброго дня , шановні колеги , шановна президія .
Депутатську групу " Довіра " представляють виключно депутати - мажоритарники .
Ми постійно спілкуємося із нашими виборцями , тому і піднімати будемо ті проблеми , які нам озвучують люди .
Що турбує людей сьогодні найбільше ?
Це проблема тарифів на житлово - комунальні послуги .
Для більшості населення вони просто непідйомні .
Гостро стоїть питання медичних послуг , закриття районних лікарень , закриття цілих відділень , закриття ФАПів .
Люди просто у відчаї і вони не знають , де і як їм лікуватися .
Гостро стоїть питання в освіті - це проблема так званих малокомплектних шкіл , оптимізація шкільної мережі .
І як наслідок , маємо проблему з тим , що молоді спеціалісти просто не їдуть в освіту , в сільську медицину .
І це навіть при тому , що місцева влада готова їм запропонувати житло .
І декілька тез позиції нашої групи стосовно резонансного питання , яке є на сьогодні , - це питання ринку землі .
На жаль , останнім часом ми відійшли від конструктивної дискусії , яким саме бути ринку землі в Україні , якою буде українська модель .
І ми відійшли до політичних спекуляцій і не говоримо по суті .
Депутатська група " Довіра " не буде ставати на шлях тих політиків , у яких точка зору змінюється з місцем сидіння .
Коли ти при владі - в тебе одна думка , коли ти в опозиції - зовсім протилежна .
Ми готові розглядати законопроект про відкриття ринку землі по суті , готові розглядати його по процедурі .
І ми розуміємо , що на сьогодні існує тіньовий ринок землі .
Продається довгострокова оренда , продаються корпоративні права , продається земля для ведення особистого селянського господарства .
І це в умовах діючого мораторію .
Ми не можемо кожного року продовжувати мораторій і говорити , що не на часі .
Тому що люди повинні розуміти , що в них є право вибору .
Але для того , щоб це робити , треба дати ключові відповіді на ключові запитання .
Хто зможе купити українську землю : фізособи , юрособи , чи будуть приймати участь іноземні компанії ?
Тому що для більшості населення цей шлях несприятливий .
Яка буде концентрація землі в одних руках : район , область , держава ?
Як буде працювати механізм здешевлення кредитів ?
Які будуть кредити ?
Які будуть відсоткові ставки ?
Що на себе візьме держава ?
Але це все треба робити в рамках конструктивної дискусії .
Ми повинні чути як власників землі , так і орендарів .
І , ще раз повторюю , повинні це все розглядати в рамках конструктивної дискусії , абсолютно без політичних гасел .
Але позиція нашої групи " Довіра " слідуюча .
Відкривати ринок землі можна тільки в тому випадку , коли у пріоритеті буде стояти український фермер і український агровиробник , і тоді це все буде збалансовано і люди нас зрозуміють .
Дякую .
Дякуємо .
До слова запрошується представник фракції політичної партії " " Європейська солідарність " Олексій Гончаренко , будь ласка .
Олексій Гончаренко " Європейська солідарність " , північ Одещини .
Шановні друзі , я звертаю увагу всіх вас , на цьому тижні , а саме вчора , відбулася надзвичайно важлива подія : був оприлюднений текст проекту змін до Конституції авторства Зеленського , який називається " Про децентралізацію " .
Ну , вже за звичкою Зеленського , коли пишуть одне , а означає абсолютно інше .
Ми вже бачили багато разів таке , коли під назвою " Про безпеку ядерної енергетики " просували імпорт російської електроенергії в Україну , коли під назвою єдиного рахунку для сплати податків підприємцями просували свої власні кармани на ринку тютюнових виборів , і мільйони , і мільйони , і мільйони .
І таких прикладів ми маємо багато - багато .
І знову ми побачили законопроект про децентралізацію , зміни до Конституції про децентралізацію .
Насправді , друзі , це є законопроект про дезінформацію українського народу і дезорієнтацію нашого суспільства .
Чому ?
Тому що в цей законопроект , крім вже звичного наступу на органи місцевого самоврядування - те , що ми бачимо з самого початку цього турборежиму і цієї влади , - є речі , які є абсолютно неприпустимі , є спроба створення тихої можливості для федералізації України .
Я цитую вам статтю 92 , зміни , які подав Зеленський : " Законами України визначаються адміністративно - територіальний устрій , правовий статус адміністративно - територіальних одиниць " .
Що це мається на увазі ?
Це означає , що завтра без жодних вже 300 голосів можна буде тихесенько на 226 голосів внести закон України , наприклад , про спеціальний правовий статус Донецької області , Луганської області .
А завтра Путін буде вимагати Харківську , Одеську - будь ласка .
Що це таке ?
Це насправді , коли нам розповідають , що Президент дослухався до суспільства і відчув ці червоні лінії , які не можна перетинати , то таке відчуття , що він хоче просто зробити вигляд , що він їх не перетинає , а насправді робляться такі речі , як я вам тільки що сказав .
Мені одне цікаво : це Зеленський віз в Париж чи привіз з Парижу ?
Коли він повернувся , буквально декілька днів , з зустрічі з Путіним і на " Газпром " медіа з'являється серіал " Слуга народу " , а потім його призупиняють , може , очікуючи прийняття цього законопроекту , щоб далі знову відкрити ?
Шановні друзі , цей законопроект приймати не можна , сьогодні тисячі людей вийшли по ринку землі .
Це є логічне завершення цієї ідеї Зеленського , коли вже можна буде не тільки землю , а цілі області продавати оптом і вроздріб .
Ні - федералізації України !
Дякую .
Лабунська Анжела Вікторівна .
Юлія Володимирівна Тимошенко .
Дорогі колеги , зараз біля Верховної Ради зібралися тисячі малих фермерів , малих і середніх сільгоспвиробників .
Вони з'їхалися з усієї країни разом з своєю технікою , разом з своїми командами , з тими , хто у них працює , і в тому числі з тими , хто має паї .
У них сьогодні є абсолютно чітке уявлення , що парламент , Президент їх не чують .
І тому вони звертаються до всіх вас , народних депутатів , зі зверненням .
Вони говорять про те , що вони провели безліч нарад з урядом , акцій протесту , блокуванням доріг , і сьогодні приблизно 14 центральних трас заблоковані сільськогосподарською технікою .
Але аграрії констатують , що народні депутати їх не чують , і вони говорять про те , що якщо буде прийнятий у цьому залі Закон про продаж сільськогосподарської землі , це , по суті , буде відлік , це буде історична подія , яка розпочне процес ліквідації України як незалежної держави , ліквідації залишків нашого фермерства і , по суті , ліквідації безпеки нашої країни , тому що сьогодні ситуація у світі з родючими землями , по суті , є трагічною .
Що говорять і що вимагають аграрії ?
Вони говорять про те , що вони не здадуться так просто , вони будуть сюди приїжджати десятками тисяч , дивитися вам в очі і питати .
Коли вони вам віддавали свої голоси , вони що , давали вам право без референдуму продати землю ?
Ні .
Які їх вимоги .
Вони вимагають негайно зняти з розгляду проекти всі про продаж землі .
Це три законопроекти , які вже проголосовані в першому читанні .
Вони вимагають негайно прийняти Закон про референдум , і провести референдум , і запитати у людей : готові люди продати свою сільськогосподарську землю – 72 відсотка своєї території ?
Вони також вимагають до моменту проведення референдуму і створення правильного аграрного укладу , фермерського , започаткувати на три роки референдум , і реально референдум буде відповіддю : маємо ми з вами право це робити чи ні .
Я прошу всіх депутатів , якщо ви представляєте людей , вийдіть до аграріїв , вони під Верховною Радою , поговоріть з ними і дійте в інтересах українського народу .
Слава Україні !
Святослав Іванович Вакарчук .
Доброго ранку , шановні колеги !
Три місяці ми спостерігаємо одну і ту саму картину : владна команда публічно спішить заявити про свої перемоги , а потім виявляється , що за гаслами ховаються проблеми , небезпечні для країни .
Наведу вам тільки три приклади , критичні саме зараз і саме сьогодні .
Перше : переговори в " нормандському форматі " .
Президент і його команда поспішали в Париж , а потім активно відзвітували про успіхи на переговорах .
Прес - конференція закінчилась , а потім ми вчиталися в комюніке .
Що ми бачимо в цьому комюніке ?
Пряме зобов'язання імплементувати " формулу Штайнмайєра " , проти якої люди вийшли на вулицю .
Більше того , ще й голосування за особливий статус Донбасу – голосування , яким перейшли червоні лінії , окреслені суспільством .
На наш подив , це голосування підтримали і ті сили , які самі окреслювали ці червоні лінії .
Другий приклад : публічний звіт розслідування справи Шеремета .
Я не буду вдаватися в деталі , відповідальні політики не мають права коментувати хід слідства , але погоня за публічністю вже створила проблему .
Форма подачі цієї справи суспільству руйнує довіру , довіру до правоохоронців і суддів , якої і так бракує , але ще гірше – руйнує довіру до ветеранів і волонтерів , які врятували країну , яких " Голос " підтримував і буде підтримувати завжди .
Так поспішали , що не побачили , як країна програє .
Всього цього можна було б уникнути , не поспішати на прес - конференції , вести слідство без голосних заяв , чекати остаточного рішення суду .
Але ж хочеться гучних перемог .
І тому наведу третій приклад .
З цієї трибуни хочу сьогодні застерегти колег від подібної помилки .
Заради звіту на прес - конференції ви збираєтесь ухвалити закон з чудовою назвою : про недоторканність депутатів .
Ми вже голосували за відміну недоторканності , змінили Конституцію , а тепер ви хочете законом фактично повернути її і дати можливість почати провадження по депутатам одній особі – Генеральному прокурору України , який , як ми вже знаємо , сто процентів людина Президента .
А ще цей закон з правками можна прочитати так , що депутат не нестиме юридичної відповідальності – вдумайтесь ! – при здійсненні депутатських повноважень .
Тобто при бажанні під це формулювання можна підвести все , що завгодно .
24 години на добу на всі 5 років здійснення депутатських повноважень .
Це не відміна недоторканності , це зміцнення недоторканності .
Тому закликаю вас зупинитися , дослухатися до пропозицій " Голосу " - і проголосувати за справжню , а не за фейкову недоторканність народних депутатів .
Щоб сподобатись сьогодні , достатньо провести гучну піар - кампанію .
Щоб увійти в історію завтра , потрібно .
10 секунд .
Щоб увійти в історію , потрібно досягти успіху , якого до тебе ніхто не досягав , а не повторювати помилки попередників .
Пане Президент , колеги з монокоаліції , не повторюйте .
Святослав Іванович , я тут добавив 10 секунд , але ми домовилися на Погоджувальній , що ми більше не добавляємо ні 10 , ні 20 , ні 30 , тому що на минулому засіданні парламенту , після того , як раз було добавлено час народному депутату , потім два добавлено час народному депутату , ми отримали в інформаційному полі те , що йому після цього й виключили мікрофон .
Так щоб не було більше таких інцидентів , Регламентом додавання часу не передбачено , тому рухаємося в тих межах , які відведені кожному народному депутату .
Дякую .
Рабінович Вадим Зіновійович , " Опозиційна платформа – За життя " .
З наступаючим Новим роком !
В першу чергу , я звертаюся до вас , до шановних партії " Слуги народу " .
Вас є з чим поздоровити .
Ви пройшли в парламент , у вас є монобільшість , вас багато , і ви вже почали змінювати Україну .
Приміром , у рейтингу найвпливовіших українців другу сходинку зайняв пан Сорос , з чим я вас і вітаю .
Знаю .
Знаю , що до Нового року роблять подарунки , і тому ви прагнете продати українську землю , щоб у МВФ і Сороса був на Новий рік гарний настрій .
А для українців , які після цього закону вже не матимуть своєї землі , ви вже прийняли , як буде відзначено вами , невідкладний Закон про трансплантацію органів .
Все замкнулося .
А зараз ще один невідкладний Закон про децентралізацію , за яким ви маєте , самі можете перейменувати вулиці , області , міста .
Чому соромитесь , хлопці ?
Назвіть вже під Новий рік нас " Соросією " , бо все , що ви робите , к тому і йде .
Ще один новорічний , хлопці , подарунок пану Соросу – це похований мир у нашій державі .
Прибравши із Закону про децентралізацію пункт про статус Донбасу , ви ховаєте Мінський процес .
Я вас розумію : Соросу потрібна війна у нашій країні , а ви йому цю війну під ялинку і положили .
Декілька днів тому в Одеській області була засуджена людина , яка у себе в селі їздила під червоним прапором , на якому було написано : вітчизняна війна .
Йому дали рік та великий штраф .
У той же час , жодна людина України не була засуджена за нацистський прапор чи символіку .
І я вас розумію : коли Прем’єр - міністр – ваш Прем’єр - міністр відкрито відвідує концерти нацистських рок - груп , а дивізія СС " Галичина " стала майже зразком для молоді , вам важко засуджувати нацизм .
Шановні колеги , кожному потрібно обрати , чий він слуга : народу України чи закордонних хазяїв .
Кожен має визначитися , працює він на Україну чи він просто слуга .
Я звертаюсь до вас , тому що вірю : багато з вас буде разом з народом і не підтримає ці закони .
І ще до вас , дорогі співвітчизники , у нас уже немає промисловості , замість ракет ми виготовляємо каструлі , замість кораблів поставляємо мед .
А залишилась тільки земля , але й її хочуть забрати .
Наостанок скажу одне : якими б гарними лозунгами .
Вадим Зіновійович !
Вадим Зіновійович , я не вимикав мікрофон .
Щоб потім не було розмов .
Дякую .
Янченко Галина Ігорівна .
Прохання притримуватись регламенту .
У вас там є лічильник , який показує , скільки часу на виступи залишилося .
Доброго ранку , шановні президія , шановні колеги .
Сьогодні ми маємо можливість завершити цілу епоху .
Епоху , яка характеризується тим , що в нашій державі є каста небожителів , які мають ексклюзивні права на порушення закону .
Саме так можна стисло описати існуючий обсяг депутатської недоторканності .
Із року в рік для того , аби стати частиною цієї , касти деякі особи , бажаючи отримати депутатський мандат , йшли на жертви , витрачали мільйони доларів , билися не на життя , а на смерть за право отримати місце під парламентським куполом .
Перед нами було 8 скликань парламентів , але жоден із них не наважився позбавити себе цього привілейованого статусу недоторканності .
І тільки цьому парламенту вистачило сміливості і вистачило політичної волі .
Для цього у вересні ми зробили дуже важливий крок і ухвалили зміни до Конституції , завдяки яким каста безкарних перестане існувати з 1 січня 2020 року .
Сьогодні перед нами стоїть завдання привести всі інше українське законодавство у відповідність із новою редакцією Конституції .
Ми будемо розглядати законопроект № 2237 , яким визначимо новий порядок правовідносин і процедуру притягнення народних депутатів до відповідальності .
Цей законопроект також встановлює нову європейську форму індемнітету , яким депутатська політична діяльність може мати місце не лише в залі парламенту , а й за його межами .
Ця Верховна Рада вже неодноразово руйнувала старі традиції і запроваджувала нові .
Однією з таких традицій стало слідування передвиборчій програмі та швидке виконання взятих на себе зобов'язань і політичних обіцянок .
І тут , я думаю , ви погодитеся зі мною , що скасування депутатської недоторканності є однією з головних політичних обіцянок цього року , як і , в принципі , останніх 20 років .
Її давали не лише ми , а й практично кожна партія в цьому парламенті .
Тому я сподіваюсь на вашу політичну відповідальність .
Сподіваюсь , що всі ми разом підемо до останнього і сьогодні зробимо останній крок для того , щоб депутатської недоторканності більше не було .
Також хочу спростувати деякі міфи , які тут поширюють окремі народні депутати про ускладнення процедури притягнення до відповідальності .
Хочу нагадати їм і попросити уважно читати Кримінальний процесуальний кодекс , а саме статтю 214 , за якою реєстрація кримінального провадження в ЄРДР є не привілеєм Генерального прокурора , слідчого або будь-якої іншої особи , а є обов'язком .
Тарас Іванович Батенко , депутатська група " За майбутнє " .
Доброго дня , шановні друзі , шановні колеги , шановні аграрії , які стоять сьогодні під стінами парламенту !
Хочу сказати про те , що парламент є відображенням суспільства .
Український народ дав нам велику довіру , проголосувавши за дев'яте скликання парламенту .
І я вважаю , що цією довірою ми повинні гордитися .
Але часто бувало в історії українського парламентаризму - ближче до завершення каденції парламент і суспільство жили окремими життями .
Через те , що парламентарі не відчували настрої у людей , простих людей .
Сьогодні , друзі , і ми про це постійно будемо нагадувати , усі соціологічні опитування громадськості показують , що більше 70 відсотків населення не підтримують відкриття ринку землі .
Отже , ми говоримо про те , що сьогодні парламент і суспільство розходяться у своїх поглядах .
Я говорю сьогодні про монобільшість , яка розглядатиме питання , має намір розглядати питання про ринок землі .
Що ми хочемо побачити і почути .
Ми хочемо сьогодні почути профільний комітет Верховної Ради України , який довгий час не здатен приступити до розгляду поправок , яких сьогодні є достатньо багато по ринку землі .
Ми хочемо побачити , які є запобіжники щодо продажу землі , які встановлені урядом і парламентарями , щоб не лякати людей .
Сьогодні неможливо пройтися вулицями , неможливо пройтися селами , населеними пунктами , люди в остраху за те , як буде відбуватися відкриття ринку землі .
Ми сьогодні розуміємо , що головний ресурс , який залишається у людей , – це земля , це надра і державні підприємства .
І просто так спродати ми просто так не дамо і люди просто так не дадуть .
Шановні друзі , ми поки не встановлюємо ніяких запобіжників .
Тому вимагаємо від профільного комітету Верховної Ради України приступити до розгляду цих поправок .
І навіть , якщо не встигнемо пройти їх , це не означає , що цей законопроект має стояти вже станом на сьогодні .
Ми нічого не втратимо , якщо про ринок землі ми будемо розглядати з наступного , з початку наступного року .
Це не означає , що не буде діяти мораторій на ринок землі .
Мораторій автоматично пролонговується .
І не відкривається ринок землі , якщо його ми не пролонгуємо .
19 років поспіль пролонговували .
Тому що ринок землі вступає з часу прийняття відповідного Закону про обіг сільськогосподарських земель .
Шановні друзі , ми вимагаємо сьогодні зняти з порядку денного розгляд цих законопроектів , які стосуються ринку землі , піти поспілкуватися до людей .
Ми вимагаємо сьогодні і прохання зараз до спікера парламенту Дмитра Олександровича Разумкова оголосити перерву , півгодинну перерву , щоб голови фракцій , представники парламенту вийшли до людей , вийшли до дрібних фермерів , заспокоїли їх , почули їхню думку і представили цю думку потім і позицію у стінах парламенту .
Дякую .
Прислухаємося до людей .
Дякую , Тарасе Івановичу .
Шановні колеги .
Шановні колеги , надійшла заява від двох фракцій прохання оголосити перерву на 30 хвилин , від фракцій " Батьківщина " та " За майбутнє " .
Однак так само , коли ми тут збиралися з представниками фракцій , була пропозиція замінити перерву , ту , яка зараз відбудеться , і народні депутати підуть спілкуватися з представниками різних громадських організацій та активістами , відмінити перерву між 12-ю та 12 : 30 .
Скажіть , будь ласка , чи необхідно нам це проголосувати , чи є консенсус в залі ?
Голосуємо .
Будь ласка , підготуйтесь до голосування .
Зараз буде перерва на 30 хвилин до 11 : 10 .
Також я не зовсім зрозумів пропозицію , тому що , з одного боку , було сказано , що підуть говорити з людьми голови фракцій , з іншого боку , написано , що прохання зібрати голів фракцій у Голови Верховної Ради .
Тому треба якось визначитись .
Тоді підійдіть , вирішимо , що робити .
Будь ласка , підготуйтесь до голосування .
Шановні колеги .
Да .
Батенко тільки що виступав і сказав , що треба , щоб голови фракцій пішли спілкуватися з людьми .
Паралельно з цим в заяві написано , що зібрати .
Я зберу , не питання , просто ви між собою якось визначіться , будь ласка .
Шановні колеги , ставлю на голосування пропозицію про скасування перерви з 12-ї до 12 : 30 у зв'язку з тим , що зараз буде оголошена перерва на 30 хвилин .
Готові голосувати ?
Прошу підтримати та проголосувати .
За-218
Рішення не прийнято .
Дякую .
Оголошується перерва на 30 хвилин .
Будь ласка , голови фракцій , підійдіть , вирішимо , що ми робимо : чи збираємо на нараду , чи що ми далі , як плануємо свою роботу .
До слова запрошується Нестор Іванович Шуфрич .
Переходимо до розгляду питання , яке не було розглянуто на попередньому засіданні Верховної Ради України , реєстраційний номер 2124 : проект Постанови про забезпечення виконання рішень Конституційного Суду України у сфері соціального захисту населення .
Нестор Іванович , будь ласка .
Шановний головуючий !
Шановні колеги !
Я радий вас ще раз привітати з цієї трибуни .
Пам'ятаю , які емоцій у вас викликав початок розгляду цього питання в минуло п'ятницю .
Шановні колеги , попередня влада , на жаль , спромоглася прийняти декілька законів впродовж 2014 - 2018 років , які звузили , звузили або повністю скасували кількість законних соціальних гарантій , компенсацій і пільг для незахищених верств населення , в тому числі – увага ! – пенсіонерів , чорнобильців , ветеранів та дітей війни , жертв нацистських переслідувань , людей з інвалідністю , сімей з дітьми , а також педагогів , соціальних працівників та інших категорій громадян .
Народні депутати - ваші колеги восьмого скликання скористувалися своїм конституційним правом і звернулися до Конституційного Суду , і рішеннями , трьома рішеннями від 2018 року і рішенням від червня цього року Конституційний Суд скасував низку норм законів , які обмежували соціальні гарантії і виплати для наших громадян .
Ми пропонуємо вам проект постанови , в якому вимагаємо , по-перше , доручити Кабінету Міністрів України невідкладно вжити заходів з метою реалізації рішень Конституційного Суду .
У зв'язку з цим внести зміну до бюджету 2020 року .
Ви знаєте , ми це вимагали і від попереднього уряду рівно рік тому , але їх позиція була зрозуміла .
Ми знали , кому вони служили , але ж ви нібито служите народу України , ви " слуги народу " .
І нам прикро констатувати , що в бюджеті на 2020 рік ці рішення конституційних судів .
Дякую .
Ні , Нестор Іванович , ми домовлялись .
Ваші народні депутати говорили про те , що хтось комусь виключає мікрофон .
Виключає система " Рада " .
Я думаю , що ви зможете це донести до своїх колег .
Дякую .
Слово для співдоповіді надається голові Комітету з питань правової політики Венедіктовій Ірині Валентинівні .
Будь ласка , вкладайтесь у відведений час , у вас є таймер перед очима .
Дякую .
Доброго дня , шановні колеги .
Насправді дуже красиво ця постанова називається , але якщо ви прочитаєте два аркуші цієї постанови , побачите , що абсолютно популістичне рішення .
Відповідно до статті 151 з позначкою 2 Конституції України рішення та висновки , схвалені Конституційним Судом України , є обов'язковими , остаточними і не можуть бути оскарженими .
Крім того , рішення Конституційного Суду України мають пряму дію і для набрання чинності не потребують підтвердження з боку будь-яких органів державної влади .
Тому те , що пропонується в постанові , а це : подати на розгляд Верховної Ради у разі необхідності зміни до бюджету 19-го року , я перепрошую , і прийняти нормативно - правові акти , які відповідали б рішенням Конституційного Суду , вони не відповідають тим взагалі положенням і не є актуальними на сьогоднішній час , і жодним чином не перебивають пряму дію рішень Конституційного Суду .
Тому Комітет з питань правової політики вважає недоцільним прийняття Верховною Радою України проекту Постанови , оскільки виконання рішень Конституційного Суду жодним чином не потребує додаткового забезпечення .
Дякую , колеги .
Дякую , Ірино Валентинівно .
Шановні колеги , необхідно обговорення ?
Запишіться : два – за , два – проти .
А я не зовсім зрозумів : якщо є Королевська , чому доповідав Шуфрич ?
Славицька Антоніна Керимівна .
Королевській .
Королевська Наталія Юріївна .
Шановні колеги , шановні присутні , за часи незалежності України кожен Президент та кожна влада пропонує змінювати Конституцію , пропонує її вдосконалювати .
Але ж , на жаль , ще жоден Президент не став гарантом Конституції та не проконтролював , щоб її починали виконувати .
Ну , який же цинізм , коли ще рік тому ми виграли разом з представниками чорнобильських , ветеранських об'єднань , з пенсіонерами , виграли 4 рішення Конституційного Суду України .
Ми довели , що режим Порошенка та минулий парламент порушував Конституцію України .
Конституційний Суд прийняв рішення , але ж ні попередній уряд , ні вже новий уряд Гончарука не виконує рішення Конституційного Суду України .
Шановні , ну , це ж преступная бездіяльність .
Ну , як парламент може на це дивитися і ніяк не реагувати ?
І , вибачте , коли Комітет правової політики заявляє , що рішення КСУ є остаточним та має пряму дію , та ми з вами повністю погоджуємося .
Так забезпечте , будь ласка , виконання рішення Конституційного Суду України .
А зараз ми що робимо ?
Ми кажемо : " Хай хтось виконує " .
Так ми парламент України .
Ми повинні звернутися до Президента , щоб Президент чітко дав зараз указания виконати рішення Конституційного Суду України та притягнути до відповідальності тих осіб , які сьогодні не виконують рішення Конституційного Суду України та не повертають пільги та компенсації чорнобильцям , учасникам війни , особам , на яких поширюється дія ветеранського закону , особам , які мають особливі заслуги перед Батьківщиною , які мають пенсію за вислугу років .
Ми наполягаємо на виконанні .
Дякую , Наталія Юріївна .
Бондар Віктор Васильович .
Шановний Дмитре Олександровичу , шановні колеги !
Дійсно , є надзвичайно соціально важливе питання – це різні пільги , які держава у свій час надавала чорнобильцям , афганцям , пенсіонерам – питання соціального забезпечення людей в Україні , питання забезпечення пенсіонерів .
Багато цих рішень наприймали в свій час популістських , непопулістських , але вони були і є , і працювали , і для людей приносили велику користь .
Були минулі уряди , які вирішили , що ці речі можна просто відкинути , не виконувати зобов'язання , не виконувати закони і взагалі забути про ці категорії людей , і зрівняти їх з усіма .
Але після того були подання до Конституційного Суду - і всі ці рішення були скасовані .
Подобається це комусь чи не подобається , але ми маємо звикати до того , що будь-яке рішення від районного суду до всіх інших судів і в тому числі , в першу чергу , Конституційного Суду мають бути виконані , і виконуватися мають в першу чергу , подобається це уряду чи не подобається .
Не вмієте виконувати - значить , звільняйте місце , прийде та команда , яка готова це виконувати .
Якщо ви вважаєте , що не вистачає грошей , щоб все це виконати , давайте пропозиції як переформатувати бюджет , як поміняти законодавство комплексно .
Але не просто так , що взяли поскасовували рішення і взагалі забули про цих людей .
Це люди , які рятували країну у свій час від Чорнобильської катастрофи , в Афганістані виконували свою місію .
Вони не просились туди , їх держава відправляла і вони виконували свій обов'язок .
Тому держава має про них турбуватися .
Ми закликаємо виконати рішення Конституційного Суду і прийняти рішення , як далі формувати соціальну політику держави .
Це має бути комплексна пропозиція уряду , комплексне забезпечення цих категорій людей .
Дякуємо .
Підтримуйте .
Дякую .
Арешонков Володимир Юрійович .
Володимир Арешонков , група " Довіра " .
Шановні колеги депутати , звертаю вашу увагу , про що йде мова у цій постанові .
Верховна Рада України і депутати не придумують якийсь новий закон , народні депутати не вимагають від українського уряду чогось такого , що виходить за межі їх компетенції , перевищує якійсь можливості .
Верховна Рада України цією постановою вимагає від нового українського уряду виконати свої основні зобов'язання , виконати рішення найвищого суду нашої держави – Конституційного Суду , як вже підкреслювалось , прямі норми якого діють по всій державі і обов'язкові до виконання .
Про що йде мова ?
Що у попередні роки ті соціальні категорії , які вже згадували мої колеги , і педагоги , і медики , і чорнобильці , і пенсіонери в силу певних обставин були обмежені в якихось соціальних пільгах , доплатах і таке інше .
Сьогодні Конституційний Суд і ми вимагаємо повністю відновити соціальні пільги і гарантії для наших громадян .
Да , на сьогодні це складає певну фінансову проблему , але уряд має іти з нами в діалог .
Зробити програму , скажімо , на ряд років , де визначити , що ми будемо компенсувати ті заборгованості перед людьми , які були , а відмовитись і відхилити – це останнє , що можна зробити .
Тому група " Довіра " вимагає голосуємо за дану постанову , підтримуємо наших людей .
Дякую .
Дякую .
Цимбалюк Михайло Михайлович .
Михайло Цимбалюк , " Батьківщина " .
Шановний пане Голово , шановна президія , шановні колеги !
Насправді в Конституції України затверджено і закріплено право громадян держави на отримання зарплати , пенсії , стипендії та інших виплат , що передбачені чинним законом .
У нас сталась сумна історія правонаступництва урядів по правовому нігілізму .
І ми вважаємо , що Конституційний Суд , який зобов'язав державу виплачувати передбачені законом всі виплати , він виконав і виступав від імені українського народу .
Але чому попередні уряди і теперішні не виконують рішення Конституційного Суду , то це має бути врегульовано чинним законодавством .
І ми пропонуємо , щоб в Кримінальному кодексі , крім статті 175 , яка зобов'язує виплачувати зарплату , стипендію і інші виплати , внести окрему статтю щодо посадовців першої категорії : керівника уряду , міністрів - за невиконання прямих дій закону , а найвищий закон – це Конституція .
Якщо казати про рішення Конституційного Суду , то сумно , але саме він не вказав ні терміни виконання цього рішення і ще деякі речі , що міг вказати .
Ми будемо голосувати за цю постанову , тому що вона встановлює гарантії громадянам отримувати ці виплати .
І дуже би хотілося , щоб за політичною волею бачила влада саме громадянина і його гарантії .
Будь ласка , депутати , підтримайте .
Дякую , Михайло Михайлович .
Шановні колеги , переходимо до голосування .
Всі бажаючі виступили ?
З " Довіри " був виступаючий , Сергій Володимирович .
Будь ласка , підготуйтесь до голосування .
Ставлю на голосування пропозицію комітету про відхилення проекту Постанови про забезпечення виконання рішень Конституційного Суду України у сфері соціального захисту населення ( реєстраційний номер 2124 ) .
Готові голосувати ?
Чому - ні ?
З яких мотивів ?
Наталія Юріївна , вибачте !
Ні , правильно , я ставлю те , що рекомендував комітет .
Комітет пропонує відхилити .
Правильно .
Тому будемо голосування спочатку пропозицію комітету .
Якщо вона не буде підтримана , якщо не буде 226 , перейдемо до інших голосувань .
Правильно ?
Так передбачає Регламент ?
Ні , Юлія Володимирівна .
Спочатку ми ставимо на голосування пропозицію комітету .
Якщо її підтримає зал , то ця постанова буде відхилена .
Якщо не буде 226 , то перейдемо до інших голосувань .
Саме так говорить Регламент .
Дякую .
Готові голосувати ?
Будь ласка , підготуйтесь до голосування .
Готові голосувати ?
Шановні колеги , прошу підтримати та проголосувати .
За-240
Рішення прийнято .
Постанову відхилено .
По фракціям покажіть .
" Слуга народу " – 219 , " Опозиційна платформа – За життя " - 0 , " Європейська солідарність " - 0 , " Батьківщина " – 0 , " За майбутнє " - 0 , " Голос " - 19 , " Довіра " – 0 . позафракційні – 2 .
З процедури - Корнієнко .
Є дві пропозиції .
Перша пропозиція скасувати перерву о 12-й годині .
Друга пропозиція .
Ще раз мікрофон .
Друга пропозиція : працювати до вичерпання питань порядку денного сьогодні .
Шановні колеги !
Почекайте хвилинку .
Шановні колеги , щодо першої пропозиції : скасувати перерву з 12 до 12 : 30 .
Почекайте , я ж не завершив , колеги , ну що ж у нас так всі поспішають !
Була досягнута домовленість з керівниками фракцій , коли ми збиралися , що не будуть перерви сьогодні , але провести нараду з 12-ї до 12 : 30 .
Тому я пропоную не ставити це питання на голосування .
А друге питання : щодо продовження засідання Верховної Ради до того , як ми вичерпаємо весь порядок денний , який на сьогодні запланований .
Шановні колеги , я ставлю цю пропозицію на голосування , прошу її підтримати та проголосувати .
За - 220
Рішення не прийнято .
Дякую .
Вибачте .
Переходимо до наступного питання порядку .
Юрій Анатолійович .
По фракціям покажіть , будь ласка .
218 – " Слуга народу " , " Опозиційна платформа - За життя " – 0 , " Європейська солідарність " – 0 , " Батьківщина " – 0 , " За майбутнє " – 0 , " Голос " – 5 , " Довіра " – 0 , позафракційні – 2 .
Переходимо до наступного питання порядку денного .
" Голос " – 0 , вибачте .
Вибачте , " Голос " – 0 .
З приводу чого , Юрій Анатолійович ?
З мотивів - це під час розгляду питання .
Юрій Анатолійович .
Давайте зайдемо в питання , у вас буде можливість виступити .
Колеги , ми про інше домовлялися .
Але якщо ви порушуєте домовленості , це немає питань .
Так з мотивів чого ?
З мотивів питання якого ?
Це не з процедури .
Шановні колеги , давайте будемо чемними один до одного !
Переходимо до наступного питання порядку денного .
Вам запропонований до розгляду проект Постанови про внесення змін до порядку денного другої сесії Верховної Ради України дев'ятого скликання ( реєстраційний номер 2101 - 19 ) .
Необхідне обговорення , чи можемо проголосувати .
Є пропозиція .
Пропозиція , Руслан Олексійович .
Є пропозиція .
Все -таки , як ми говорили попередньо , питання з Пластом поставити першим питанням .
І вирішити в такому .
Я пропоную зараз проголосувати за цей порядок денний , який вам запропонований , а після цього перенести розгляд питання , змінити порядок розгляду питань сьогодні та розглянути питання Пласту .
Зауваження ?
З обговоренням .
Запишіться : два – за , два – проти , - від фракцій .
Бойко Юрій Анатолійович .
Зараз , з трибуни , Юрій Анатолійович .
Шановний пане спікер , шановна президія , я хочу нагадати вам те , що ви сьогодні , тільки що накоїли , я маю на увазі " Слуг народу " .
Тому що , коли була внесена постанова по виконанню рішень Конституційного Суду , у мене особисто не було жодного сумніву , що парламент як законодавчий орган який повинен підтримувати рішення суду - вищого органу нашої держави , повинен підтримати це .
А те , що ви накоїли , я вже не кажу про те , що всі чорнобильці , інваліди , сьогодні дивлячись на вас , думають : кого ми обирали ?
Так ви ще і не виконали , ви не підтримали Конституційний Суд .
І я не розумію .
я взагалі - то розумію , що завтра або сьогодні , коли проголосується якесь рішення і буде направлене до Конституційного Суду , чого ви будете чекати , коли ви виразили таку неповагу до суду і до людей , які обрали в парламент вас , щоб ви зробили їм життя легшим .
Ганьба вам , " слуги народу " !
Дякую , Юрій Анатолійович .
Зінкевич Яна Вадимівна .
Геращенко Ірина Володимирівна .
Геращенко включіть мікрофон .
Дякую , шановний пане Голово .
Шановні колеги , вчергове в постанові щодо формування порядку денного немає законопроектів опозиції , і це є несправедливо .
Ми наполягаємо на тому , щоб в порядку денному цього тижня – перше : стояла заява номер 2510 співавторства " Голосу " , шановної пані Бобровської , і нашої .
Це заява Верховної Ради до Інтерполу , яким ми закликаємо цю шановну структуру не використовувати " червоні картки " Російської Федерації , як " дубіну " , проти громадян України .
І минулого тижня трапився черговий подібний інцидент з нашим шановним колегою Чубаровим .
Ми маємо на це реагувати , інакше скоро у нас жоден політик , державний діяч , військовий не зможе виїхати в жодну третю країну через картки Інтерполу .
Друге важливе питання , яке піднімають всі опозиційні фракції , – це неприпустимість втручання Офісу Президента в роботу силових структур .
ЗМІ оприлюднили відповідні плівки , на яких зафіксована розмова керівництва ДБР з керівництвом Офісу Президента , де даються прямі вказівки відносно того , які справи замовляти .
І тому дуже важливо , колеги , щоб ми створили тимчасову слідчу комісію щодо неприпустимості втручання в роботу незалежних силових органів і правоохоронних структур органів влади .
Ми просимо вас поставити на голосування це ТСК , і просимо це зробити вже кілька тижнів , і також більш уважно ставитися до законопроектів опозиції .
Дякую .
Бондар Віктор Васильович .
Дякую , шановний Дмитре Олександровичу .
Шановні колеги , я думаю , що після вашого попереднього голосування , яке тільки що відбулося щодо рішень Конституційного Суду , наступне логічне рішення , яке ви мали би зробити як більшість у парламенті , це взагалі скасувати і припинити діяльність Конституційного Суду в Україні .
Для чого він потрібен , якщо ви його рішення не виконуєте ?
Для чого ми витрачаємо мільярди гривень на його утримання , сотні тисяч гривень платимо зарплати цим суддям , якщо ви дозволяєте собі не виконувати рішення Конституційного Суду , які законно прийняті ?
Для чого ви його тоді утримуєте , голосуєте бюджет і так далі ?
По такій же логіці ви завтра можете проголосувати і не виконувати будь-яке рішення Верховного Суду , апеляційних інстанцій , районних судів .
Для чого вони , ці рішення якщо є Верховна Рада , якщо можна отак самим приймати рішення і нічого не виконувати ?
Це абсурд , це абсурд , ви не хочете виконувати рішення щодо пільг афганцям , чорнобильцям , соціальне забезпечення людей .
Так дайте відповідь : а як тоді поступати , для чого ми ці рішення приймали , для чого Конституційний Суд ?
Подумайте , що ви робите .
Я не хочу далі коментувати , ви самі все розумієте , включайте мозги нарешті .
Рішення є , їх треба виконувати .
Хай уряд потім думає , сідає , переплановує бюджет , враховує всі ці рішення .
І якщо не згодні - переголосовуємо , міняємо законодавство , але робимо це цивілізовано , а не так , як було зроблено попередньо .
І рішення завжди мають виконувати , повторюю це вам п'ятий раз .
Вибачте .
Дякую .
Крулько Іван Іванович .
Іван Крулько , фракція " Батьківщина " .
Три короткі тези .
Перша теза .
Нарешті вже і фракція монобільшості " Слуга народу " зрозуміла , що , чим менше тут приймається абсолютно рішень , які не стосуються людей , тим краще для країни , тому не продовжили голосування після 18 години , це вже добре .
Друге питання , яке стосується рішень Конституційного Суду .
Якщо вже ми як парламент не здатні прийняти постанову про те , щоби рішення Конституційного Суду , які стосуються пільг для людей , які виграні людьми в судах , реалізовувалися на практиці , тоді виникає питання : а кого представляє цей парламент ?
Цей парламент представляє народ України , як написано в Конституції , чи цей парламент представляє чиїсь приватні інтереси ?
От давайте з цим розберемося .
Тому я абсолютно не розумію , чому таке очевидне рішення , яке стосувалося кожної людини , мало бути прийнято в цьому залі , не проголосовано монобільшістю .
І третє питання , про яке я хотів би сказати .
Давайте , дійсно , сьогодні , в день , коли скаутська організація ласт , наша національна організація , виступала в цьому сесійному залі , вже традиційно принесла Вифлеємський благодатний вогонь до сесійної зали , і питання законопроекту , який стосується Пласту , стоїть сьогодні передостаннім в порядку денному .
Так , може , давайте його перенесемо і розглянемо зараз , об'єднаємо зал , проголосуємо рішення , яке стосується сьогодні пластунів - і покажемо , врешті - решт , що парламент здатен приймати не тільки ті рішення , які комусь потрібні по " хотєлці " , а рішення ті , які потрібні сьогодні українській молоді , українському студентству , українському скаутському руху і , врешті - решт , українському народу ?
Ось за такий порядок денний " Батьківщина " буде голосувати , і ми закликаємо це зробити .
Дякую .
Дякую .
Слово надається Венедіктовій Ірині Валентинівні .
Після цього - Ярослав Іванович Железняк , і після цього переходимо до голосування .
Шановні друзі , " Слуга народу " завжди представляє інтереси народу , і в цьому ви можете переконатися і по тим законам , які прийняті , і по держбюджету .
А якщо ви відкриєте постанову , яку пропонували представники партії " Опозиційна платформа – За життя " , там зміни до держбюджету 2019 року , це по-перше .
По-друге , там якісь такі загальні деклараційні норми : переглянути нормативно - правові акти .
Якщо рішення Конституційного Суду не виконується , необхідно звертатися до суду з вимогою виконувати ці рішення , і все .
А закладати норми про зміни 2019 року за два тижні до закінчення року - це , вибачайте , спекуляція і маніпуляція , дійсно , нуждами людей .
Тому що ми з чорнобильцями , ветеранами зустрічаємося кожного дня і намагаємося вирішувати ці питання по-справжньому , а не так , як ви нам це пропонуєте .
Дякую .
Дякую .
Слово з мотивів надається Ярославу Івановичу Железняку .
Ви виступали від фракції " Опозиційна платформа – За життя " .
Ні .
Шановні колеги .
Від " Слуги народу " не було .
Ні , не було .
Шановні колеги , ми будемо голосувати за цю постанову , тому що там включено два важливих для нас законопроекти , які полегшують життя для малих підприємців і збільшують ліміти для ФОПів .
Ми ще раз наполягаємо на тому , щоб профільний комітет розглянув постанову звернення щодо використання Інтерполу Російською федерацією .
І , звичайно , ми будемо підтримувати рішення про перенесення Закону про Пласт , щоб ми його проголосували якомога швидше .
Дякую .
Дякую .
" Довіра " , з мотивів – Шахов .
І після цього переходимо до голосування .
Сергій Шахов , Луганщина , група депутатська " Довіра " .
Шановні колеги , дійсно коли є рішення суду , то треба його виконувати .
Скільки було рішень суду , які не виконали на місцевих рівнях , і ніхто на це не звертав уваги .
Подивіться , як страждають сьогодні люди .
Ми говоримо сьогодні за переселенців , не тільки за пенсіонерів .
Мільйон 700 тисяч людей жебракують .
За рахунок Луганської , Донецької областей та Криму сьогодні бюджет типу зекономив ще з попереднього режиму Реви 100 мільярдів гривень .
Забули сьогодні про дітей війни , яким також обіцяли виплачувати , і забули за них .
Забули за афганців : 100 тисяч афганців , які лишилися сьогодні дотацій .
Чорнобильці , які працювали , в них відвалювалося м'ясо від костей , які рятували не тільки Україну , а весь світ .
І сьогодні , шановні колеги , треба , ще раз нагадую , з холодною головою приймати рішення .
Дякую , Сергій Володимирович .
Шановні колеги , переходимо до голосування .
Будь ласка , підготуйтесь до голосування .
Підготуйтесь до голосування , будь ласка .
Шановні колеги , ставлю на голосування пропозицію про прийняття в цілому проекту Постанови про внесення змін до порядку денного другої сесії Верховної Ради України дев'ятого скликання ( реєстраційний номер 2101 - 19 ) .
Будь ласка , підготуйтесь до голосування , займіть свої місця .
Готові голосувати ?
Прошу підтримати та проголосувати .
За - 259
Рішення прийнято .
Постанова прийнята .
Переходимо до .
Шановні колеги , була пропозиція розглянути , змінити порядок розгляду питань в порядку денному сьогоднішньому та переставити зараз питання Пласту .
Чи є заперечення ?
Не чую .
Можемо голосувати ?
Ви наполягаєте на зміні через 226 , так ?
Михайло Миколайович , так ?
Пропозиція щодо зміни порядку розгляду питань порядку денного .
Прошу підтримати та проголосувати .
За - 324
Рішення прийнято .
Переходимо до розгляду питання .
Шановні колеги , вам запропонований до розгляду проект Закону України .
Вибачте .
Закон України " Про державне визнання і підтримку Пласту - Національної скаутської організації України " з пропозиціями Президента України від 03 . 09 . 2019 року ( доопрацьований ) ( реєстраційний номер 0976 ) .
Слово надається Представнику Президента України у Верховній Раді України Руслану Олексійовичу Стефанчуку .
Вельмишановний пане Голово , шановні колеги , прийнятий парламентом 30 травня 2019 року Закон " Про державне визнання і підтримку Пласту – Національної скаутської організації України " не був підписаний Президентом України у запропонованій редакції .
І Президент вніс свої пропозиції щодо цього законопроекту .
Зокрема , вони стосувалися того , що пропонований законом підхід передбачає створення переваг та привілеїв для функціонування лише однієї організації , зумовлює ризик унеможливлення створення подальшої діяльності інших скаутських організацій .
Крім цього , він не відповідав частково Основному Закону України .
І є такі побажання щодо положень закону , щодо механізмів державної підтримки Пласту в тому , що вони не узгоджувались частково з частиною другою статті 95 Конституції України та не враховували визначений статтею 7 Бюджетного кодексу України принцип самостійності бюджетної системи України , який забезпечений правом органів державної влади , органів самоврядування відповідно законодавству визначати напрями використання бюджетних коштів .
Тому Президент свого часу повернув на доопрацювання .
Я так розумію , що комітет доопрацював .
І я думаю , що з урахуванням цих пропозицій даний законопроект може бути підтриманий в цьому залі .
Дякую .
Дякую .
Слово надається голові комітету Кожем'якіну Андрію Анатолійовичу .
Шановний головуючий , шановні колеги !
На виконання рішення Верховної Ради України про доопрацювання Закону України про державне визнання і підтримку Національної скаутської організації України в комітеті була створена робоча група , до складу якої увійшли представники Пласту - Національної організації скаутів України , Міністерства фінансів , Міністерства освіти і науки , Міністерства культури , молоді і спорту .
Спільними зусиллями членів робочої групи було розроблено .
доопрацьовано закон , який був підтриманий комітетом та виноситься на розгляд Верховної Ради України .
У ході доопрацювання була змінена назва закону на більш об'єднуючу назву : про визнання пластового руху та особливості державної політики підтримки пластового ( скаутського ) руху .
Вилучені норми , що суперечать законодавству та порушують принципи рівності громадських організацій .
Відтепер закон стосується як пластових , так і скаутських громадських об'єднань .
Питання визнання історичного внеску Пласту відображено у преамбулі .
У статті 1 додані визначення скаутського руху , пластового , ( скаутського ) методу , пластової ( скаутської ) освітньої програми .
Закон передбачає розробку органами виконавчої влади та органами місцевого самоврядування державних та місцевих програм стосовно дітей та молоді з урахуванням пропозицій пластових ( скаутських ) громадських об'єднань .
Також законом визначено , що органи виконавчої влади та органи місцевого самоврядування надають матеріальну , фінансову , інформаційну підтримку діяльності пластових ( скаутських ) громадських об'єднань .
При затвердженні державного та місцевих бюджетів можуть передбачатись видатки на підтримку програм , проектів , спрямованих на досягнення пластової ( скаутської ) освітньої навчальної програми .
Закон погоджено з Міністерством фінансів України .
Комітет ухвалив рішення рекомендувати Верховній Раді України за результатами повторного розгляду прийняти Закон України " Про державне визнання і підтримку Пласту - Національної скаутської організації України " з пропозиціями Президента України ( № 0976 ) ( допрацьований ) для повного повторного внесення на розгляд Верховної Ради України в цілому .
Просимо підтримати .
Дякую за увагу .
Шановні колеги , всі правки були враховані , правильно я розумію ?
Я пропоную поставити на голосування .
Ставлю на голосування пропозицію про прийняття після доопрацювання в цілому Закону України " Про державне визнання і підтримку Пласту – Національної скаутської організації України " з пропозиціями Президента України від 03 . 09 . 2019 року ( реєстраційний номер 0976 ) .
Готові голосувати ?
Прошу підтримати та проголосувати .
За - 316
Рішення прийнято .
По фракціях покажіть .
" Слуга народу " – 215 , " Опозиційна платформа – За життя " – 1 , " Європейська солідарність " – 27 , " Батьківщина " – 11 , " За майбутнє " – 17 , " Голос " – 20 , " Довіра " – 16 , позафракційні – 9 .
Рішення прийнято .
Шановні колеги , оголошується перерва на 30 хвилин , до 12 : 30 .
Будь ласка , не запізнюйтесь .
Голови фракцій , будь ласка , зберіться в кабінеті для того , щоб ми провели нараду .
Шановні колеги , будь ласка , одну хвилинку уваги .
Шановні колеги , в нас достатньо напружена ситуація сьогодні в стінах Верховної Ради , за її межами .
Є пропозиція від всіх фракцій та депутатських груп , і я думаю , що вони з нею погодяться , зараз провести позачергове засідання аграрного комітету .
Прошу голову та членів комітету зібратися на третьому поверсі Верховної Ради України .
На це засідання запрошуються Перший заступник і заступник Голови Верховної Ради України , запрошується керівництво фракцій , голова або співголови , без додаткових колег , які бажають прийняти участь , при всій повазі .
Тому що ми це перетворимо з робочої наради знову на хаотичні якісь явища .
Не будуть там розглядатися поправки .
Там не будуть розглядатися поправки .
Це організаційне питання .
В зв'язку з цим я пропоную закрити ранкове засідання Верховної Ради України достроково , на півгодини раніше .
Всіх влаштовує такий формат ?
Продовження роботи о 16 : 00 .
Шановні колеги , прошу комітет зібратися на третьому поверсі , будь ласка .
