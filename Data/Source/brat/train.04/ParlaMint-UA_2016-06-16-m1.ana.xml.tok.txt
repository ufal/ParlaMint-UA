Шановні колеги , прошу заходити в зал , приготуватись до реєстрації .
16 . 00 , час продовжувати нашу роботу .
Будь ласка .
Готові до реєстрації , колеги ?
Всі зайшли в зал ?
Прошу народних депутатів України зареєструватись .
Будь ласка , включіть реєстрацію .
У залі зареєстровано 332 народних депутатів , шановні колеги .
Вечірнє пленарне засідання Верховної Ради України оголошую відкритим .
Шановні колеги , ми продовжуємо розгляд питань , які поставлені як невідкладні .
Наступний проект Постанови про скасування рішення Верховної Ради України від 02 червня 2016 року про прийняття в цілому як закону законопроекту 2506а .
Воно має спеціальну процедуру і воно не потребує голосування за скорочену .
І я запрошую до доповіді народного депутата Левченка Юрія Володимировича .
Будь ласка , пане Юрій .
Левченко , " Свобода " , 223-й округ , місто Київ .
Ну , по-перше , я хотів би прокоментувати той фарс , який тільки що відбувся .
У нас немає 332 депутата зараз у Верховній Раді .
Ну , може , в кращому випадку , десь півсотні назбирається .
Відповідно Верховна Рада взагалі зараз не повноважена розглядати будь-які питання .
І , до речі , я вніс законопроект на розгляд , який , на жаль , не виноситься на голосування , що для того , щоб взагалі позбутися цієї дурноватої електронної реєстрації , коли , насправді , депутатів немає , але показують , що вони є і , щоб кворум рахувався з письмової реєстрації , а не з електронної реєстрації .
Бо зараз , наприклад , більшість .
не більшість , а десь штук 50 - 60 поїхали на чартері на футбол , так , розповідають , а карточки їхні тут знаходяться .
І прикро , що саме в такий час , коли ці депутати замість того , щоб працювати , поїхали на футбол , ставиться це питання на розгляд , тому що це вкрай важливе питання .
Тут питання не тільки порушення Регламенту , це питання того , що Верховна Рада , на превеликий жаль , кілька тижнів тому з порушенням , колосальним порушенням Регламенту прийняла 2 пов'язаних між собою закони , оцей 2506а і 2507а , які стосується приватних виконавців .
Ну , Верховна Рада як здебільшого працює , на жаль , не на 90 відсотків українського народу , а на так 1 - 2 відсотка людей з українським паспортом .
Тобто Верховна Рада повністю знущається над більшістю українського народу , але при цьому створює чудові механізми як такі як приватні виконавці для того , щоб далі можновладці , тобто далі багатії вибивали останню копійку звичайного українця .
І саме таким законом є , зокрема , 2506а .
Це перший закон по приватним виконавцям .
В цьому законі не прописано взагалі конкретних вимог до приватних виконавців , вимог щодо того як вони працювати , як має бути оформлений їхній офіс , як вони мають зберігати ті цінності , які вони забирають у людей , як взагалі вони мають отримувати свою освіту , ліцензію .
Цього нічого в цьому законі немає , але прописується така норма .
А наступний закон .
Пане Андрію , прошу , будь ласка , ви давали раніше по 3 , як мінімум , 3 з половиною .
Будь ласка , ще одну хвилину Юрію Левченку .
Так .
Але тобто цей закон створюється і механізм , а наступний закон 2507а прописує конкретно ті знущання , які приватні виконавці будуть робити над звичайними українцями .
І , що саме прикро , що цей закон був , такий жахливий , прийнятий в порушення Регламенту тому що у нас була повна процедура , яка відбулася в квітні , повна процедура розгляду за другим читанням .
І в другому читанні після того , як пройшли по кожній поправці .
І зараз , пане Андрію , я цитую вас , зі стенограми , я вас цитую : " Колеги , переходимо до прийняття рішень , до голосування .
Я ставлю на голосування проект Закону про органи та осіб , які здійснюють примусове виконання судових рішень і рішень інших органів ( 2506а ) у другому читанні та в цілому .
Прошу голосувати .
" За " – 214 " .
Тобто , рішення не було прийняте , не було повернення до цього рішення .
Пройшло кілька тижнів і замість того , щоб було по закону , що закон відхилений – його поставили знову і проштовхнули .
Тобто це не просто , знаєте , це блюзнірство , що такі жахливі закони проштовхують в порушення Регламенту .
Тому я вимагаю його скасувати , хоча , на жаль , розумію , що .
Шановні колеги , я прошу уваги .
Я розумію ваш скепсис з приводу того , що електронне табло висвічує кількість депутатів , яка не відповідає тій кількості , яка є в залі , це , дійсно , є річ , яка не входить в логіку .
Й так само як і неодноразово ми в п'ятницю зустрічаємося з тим , що парламент нездатний приймати рішення .
Тому одним з перших моїх рішень на посаді Голови Верховної Ради України була ініціатива про внесення змін до Регламенту України .
Там ми маємо змогу вилучити ці норми , які просто дискредитують український парламент і , зокрема , там ми мали би змогу зазначити , що тільки письмова реєстрація може мати значення .
Але для того , щоб ми могли реформу парламенту проводити , товариство , її треба хоча би включити в порядок денний сесії і проголосувати .
І мені дуже дивно , коли народні депутати , які не голосують за реформу парламенту , сьогодні говорять нам , чому я оголошую результат електронного голосування .
Це пряма норма діючого Регламенту .
Давайте міняти український Регламент , давайте модернізувати Верховну Раду України , давайте робити її більш ефективною і прозорою , і це буде правильний шлях .
Шановні колеги , я передаю слово для співдоповіді першому заступнику голови Комітету з питань Регламенту та організації роботи Пинзенику Павлу Васильовичу .
Будь ласка , пане Павло .
Шановний Андрію Володимировичу , шановні народні депутати України , Комітет з питань Регламенту розглянув проект постанови ( реєстраційний номер 2506а - П ) , внесений народними депутатами України Левченком , Іллєнком , Головком , Осуховським , Марченком .
Їх письмову заяву до Голови Верховної Ради України від 2 червня щодо усунення порушень вимог Регламенту при прийнятті рішення щодо проекту закону ( реєстраційний номер 2506а ) .
Комітет зазначив , що відповідно до поданих матеріалів і стенограми ранкового пленарного засідання Верховної Ради від 21 квітня , головуючий поставив на голосування пропозицію про прийняття у другому читанні і в цілому проекту закону ( реєстраційний номер 2506а ) .
Така пропозиція не була підтримана народними депутатами , " за " проголосувало лише 214 народних депутатів , після цього двічі ставилося на рейтингове сигнальне , тобто голосування , для прогнозування результатів голосування за законопроект .
" За " проголосувало 219 і 178 народних депутатів .
На цьому пленарному засіданні , під час постатейного розгляду законопроекту та голосування по пропозиціях і поправках , народний депутат Левченко Юрій звертався до головуючого по суті законопроекту , а саме щодо голосування внесених поправок до законопроекту , що правда не звертався з заявою до головуючого про порушення Регламенту під час розгляду питання .
Далі .
На ранковому пленарному засіданні 2 червня 2016 року головуючий запропонував підтримати законопроект 2506а в другому читанні і в цілому .
За таке рішення проголосувало 239 народних депутатів .
При прийнятті рішення щодо цього законопроекту , до головуючого заяв від народних депутатів про порушення Регламенту не надходило .
Згідно частини восьмої статті 48 Регламенту комітет ухвалив висновок і пропонує Верховній Раді визначитися щодо цього проекту постанови шляхом голосування .
Дякую .
Дуже вам дякую , пане Павло .
Шановні колеги , я прошу провести запис : два – " за " , два – " проти " .
Будь ласка , прошу записатися .
Дякую вам .
І я надаю слово Руслану Михайловичу Сидоровичу від фракції " Самопоміч " , будь ласка .
Шановні колеги !
Коли ми говоримо про необхідність реформування основних інституцій в державі , потрібно не забувати , що такі аспекти як виконання судового рішення , забезпечення його ефективним є одним з ключових .
На превеликий жаль , Україна зараз знаходиться серед сумних лідерів по не виконанню судових рішень .
Більша частина звернень українців до Європейського Суду з прав людини стосується , власне , неможливості забезпечення виконання судового рішення .
Дана реформа не є винаходом українського парламенту , не є винаходом Ради з питань судової реформи .
Даним шляхом пішли такі країни колишнього соціалістичного табору як Литва , Латвія , Естонія , Польщі , Болгарія , Грузія .
Також інститут приватних виконавців ефективно існує і працює в таких країнах як Франція , Швеція , Сполучені Штати Америки і ряду інших .
Тому прийняття даного законопроекту , безумовно , що відкриває можливість забезпечити один із найважливіших аспектів – це забезпечення права на доступ до справедливого суду .
Тому що Європейський Суд з прав людини у своєму рішенні зазначив , що право на доступ до справедливого суду є ілюзорним в тому випадку , коли держава не в стані забезпечити виконання судового рішення .
Скасування прийняття даного законопроекту поставить під сумнів проведення одної з найважливіших реформ і однієї з найякісніших , і найпродуманіших .
Які , в принципі , готувалися спільно , нагадаю , експертним середовищем , міжнародними експертами , представниками Міжнародного валютного фонду , Світового банку , Ради з питань судової реформи та народними депутатами .
Тому я прошу відхилити пропозицію щодо скасування даного законопроекту і дати можливість розпочати одну з найважливіших реформ у нас в державі .
Дякую .
Шановні колеги !
Слово надається Помазанову Андрію Віталійовичу , будь ласка , включіть мікрофон .
Андрій Помазанов , " Народний фронт " .
Шановні колеги !
Сьогоднішня постанова – це є знаєте , таким собі наслідком того , що нещодавно була зареєстрована постанова про необхідність начебто звільнення міністра юстиції Павла Петренка .
Так я вам скажу , що цей законопроект , який зараз цією постановою пропонують наші колеги по парламенту скасувати , це є одним із елементів реформи , яку проводив ще уряд Арсенія Яценюка , і конкретно міністр Павло Петренко .
Ми повинні вже давно забезпечити нашим громадянам гідне право на виконання судових рішень .
Ми всі знаємо , що зараз рішення виконати дуже важко , судове рішення виконати дуже важко .
Якраз цим законом ми створюємо можливість всім особам звертатися або до державного виконавця , або до приватного виконавця , і таким чином ми розширюємо можливості наших громадян , громадян України , які мають право на гідне життя і на європейські стандарти життя , і для того , власне , щоб вони мали право на справедливий суд і право на справедливе виконання судового рішення , чого зараз , на жаль , немає .
І це є елемент системної реформи Міністерства юстиції .
Тому , шановні колеги , спроба зараз завалити цей закон шляхом внесення такого роду постанови є ганебним явищем нашого парламенту .
Ми в жодному разі не повинні підтримувати цю постанову .
І тому , шановні колеги , прошу всіх не голосувати за неї і дати можливість керівнику парламенту підписати цей закон і направити Президенту на підпис .
Дякую .
Дякую дуже вам .
Будь ласка , Папієв Михайло Миколайович .
Дякую .
Шановний пане головуючий , шановні народні депутати України , я хочу звернути увагу українського народу і тих телеглядачів , які дивляться зараз засідання Верховної Ради України : в залі знаходиться на цей момент 159 народних депутатів України .
Це ганьба для парламенту , ганьба для українського народу , ганьба для органу , який є органом найвищої законодавчої влади в Україні .
Я хотів би , щоб .
от зараз ми розглядаємо питання , які поставили народні депутати України , стосовно порушення норм Регламенту .
Якщо бути чесними , нам треба визнати , що Верховна Рада України щоденно порушує Регламент України , Регламент Верховної Ради України .
І нагадаю всім , що Регламент має статус закону .
Тобто фактично щоденно ми як народні депутати України порушуємо присягу , частина друга якої говорить про те , що " зобов'язуюсь дотримуватись Конституції та законів України " .
Я от навіть приведу приклад сьогоднішнього порядку денного , і питаю головуючого : а чому ми не йдемо за цим порядком денним ?
Який у нас зараз має бути в розгляді закон ?
І саме головне .
Ви ж дивіться , є частина народних депутатів України , для яких футбол став більш важливим , ніж нагальна потреба інвалідів трудового каліцтва , які зараз голодують в приміщенні Міністерства соціальної політики .
Крім того , у нас сьогодні є погоджений з урядом Закон України 4015 , який вирішує проблему цю , який дає змогу відновити індексацію соціальних виплат , осучаснення їхнє , повернути людям в середньому кожному інваліду по 500 гривень на місяць .
Тим не менше абсолютно безсовісно сьогодні ми не внесли навіть до порядку денного !
Ну як , з якими очима можна нам казати , що ми представляємо тут народ України , коли .
Будь ласка , 30 секунд .
Завершуйте .
Дякую .
Шановні колеги !
І звертаю вашу увагу , це є люди , які мають величезні втрати здоров'я .
не дай Боже , з кимось з них щось станеться , це буде на вашій совісті , на совісті тих , хто не вніс цей закон до порядку денного .
Дякую .
Дякую .
Пане Михайле , поскільки було звернення до мене , я , з вашого дозволу , вам відповім .
Ми сьогодні йшли за порядком денним сесії , і ми зробили все можливе .
І я поставив двічі на голосування ваш законопроект , відгукнувшись на ваше ранкове прохання .
На жаль , він не набрав необхідної кількості голосів .
Я на це не можу вплинути .
Зараз питання , які ми розглядаємо , згідно Регламенту після рішення комітету вони ставляться як невідкладні на розгляд .
Вони не потребують рішення про включення в порядок денний сесії , вони ставляться як невідкладні .
Тому ми йшли по порядку денному сесії , а ці постанови ми включаємо відразу , як вони були подані в президію .
І тому нема ніякого порушення з цього приводу .
Наступний виступаючий Андрій Лозовий передає слово Олегу Валерійовичу Ляшку .
Прошу включити мікрофон .
Олег Ляшко , Радикальна партія .
На превеликий жаль , всі зміни , які приймає впродовж останнього часу коаліція панамських патріотів в нинішньому парламенті , спрямовані на обмеження прав людей на судовий захист .
Підвищення судового мита , коли людина елементарно не може звернутися до суду , бо в неї немає коштів сплатити судове мито .
Запровадження інституту приватних виконавців , коли прийдуть і винесуть з квартири і дітей викинуть з квартири за несплату комунальних послуг .
Заочне судочинство , коли будь-який ЖЕК може звернутися до суду і житель квартири навіть не знатиме , що в нього за борги забрали квартиру .
Сьогодні Міністерство регіонального розвитку визнало , що після підвищення , після рішення уряду про підвищення тарифів вони очікують на 30 відсотків зростання неплатежів .
Сьогодні заборгованість по комунальних платежах 14 мільярдів гривень .
це означає , що буде колапс несплати по комунальних платежах і колапс системи житлово - комунального господарства .
Фракція Радикальної партії вимагає від парламенту невідкладно розглянути наш проект постанови про перерахунок ціна на газ для громадян .
Вчорашнє засідання комітету енергетичного зібрали , півроку постанова зареєстрована , я вимагаю від голови парламенту внести її до зали парламенту , розглянути і голосувати .
Також інформую громадян .
Учора ми звернулися з адміністративним позовом про визнання незаконної постанови НКРЕКП , якою вдвічі - втричі з 1 липня підвищуються тарифи на опалення для громадян України .
Ми блокуємо парламентську трибуну з вимогою розслідувати офшори , корупцію влади , ми блокуємо парламентську трибуну з вимогою повернути людям пільгові ціни на газ і припинити грабувати людей .
100 тисяч підписів ми сьогодні принесли в парламент , щоб змусити вас .
Будь ласка , Сергій Власенко , будь ласка .
Дякую , пане головуючий .
Насправді немає сенсу обговорювати зміст законопроекту 2506 , він може бути гарний або поганий , питання не в тому .
Питання в тому , що під час прийняття цього законопроекту брутально порушувався Регламент , не ставилися на обговорення і на голосування поправки , і мова зараз іде лише про це .
Нам розказують про реформу парламенту , але при цьому щоденно Регламент , діючий Регламент Верховної Ради порушується .
Реформа парламенту відбудеться тоді , коли рішення будуть прийматися в цьому парламенті , а не ззовні .
Реформа парламенту відбудеться тоді , коли кожен депутат зможе отримати слово , коли в другому читанні будуть обговорюватися всі поправки .
Тоді буде відбуватися реформа парламенту .
Все інше – це профанація і маніпуляція .
Навіть зараз відбувається профанація і маніпуляція .
В залі нема 226 народних депутатів .
А тому фракція " Батьківщина " вимагає після розгляду цього питання провести сигнальне голосування .
І якщо не буде 226 голосів , закривати вечірнє засідання Верховної Ради .
Дякую .
Дякую .
Я обов'язково після тих постанов проведу рейтингове голосування .
Шановні колеги , я хочу , бо до мене йдуть закиди , відповісти вам .
Сьогодні ми прийняли питання про квоти , коли кожна третя українська пісня буде в радіоефірах .
Сьогодні ми прийняли звернення до патріарха з приводу Помісної Української Церкви , просили спеціальних операцій .
Який зовнішній вплив впливав на нас ?
Я скажу , який : український народ і українська історія , оце той вплив , який робиться на нас з-за меж парламенту .
Ми приймаємо питання великої ваги , питання державотворення українського .
І тільки український народ є тим органом , який впливає на нас .
Колеги , так , ми сьогодні тих 2 закони прийняли за основу і в цілому .
Дехто може сказати , що це є порушення Регламенту .
А я вам скажу , що ми сьогодні долучились до творення історичних подій .
І будьмо гордими з того , і не дискредитуймо ці питання , які сьогодні були нами проголосовані в тому залі .
Зараз заключне слово , Юрій Левченко .
І переходимо до прийняття рішення .
Левченко , " Свобода " , 223-й округ , місто Київ .
По -перше , я звертаюся до пана головуючого і до всіх представників влади .
Не прикривайтеся цими законами , законом про квоти .
Прикриваючись ним , ви намагаєтесь , скажімо , відійти від відповідальності за жахливі інші закони .
Тим більше , що закон про квоти , в ньому велика проблема .
Насправді він ні до чого не призведе по факту , бо відповідальність за порушення закону , знаєте , що це таке ?
Це штраф у розмірі 5 відсотків від ліцензії .
Дуже велика відповідальність !
Дуже сильно будуть дотримуватись цього закону !
Тому не вводьте людей в оману .
А те , що я от тільки що почув , знаєте , по-перше , коли виконуючий обов'язки вічно регламентного комітету говорить відверту неправду , що я не звертався до головуючого .
Я звертався до головуючого , разів п'ять звертався до головуючого , щоб не порушувався Регламент , ну , от тому він там і сидить на цій посаді , це вічно виконуючий обов'язки замість того , щоб голову призначити .
Щодо так званої реформи .
Пане головуючий !
Я в вашій реформі маю одну проблему чому я за неї не голосую і не буду в тому вигляді голосувати , тому що ви пропонуєте позбавити народних депутатів права законодавчої ініціативи .
Ви пропонуєте вставити в цю реформу .
30 секунд , будь ласка .
Ви пропонуєте вставити в цю реформу раду комітетів орган , який буде вирішувати кому можна буде реєструвати , кому не можна .
Заберіть цю пропозицію антиконституційну , я проголосую за вашу реформу одразу .
Але мій законопроект , який би забрав би електронне реєстрацію , який вже лежить кілька місяців в Верховній Раді , навіть не обговорюється .
Оце , що до реформ .
І останнє , по суті .
Коли хтось говорить про Польщу , Францію , Німеччину , знайте , будь ласка , ви не розказуйте як там закони прописані , бо я їх читав , там нормально прописані .
І що ви зараз пропонуєте " тітушок " легалізувати , і у людей останню копійку вибивати .
І не розказуйте про Польщу , Францію , Німеччину .
Дякую вам .
Шановні колеги !
Обговорення завершене .
І ми переходимо до прийняття рішення .
Я дуже прошу народних депутатів зайти в зал , приготуватись до голосування .
Рейтингове .
Можливо , відразу так зможемо рванути .
Шановні колеги !
Я ставлю на голосування проект постанови про скасування рішення Верховної Ради України від 2 червня 2016 року про прийняття в цілому як закону законопроекту № 2506а , 06 - П , 2506-П .
Хто підтримує дану постанову прошу визначатись , прошу проголосувати .
Будь ласка , голосуємо .
2506а-П .
Голосуємо , колеги .
За - 56
Рішення не прийняте .
Постанова відхилена .
Шановні колеги , є ще одна ідентична постанова , ідентична .
Після неї пропозицію Влесенка поставлю .
Отже , переходимо до розгляду , остання постанова на відхилення , проекту Постанови про скасування рішення Верховної Ради України від 02 червня 2016 року про прийняття у другому читанні та в цілому як закону законопроекту № 2507а .
До доповіді запрошується народний депутат України Левченко Юрій Володимирович .
Будь ласка .
Дякую .
Ну , по-перше , я би все ж таки звернувся до головуючого і я закликаю головуючого перед голосуванням поставити сигнальне голосування , щоб перевірити , чи є фактично депутати в залі , не " за " чи " проти " , а фактично , що депутати є .
Тому що я як народний депутат України стверджую , що зараз немає кворуму Верховної Ради і що це фікція , ми не маємо права це все розглядати , бо хто порозбігався , хто на футбол , хто на Мальдіви , хто питання вирішувати дехто в Адміністрації Президента , хто в Кабміні свої бізнесові .
Тому не робіть цю профанацію , власне кажучи .
Я закликаю вас діяти не тільки по букві закону , а і по духу закону і дотримуватись всіх норм взагалі логіки людської , яка є у нормальних людей , а не у бандюків , більшість з яких сидять у Верховній Раді , власне кажучи .
Так от це по цьому питанню .
А тепер по суті законопроекту .
Ну , це продовження цього жахливого законопроекту , який був першим у варіанті , 2506а .
2507а , власне кажучи , це все устаканює , узаконює цих " тітушок " .
Тут розповідали про Польщу , Німеччину , Францію , ну не знаю , чи їхні закони всі ті , хто розказує , читали , я читав ті закони .
У тих законах є дуже детальна відповідальність прописана , контроль над приватними виконавцями .
Там контроль у цих країнах над приватними виконавцями більше , ніж над державними виконавцями , не кажучи вже про те , що суди там на багато кращі , м'яко кажучи , ніж наші .
А тут .
А у нас що пропонується ?
У нас пропонується легалізувати " тітушок " у форматі приватних виконавців , які будуть ходити і вибивати у людей останню копійку .
При чому в цьому законі , який я зараз вимагаю скасувати за порушення Регламенту , що прописано .
Наприклад , що приватний виконавець може зайти до будь-кого додому і сказати , оцей твій телевізор , цей телевізор боржника твого сусіда .
Доведи , що це твій телевізор , а не боржника .
І якщо у людини не буде чеків збережених , доводів , що це його телевізор , що він його купував , а не сусід купував , то приватний виконавець має право забрати цей телевізор .
Оце такі закони зараз пропонуєте .
Більше того , після того , як він забере цей телевізор , до рішення суду , в цьому законі також прописано , що він сам вирішує , що з ним робити з цим майном .
30 секунд .
Будь ласка , завершуйте .
Не суд вирішує , що з цим майном робити , а сам цей приватний виконавець вирішує , що з ним робити , як його зберігати і що з ним , власне кажучи , чи його відчужувати , чи його там далі передавати комусь .
Оце ви таке прописуєте в законі .
Більше того , прописано в законі , що витрати , які несе приватний виконавець буде покривати боржник , це теж ви таке прописали в цьому законі .
Тобто приватні фірми будуть ще наживатися на боржниках ще вдвічі більше .
То оце такі так звані європейські реформи ви пропонуєте приймати .
Що ви знущаєтесь над українським народом , останню вже копійку забираєте .
Вже вас люди звідси винесуть просто .
До співдоповіді запрошується перший заступник голови Комітету з питань Регламенту та організації роботи Верховної Ради Пинзеник Павло Васильович .
Будь ласка .
Шановні народні депутати , розглянув комітет проект постанови 2507а-П за авторством народного депутата Левченка .
Встановили таке .
Розглядався законопроект 2507а 21 квітня за процедурою другого читання двічі на ранковому і вечірньому пленарному засіданні .
На ранковому засіданні під час рейтингового голосування набрав 218 голосів , під час постатейного розгляду та голосування по пропозиціях і поправках народний депутат Левченко звертався до головуючого по суті законопроекту щодо голосування внесених поправок , але із заявою про порушення регламенту не звертався .
На вечірньому пленарному засіданні головуючий проводив рейтингове голосування по поверненню до розгляду законопроекту .
Проте , і це рішення не отримало необхідної підтримки народних депутатів , проголосувало " за " – 178 .
На пленарному ранковому засіданні 2 червня 2016 року відбулося голосування щодо прийняття оговореного законопроекту в другому читанні , в цілому і " за " проголосувало 253 народних депутати .
Під час розгляду цього законопроекту заяв до головуючого про порушення регламенту від народних депутатів і , зокрема , від народного депутата Левченка вже не надходило .
І згідно з частиною восьмою статті 48 комітет затвердив відповідний висновок і пропонує Верховній Раді визначитися щодо проекту постанови за авторством народного депутата Юрія Левченка шляхом голосування .
Дякую за увагу .
Дякую вам .
Шановні колеги , прошу провести запис : два – " за " , два – " проти " .
Будь ласка .
Семенуха Роман Сергійович , фракція " Самопоміч " , будь ласка .
Прошу передати слово Руслану Сидоровичу .
Шановні колеги !
Мене дивують виступи окремих наших колег , які говорять про відсутність запровадження жодного контролю за діяльністю приватних виконавців .
Так просто , на поверхні , я перерахую невідповідність того , що заявлялося зараз тому , що написано в законі .
Лише на цьому етапі запроваджуються три органи , які забезпечують дисциплінарний контроль за діяльністю приватних виконавців .
Перше – це є саме Міністерство юстиції .
Другий орган – це є саморегулівна організація " Асоціації приватних виконавців " .
І третій орган – це є дисциплінарна комісія , яка формується з 4-х представників Міністерства юстиції , 4-х представників " Асоціації приватних виконавців " і одного представника від Ради суддів України .
Так само , абсолютно беззмістовними є й інші зауваження висловлені до цього законопроекту .
Усе це свідчить лише про одне : небажання проводити реформи , залишати ту корупціоногенну систему , яка існує зараз і яка влаштовує побори для наших громадян .
І навіть міністр та зам . міністра , доповідаючи ці законопроекти , були змушені констатувати , що той стан з корупцією , який зараз існує у Державній виконавчій службі – викорінити ніяким іншим чином неможливо , окрім як запровадити дану запропоновану реформу .
Окрім того , усі позитивні висновки і так само міжнародних експертів , Міжнародного валютного фонду , Світового банку , Проекту Європейського Союзу по підтримці реформ в Україні у галузі юстиції - свідчать про те , що прийняття даного законопроекту є вкрай важливе .
Для прикладу : такі країни як Прибалтика і Болгарія дані реформи провели 10 - 15 років тому назад , Польща 20 років тому назад – це є час на який Україна вже запізнилася .
Тому ми або проводимо реформи і йдемо далі , або далі товчемося на місці і стогнемо , що корупції з'їдає наших громадян .
Дякую .
Дякую дуже вам за роз’яснення і за позицію .
І до слова запрошується Лубінець Дмитро Валерійович , " Блок Петра Порошенка " .
Прошу передати слово народному депутату – Курячий Максим .
Шановні колеги , шановні народні депутати !
Людина і громадянин тільки тоді буде відчувати себе захищеною в країні і в державі , коли не тільки буде справедливий суд , а коли ці судові рішення будуть належним чином виконуватися .
За 20 років існування української незалежної держави доказала нам , що у нас не було справедливого суду і не тільки тому , що там багато корупції і ця система прогнила знизу в гору або з гори вниз , а лише тому , також тому , що велика кількість судових рішень залишається і на сьогоднішній день не виконаними .
Велика кількість судових рішень лише на папері .
Я хочу навести приклад лише один , але найяскравіший з цього приводу .
Всі пам'ятають , коли діти війни , люди похилого віку вимушені були шукати судового захисту під час Януковича і свої кровні гроші через суди вимагати .
Вони втратили велику кількість здоров'я , в багатьох людей ці рішення судові залишилися тільки на папірці і ці папірці залишаються сьогодні стояти за склом на сервантах .
Скільки інфарктів , скільки інсультів , скільки знущань було .
Шановні друзі , безумовно , тільки тоді буде ефективна судова система , коли будуть виконуватися рішення .
Не можна голосувати за цю постанову , оскільки це припинить наше намагання і реформи щодо виконання судових рішень , людина не буде відчувати себе захищеною .
А щодо великої кількості спекуляції , які щойно від автора законопроекту , цієї постанови , пролунало .
Друзі , якщо ви хочете , щоб ваші постанови набирали необхідну кількість голосів , вони мають бути якісними , вони мають бути конструктивними і .
Будь ласка , 30 секунд завершити або хвилину , хвилину дайте .
І не можна свої невдачі , і свої недолугі законопроекти прикриватися тим , що у нас нібито поганий футбол і погана гра , і збірна .
Друзі , я розумію , що у перемоги батьків багато , лише поразка завжди залишається сиротою .
Коли сьогодні наша збірна переможе , ви всі будете пишатися тим , що палко вболіваєте за український футбол , а якщо , не дай Боже , буде так , то на вашій свідомості , на вашій совісті буде ця можлива поразка .
Ганьба таким патріотам !
Слава Україні !
Слава нашій національній футбольній збірній , підтримаємо своїми оплесками !
Дякую .
Рябчин Олексій Михайлович , будь ласка .
Прошу передати слово пані Кужель .
Андрій Володимирович !
Я хочу вам сказати , що ви не випадково поставили на сьогоднішній день ті постанови , які б ви хотіли , щоб вони були провалені .
Ви знаєте , котрий раз ми вам звертаємо увагу на таку зневагу до залу , таку зневагу до депутатів .
Я підтримую Левченка , знаєте чому , тому що тут люди стояли тиждень з проханням , щоб ми не приймали ці законопроекти .
Тому що цими законопроектами про виконавче впровадження приватне ми узаконили колекторів .
І я тепер знаю , що всіх людей , які мені телефонують , що виселяють з квартири , забирають останнє майно я буду направляти в " Самопоміч " і в правлячу коаліцію .
Я хочу вам подякувати за те , що ви прийняли законопроекти , ви мені розповідаєте про іноземний опит , так я можу сказати там немає власності без страховки і там люди застраховані .
Будь ласка , одну хвилину включити .
Включіть , будь ласка , одну хвилину для продовження виступу Кужель .
там люди застраховані від таких дій .
Я особисто зверталась до державних виконавців , 4 роки вони не виконують рішення суду , яке йшло 3 роки .
Слухати мені державному службовцю з таки стажем , що міністр знає , що в його підрозділі корупція і нічого не може сделать ?
Я в це не вірю .
Якщо міністр знає , то він повинен контролювати кожне рішення суду і як воно виконується .
Ми з вами з наших податків кормимо бєздєльників , які працюють в Державній виконавчій службі , а тепер за наші ж гроші будемо сплачувати і приватних .
Я дякую пану Левченко за принципову позицію .
Дякую вам .
Будь ласка , Рабінович Вадим Зіновійович , включіть мікрофон , будь ласка .
Уважаемые коллеги !
Я обращаюсь ко всем , сидящим в этом зале .
Сейчас здесь находиться 159 человек .
Неужели вам не стыдно принимать участие в этом цирке , когда написано 330 ?
Как мы можем требовать от вас . чтобы люди . требовать законы , сами нагло их нарушая ?
Вы обязаны прекратить это заседание .
Вы знаете прекрасно , что в зале нет людей .
И второе .
Сегодня многие поехали защищать Украину во Францию .
Защищать Украину надо в этом зале , вместе с теми политическими силами , которые требуют пересмотреть тарифы .
Вот , что сегодня убивает страну , а не всякую ересь , которую вы разбираете !
Каждый честный человек должен присоединиться к тем , кто хочет комиссию по тарифам .
Ребята , которые стоят там и блокируют трибуну , у меня с вами разные политические взгляды , разные взгляды , но вы молодцы , я к вам присоединяюсь .
Тарифы – главное , что убивает страну .
Повторяю , я обращаюсь к журналистам : посмотрите , пожалуйста , на зал. 159 человек .
Это обман страны !
Будь ласка , дайте можливість завершити .
А , немає .
Добре .
Я , як і обіцяв , колеги , я після цього голосування поставлю рейтингове .
Юрій Мірошниченко , будь ласка , слово .
Ємець .
Пинзеник .
Шановні колеги !
Юрій Мірошниченко , " Опозиційний блок " .
Я хочу звернути увагу наших колег , які сьогодні достатньо аргументовано критикували цей закон і , в принципі , інститут недержавних виконавців .
І , дійсно , ті небезпеки і ризики , про які говорили , вони існують .
Але , разом з тим , шановні колеги , ви знаєте , що існуюча система , яка діє сьогодні в Україні , не є , м'яко кажучи , ефективною , а тим більше є корумпованою .
Реформувати її треба , і той інструмент , який запропонували автори , має право на життя .
Причому ми його пропонували впроваджувати ще в минулому і позаминулому скликанні , де я в тому числі працював над цією темою .
Дякую за увагу .
Дякую .
Шановні колеги , секундочку .
В залі велика кількість рук , я всім дам можливість виступити .
По хвилині тільки .
По хвилині , і ми будемо йти , кожному давати .
Віктор Пинзеник , будь ласка , одна хвилина .
Шановні народні депутати !
Я прошу розділити два питання : суть закону і процедура його прийняття .
Зараз ми не обговорюємо суть закону .
Постанова стосується процедури прийняття , яка регламентована Законом України " Про Регламент " .
І будь-який закон має бути прийнятий у законний спосіб .
Не дивуйтесь , колеги , що , м'яко кажучи , люди не люблять парламент .
Бо парламент , який приймає закони , сам порушує закон процедури прийняття закону .
Я хочу привернути увагу до роботи регламентного комітету .
Ну що ми почули в доповіді ?
Регламентний комітет повинен дати відповідь : була процедура порушена чи не була .
Скільки голосів було дано за той чи інший закон ми й самі можемо почитати на сайті .
І останнє .
Я не перший раз чую від регламентного комітету , що ніхто не подавав заяви про порушення Регламент , я сам давав кілька разів заяви , регламентний комітет говорив про відсутність порушень .
Я дуже не хотів , щоб ми дійшли до того , що кожен факт .
Будь ласка , 30 секунд .
Завершуйте .
Не хотів би , щоб кожен факт подачі заяви ми не фіксували телефоном і виставляли в " Фейсбук " .
А комітет я прошу , є зйомки , ви маєте можливість бачити кожен раз , чи подає депутат заяву про порушення процедури .
Шановні колеги , я ще раз хочу привернути увагу .
Ми не сперечаємося по суті закону , ми сперечаємося винятково по процедурі прийняття , бо не буде процедур – не буде ніколи й законності в Україні .
Дякую .
Щоб ми .
з різних кінців залу .
Немченко , будь ласка , одна хвилина .
Немченко .
Я не Немченко , я – Німченко , " Опозиційний блок " .
Пане Андрію , я , по-перше , що хотів сказати .
Що той закон відносно цивільного виконання судових рішень почитайте статистику Міністерства юстиції , по 8 років виконуються рішення судів іменем України .
По 8 років , а то й по 10 !
Держава не може виконати , а ми хочемо , щоб запустити туди людей часний бізнес .
Ми що творимо ?
Давайте якщо ми готові до цього , тоді приймати рішення , але на сьогоднішній день ми просто не готові .
І хто вніс , хто ініціював цей закон , дайте аналітику , роздайте нардепам , якщо ви її маєте .
Її немає .
І тому не заганяйте людей в чергову пастку , це ганьба на сьогоднішній день вирішувати питання перекладати повноваження держави .
Будь ласка , 10 секунд завершити .
Це ганьба перекладати повноваження і обов'язки країни , держави на якісь приватні структури .
Ми що це не розуміємо ?
Спасибі вам , пане Андрію .
Дякую .
І вибачте , будь ласка , що я прізвище назвав Німченко , вибачте , будь ласка .
Шановні колеги , Соловей , наперед скажу : Соловей , Домбровський , Розенблат і " Народний фронт " .
Будь ласка , Соловей – 1 хвилина .
Юрій Соловей , 89 виборчий округ , Гуцульщина і Покуття .
Ви знаєте , дозвольте не погодитися з попереднім виступаючим , який говорить про те , що держава повинна надавати все більше і більше функцій .
На моє глибоке переконання , українська держава має шанс для розвитку якраз тільки тоді , коли влада буде зменшувати ту кількість послуг , які вона сьогодні надає і буде дерегулювати всі процеси , які відбуваються в державі .
Але , шановні колеги , я хочу також звернутися до кожного з нас з приводу систематизування роботи українського парламенту .
Неможливо навести порядок в державі , якщо не буде порядку під час розгляду законопроектів у стінах українського парламенту .
І тому , шановний Андрій Володимирович , я звертаюся в першу чергу до вас .
В нас залишається два пленарних тижня .
Я пропоную сконцентруватися нам , народним депутатам , якраз на розгляді змін до регламенту в ці останні два тижні , щоб поправити ту ситуацію , яка сьогодні .
Будь ласка , 30 секунд .
Шановний Андрій Володимирович , я звертаюся , повторю ще раз , що я говорив .
Я прошу вас в останні два тижні , Андрій Володимирович , прошу в останні 2 тижні сконцентруватися якраз на тому , щоб вирішити питання роботи Регламенту в стінах українського парламенту .
І ті пропозиції , які ви внесли , я вважаю їх достатньо слушними .
Проте , поряд з тим , там не вирішене одне питання , це не голосування народними депутатами за законопроект .
Тому я вкотре наголошую : давайте починати застосовувати засоби фінансового .
10 секунд , будь ласка .
давайте починати застосовувати засоби фінансового впливу шляхом зниження розміру заробітної плати за не голосування народними депутатами за той чи інший законопроект .
Дякую .
Дякую вам .
Домбровський , будь ласка , включіть мікрофон , 1 хвилина .
Шановні колеги , я хотів би сказати , що не потрібно соромити і звинувачувати народних депутатів тих , які є зараз у цій залі , і які в цих обставинах пробують знайти якийсь конструктив для того , щоб налагодити роботу Верховної Ради .
Тому що сьогодні зранку ми були оптимістами , що у нас буде аграрний день , пакет аграрних законів , його немає .
Вчора ми були оптимістами , що буде енергетичний день чи пакет енергетичних важливих законів , його немає .
І все тому , що народні депутати просто не ходять на роботу .
Тому давайте критикувати , соромити і звинувачувати тих , кого зараз немає у залі , і в такий спосіб реагувати на те , що відбувається в українському парламенті .
Дякую .
Розенблат , будь ласка .
Потім Помазанов чи Алексєєв ?
Визначимось .
Розенблат , будь ласка .
Шановні колеги , я розумію сьогодні пристрасті , які вирують по питанню цього законопроекту .
Але я хочу повернутись в історію , коли в 14 році , в кінці ми приймали бюджет 15 року .
І до нас прийшли виконавчі служби , люди , які виконують рішення судів .
На питання потреби 500 мільйонів гривень в бюджеті , ми запитали : " Скільки ж ви зібрали за рік ? " Відповідь була : " 400 мільйонів " .
Тобто 100 мільйонів гривень в рік ще датуємо у виконавчу службу .
Як би на сьогоднішній день ми зробили приватні органи , які сьогодні не будуть потребувати допомоги з бюджету , це рішення було правильним .
І я хочу ще наостанок сказати .
В усьому світі існує інститут приватних виконавців .
Вони сьогодні працюють дійсно більш впорядковано і більш відповідально .
Тому бюджет України повинен наповнюватися , а не іще мати видатки на утримання таких служб як наша виконавча служба .
Дякую .
Дякую дуже вам .
Зараз Головко .
Потім , хлопці , вам .
Головко , одна хвилина .
Михайло Головко , Всеукраїнське об'єднання " Свобода " , Тернопільщина .
Шановні депутати , вашою логікою критикуючи те , що ніби то ви корупцію списуєте , що нам потрібно приватні виконавці бо там корупція , так вашою логікою потрібно значить всі державні органи ліквідувати , значить приватний суд організувати , приватну міліцію , приватну армію , дійде до того , що і Прем'єр - міністра приватного і уряд буде і Президент у нас приватний .
Ви що державу ліквідовуєте , взагалі , як інститут країни .
По -перше .
Це раз .
По-друге , ми повинні говорити , що цей закон є реальною , якийсь , мета його це обслуговувати приватних " тітушок " , які будуть займатися вилученням у людей квартир .
Сьогодні вже є скарги .
Наприклад , у Луцьку , те , що у людей за комунальні послуги хочуть забирати квартири .
Ви спочатку піднімаєте ціну на газ , встановлюєте нереальну , піднімаєте тарифи , а після того хочете у людей останнє забирати їхнє житло .
Для цього вам потрібні такі закони ?
Ганьба .
Тому я закликаю усіх депутатів порядних підтримати цю постанову , вона не повинна вступити в дію бо прийняття таких законів це є злочин проти країни .
Дякую .
Дякую .
Від " Народного фронту " Помазанов .
Так ?
Не Алексєєв .
Будь ласка , Андрій Помазанов .
Включіть мікрофон .
Андрій Помазанов , " Народний фронт " .
Ви знаєте , колеги , обговорення цієї постанови виглядає дуже смішно , це майже якась мильна опера в якійсь хтось розказує , що йому 8 , 10 , 20 років не виконуються рішення суду .
Так , шановні колеги , а чому ми ж тоді намагаємося зараз технічною постановою скасувати закон , який якраз і змінює порядки виконання судових рішень , який спрощує ці порядки .
І нехай зараз мені ніхто не розказує про те , що приватні виконавці це є колектори , ще хтось , це є виключно маніпуляції , цього в законі нічого немає .
Там передбачена жорстка система , хто буде виконувати одні рішення , хто буде виконувати інше .
Жодним чином права громадян не порушуються в цьому законі .
Тому , шановні колеги , шановні народні депутати , я розумію , що є дійсно у депутата право подавати таку постанову технічну , але всі ми розуміємо , що в даному випадку автора цієї постанови не цікавить абсолютно порушення регламенту чи його не порушення .
Цікавить , власне , те , що він не підтримує суть цього закону , який він намагається скасувати і таким чином не дати право Голові Верховної Ради і Президенту запустити цей закон в життя .
Тому прошу не підтримувати .
Дякую дуже вам .
Євтушок .
Ні , так ?
Євтушок , будь ласка , 1 хвилину .
Сергій Євтушок , фракція " Батьківщина " .
Шановний пане головуючий , ми тут дуже багато говоримо про Регламент , про його порушення .
Так от я хочу сказати , що по важливості не менш , дуже важлива сама процедура внесення і дотримання , ніж і сам контент закону .
Тому все залежить від людського фактору .
Від вас як від головуючого залежить однозначно дотримання нами народними депутатами Регламенту .
Від керівників комітетів також залежить виконання своїх обов'язків і Регламенту .
Я буквально вчора був на засіданні регламентного комітету , який очолює представник " Народного фронту " , там чітко видно було , як нівелюється наше прохання , тому що я отримав доручення від лідера " Батьківщини " Тимошенко прийти і розказати , чому комітет не голосує і не розглядає постанову , яка може розказати людям , з чого формуються наші тарифи .
А людей дуже цікавить , яка складова забита в тарифах .
І , на жаль , комітет навіть не вніс до розгляду це питання .
30 секунд , будь ласка .
Так комітет одразу не вніс .
Я хочу подякувати народним депутатам , там із 7 чоловік 3 народних депутата підтримало , але я точно знаю , що всі присутні чітко розуміють , що люди вимагають зараз , щоб була оприлюднена тимчасова слідча комісія , яка зафіксувала , з чого складаються ці ганебні корупційні складові тарифу .
Тому я ще раз закликаю регламентний комітет підтримати дану процедуру і проект постанови , який дасть можливість людям побачити , з чого складаються тарифи .
Шановні колеги , зараз два заключних виступи Долженков і Чумак .
Після того я поставлю рейтингове голосування , хто є в залі .
Тому я прошу заходити в зал і займати робочі місця .
Долженков , будь ласка , 1 хвилина .
Уважаемые коллеги , тут представитель " Народного фронта " говорил , что сегодня будет честный четверг .
Действительно , честно бы хотелось сказать , что половины народных депутатов в зале нет .
Мы сейчас говорим о защите интересов граждан , но , к сожалению , защищать некому .
Давайте будем честными один с другим .
Что мы не примем ни одного постановления , ни одного законопроекта сегодня , мы ограничимся лишь пустой говорильней .
К сожалению , сегодняшняя говорильня сводится к тому , что имитируем законодательную деятельность .
Я даже не хочу , по сути , законопроекта говорить , потому что это бессмысленно .
Каждый будет пиариться по определенным вопросам , касающимся либо не касающимся законопроекта .
Но мы сейчас занимаемся имитацией без конкретного результата .
И я хотел бы донести тот формат нашей работы граждан , которые нас слушают , чтобы , наверное , действительно время на это не тратили , поскольку никаких решений сегодня приниматься не будет .
А к Андрею Владимировичу у меня просьба , наверное , закрыть заседания , потому что действительно депутатов в зале нет .
Як і обіцяв , після цієї постанови поставлю на голосування .
Будь ласка , Віктор Чумак , 1 хвилину .
Віктор Чумак , 214-й округ , місто Київ , позафракційні .
Шановні колеги , ми з вами сьогодні розглядаємо або зараз розглядаємо не закон по суті , ми сьогодні розглядаємо процедуру його прийняття , порушення , вірніше , процедури його прийняття .
Оця книжечка в мене в руках , бачте , все бачать цю книжечку ?
Я її показую , щоб і камери її бачили .
Ця книжечка називається Регламент Верховної Ради України .
Це внутрішня Конституція цього органу .
Вона не має жодного сенсу , якщо можна переголосовувати закони 28 раз , вона не має жодного сенсу , якщо можна передавати закони з одного комітету в інший на визначення , там , головного комітету , або на визначення голосувати за цей закон чи ні .
Вона не має жодного сенсу , якщо можна ставити на голосування закони , які тільки вчора були зареєстровані , хоча вони за цією книжкою раніше чим 2 тижня не мають права бути поставлені на голосування .
Ви знаєте , ми можемо скільки завгодно говорити про революційну або політичну доцільність , але мудрі люди казали , що демократія – це не .
Будь ласка , 30 секунд , завершуйте .
демократія – це не хороший закон , демократія – це саме процедура його дотримання , прийняття і виконання .
Поки ми не навчимося виконувати цю книжечку сенсу з цієї діяльності жодного не буде .
Дякую .
Шановні колеги , ми завершили голосування по даному законопроекту .
Я прошу обговорення , перепрошую , так .
Я .
Ну , заключного не передбачено , пане Юрій , але я вам дам ще хвилинку .
Не передбачене заключне слово в ці процедурі , пане Юрій !
Пане Юрій , передбачена коротка процедура в якій нема заключного слова .
Шановні колеги !
Я прошу зайняти робочі місця і я ставлю на голосування проект Постанови про скасування рішення Верховної Ради України від 2 червня 2016 року про прийняття у другому читанні та в цілому як закону законопроекту 2507а – це проект Постанови 2507а-П . Отже , хто підтримує проект Постанови 2507а - П , прошу голосувати .
Голосуємо , колеги !
За - 87
Рішення не прийнято .
Постанова відхилена .
Шановні колеги !
Як я і обіцяв , на вимогу багатьох голів фракцій , зараз я поставлю рейтингове голосування .
І якщо нема голосів – ми не зможемо далі працювати .
Я прошу всіх зайняти робочі місця і приготуватись до голосування .
Шановні колеги , прошу зайти в зал і приготуватись до голосування .
Хто в кулуарах , будь ласка .
Готові ?
Шановні колеги , прошу взяти участь в рейтинговому голосуванні , щоб виявити потенціал Верховної Ради України .
Будь ласка , колеги .
Голосуємо , колеги .
Рейтингове голосування , голосуємо .
За - 176
176 – " за " , 19 – " проти " , " утримались " – 18 .
Отже , прошу на табло вивести ці цифри .
Прошу по фракціях показати .
Отже , в залі знаходиться 200 депутатів .
200 депутатів – цього є недостатньо для прийняття рішення .
Більше як 200 : 207 депутатів знаходиться в залі , цього є недостатньо для прийняття рішення і тому .
212 . 212 , так ?
Порахуйте , 210 .
Так ?
Тому , користуючись своїм правом головуючого на засіданні , у зв'язку з тим , що немає достатньої кількості голосів для прийняття рішення , я оголошую вечірнє засідання Верховної Ради України закритим .
Колеги , сьогодні був історичний день , ми прийняли багато історичних рішень , вітаю усіх з тим .
І також ми побажаємо всім сьогодні вболівати за нашу збірну , їм сьогодні потрібна наша підтримка .
Україна , перемагай !
Завтра о 10-й годині збираємось в залі для продовження нашої роботи .
Дякую .
До завтра .
До побачення !
