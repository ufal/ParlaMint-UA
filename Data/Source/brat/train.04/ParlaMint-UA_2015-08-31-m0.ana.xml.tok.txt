Доброго дня !
Мене чути ?
Доброго дня , шановні колеги !
Шановні журналісти , шановні запрошені !
Я хочу вам повідомити , що зараз продовжуються консультації , і початок роботи сесії переноситься на 12 годину .
І хочу вам сказати дуже важливу річ .
Хочу сказати – я прошу не коментувати мої слова , а слухати уважно моє повідомлення , – я хочу сказати колегам і друзям своїм , і братам , які є в цьому залі .
В залі є різні позиції з приводу Конституції .
І немає нікого , хто може знати кінцеву істину , яка з них кінцево є правильною .
Тому що історія подібних конфліктів мала різні розрішення .
Немає істини , яку хтось , можна сказати , що вона є кінцевою .
Але є одна істина , з якою погодяться тут всі .
В залі знаходяться брати , які спільно стояли на Майдані ; брати , які спільно стояли в АТО .
І я впевнений , що висота відповідальності , яка є перед нами , є достатньо високою , щоб не допустити – наголошую – за будь-яких умов не допустити протистояння між людьми , які плече до плеча міняли нашу країну .
Ми не дамо втіху ні злочинцям з " Опозиційного блоку " , ні Путіну бачити тут , в залі , протистояння !
О 12 годині ми розпочнемо сесію .
Кожен буде мати можливість висловити свою позицію .
І кожен бути мати можливість голосувати так , як підказує йому його переконання , як підказує йому його совість .
І я впевнений , ми всі маємо високе відчуття відповідальності перед країною , один перед одним .
І наша сесія пройде гідно і відповідально , до чого я всіх і закликаю , своїх побратимів і своїх колег по парламенту .
О 12 годині .
Дякую .
Слава Україні !
Доброго дня , шановні колеги , шановні представники громад , шановні дорогі колеги народні депутати , шановні присутні , шановні запрошені .
Перед тим , як розпочати наше засідання , я прошу провести реєстрацію .
Будь ласка , вставте свої картки , ми будемо розпочинати нашу роботу .
Будь ласка , я прошу включити систему " Рада " для реєстрації народних депутатів .
Зареєструвалося - 320
Шановні колеги народні депутати сьогодні в залі парламенту зареєстровано 320 народних депутатів .
Це означає , що ми можемо розпочинати наше засідання .
Оголошую позарчегове засідання Верховної Ради України відкритим .
Шановні колеги народні депутати , між нашими засіданнями відбулась трагічна подія : з життя пішов наш колега , народний депутат України Ігор Єремеєв .
Йому було 48 років , він був достатньо молодою людиною , 47 років , він був достатньо молодою людиною , нашим колегою і завжди виглядав достатньо інтелігентним , розумним , досвідченим , освіченим і , в принципі , в кожної людини , незалежно від політичних кольорів , викликав повагу .
Не дивлячись на те , що у когось могли бути розбіжності щодо політичних поглядів , пішла з життя молода людина – це велика трагедія для його родини , для його дітей , для його друзів , для його рідних і близьких , і для українського парламенту .
Ми можемо сперечатися , ми можемо мати різні думки , але коли людина уходить з життя це трагедія .
І я закликаю всіх колег народних депутатів України вшанувати світлу пам'ять Ігоря Єремеєва хвилиною мовчання .
Дякую , шановні колеги .
Я прошу вашої уваги , оскільки , я думаю , що є ситуація , яка потребує нашого обговорення .
І всі колеги , які знаходяться у залі парламенту , поза залом парламенту можуть отримати можливість висловити свою позицію більшими словами ніж просто " ганьба " , а висловити її професійно .
Жодного рішення в житті нашої країни не давалося легко .
Сьогодні ми стоїмо перед таким історичним рішенням , яке дозволить провести зміни , які були мрією багатьох в нашій країні .
От в цій залі на цьому балконі знаходяться представники органів місцевого самоврядування , люди , які кожного дня роблять справу , служать громадам , займаються щоденними проблемами кожного громадянина України .
За 24 роки ми не здомоглися зробити систему , яка б повністю , влада , належала українському народу .
Я переконаний , що ці історичні рішення , ми маємо можливість прийняти сьогодні .
За 24 роки незалежності Україна була побудована як централізована , корумпована країна , в якій завжди людина себе відчувала дискомфортно , в постійних потребах і сьогодні це історичне рішення , яке ми можемо прийняти , саме 226 голосів потрібно для того , щоб ми дали подальший рух європейським змінам , змінам Конституції в частині децентралізації влади .
Далі нам потрібно буде приймати 300 голосів це рішення .
Але , ми маємо ще місяці дискусій , які , я переконаний , для того , хто хоче почути будуть доведені в тому , що це європейські зміни .
Вперше , шановні друзі , зміни Конституції отримали знак якості Венеційської комісії , самої авторитетної структури .
Але ми бачили , що дуже багато нісенітниці , дуже багато неправди сьогодні покладається на те , щоб зупинити процес децентралізації України .
Я розумію , що в цьому не зацікавлені олігархи , я розумію , що в цьому не зацікавлені чиновники , тому що саме навколо чиновника в нашій країні обертається життя .
А я би хотів як і сотні людей , мільйони українців , щоб все навколо відбувалось інтересів громадянина .
Тут , в цьому залі є багато людей , які представляють органи місцевого самоврядування , чи не для того , ми прийшли в парламент , щоб передати людям владу ?
Щоб не проводити монополізацію політичного життя тільки лідерами політичних партій .
Шановні друзі !
Від нашого рішення залежить якою буде Україна .
Я вчора сказав це в ефірі телебачення , скажу і сьогодні , важкі рішення приймаються не просто .
Те , що ми маємо сьогодні зробити назавжди зупинить рабство українського народу перед його величністю чиновником .
Влада буде належати людям , Україна буде незалежною , суверенною , єдиною , заможною державою .
Я наведу тільки одну цифру , сьогодні структура нашої економіки надбання кожного українця , малий і середній бізнес , незалежний клас займає 12 - 14 відсотків .
Як в розвинутих країнах середній клас має і малий бізнес 80 відсотків в структурі економіки .
Можливо досить обслуговувати олігархів , можливо потрібно почати вже сьогодні обслуговувати людей , і я переконаний , в тому , що це наше з вами завдання .
Шановні колеги !
Сама децентралізація – це не якесь чудо , яке сьогодні відбудеться і завтра потрібно буде сидіти і нічого не робити .
За владу , за місцеве самоврядування , за економіку потрібно боротися кожного дня .
Децентралізація створить умови в яких кожна громада буде мати свої фінанси , свої можливості .
Людям набридло трястися по розбитим дорогам , і ви кожний день говорите з цієї трибуни , людям набридло , що вони працюють зранку до світанку і отримують копійки , людям набридло те , що чиновники , які призначаються з Києва багато речей , які би вони мали робити не роблять сьогодні .
Людям набридла корупція з якою потрібно нещадно боротися , і саме децентралізація – це системний внесок у нашу європейськість , у наш європейський розвиток .
Тепер я скажу про нісенітницю , яку написав , яку говорять , що вона є присутня в цій Конституції , мова йде про особливості статусу .
Шановні друзі , жодного слова про особливий статус немає в Конституції України .
У Конституції України записано , якщо ви можете перевірити кожне моє слово , що особливості здійснення місцевого самоврядування в окремих районах , і я говорю це дослівно , Донецької і Луганської областей здійснюється відповідно до закону .
Для кого є незрозумілим те , що коли Донбас буде звільнено , коли будуть відведені війська і сепаратисти нам потрібно буде певні особливості для відбудови Донбасу .
І я переконаний в цьому , що всі це розуміють .
І ми не маємо права піддатися на неправдиві аргументи , ми не маємо права зупинити децентралізацію за кожну реформу потрібно боротися і ми маємо з вами боротися за вільну , незалежну , унітарну Україну , за право територіальних громад на самоврядування на повноцінну владу .
І я вважаю , що це буде одним із важливих рішень з нашого парламенту .
Слава Україні !
Шановні колеги народні депутати !
Розпочинаємо розгляд питання порядку денного на ваш розгляд вноситься проект Закону ( реєстраційний номер 2217а ) про внесення змін до Конституції України щодо децентралізації влади .
Згідно із статтею 159 Основного Закону України законопроект про внесення змін до Конституції України розглядається Верховною Радою України за наявності висновку Конституційного Суду України щодо відповідності законопроекту вимогам статей 157-ї і 158-ї Конституції України .
Відповідно до висновку Конституційного Суду и від 30 . 07 . 2015 року , який вам був розданий , положення законопроекту 2217а визнано такими , що відповідають вимогам статей 157-ї і 158-ї Конституції України .
Я хочу перед тим , як я запрошу до слова , відповідно до Регламенту , представника Президента Степана Івановича Кубіва , я хочу , шановні колеги , звернутися з єдиним .
Ми маємо різні політичні погляди , ми маємо різні погляди на реформи , але , шановні колеги , я хотів би , щоби ми тримали себе в руках , щоб ми показали всій країні справжній парламентаризм і не принижували повагу до народних депутатів , за яких голосують люди , не демонстрували тут , у цьому залі , неповагу до українського народу .
За кожну реформу треба боротися , і я переконаний , що за цю реформу нам ніколи з вами не буде соромно .
Це справжня європейська реформа .
Шановні колеги , запрошую до слова з місця , будь ласка , представника Президента України у Верховній Раді народного депутата України Степана Івановича Кубіва .
Всі будуть виступати з місця .
Будь ласка , Степан Іванович .
Шановний український народе , шановний пане Голово , шановні колеги народні депутати !
Сьогодні українське суспільство як ніколи вимагає якісних та ефективних змін до Основного Закону України , які мають сприяти досягненню визначеної у чинній Конституції мети , пов'язаним , зокрема , з прагненням розвивати , зміцнювати демократичну європейську соціальну та правову державу .
Конституційна реформа є найважливіша реформа за існування нашої держави .
З метою реалізації положень вашій увазі пропонується проект Закону України про внесення змін до Конституції щодо децентралізації влади , реєстраційний номер 2217а від 01 . 07 . 2015 року , схвалений 26 червня 2015 року Конституційною комісією та внесений Президентом України до Верховної Ради України як невідкладний .
Шістнадцятого липня 2015 року даний законопроект Верховна Рада своєю постановою включила до порядку денного другої сесії і направила до Конституційного суду для одержання висновку щодо відповідності його вимогам статей 157 , 158 Конституції України .
Тридцятого липня 2015 року Конституційний Суд України у своєму висновку визнав вказаний законопроект таким , що відповідає зазначеним вимогам Конституції України .
Найбільш важливими положеннями законопроекту є те , що , перше , центральні органи влади передають повноваження на рівень громади .
Громада визнаватиметься первинною та водночас головною одиницею в системі адміністративно - територіального устрою країни .
Друге .
Інститут голів державних адміністрацій пропонується ліквідувати .
Це дасть змогу районним обласним радам , їх виконавчим комітетам як органам місцевого самоврядування більш ефективно представляти , реалізовувати спільні інтереси територіальних громад району та області .
Третє , для нагляду за додержанням Конституції , законів органів місцевого самоврядування в районах і областях вводиться новий інститут – інститут префектів .
Вони не розпоряджатимуться бюджетними потоками та фінансовими ресурсами місцевого рівня , здійснювати будуть переважно наглядові функції .
Що стосується окупованого Донбасу , то проект лише припускає можливість специфічного порядку здійснення – повторюю – місцевого самоврядування в окремих адміністративно - територіальних одиницях Донецької , Луганської областей , який визначатиметься окремим законом .
Разом з тим , чи потрібно голосувати за конституційні зміни щодо децентралізації ?
Суперечки навколо змін Конституції все більше нагадують діалог між глухим і німим .
Реформу децентралізації одні бачать як спробу приховувати змову з Путіним щодо особливого статусу Донбасу , зрадою інтересів України на користь зовнішніх агентів - контролерів спробу протягти зміни до Конституції під час фактично воєнного стану та ще й без референдуму .
Інші кажуть , що реформа дасть поштовх до розвитку всіх куточків України , а Путін буде дуже незадоволений в разі її ухвалення .
Розбираємо та спростовуємо міфи , які сьогодні обговорюються щодо прийняття рішення .
" ДНР " і " ЛНР " отримують " особливий статус " .
Немає в проекті змін ніяких особливих статусів " ДНР " і " ЛНР " .
Ось що там написано : " Особливості здійснення місцевого самоврядування ( підкреслюю , місцевого самоврядування ) в окремих районах Донецької і Луганської областей визначається окремим законом ( пункт 18 розділу 15 ) " .
Особливий статус , відповідно запропонованих змін , матиме лише місто Київ , як столиця України ( частина 16 стаття 92 ) .
Особливості місцевого самоврядування не дадуть шансу наділити окремі райони Донбасу надмірними повноваженнями , тому що самоврядування може діяти лише в рамках Конституції і законів України .
Які саме потрібні особливості місцевого самоврядування в східних районах ?
Перш за все , це гарантія контролю з боку представників держави за дотриманням Конституції і закону .
Це норма здорового глузду , яка дозволить державі ефективно .
Дякую .
Дякую , Степан Іванович .
Для співдоповіді з місця – шановні колеги , сьогодні виступи будуть з місця – запрошується голова комітету , профільного , Руслан Князевич .
Будь ласка .
Дякую , шановний пане Голово .
Шановні колеги !
Я тільки нагадаю про те , що 16 липня своєю постановою за номером 622 Верховна Рада України одночасно включила до порядку денного сесії відповідний законопроект , внесений Президентом як невідкладний за номером 2217 - а , про внесення змін до Конституції і направила його для надання відповідного висновку щодо відповідності 157 і 158 статтям Конституції України до Конституційного Суду України .
Оскільки парламент визначив такого роду законопроект для розгляду в Конституційному Суді як невідкладний , Конституційний Суд 30 липня прийняв відповідне рішення і виніс висновок на відповідність зазначеного проекту змін до Конституції 157 та 158 статтям Конституції України .
Після того , як згаданий висновок Конституційного Суду надійшов до парламенту , за дорученням Голови Верховної Ради він був переданий для невідкладного розгляду до Комітету з питань правової політики та правосуддя , до предмету відання якого належить якраз питання внесення змін до Конституції .
Наш комітет 26 серпня на своєму засіданні розглянув зазначений висновок Конституційного Суду і дійшов до наступного .
Хочу одразу сказати , що комітет , відповідно до Закону " Про Регламент Верховної Ради України " уповноважений давати правову оцінку виключно висновку Конституційного Суду , а не самому законопроекту , так як в самому законопроекту ми давали вже конкретний висновок на відповідність його вимогам відповідних статей і Регламенту ще під час підготовки зазначеного законопроекту до розгляду щодо , можливо , його включення до порядку денного сесії .
Отже , в результаті обговорення комітет , дослідивши відповідний висновок Конституційного Суду , констатував наступне .
Конституційний Суд України дійшов висновку , що законопроект відповідає вимогам частини першої статті 157 Конституції України , оскільки запропоновані ним зміни не передбачають скасування чи обмеження прав і свобод людини , і громадянина , та не спрямовані на ліквідацію незалежності чи порушення територіальної цілісності .
На момент надання висновку Конституційного Суду України в Україні не введено воєнного чи надзвичайного стану , тому в цій частині цей законопроект є таким , що не суперечить частині другій статті 157 Конституції України .
Відповідно до частини першої статті 158 Конституції України Конституційний Суд встановив , що Верховна Рада України восьмого скликання протягом року законопроект не розглядала та протягом строку своїх повноважень не змінювала положень статей Конституції України , до яких пропонується внести зміни .
Тому в цій частині він відповідає вимогам Конституції України .
Отже , згідно з висновком Конституційного Суду України ( від 30 липня 25-го року ) законопроект про внесення змін до Конституції щодо децентралізації влади , яким пропонується внести зміни до пунктів 29 , 30 частини першої статті 85 , пункту 16-го частини першої статті 92 , частини першої .
Дайте завершити , будь ласка .
Завершуйте .
30 секунд .
частини першої статті 106-ї , статей 118-ї , 119-ї , пункту 5-го статті 121 , статей 132-ї , 133 , 140 , 141 , 142 , 143 , 144 ; частини першої статті 150 , назви розділу IX , а також розділу XV " Перехідні положення " , відповідає вимогам статей 157 , 158 Конституції України .
Згідно з частиною п'ятою статті 49-ї " Регламент Верховної Ради " , Верховна Рада може розглянути питання і прийняти рішення про попередньо схвалений законопроект , відповідно до статті 155-ї Конституції України за умови , що такий законопроект за висновком Конституційного Суду відповідає вимогам статей 157 , 158 Конституції України .
І щодо його положень Конституційний Суд не висловив жодних застережень .
Отже , враховуючи викладене , а також положення статті 149-ї комітет рекомендував Верховній Раді поданий Президентом України як невідкладний проект Закону про внесення змін до Конституції щодо децентралізації влади за номером 2217а від 15 липня 2015 року , попередньо схвалити .
Дякую за увагу .
Дякую .
Шановні колеги , передбачено виступи від фракцій .
Будь ласка , я запрошує народного депутата України пана Шухевича від Радикальна партії України .
Будь ласка .
Шановний пане Голово , шановні депутати !
Нас сьогодні ставлять перед вибором : чи справді децентралізація , чи посилення авторитаризму в Україні .
Вдумайтеся !
Я не буду дуже поширюватися , власне , на цьому , на так званій децентралізації , ви це бачите очевидно , А друге , панове , нам сьогодні говорять про те , що ми хочемо унітарної держави , української мови як державної , і в той же самий час вимагають імплементувати Мінські угоди в нашу Конституцію .
А що це ?
По -перше , ми не можемо їх імплементовувати в Конституцію , бо зміни в Конституції в умовах війни , ( а є дійсно умови війни , ми воюємо з Росією ! ) не можна міняти Конституцію .
А друге .
Дивіться , що ми вводимо .
Нам тут говорять нема особливого статусу , нема .
Але є особливий порядок місцевого самоврядування , то по російські називається " не в лоб , так полбу " .
Але в них є , в них є їхня міліція , їхні суди , їхня прокуратура , їхнє оподаткування , вони визначають яка мова , вони мають право особливих взаємин економічних з сусідніми районами Російської Федерації .
Так слухайте , може вони посольства завтра будуть відкривати ?
Це не децентралізація , це не особливий порядок самоврядування , це зрада українських національних інтересів .
І ще хочу сказати одне .
Нам кивають на Європу , а Європа , пробачте , як в 39-му році Чехословаччину так само продає і здає нас .
А нам кажуть :
Європа нам помагає , Європа за нас старається .
Слухайте , тут хочеш – не хочеш , але принижуючи , це є приниження нашої гідності української нації , щоби нам диктували , яка у нас має бути Конституція , і ще захоплювалися тим , що нас принижують .
Хочеш – не хочеш , але процитуєш Леніна , який в 3-му році в статті пам'яті барона Гайдена сказав , що раб , який не усвідомлює свого рабського стану - це просто раб ; раб , який усвідомлює свій рабський стан – це .
Дякую , шановні колеги .
Я прошу до слова фракція " Самопоміч " Олег .
Я нічого не чую , тому будьте уважніші , будь ласка .
Олег Романович , з місця , будь ласка .
Будь ласка , з місця .
З місця .
Головуючий .
Головуючий вам надає .
Головуючий вам надає слово з місця .
Будь ласка .
Будь ласка .
Будь ласка , займіть свої місця .
Не зривайте , будь ласка , сесію .
Будь ласка , я прошу .
Я прошу займіть своє місце .
Це не правильно .
Це не правильно .
Це не правильно .
Я прошу !
Я прошу , Олег Романович .
Я прошу з місця .
Я прошу з місця говорити .
Будь ласка .
Олег Березюк .
Включіть мікрофон Олегу Березюку з місця , будь ласка .
Олег Романович , я вас прошу .
Я вас прошу , будь ласка .
Я вас прошу , будь ласка , займіть місце .
Займіть місце .
Займіть місце .
Займіть місце .
Будь ласка , говоріть .
Шановні колеги !
3 хвилин , будь ласка .
3 хвилини .
Такого ґвалтування ще не було в цьому залі .
Конституція України .
Мир .
Тільки мир з сильним державним управлінням , з сильною економікою , з сильною волею народу в якого вона є .
Але ні в якому разі ні зрадою національних інтересів та зрадою Конституції .
Мінськ 1 і 2 мали бути інструментами миру , але стали інструментами смерті .
Подивіться на це , кардіограму цієї смерті .
Вбивства до і вбивства після .
Вбивства до і вбивства після .
Так тренують собак Павлова , але так не мають тренувати український парламент і український народ
Сила управління державою , сила управління селами і містами є сила держави .
І тому , і тому – і тому ! – введення префектів , які будуть знущатися над самоуправлінням , є знищенням української держави .
Ви , шановні колеги , ви шановні колеги , багато з вас вірніше зневажають пророка України і називають вірші Шевченка віршиками .
Сьогодні , нині в почоті французи .
Жан - Жак Руссо , друзі , - узурпатори незмінно приносять із собою або вибирають часи смути , щоб користуючись панікою в суспільстві і провести руйнівні закони , які народ ніколи не прийняв би у спокійному стані .
Вибір моменту для зміни Конституції є однією з найбільш надійних ознак , за якою можна відрізнити роботу законодавця від роботи тирана , - Жан - Жак Руссо - законодавець конституційного процесу в світі .
Але я закінчу словами нашого пророка : " Доборолась Україна до самого краю " .
І перед нами сьогодні завдання її зберегти і розвинути !
Слава Україні !
Героям слава !
Шановні колеги , я просив би хвилину завершити , народний депутат Шухевич .
Я так зрозумів , що не завершили .
Хвилину , будь ласка .
Я хотів ще коротенько сказати .
Що як Європа , знущаючись над нам нас змушує , ґвалтуючи , змушує український народ прийняти нову Конституцію , оці зміни , особливо по Донбасу в догоду Путіну , а ми захоплюємося , як Європа нам допомагає , то хотілося б процитувати Леніна .
Буду цитувати мовою оригіналу .
Ця стаття написана пам'яті барона Гейдена в 1903 році .
" Раб , не осознающий своего рабства – просто раб .
Раб , осознающий свое рабское состояние и борющийся с ним – это революционер .
Раб , осознающий свое рабское состояние и восхищающийся благостью своего господина – холоп - хам " .
Будь ласка , фракція " Опозиційний блок " , Юрій Анатолійович Бойко , потім – фракція " Батьківщина " , Юлія Володимирівна Тимошенко .
І так підемо .
Шановний головуючий , шановні народні депутати , наша фракція буде підтримувати внесений законопроект , тому що вважає , що цей законопроект відкриває шлях для мирного врегулювання ситуації на Донбасі , а це те , що чекає від нас весь народ України .
Ми будемо голосувати " за " .
І чекаємо , що наступний крок буде прийняття законів , які відображені в Мінському протоколі і які законодавчо закріплять шлях України до дипломатичного вирішення військового конфлікту .
Ми будемо голосувати за мир і розвиток в країні .
Дякую за увагу .
Виступ завершено .
Будь ласка , Юлія Володимирівна Тимошенко .
Юлія Тимошенко , фракція " Батьківщина " .
Шановні друзі , сьогодні хочуть розпочати процес змін до Конституції .
Україна , дійсно , має прекрасні взірці своєї роботи над такими документами , починаючи з першої Конституції Пилипа Орлика , починаючи з документів , які були прийняті в перші роки незалежності України – це перша Конституція України .
Ми маємо прекрасні традиції .
Але сьогодні те , що ми бачимо в цьому залі і суспільстві , не об'єднує нас в конституційному процесі в натхненні і вірі в свою країну , не об'єднує в правильних і позитивних змінах .
Сьогодні Конституція , яка мусить прийматись на повному консенсусі всієї нації і еліт , приймається в повному розбраті .
Розбрат у Верховній Раді , коли люди , які стояли на Майдані , кричать в очі один одному " Ганьба ! " , авторитети моральні нації , які виступають на кануні сьогоднішнього засідання і говорять про те , що це є зрадою України .
А так само і Конституційний Суд , де ті , хто віддавали диктаторські повноваження Януковичу , голосувати " за " , а ті , хто є совісті Конституційного Суду , написали окрему думку , яку нам сьогодні навіть не роздали в залі .
На таких розбратах не будуються реформи , не будуються встановлення і розвиток , розквіт держави .
Нам говорять , що це є дорога до миру , ми всі хочемо миру більше ніж збереження свого власного життя .
А чи є це дорога до миру , це головне ?
Прийняття закону в цьому залі про особливий статус Донецької і Луганської області , проти якого " Батьківщина " голосувала " проти " , після того " іловайський котел " , знищення наших кращих людей України , нашої еліти .
Другі Мінські протоколи , Дебальцево .
Зараз нам говорили , що передайте цю Конституцію в Конституційний Суд і в нас розпочнеться мир очікуваний , і омріяний .
Але після того , ми бачимо заяви Міністерства оборони України і ОБСЄ про найбільші агресивні дії , які були з часу початку війни .
Тобто ми мусимо просто , якщо ми сьогодні делеговані нацією захищати країну , ми мусимо сьогодні визнати , на жаль , до свого болю , що це не дорога до миру і це не дорога до децентралізації .
Це , на жаль , діаметрально інший процес , який вводить нас в оману , який примушує нас втрачати території .
У когось є сумніви , що в геополітичних кулуарах домовлено про прийняття цієї Конституції з Росією ?
Сумнівів немає .
Але подивіться , що публічна Росія заявляє незгоду цим , знаючи , що нас дотиснуть це прийняти .
Це означає , що нас захоплюють по шматках , наше тіло рвуть по шматкам .
Завершуйте .
Тому що Путіну не потрібен навіть Донбас , йому потрібна війна в Україні , йому потрібна дестабілізація .
Нам говорять , що після нашого не голосування ЄС і Сполучені Штати будуть якось не так на нас дивитися .
Хай вони рахують в своїх нейтральних водах російські підлодки і рахують над собою безпілотні літаки Росії , і винищувачі Росії , і захищають себе разом з Україною .
І тому , наше сьогодні завдання голосуванням проти , повернути мирні переговори на правильний шлях , який дасть мир , а не ілюзію миру .
І ми як державні люди мусимо йти не за кон' юнктурою , а йти за національними інтересами в Україні і за встановленням миру , припиненням війни .
Я переконана , що сьогодні Партія " Батьківщина " вчинить правильно проголосувавши проти розпочавши , тим самим , новий процес переговорів , нові переговори по змінам до Конституції .
І праведний , ефективний , чесний , результативний шлях до миру .
Слава Україні !
Будь ласка , група " Відродження , Партія " Відродження " , Віктор Бондар , три хвилин .
Шановний Володимир Борисович !
Шановні колеги !
Безумовно , в Україні сьогодні немає людини , яка не мріє про мир , безумовно Партія " Відродження " підтримує ці тези і ми про це говоримо постійно з самого початку .
Безумовно , багато говориться про децентралізацію , рік ми говоримо про те , що в цей процес потрібно заходити .
Неодноразово з цієї трибуни я виступав , наша партія виступала " Відродження " , представники партії в областях , що треба починати децентралізацію передавати на місця реальні повноваження , реальну владу , реальні бюджети і забезпечувати передачу реальних повноважень .
Ми говоримо про те , що сьогодні розпочинається процес децентралізації , але у нас є зауваження щодо того , яка форма децентралізації .
Ми хочемо , щоб зміни , які відбувалися реально передавали повноваження і створювали баланс влади на місцях .
Щоб префекти не були наділені повноваженнями як у царя , що вони самі можуть , що хочеш робити , нікому не підзвітні і нікому не підлеглі , щоб реальний був баланс .
Тому , ми будемо уважно дивитися на ці зміни і вивчати їх і далі буде процес децентралізації відбуватися , але треба дивитися .
Що дальше треба ?
А дальше ми говоримо про те , що зміни до Конституції – це надзвичайно важливий процес .
Не можна просто так с кондачка дуже швидко в угоду сьогоднішнім політичним амбіціям приймати рішення .
Дайте закінчити .
Приймати рішення , які будуть не виважені і необґрунтовані .
Тому ми вимагаємо і прийняли рішення на групі , що ми запроваджуємо вільне голосування всередині фракції , щоб кожний сам визначався , яка буде доля країни , по якій Конституції ця країна буде жити , як будуть формуватися відносини місцевої влади з місцевими громадами із Президентом України і з Верховною Радою ?
Ми є партія , яка завжди виступає за те , щоб на місцях був максимум повноважень і ми це ще раз підтверджуємо , і говоримо про те , що необхідно робити децентралізацію , але два рази треба подумати .
Друге , що нас турбує ?
Чому в процесі децентралізації є прописані умови , що через два роки будуть проводитися ці зміни ?
Децентралізація потребується сьогодні , немає часу відкладати передачу повноважень – багато років про це говориться і нічого не робилося .
Тому ми вимагаємо , щоб наших представників залучили до процесу написання змін до Конституції , щоб реальна була передача повноважень , щоб реально на місця пішли бюджети , щоб реально місцеве самоврядування отримало максимум фінансів і право на самовизначення своїх реальних можливостей , і тоді ми готові голосувати .
Дякуємо і просимо підтримати нашу позицію .
Дякую .
Група " Воля народу " є бажаючі ?
Будь ласка , Андрій Леонідович Деркач з місця .
Будь ласка , " Воля народу " .
Колеги , дайте людям висловитися , коли виступали представники вашої фракції хтось говорив ганьба .
Уважаемые коллеги !
Владимир Борисович , прежде всего я , хотел бы выразить свои возмущения непосредственно вам по теме вашего отсутствия на похоронах нашего коллеги по фракции Игоря Еремеева .
Я хотел поблагодарить представителей тех , которые отправили своих депутатов и были , это и группа Ляшка и БЮТ , и БПП .
И это первый раз в истории Украины , когда спикер отсутствовал на похоронах депутата .
Я не знаю , какие у вас были занятия сложные .
Вы , наверное , объясните нашей группе .
Ну , что касается вопросов децентрализации и того шумного пиара , про который вы говорите , ничего общего с децентрализацией по сути она не имеет .
Также остаются руководители экологической инспекции , также остаются руководители правоохранительных органов , также остается префект , который будет исполнять функции " смотрящего " .
Но при всем при этом , это лучше , чем та система , которая существует сегодня .
Поэтому мы приняли решение в этом случае поддержать .
Но ничего общего это как децентрализация не имеет .
Кроме всего прочего , хотели бы обратить внимание на те процессы , которые происходят в областных советах по так называемому " укрупнению " громад .
Это называется без денег , когда ноль одного бюджета плюсуется к нулю второго бюджета , и мы пытаемся дальше организовать процесс проведения реформ в стране .
Мы поддержим в этот раз изменения в Конституции , но хотели бы обратить внимание , что позиция и ваша , в том числе , как спикера парламента , вы не спикер парламента , а спикер коалиции , который собирает на заседание исключительно руководителей коалиции .
Деятельность коалиции мы видим воочию в действиях , которые происходят сзади вас .
Спасибо за внимание .
Дякую .
Шановні колеги , будь ласка , від фракції " Народний фронт " Максим Юрійович Бурбак - керівник фракції .
Шановні колеги , доброго дня !
Ми бачимо , яка жарка дискусія зараз в залі .
Але хотів би звернутися до своїх колег по коаліції .
Коли ми підписували Коаліційну угоду , все ж таки говорили і в ній прописано , що головна .
це є децентралізація влади .
Я ж вас вислухав !
Перепрошую !
Тому хочу висловити позицію фракції " Народного фронту " .
Ми будемо підтримувати даний проект змін у першому читанні , тому що цим проектом розпочинається , фактично , процес децентралізації .
Ми бачимо , бюджетна децентралізація вже працює : при виконанні місцевих бюджетів понад 40 відсотків .
Треба робити тепер і адміністративну децентралізацію .
В першому читанні – це 226 голосів , для прийняття змін до Конституції потрібно 300 .
А 300 голів в цьому залі буде після того , як ми приймемо всі необхідні законопроекти , які будуть підтверджувати цю децентралізацію - це закон України про префектів , Закон України про місцеві органи виконавчої влади , нову редакцію Закону України про місцеве самоврядування .
Друга важлива теза , чому ми підтримуємо ці зміни .
Це здасть можливість нашим західним партнерам тиснути на Росію , щоб виконувати три базові вимоги Мінських угод .
Перше , це відведення , припинення вогню .
Друге , відведення всіх збройних сил Російської Федерації з території України .
І третє , найголовніше , відновлення кордону на Україні .
Тільки після цього Мінські угоди запрацюють .
Ми за мир на Донбасі !
Тому фракція " Народний фронт " буде підтримувати голосуванням сьогодні проект в першому читанні , а 300 голосів з'являться в цьому залі після прийняття всіх пакетів законопроектів .
Слава Україні !
Шановні колеги народні депутати !
Запрошую до слова керівника фракції " Блок Петра Порошенка " Юрія Віталійовича Луценка .
Шановний пане Голово , шановні депутати .
Оксана Забужко колись мудро сказала про те , що багато хто з наших членів суспільства все ще хворий спинномозковим більшовизмом .
Бажання заглушити чужу точку зору , бажання не дати висловитися є проявом такого більшовизму прикритого патріотичним хаки .
По суті , децентралізація , яка сьогодні стоїть на порядку денному – це виконання головної вимоги Майдану .
Всі ми там стояли не за зміну Президента , не за зміну Верховної Ради , а за зміну системи влади , а саме , за передачу повноважень , коштів і права обирати керівників місцевим громадам .
І сьогодні наша фракція буде голосувати " за " , бо це нарешті скасовує Українську Радянську Соціалістичну Республіку , де один вождь в Києві призначав керівників і розподіляв кошти для областей .
Ми маємо похоронити труп УРСР , не дивлячись на ґвалт , яким його захищають нерозумні колеги у мене за спиною .
Наступне .
Кажуть , що префекти – це диктатура .
Ні , колеги , децентралізація без префектів – це сепаратизм .
Тому префекти будуть слідкувати за законністю і будуть добиватися того , щоб всі рішення місцевих рад відповідали українським національним інтересам і Конституції .
І не Президент розпускає ради , а Конституційний Суд і Верховна Рада за поданням префекта має право це зробити .
І це набагато демократичніше , ніж сьогодні .
Сьогодні говорять про зраду Конституції , кличуть на її захист .
Але , колеги , візьміть текст Конституції , відкрийте його на 94-й статті .
Сьогоднішня Конституції дозволяє простою більшістю встановлювати спеціальний статус для усіх міст України .
То з чим ми боремося ?
Що ми захищаємо ?
Можливістю всю Україну зробити сепаратистською роздрібненими князівствами , яка з 1996 року є в Конституції ?
Проти яких линів ви боретесь , колеги ?
Захищать це положення нинішньої Конституції – це значить відкривати дорогу по ряду суверенітетів , які вже розпочало , на жаль , Запоріжжя .
Це треба припинити , скасувати цю норму , голосуючи за сьогоднішні зміни Конституції .
Кажуть , що не можна голосувати за Конституції в час війни .
Але це кажуть ті , хто не вміє читати або не вміє думати .
Адже чітко записано : зміни в Конституцію вступлять в дію через два роки .
Це означає , що сьогодні ми готуємо нову країну , яка буде .
по новим правилам , установлених Майданом .
І останнє .
Коли у нас розпочалася війна , я на телебаченні казав , що це дуже схоже з ситуацією , яка .
опинилася Хорватія .
Хорватська Республіка стояла голіруч , як і наші герої , проти до зубів озброєної югославської армії і вони змушені були піти на особливий статус Сербської країни , 20 разів голосуючи за особливий статус цього сепаратиського анклаву , тільки для того , щоб встало сонце і одного дня переможна армія звільнила всю країну і це сонце буде в нас , якщо ми будемо не хуторянами .
Ті , хто сьогодні закликає не підтримувати Мінські угоди , має відповісти на просте питання .
Ми самостійно можемо вистояти проти Москви ?
Ні .
Хтось знає кращих союзників , ніж США і ЄС ?
Ні .
А тому треба підтримувати міжнародну антипутінську коаліцію голосуючи сього за зміну системи влади і за збереження міжнародного фронту на захист України і ми це зробимо не дивлячись на гавкіт і дурість тих , хто хоче на місцевих виборах взяти 10 зайвих голів сільради , просравши країну .
Цього не буде , в цій залі є розумна більшість .
Голосуємо " за " .
Слава Україні .
Шановні колеги народні депутати , ми вислухали виступи від фракцій українського парламенту і позиція фракцій абсолютно чітко висловлена .
Я думаю , що всі в умовах мають бути рівні .
Насправді , ви знаєте , в мене таке враження , що зміни до Конституції , які запропоновані Президентом , які отримали схвалення фахівців конституційного права , які отримали позитивний висновок Венеціанської комісії , яка є найавторитетнішим органом Ради Європи , це одна справа .
А деякі виступи з цієї трибуни , які говорять про те , що це не децентралізація , що це якийсь певний особливий статус , говорять про зовсім інший документ .
Я не знаю хто і як , але попередні 8 років свого життя я був Вінницьким міським головою , я є представником місцевого самоврядування в своєму серці і в своєму розумі , я знаю що таке децентралізація і знаю що таке центральна влада за всіх президентів , за всіх прем'єрів , за всіх міністрів , які хотіли панувати на нашій українській землі .
Я переконаний в тому , що настав той час , як повноцінна влада місцевого самоврядування буде повністю належна .
органам місцевого самоврядування , коли кожна громада отримає свої податки , свої повноваження , коли будуть ліквідовані різні інспекції , які є паразитом на тлі українського суспільства і економіки .
Це все і є основа децентралізації .
В Конституції , яку ми зараз розглядаємо в першому читанні за основу , це і є якраз той фундамент , на якому буде побудована справжня європейська унітарна і суверенна країна .
Я би ніколи в житті не дозволив собі проголосувати за якісь особливості статуту будь-кого .
І все , що ми зараз почули , на жаль , не відповідає дійсності щодо статусу , щодо інших питань , які є надзвичайно важливими .
Я хочу підтвердити , що за кожну реформу треба боротися , за кожну нашу , . за кожне право людини треба боротися .
І я переконаний , що ми поборемо .
Ми створимо справжню країну , ми зруйнуємо олігархічний клан , який створений за 24 роки .
Ми все зробимо для того , щоб в Україні головним був громадянин України , а не олігарх або хтось інший .
Шановні деякі народні депутати !
Ви присутні тут і по 10 , і по 15 , і по 20 років .
На ваших очах створилась узурпація влади .
Ця реформа – це справжня деузурпація , деолігархізація .
І це розвиток громад в Україні .
А це означає – це внесок в розвиток кожної людини в її освіту , в її охорону здоров'я , в робочі місця і заробітну плату , нормальні роботи і освітлення , в безпеку і в багато інших речей .
А тепер щодо миру .
Ми всі хочемо миру .
І я вірю в те , що Україна буде незалежною , суверенною , територіально цілісною державою .
І ми маємо це з вами зробити .
Все інше – це є нісенітниці , це є те , що не відповідає дійсності .
Тому , шановні колеги , буде поставлено сьогодні на голосування пропозиція відповідно до статті 155-ї Конституції України , частини восьмої статті 149-ї Закону України " Про Регламент Верховної Ради України " .
Ставлю на голосування , але через три хвилини , колеги , проект Постанови , реєстраційний номер 21 .
2217а / П1 по попереднє схвалення законопроекту про внесення змін до Конституції України щодо децентралізації влади .
Я прошу розпочати голосування , через 3 хвилини прошу розпочати голосування цієї пропозиції .
Дякую , шановні колеги !
Слава Україні !
Ми переможемо !
Україна понад усе !
Голосуємо , шановні колеги !
Готові ?
Голосуємо , шановні колеги , пропозицію , яку я оголосив .
Будь ласка , голосуємо , шановні колеги .
На голосування в цілому проект Постанови ( реєстраційний номер 2217а / П1 ) про попереднє схвалення законопроекту про внесення змін до Конституції України щодо децентралізації влади .
І прошу підтримати .
Жодному депутату не буде соромно за ці справжні європейські рішення .
Прошу голосувати .
І прошу підтримати .
Слава Україні !
Голосуємо !
За - 265
Рішення прийнято .
Слава Україні !
Це не зрада , це деолігархізація , децентралізація влади .
І слава кожному , хто проголосував .
Дякую .
Шановні колеги !
Позачергове засідання сесії Верховної Ради оголошую закритим .
Оголошую другу сесію .
першу сесію Верховної Ради закритою .
Завтра відбудеться відкриття другої сесії восьмого скликання .
третьої сесії восьмого скликання .
Слава Україні , шановні друзі !
Слава Україні !
