Доброго ранку , шановні народні депутати , запрошені , гості Верховної Ради !
Прошу народних депутатів підготуватися до реєстрації .
Я прошу , увімкніть систему " Рада " .
В залі зареєструвалося 395 народних депутатів .
Шановні народні депутати !
Відповідно до частини другої статті 11 Регламенту Верховної Ради України 23 січня у Верховній Раді України була зареєстрована ініціатива народних депутатів України , яка співвідноситься з вимогами частини другої статті 83 Конституції України щодо скликання позачергової сесії Верховної Ради України .
Тому позачергову сесію Верховної Ради України сьомого скликання оголошую відкритою .
Шановні колеги , в роботі позачергової сесії Верховної Ради України беруть участь президенти України : Леонід Макарович Кравчук , Леонід Данилович Кучма , Віктор Андрійович Ющенко .
Давайте привітаємо президентів України .
Я прошу уваги , шановні народні депутати .
В Україні відбуваються події , які призвели до загибелі людей .
Є постраждалі .
Дозвольте висловити від Верховної Ради глибоке співчуття всім рідним і близьким загиблим .
Давайте вшануємо пам'ять загиблих хвилиною мовчання .
Прошу сідати .
Я запрошую , хвилину попросила Бахтеєва Тетяна Дмитрівна .
Теж такий неприємний випадок .
Прошу , хвилину .
Шановні народні депутати , шановні присутні пани Президенти !
Я 12 років вже народний депутат , Заслужений лікар України , і кожен із вас знає , що моє покликання до " білого халату " і звання лікаря є дуже великим призначенням мого життя .
І зараз важливо пам'ятати , що головним і безцінним багатством для кожної людини є її здоров'я і її життя .
На превеликий жаль , за останній тиждень політичних протистоянь передвчасно загинули 5 українців .
Кожен із них буде в нашій пам'яті патріотом нашої країни .
Ці смерті є передвчасними .
Ми сьогодні не маємо права міняти свої політичні амбіції на життя навіть однієї людини .
Шановні колеги , в Україні захворюваність населення на онкологічні захворювання є другою причиною як інвалідності , так смертності українців .
У нас 1 мільйон хворих з цими захворюваннями і , на жаль , це третя і четверта стадії .
Дайте завершити .
Однак , є великі люди , які все життя віддали боротьби з цим захворюванням .
Вчора помер видатний український лікар - онколог , академік Національної академії медичних наук , Герой України Григорій Васильович Бондар .
Зараз сумує Львів , Тернопіль , Волинь , Запоріжжя , Донецьк , усі 26 регіонів України , тому що його ім'я в лікуванні , науці є визнаними для України , а також в цьому медичному світі .
Він є автором унікальних єдиних у своєму роді медичних лікувань , які сьогодні є золотим стандартом .
Я б ще раз сказала , що його ім'я стоїть в одному рядку з іменами таких як Амосов , Шалімов , Пирогов , Стражеско , Мечников та інших , рівних яким немає у медичному світі .
Кожна третя людина в Донецькому регіоні мала можливість врятувати себе або своїх рідних , знайомих , друзів завдяки його великому професіоналізму .
І кожна десята людина в Україні мала можливість отримати золотий стандарт у лікуванні онкозахворювань методикою доктора Бондаря .
Він народився 22 квітня 1932 року у селі Іскра і пройшов шлях від фельдшера до академіка і до Героя України .
Григорій Бондар все своє життя присвятив боротьбі із тяжкими онкологічними захворюваннями , від яких в Україні кожну годину помирає 10 людей .
Я прошу всіх шановних народних депутатів у знак великої поваги вшанувати хвилиною мовчання пам'ять про патріота країни Григорія Васильовича Бондаря .
Вічна пам'ять в наших серцях .
Дякую .
Прошу сідати .
Шановні колеги , для узгодження порядку денного сьогоднішнього засідання я оголошую перерву на 30 хвилин .
Я оголошую перерву на 30 хвилин .
Керівників фракцій прошу зайти в кабінет Верховної Ради України .
Оголошується перерва .
Так вирішили керівники усіх фракцій .
Оголошується перерва на 30 хвилин .
Шановні народні депутати , ідуть перемовини , розглядаються закони , які ми сьогодні повинні ухвалити .
Ми не можемо сьогодні піти з сесійної зали , поки не приймаємо закони , які потрібні , які очікують люди .
Тому о 12-й годині я дуже прошу , щоб всі були в сесійній залі .
Уже наробітки будуть і ми розглянемо один закон і будемо працювати , щоб і другий .
Два важливих закони нам сьогодні треба прийняти .
Тому о 12-й годині , ми зараз з керівниками фракцій домовились , що ми вийдемо уже з пропозицією , щоб ви послухали і щоб ми проголосували по цим питанням .
Добре ?
О 12-й годині я прошу , щоб всі були в сесійній залі .
Запросіть народних депутатів до сесійної зали .
Шановні народні депутати , продовжуємо роботу нашого засідання .
Я прошу сідати .
Я прошу уваги !
Я прошу уваги , шановні народні депутати !
На Погоджувальній раді депутатських фракцій було запропоновано розглянути на сьогоднішньому пленарному засіданні питання про визнання такими , що втратили чинність , законів , прийнятих Верховною Радою України на пленарному засіданні 16 січня 2014 року .
Це закони України , я прошу уваги .
Номер 721 - VII : про внесення змін до Закону України " Про судоустрій і статус суддів " та процесуальних законів щодо додаткових заходів захисту безпеки громадян .
Номер 722 - VII : про внесення змін до деяких законодавчих актів України щодо відповідальності за вчинення адміністративних правопорушень під час проведення футбольних матчів .
Третій .
Номер 723 - VII : про внесення змін до деяких законодавчих актів України щодо відповідальності за адміністративні правопорушення у сфері забезпечення безпеки дорожнього руху , зафіксовані в автоматичному режимі .
Закон номер 724 - VII : про внесення змін до Регламенту Верховної Ради України .
Номер 725 - VII : про внесення змін до Кримінального процесуального кодексу України щодо заочного кримінального провадження .
Номер 726 - VII : про внесення змін до Закону України " Про безоплатну правову допомогу " щодо відтермінування набрання чинності положень пункту 6 розділуVІ " Прикінцеві та перехідні положення " .
Закон номер 727 - VII : про внесення змін до статті 197 Податкового кодексу України щодо оподаткування операцій із ввезення на митну територію України природного газу .
Закон номер 728 - VII : про внесення змін до статті 297 Кримінального кодексу України щодо відповідальності за осквернення або руйнування пам'ятників , споруджених в пам'ять тих , хто боровся проти нацизму в роки Другої світової війни – радянських воїнів - визволителів , учасників партизанського руху , підпільників , жертв нацистських переслідувань , а також воїнів - інтернаціоналістів та миротворців .
Закон номер 729 - VII : про внесення змін до Кримінального кодексу України щодо відповідальності за заперечення чи виправдання злочинів фашизму .
Зрозуміли ?
Шановні колеги , ставлю на голосування пропозицію про розгляд цього питання на сьогоднішньому пленарному засіданні .
Прошу народних депутатів проголосувати .
За - 355
Проти – 0 , утрималося – 0 , не голосували – 59 .
Рішення прийнято .
По фракціях .
Партія регіонів – 166 , " Батьківщина " – 81 , " УДАР Віталія Кличка " – 37 , " Свобода " – 35 , Компартія – 0 , позафракційні – 36 .
Шановні колеги , оскільки є спільна згода всіх фракцій щодо позитивного вирішення цього питання , вношу пропозицію прийняття рішення ad hoc про розгляд цих законопроектів без обговорення та прийняття щодо них рішення пакетом за основу і в цілому .
Прошу народних депутатів проголосувати за цю пропозицію .
Прошу голосувати .
За - 356
Проти – 1 , утрималося – 1 , не голосували – 57 .
Рішення прийнято .
По фракціях .
Партія регіонів – 165 , " Батьківщина " – 81 , " УДАР Віталія Кличка " – 37 , " Свобода " – 35 , Компартія України – 0 , позафракційні – 38 .
Я прошу уваги .
Ставлю на голосування пропозицію про визнання такими , що втратили чинність , Законів України від 16 . 01 . 2014 року ( номер 721 - VII , 722 - VII , 723 - VII , 724 - VII , 725 - VII , 726 - VIІ , 727 - VII , номер 728- VII і номер 729 - VII .
Прошу народних депутатів голосувати .
За - 361
Проти – 2 , утрималося – 0 , не голосувало – 49 .
Рішення прийнято .
По фракціях .
Партія регіонів – 167 , " Батьківщина " – 81 , " УДАР Віталія Кличка " – 39 , об'єднання " Свобода " – 35 , Компартія України – 0 , позафракційні – 39 .
Шановні народні депутати !
Оскільки є спільна згода всіх керівників фракцій щодо позитивного вирішення питання , вношу пропозицію прийняти рішенняad hoс про розгляд законопроектів , які внесені на заміну деяких скасованих законів .
Я прошу уваги !
Це законопроекти :
Реєстраційний номер 4030 : проект Закону про внесення змін до Закон України " Про безоплатну правову допомогу " ( щодо відтермінування набранням чинності положень пункту 6 розділуVI " Прикінцеві та перехідні положення " .
Закон ( реєстраційний номер 4037 ) : проект Закону про внесення змін до статті 297 Кримінального кодексу України ( щодо відповідальності за осквернення або руйнування пам'ятників споруджених в пам'ять тих , хто боровся проти нацизму в роки Другої Світової війни – радянських воїнів - визволителів , учасників партизанського руху , підпільників , жертв нацистських переслідувань , а також воїнів - інтернаціоналістів та миротворців ) .
Третій закон .
Реєстраційний номер 4038 : проект Закону про внесення змін до Кримінального кодексу України щодо відповідальності за заперечення чи виправдання злочинів фашизму .
Четвертий закон .
Реєстраційний номер 4039 : проект Закону про внесення змін до статті 197 Податкового кодексу України щодо звільнення від обкладання податком на додану вартість операцій з ввезення на митну територію України природного газу .
Ставлю на голосування , шановні народні депутати , пропозицію про включення цих законопроектів до порядку денного сьогоднішнього засідання позачергової сесії .
Прошу народних депутатів голосувати .
За - 314
Проти – 1 , утрималось – 6 , не голосували – 89 .
Рішення прийнято .
По фракціях .
Партія регіонів – 174 , " Батьківщина " – 52 , " УДАР Віталія Кличка " – 35 , Свобода – 0 , Компартія – 29 , позафракційні – 24 .
Шановні колеги !
Оскільки є спільна згода всіх керівників фракцій , ми дуже довго домовлялися щодо прийняття рішення по цих законопроектах , вношу пропозицію прийняти рішенняad hoс про розгляд цих законопроектів без обговорення та прийняття щодо них рішення пакетом за основу і в цілому .
Прошу народних депутатів проголосувати за цю пропозицію .
Прошу голосувати .
За -296
Проти – 3 , утрималися – 12 , не голосувало – 97 .
Рішення прийнято .
По фракціях : Партія Регіонів – 172 , " Батьківщина " – 42 , " УДАР Віталія Кличка " – 30 , " Свобода " – 0 , Компартія України – 27 , позафракційні – 25 .
Шановні депутати , ставлю на голосування пропозицію про прийняття за основу і в цілому наступних законопроектів ( реєстраційні номери : 4030 , номер 4037 , номер 4038 і номер 4039 ) .
Прошу народних депутатів голосувати .
Прошу голосувати !
Чотири закони пакетом , ми домовилися .
Прошу голосувати .
За-257
Я повторюю , які закони .
Номер . реєстраційний номер 4030 ми проголосували .
Назви законів ?
Я прошу уваги !
Ми проголосували .
Давайте я оголошу рішення .
За – 257 , проти – 4 , утрималося – 13 , не голосувало – 132 .
Рішення прийнято .
По фракціях : Партія Регіонів – 170 , " Батьківщина " – 29 , " УДАР Віталія Кличка " – 9 , " Свобода " – 0 , Компартія – 30 , позафракційні – 19 .
Ми проголосували , розшифровую ще раз , бо ми ж оголошували .
Реєстраційний номер 4030 – це проект Закону про внесення змін до Закону України " Про безоплатну правову допомогу " ( щодо відтермінування набрання чинності положень пункту 6 розділу VI " Прикінцеві та перехідні положення " .
Реєстраційний номер 4037 : проект Закону про внесення змін до статті 297 Кримінального кодексу України ( щодо відповідальності за осквернення або руйнування пам'ятників , споруджених в пам'ять тих , хто боровся проти нацизму в роки Другої світової війни – радянських воїнів - визволителів , учасників партизанського руху , підпільників , жертв нацистських переслідувань , а також воїнів - інтернаціоналістів та миротворців ) .
Закон номер 4038 : проект Закону про внесення змін до Кримінального кодексу України щодо відповідальності за заперечення чи виправдання злочинів фашизму .
І проект Закону ( номер 4039 ) про внесення зміни до статті 197 Податкового кодексу України щодо звільнення від обкладання податком на додану вартість операцій із ввезенням на митну територію України природного газу .
Шановні колеги , я оголошую .
ми продовжуємо роботу сесії .
Я прошу хвилину – Турчинов .
Шановний Володимир Васильович , шановні колеги , перед тим , як піти на перерву для того , щоб підготувати голосування щодо Закону про амністію є пропозиція : давайте включимо його до порядку денного цієї сесії , а також включимо до порядку денного створення Спеціальної тимчасової комісії щодо зміни Конституції і підемо на перерву .
Дякую .
Я прошу керівників фракцій , тому що друге питання ми на Погоджувальній раді фракцій не розглядали , то давайте обговоримо .
Давайте перше питання я поставлю на голосування : щоб ми Закон про амністію включили в порядок денний сьогоднішнього засідання і сьогодні прийняли рішення по ньому .
Згодні ?
Прошу народних депутатів проголосувати .
За - 396
Проти – 0 , утримались – 0 , не голосували – 17 .
Рішення прийняли .
По фракціях .
Партія регіонів – 173 , " Батьківщина " – 80 , " УДАР Віталія Кличка " – 39 , " Свобода " – 35 , Компартія України – 29 , позафракційні – 40 .
Я прошу , Арсеній Петрович , друге питання зняти зараз , а коли зберемося о 16 годині , тоді ми повернемося до цього питання .
Прошу хвилину .
Арсеній Петрович , прошу .
Шановні члени парламенту , дуже важливо , що ми сьогодні розглянемо на засіданні парламенту законопроект , який звільняє від відповідальності людей , які вийшли на мирні протести .
А те , що стосується Тимчасової спеціальної комісії про внесення змін до Конституції , то ми домовилися про те , що ми готуємо зараз законопроект , він не потребує включення до порядку денного .
І ми будемо пропонувати , Володимир Васильович , о четвертій годині дня - з головою фракції наших політичних опонентів ми говорили , - проголосувати і створити спеціальну комісію парламенту про внесення змін до Української Конституції .
Дякую .
О 16 годині давайте обговоримо – і повернемося .
Шановні народні депутати , зараз оголошується перерва до 16 години .
О 16 годині дуже важливий Закон " Про амністію " .
Я прошу всіх прийняти участь у засіданні о 16 годині .
Шановні народні депутати , я прошу сідати .
Підготуватися до голосування .
Шановні народні депутати , я прошу підготуватися до голосування .
Шановні колеги , переговори продовжуються .
Вони не прості тому що .
і дуже не просте питання – питання амністії .
Ми знайшли порозуміння між опозицією і більшістю по цьому питанню , але , але є ще деякі питання , які треба ще продовжити , щоб найти повне порозуміння по Закону по амністії .
Тому яка вноситься пропозиція .
Продовжити роботу Позачергової сесії завтра – завтра об 11-й годині ранку в цьому сесійному залі .
Зрозуміла пропозиція ?
Я ставлю на голосування , щоб завтра об 11-й годині продовжити роботу Позачергової сесії Верховної Ради України .
Прошу народних депутатів голосувати .
За - 368
Проти – 0 , утримався – 1 , не голосували – 32 .
Рішення прийнято .
Засідання сесії сьогодні оголошую закритим .
Завтра об 11-й годині продовжимо роботу сесії .
