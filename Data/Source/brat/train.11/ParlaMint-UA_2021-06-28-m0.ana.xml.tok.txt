Доброго дня , шановні колеги !
Доброго дня , шановні народні депутати !
Доброго дня , шановні представники засобів масової інформації , духовенства , представники дипломатичних місій !
Запрошую до зали засідань Верховної Ради України Президента України Володимира Олександровича Зеленського .
Прошу привітати Президента .
Прошу воїнів почесної варти внести Конституцію України до зали засідань Верховної Ради України .
Прошу всіх встати .
Шановні народні депутати України !
Шановні гості Верховної Ради України !
В урочистому засіданні Верховної Ради України беруть участь : Президент України Володимир Олександрович Зеленський ; народні депутати України дев'ятого та попередніх скликань ; голови Верховної Ради України попередніх скликань ; президенти України Леонід Данилович Кучма , Віктор Андрійович Ющенко , Петро Олексійович Порошенко ; Прем'єр - міністр України Денис Анатолійович Шмигаль та члени Кабінету Міністрів України ; керівники судової гілки влади ; судді Конституційного Суду України ; Голова Верховного Суду ; присутні посадові особи , яких Верховна Рада обирає , призначає і надає згоду на призначення на посаду ; Секретар Ради національної безпеки і оборони ; голови обласних рад ; Київський міський голова ; президент Національної академії наук України ; предстоятелі церков і релігійних організацій України ; голови дипломатичних представництв іноземних держав та керівники представництв міжнародних організацій акредитованих в Україні ; представники засобів масової інформації .
Шановні народні депутати , шановні гості Верховної Ради України , урочисте засідання Верховної Ради України з нагоди 25-річчя прийняття Конституції України оголошую відкритим .
До слова запрошується Президент України Володимир Олександрович Зеленський .
Дякую .
Шановні народні депутати України , пане Голово , пане Прем'єр - міністре , представники уряду , Офісу Президента , дипломатичного корпусу , ваші блаженства , шановні судді , шановні журналісти , гості урочистого засідання !
Шановні громадяни України !
Чверть століття тому саме у цей день , саме у цій залі народився дуже важливий символ , символ нашої історії , нашої незалежності і нашої держави .
І я щиро вітаю всіх нас з цим великим особливим подвійним святом – з Днем Конституції України та з 25-річницею з дня її ухвалення .
Знаєте , у таку знакову унікальну дату мені дуже хотілося не лише щось сказати , але і щось важливе зробити .
Зробити дещо більше ніж типові ювілейні марки та монети з написом " Українській Конституції – 25 " .
Перед тим , як приїхати сюди , я традиційно , як і щороку , покладав квіти до пам'ятника Пилипу Орлику – гетьману Війська Запорозького і автору знаменитої Конституції 1710 року , яку називають першою писемною Конституцією Європи .
Переважна більшість з нас про неї знає , чула , читала або вивчала .
І разом з тим переважна більшість з нас ніколи не бачила її вживу , не бачила частинки своєї історії і своєї спадщини .
Більш того , за 311 років Конституція Пилипа Орлика жодного разу не була вдома , на Батьківщині .
І це неправильно , це несправедливо і це потрібно виправити .
Десь так можна стисло описати діалог , який декілька місяців ми вели з владою Швеції у Національному архіві якої зберігається оригінал Конституції Пилипа Орлика .
І сьогодні ми нарешті можемо поділитися дуже хорошими новинами .
Перша .
Національний архів Швеції передав Україні три копії Конституції Пилипа Орлика .
Одна вже зранку виставлена в фойє Верховної Ради України .
Друга буде знаходитись в Офісі Президента .
Третя – у Конституційному Суді України , після його оновлення і перезавантаження .
І друга новина .
До 30-ї річниці нашої незалежності вперше за 311 років до України потрапить оригінал Конституції Пилипа Орлика .
Її разом з Булавою гетьмана Пилипа Орлика і гетьмана Івана Мазепи усі охочі зможуть побачити у Софійському Соборі .
Полотно нашої історії має тисячу років і стільки ж бракуюючих частин пазлів .
Ми повертаємо українцям ці частини , ми повертаємо Україні Україну .
Слава Україні !
З цієї високої трибуни я хочу ще раз подякувати нашим швецьким партнерам .
За останній місяць , враховуючи " Євро - 2020 " , Швеція вже вдруге показує , що є нашим великим другом .
І ми віримо , що і завтра вона втретє покаже , як сильно любить Україну .
Насправді , я пожартував , я всім бажаю завтра успіху , і нехай переможе сильніший .
Але хто сильніший ми з вами знаємо .
Пані та панове !
25 років тому відбулася дійсно історична подія , її значення настільки масштабне , що навіть легкий пафос у оцінках виглядає доречним , я вважаю , і органічним .
Ухвалення Конституції називають останнім акордом у симфонії державотворення , біблією правничих заповідей для всіх українців , юридичним щитом і бронею для прав і свобод людини і громадянина , візитною карткою держави і нації , що на найвищому законодавчому рівні відповідає на питання : хто ми , звідки ми , чого прагнемо , як хочемо жити і куди хочемо дійти .
Але я думаю , що найкращу оцінку Конституції дає сама Конституція .
Перше слово , яким починається її перша стаття , " Україна " , і цим все сказано .
Її друга стаття починається словом " суверенітет " .
А третя – словом " людина " .
І цим сказано ще більше .
Так , ви знаєте , у порівнянні із віковими конституціями багатьох держав наш Основний Закон є дуже молодим або навіть юним .
Але речі , про які я сказав вище , а також оцінка міжнародної спільноти , яка назвала нашу Конституцію дійсно однією з найбільш демократичних , її людиноцентричність ( третина статей присвячена правам , саме правам і свободам людини і громадянина ) – все це каже про те , що наша дійсно молода Конституція , водночас зріла і мудра .
І це абсолютно логічно , адже 25 років – це тільки її новітній період , в якому передують багатовікові традиції конституційного процесу України .
Понад тисячу років " Руській Правді " , 367 років – Березневим статтям Богдана Хмельницького , більш ніж століття – Конституції УНР .
І згадана сьогодні Конституція Пилипа Орлика .
Наш обов'язок – примножувати ці важливі традиції , оберігаючи сучасну Конституцію , знаючи , як важко далося її ухвалення .
Сьогодні я хочу подякувати депутатам Верховної Ради України другого скликання  , які дійсно попри політичні протистояння , 15 різних проектів Конституції , 6 тисячок поправок перед другим читанням і безперервне засідання більше 24 годин знайшли в собі сили й досягли єдності , щоб ухвалити довгоочікувану Конституцію України .
Дякуємо вам .
Щоб остаточно усвідомити її значення , просто на мить давайте уявимо , що у 96-му році цього б не сталося .
І ми досі живемо з вами за радянською Конституцією , називаємося Українською РСР , маємо умовну свободу слова , думки , пересування , віросповідання , політичного вибору , права приватної власності , можливості займатися бізнесом і ще багато - багато всього .
Дорогі громадяни , 28 червня 96-го року поява Конституції України ознаменувала і низку інших дуже важливих речей .
Українська мова отримала статус єдиної державної мови ,  а гривня – статус нашої національної валюти .
На найвищому законодавчому рівні були закріплені державні символи : синьо - жовтий прапор , тризуб та гімн " Ще не вмерла Україна " .
І всі ці роки існує тільки одне незакрите питання : єдиний державний символ , який прямо передбачений Конституцією України , якого досі не існує , – це Великий Герб України .
За ці роки дійсно було багато різних конкурсів , суперечок , бували сварки , думки різні , різні бачення .
Це нормально , це демократія .
І я гадаю , що у рік 30-ліття Незалежності і 25-ліття нашої Конституції потрібно у цьому питанні нарешті поставити крапку .
А тому , відповідно до статті 93 Конституції України , я вношу на розгляд Верховної Ради України проект законопроекту про Великий Державний Герб України і визначаю його як невідкладний для позачергового розгляду Верховною Радою України .
І доповідатиме законопроект під час його розгляду на пленарному засіданні Верховної Ради України буде перший Президент України Леонід Макарович Кравчук .
І я хочу подякувати всім депутатам .
Я знаю , з багатьох партій , фракцій всі долучені до цього процесу , він дуже важливий , а також за системну і велику роботу ще раз дякую депутатам другого скликання .
І наостанок хочу звернутись до народних депутатів України , до урядовців та всіх інших наших поважних державних службовців незалежно від рангу , незалежно від статусу .
Після перших слів трьох статей нашої Конституції , про які ви вже чули , наступні статті Основного Закону починаються такими словами як : держава , земля , суспільне життя , права і свободи , громадяни , діти , екологічна безпека , правовий порядок , захист Вітчизни , державна мова і символи , право голосу , народне волевиявлення .
І дуже далеко після них , майже в кінці , вперше згадуються слова : " Президент України , народні депутати і Кабінет Міністрів " .
В Конституції чітко визначено пріоритети , все те , що набагато вище нас всіх , наших інтересів та наших амбіцій , все те , що ми маємо захищати і забезпечувати , все те , чому і кому ми маємо служити , більшість я сьогодні назвав .
Можливо , ви запам'ятали не всі та головне запам'ятати три – Україна , суверенітет , людина .
Зі святом всіх нас , з Днем Конституції України !
Слава Україні !
Підписано .
Дякую .
Шановні народні депутати !
Шановні гості Верховної Ради України !
До слова запрошується Голова Верховної Ради України Дмитро Олександрович Разумков .
Добрий день , шановні колеги !
Я хочу привітати вас всіх зі святом !
25 років тому в цих стінах відбувалася без перебільшення історична подія .
Вона стала не тільки важливою складовою українського державотворення , вона фактично поділила нашу історію на до та після .
" Є Конституція ! " – саме такі слова першими прозвучали в цій залі після прийняття Основного Закону нашої країни .
Лише одне речення , яке мало колосальний вплив на життя багатомільйонної держави .
Ухвалення Основного Закону зробило нашу незалежність легітимною в очах всього світу .
Ми чітко заявили , за що виступає і за що бореться наша держава , які принципи лежать в її основі .
Ухвалення Конституції стало кульмінацією довготривалого процесу .
Передували ж цьому роки наполегливої цілодобової праці десятків фахівців , які крок за кроком творили одну з найкращих конституцій Європи .
Шлях до отримання основного закону був непростим , іноді ми можемо говорити навіть тернистим .
Це було 6 років підготовки , більше 2 тисяч пропозицій і майже доба безперервних запеклих дискусій в залі Верховної Ради України .
І це все було зроблено лише для того , щоб на табло побачити омріяне : 315 – за , рішення прийнято .
Без спільних зусиль Верховної Ради другого скликання , Президента Кучми та українського суспільства всього цього не відбулося б .
І це лише вкотре переконує нас , що , коли ми маємо консенсус , ми можемо спільно боротися і досягати успіхів на користь нашої держави .
Коли поринаємо у нескінченні з'ясування відносин та неконструктивну боротьбу політичних позицій , втрачаємо час на розвиток держави .
Ухвалення Конституції стало конкретним втіленням права нашого народу на самовизначення , вираження його волі розвиватися і зміцнювати демократичну та правову державу .
Документ закріпив правові основи країни , її суверенітет та територіальну цілісність , основні права і свободи громадянина України .
Сьогодні , 25 років потому , ми можемо твердо сказати : у нашій Конституції закріплені ті права , за які упродовж багатьох років ми боролися як нація , такі цінності , які плекаємо як українське суспільство .
Ухвалення Основного Закону стало остаточним завершенням нашого багатовікового народного державотворення .
Історія свідчить , конституційні традиції України беруться ще з далекого 1710 року , коли з'явився перший , але дуже важливий акт – Конституція Пилипа Орлика , документ , в якому були закріплені ідеї розподілу влади та формувалися принципи для побудови країни .
Важливими здобутками у розбудові української державності були і універсали Центральної Ради УНР , і Конституція УНР , а також конституційні акти ЗУНР .
Всі вони лише вкотре підтверджують прагнення народу України жити у вільній , суверенній і правовій державі .
А , найголовніше , є яскравим свідченням політичної волі для державотворчого процесу , який завжди супроводжував українську націю .
Ювілей Конституції – це також хороша нагода переосмислити і роль українського парламенту .
З монету проголошення незалежності Верховна Рада Україна була , є і залишається майданчиком пошуку балансу та досягнення компромісу , компромісу в питаннях життєво важливих політичних рішень в нашій державі .
У часи серйозних викликів , які в різні періоди стояли перед Україною , саме парламент відіграв одну з ключових ролей у відстоюванні інтересів держави та суспільства .
Верховна Рада України оперативно реагувала на виклики та завжди займала виключну позицію в інтересах українського суспільства та народу .
І так має бути завжди .
Однак сказати , що конституційний процес завершився з прийняттям Основного Закону буде неправильно .
Він триває доти , доки існує держава та розвивається суспільство .
З моменту прийняття Конституції до її тексту декілька разів вносились зміни .
Цей процес сьогодні триває в стінах Верховної Ради також .
Сучасний етап конституційної модернізації України характеризується поглибленням верховенства права , вдосконаленням існуючої системи державного управління та розвитку місцевого самоврядування та територіального устрою .
У 2019 році до Конституції були внесені дуже важливі зміни , там були закріплені наші стратегічні прагнення і стремління до Європейського Союзу та НАТО .
В умовах анексії та окупації частини території України надважливим завданням виступає поширення дії Основного Закону на всю територію нашої держави , забезпечення її цілісності і недоторканності у межах існуючих міжнародно визнаних кордонів ,  поглиблення конституційних гарантій територіального устрою України .
Невід'ємною частиною конституційної модернізації України є також розвиток місцевого самоврядування .
Станом на сьогодні реформа децентралізації поки що не завершена .
Аби довести її до логічного кінця та реалізувати в повному обсязі , нам необхідно буде внести зміни до Конституції .
Це буде не простий , але історичний процес , однак саме він дозволить місцевим органам влади отримати як більше повноважень , так і більше відповідальності для розвитку своїх регіонів .
Водночас всі повинні пам'ятати , що зміни до Конституції повинні бути максимально виваженими , обережними та обдуманими , тому що будь-яка , навіть маленька помилка може призвести до глобальних наслідків , іноді катастрофічних .
Перед парламентом залишаються актуальними питання для вдосконалення та модернізації Конституції , але все це буде залежати виключно від нашої з вами спільної роботи .
Саме парламент є моделлю українського суспільства , який представляв та представляє нашу різноманітну країну .
І якщо ми хочемо стрімкого розвитку держави , маємо тут , у стінах Верховної Ради України , прагнути політичного консенсусу .
І не лише прагнути , але і його досягати .
Тим більше , що в цьому скликанні ми вже неодноразово доводили свою спроможність об'єднуватись навколо важливих для держави речей , відкладаючи політичні гасла і політику взагалі .
Втім завершити свій виступ я б хотів на іншому .
Ухвалення Конституції 25 років тому дало нам дорожню карту на шляху до демократичного розвитку держави .
Основний Закон наділив і затвердив наші права та свободи .
У той же час ми повинні не забувати і про наші конституційні обов'язки , вони також закріплені в Конституції нашої держави .
Саме їх дотримання буде найбільшим проявом поваги до Конституції , адже цей принцип починає діяти з кожного з нас , тому що закон один для всіх .
Якщо ми не будемо дотримуватись цих цінностей , це вже буде не зовсім Україна , вірніше , це вже буде зовсім не Україна .
Тому що наша земля є невіддільною від свободи .
демократії , верховенства права та людяності .
Тому нехай Конституція завжди слугує для української влади дороговказом , щоб працювати на інтереси країни заради українського народу , його майбутнього та нашої держави – суверенної , неподільної та незалежної .
Зі святом !
З Днем Конституції !
До слова запрошується другий Президент України , співголова Конституційної комісії з підготовки Конституції України Леонід Данилович Кучма .
Давно тут не був .
Шановний пане Президенте , шановний Голово Верховної Ради , народні депутати , святі отці !
Мені дійсно сьогодні особливо приємно бачити в цій залі депутатів другого скликання , які , не дивлячись на всі політичні негаразди , прийняли Конституцію , срібний ювілей якої ми сьогодні з вами відзначаємо .
Спасибі вам .
Бо сьогодні дійсно святковий для нас день , святковий , пам'ятний .
Більше 10 років я звертався в цьому залі в якості Президента , але ніколи не бачив перед собою справжньої парламентської більшості , тим більше нинішня монобільшість готова працювати , співпрацювати , а головне – брати на себе відповідальність .
Такого тоді взагалі уявити собі було неможливо .
Останній раз з цієї трибуни я виступав 16 років тому , 8 грудня 2004 року , знаєте , з якого питання , до речі , конституційного питання .
Правда , той виступ був не урочистий , а більше драматичний .
Для молодих депутатів , а таких переважна більшість в цій залі , чверть століття – це вже історія .
Наша Конституція , справді , вже має свою історію .
І , як водиться , в історії є і спогади паралельні .
Зупинюсь на окремих аспектах .
Не раз приходилося чути , що Конституцію можна і треба було прийняти значно раніше .
Важко з цим не погодитися .
Але вийшло так , що Україна замикала парад Конституцій серед пострадянських республік , замикала .
Ставши Президентом , я робив все , щоб якнайшвидше прийняти нову Конституцію , бо радянська Конституція , хоч і підрихтована , не могла сприяти побудові суверенної , правової , соціально - ринкової держави .
Навіть на п'ятому році незалежності дискусії з таких державних значимих питань , як мова , прапор , герб , були надзвичайно гострі .
Парламент тоді був дуже поляризований і не тільки політично , але й ідеологічно , тож Конституція стала яскравим прикладом компромісу .
Її прийняття було високо оцінено в українському суспільстві та в міжнародній спільноті .
Навіть прискіплива Венеціанська комісія визнала її однією з найдосконаліших в Європі .
З позиції сьогоднішнього дня , з 25-річної дистанції можу твердо заявити , що Конституція 96-го року стала двигуном для подолання кризи та здійснення реформ .
Спочатку конституційний договір , а потім сама Конституція дала можливість створити ефективну вертикаль виконавчої влади , яка забезпечила подолання глибокої кризи , а згодом високого економічного зростання .
Тоді дехто з політиків це називав узурпацією влади .
Але тодішні успіхи подолання кризи та зростання економіки сьогоднішні історики пов'язують саме з підвищенням ефективності виконавчої влади .
Хочу особливо підкреслити значення наданих Президенту повноважень видавати протягом 3 років законодавчо значимі укази з економічних питань .
Мною було підписано більше 400 указів з однією метою : оперативно та ефективно розв'язувати економічні проблеми .
Час підтвердив то були своєчасні та ефективні рішення .
Близько 90 відсотків указів згодом були трансформовані в закони .
Такі повноваження були потрібні насамперед на перехідний період від старої системи до нової .
Вже на початку моєї другої каденції з'явилась можливість зміщення повноважень та відповідальності в бік парламенту , аж до зміни президентсько - парламентської моделі на парламентсько - президентську .
Для цього була ініційована політреформа та зміни до Конституції , які зрештою були прийняті в грудні 2004 року .
Я ніколи не вважав 96-го року Конституцію ідеалом на всі часи .
В ній були прогалини .
Взяти хоча б таку .
В конституційну ніч права народу як єдиного джерела влади було зведено до дорадчого органу голосу .
Між тим законодавча пріоритетність результатів всенародних референдумів – це важливий принцип демократії .
Чи не тому питання референдуму квітня 2000 року , 20 років пройшло , досі залишається актуальною темою дискусії політиків та суспільства .
На жаль , тоді у 2004 році не всі політичні сили і депутатські фракції підтримали мої пропозиції , але віддаю їм належне .
Саме вони стали на захист політреформи у 2010 році від конституційного реваншу Януковича .
А пізніше , у лютому 14-го року , Конституція 2004 року зіграла свою позитивну роль для розв'язання політичної кризи та відновлення конституційної справедливості .
Кажу про це не для того , щоб комусь дорікнути , а себе похвалити , навпаки , хотів би застерегти від необдуманих кон' юнктурних демаршів по відношенню до Конституції з важкими суспільно - політичними наслідками .
Події останніх 16 років лише додавали впевненості в тому , що відповідальність парламентської більшості за формування та діяльність уряду має бути абсолютним пріоритетом .
Парламент разом з урядом мають бути в одній згуртованій команді корабля " Україна " .
Нарешті , про найголовніше – дотримання Конституції .
В цій царині у нас проблем набагато більше ніж від її недосконалості .
Досить згадати , як з подачі групи депутатів " регіоналів " Конституційний Суд проголосував за скасування політреформи та змін до Конституції .
Це дійсно відбулося всупереч самій Конституції , яка передбачає можливість зміни її тексту лише через процедуру голосування конституційною більшістю депутатів .
Але ж сам Конституційний Суд є підконституційним , а не надконституційним .
Шановне товариство !
Срібний ювілей Конституції дає нам сьогодні привід не тільки для спогадів , але і для погляду у майбутнє .
Чверть століття конституційного творення дало нам багато важливих уроків .
Хочу наголосити на одному з них .
Конституція повинна захищати суспільство та громадян .
Але бувають моменти , коли суспільство та громадяни мають захистити Конституцію .
Треба пам'ятати про це .
Це не означає , що Конституція має бути недоторканною .
Вона має розвиватись , вдосконалюватись .
Її можна і треба міняти за вимогами часу .
Але робити це треба виключно в життєвих інтересах Українського народу .
І я бажаю , щоб в цьому залі завжди була непохитна монолітна більшість , але не партійна , а державницька .
Щоб тут була одностайність , коли йдеться про захист національних інтересів України , життєвих потреб нашого народу і нашої Конституції .
Ще раз вітаю вас зі святом !
Щиро бажаю українському народу і всім нам конституційної мудрості , гарантування конституційних прав і , звичайно , виконання конституційних обов'язків .
Дякую .
До слова запрошується Голова Верховної Ради України другого та п'ятого скликань , співголова Конституційної комісії з підготовки Конституції України Олександр Олександрович Мороз .
Шановний Президенте !
Шановний Голово Верховної Ради України , Прем'єр - міністре , учасники засідань !
Дорогі співвітчизники !
Я сердечно вітаю вас з сьогоднішнім днем і святом – Днем Конституції !
Вітаю і від себе , і від представників Асоціації колишніх депутатів , які мені доручили звернутися до вас .
І хоч їх , правда , героїчний минулий парламент забув згадати , що вони творці держави , тим не менше , вони на це все мають право .
Я думаю , що ця недоречність буде виправлена .
Конституція – серцевина правової системи держави .
І природно її повинні знати всі , починаючи від Президента і закінчуючи школярем .
Треба вчити її і в школі , треба долучати до того тих , хто розуміється на праві і на конституційних нормах , і щоб вони йшли в школу і пояснювали , як треба шанувати Основний Закон , як його дотримуватись і що з того передбачається для суспільства .
А це означає , що треба мати відповідні підручники , документи , на які може посилатися і вчитель , і той , хто приходить на зустрічі з молодими , і так далі .
От я заходжу в асоціацію колишніх депутатів і дивлюсь на такий великий фоліант " Історія парламентаризму в Україні " .
Такої дорогої книжки я ще не бачив , щоб видана була у нас , і , очевидно , вона і змістом така ж сама , справді цікавий документ .
Я читаю , що було у другому скликанні , коли ухвалювалась Конституція .
І там я дізнався про те , що 19 червня робота парламенту над Конституцією була заблокована , і Рада регіонів при Президенті , і РНБО звернулися з проханням до Леоніда Даниловича , щоб він видав Указ про проведення референдуму .
Я ж знаю , що так не було .
Я піднімаю стенограму , 120 сторінок 19 червня , де дискусія велася про процедуру розгляду у другому читанні проекту Конституції , перенесено на другий день , щоб комітети і фракції розглянули процедури , які дискусійні , і у п'ятницю , через день , почалася продуктивна робота над текстом Конституції .
До ухвалення референдуму про .
указу про .
чи до проголошення референдуму було розглянуто повнокровно 49 статей Конституції , майже третина всього документа .
Я в даному випадку не у претензії до Леоніда Даниловича .
Справа в тому , що і він , і всі ми , і більшість депутатів того скликання – вихідці адміністративної системи .
Вони розуміли так , що спереду отам є булава , хтось каже гетьман був і так дальше , забуваючи про те , що система влади , яка в нас існувала до того та , власне кажучи , майже і сьогодні , ще запроваджена ще ханом Батиєм .
Тому треба її змінювати цю систему .
І в Декларації про державний суверенітет було ухвалено як треба змінити .
І ця декларація була основою референдуму всенародного у 91-му році .
Тому ми повинні , говорячи про Конституцію , мати на увазі , що норми її захищені волевиявленням всього народу , справжнього референдуму , і з такою ж відповідальністю ми повинні ставитися до цього документу .
Так от , я сподіваюся , що і згадана мною ремарка буде виправлена , тим паче , що там редакційну колегію очолював відомий у цьому залі академік , історик , тому я сподіваюся , що він теж почитає те , що підписано , і треба виправляти , тому що людям треба доносити правду .
Яке місце Конституції в демократичній державі ?
От як ми бачимо формулу демократії , адже демократична держава – це в першій статті Основного Закону передбачено .
Так от , формула демократії – це народ , Конституція , влада .
Якщо така тріада є і в центрі її знаходиться Конституція , ухвалена народом , тоді влада буде честь мати перед Конституцією і робитиме так як записано в Конституції , а для цього треба забезпечити відповідну і систему влади .
У нас як сьогодні є ?
Народ , влада , а далі Конституція , яку можна змінити , яку можна замінити , переробити і так далі .
Відкрийте , ми на останній науково - практичній конференції дивилися новий текст оновленої Конституції , чомусь мені здалося , що найбільше змін до Конституції внесено в розділі " Президент " .
Навіщо це робиться ?
Я знаю , що ні один європейський Президент не дбає так про зміни Конституції , як це траплялося в нас .
Чому ?
Тому що ми всі вихідці із цієї адміністративної системи , де треба , щоб хтось булавою сказав , як треба робити і все інше .
Так чи не так , корисно це для держави чи не корисно для суспільства – не в тому річ .
Ми повинні забезпечити демократію насправді .
А демократія буде тоді , коли кожен – кожен на місці , кожен громадянином стане і буде відповідати за свої політичні рішення .
Коли він не буде очікувати , хто йому скаже там з екрана телевізора чи скаже , що цей красивий чи красива , а цей щось обіцяв хороше , а цей гречки приніс додому чи 50 гривень абощо .
А він братиме на себе відповідальність за те , кого він обирає , бо він житиме від того , його сім'я житиме від того , хто сьогодні знаходиться при владі на місцевому рівні , на вищому , середньому рівні і у Верховній Раді , чи хто буде Президентом .
Це принципово важливо .
Це означає зміну системи влади .
Я з часу і прийняття Конституції , і після того кричу про це скільки років – і все нібито .
ніби я щось не те кажу , що потрібно суспільству , потрібно державі .
І подивіться , так організована влада державна у скандинавських країнах .
Там кожен відповідає , він розуміє , що він громадянин чи у Франції , чи у Польщі абощо .
Чому ми не бачимо , що влада сьогодні .
вірніше , влада відсторонена від народу .
Це факт .
Якщо ми не віримо , це тут ми можемо говорити , і сьогодні хотілося б нібито в комплементарному такому тоні говорити , бо справді ж свято , всі прекрасно розуміють , принаймні ті , хто тут знаходиться .
А чи зачіпають оці наші дискусії , які тут проходять , проходили і тепер проводяться , чи зачіпають вони людей ?
Чи бачать вони для себе віддачу позитивно ?
Я інколи згадую таку коротеньку фразу великої поетеси Тамари Севернюк : " А ми , немов прибиті мором , усе говоримо , говорим і не пече нам душі сором , як мертві дивляться на нас " .
А тут же із першого , другого скликання вже багатьох депутатів нема .
Вони добивалися , щоб держава була хорошою , благополучною і успішною .
А чому так немає ?
Я відповідаю на це питання : тому що постійно спостерігається порушення Конституції .
І це треба визнавати  .
І це треба виправляти .
От ми хочемо в Європу .
Те , що Європа нас не хоче , то інша справа , але ми хочемо в Європу .
Давайте будемо робити таку систему влади , як у Європі .
Давайте робити так , щоб самоврядування було справжнім , а не мальованим , фейковим .
Яке може бути самоврядування , коли сьогодні у моєму селі чотири села входять в одну , так би мовити . та не в громаду , бо громада , Господи , у нас яка велика .
А призначений там староста , який ніколи не був у моєму селі , не знає ні людей , ні їх проблем , і знати їх не хоче , бо він призначений .
А мова йде про те , що він повинен , що люди на місцях , публічна влада повинна бути обрана людьми .
І від того , як вона працюватиме , як сформовані будуть бюджетна і податкова системи , людини знатимуть , що вони відповідають за своє благополуччя .
І вони не тікатимуть тоді з України , як ми це спостерігаємо сьогодні .
Це велика біда і горе , те , що людей переслідує сьогодні , це ж правда .
Прожити ж не можна , тут соціальні проблеми , у нас соціальна держава за Конституцією Україна , а люди вижити не можуть сьогодні через те , що вал відповідальності , вал їх нібито боргів наперед , заданий більш ніж можливості їхні .
Це ненормально , це треба виправляти .
Або візьмемо таке .
Нам постійно тикають з Європи особливо , та із Сполучених Штатів , корупція у вас он яка , поборіться з корупцією .
А ми органи вже створили , які , погляньте .
Я до Володимира Олександровича звертаюся .
Володимире Олександровичу , подумайте , подивіться , середовище корупції , організатори корупції – це ті якраз , що створені зараз структури державні  .
І їх подолати , навести порядок може сьогодні Президент разом з правоохоронними органами , якщо вони відповідальні , як ставляться до цієї справи , за півроку навести порядок .
І зміниться країна зовсім , по-іншому будуть люди дивитися на владу взагалі , вона не буде їм чужою , як сьогодні це є .
Прикро про це говорити .
Але колись розумний чоловік говорив , що , відзначаючи свято , треба звернути увагу на виправлення недоліків .
Ось я вважаю , що ці недоліки є , їх можна виправити .
Я багато разів звертався з цього приводу .
Є проект змін до чинної Конституції , якому вже 7 років , він опублікований , він поданий попередньому парламенту для розгляду , його не почитали там , бо там люди важко читали , в принципі .
І він передбачає ті зміни , які піднімуть Україну , які дадуть змогу зміцнити її зв'язок народу із владою .
І це буде демократичний зв'язок , який потрібен суспільству сьогодні , якщо ми хочемо , щоб Україна була успішною .
І завершуючи , прохання .
Спасибі .
Спасибі , Дмитро Олександрович , я забувся про цей сигнал .
Завершуючи , я прошу всіх присутніх до важливого питання .
Володимире Олександровичу , Дмитре Олександровичу , шановні депутати нинішнього скликання , українську землю не можна перетворювати в товар , це буде кінець для України , майте та увазі .
Зі святом вас !
Дякую , Олександре Олександровичу .
До слова запрошується Прем'єр - міністр України Денис Анатолійович Шмигаль .
Шановний пане Президент України !
Шановний пане Голово Верховної Ради !
Шановні панове президенти України , шановні народні депутати , шановні українці !
25 років тому , 28 червня 1996 року , була прийнята Конституція України в цьому залі .
Це стало однією з подій , які назавжди змінили Україну , почалась новітня історія нашої держави , і Конституція стала тим базисом , на основі якого ми почали розбудовувати власну демократичну та суверенну Україну .
Звичайно , на цьому шляху було немало труднощів .
Нам доводиться зі зброєю в руках захищати незалежність , суверенітет , нашу територіальну цілісність , створювати абсолютно нову економічну та соціальну політику , відстоювати демократичні принципи та засади нашої держави .
На жаль , виклики та загрози продовжують поставати перед нами і сьогодні , проте ті основоположні принципи , які визначає Конституція України , допомагають нам тримати незворотній курс незалежної суверенної демократичної європейської держави .
Людина , її життя і здоров'я , честь і гідність , недоторканність , безпека визнаються в Україні найвищою цінністю .
Саме від всіх нас залежить роль та сила цих слів .
Кожен з нас сьогодні несе відповідальність за те , якою Україна буде в майбутньому .
Саме відповідальність перед пращурами та майбутніми поколіннями українців є об'єднуючим фактором для всіх нас , так само , як і впевненість в тому , що Україна буде заможною та щасливою державою , де панує мир .
Я щиро вітаю Україну та українців з Днем Конституції .
Нехай Бог оберігає всіх нас , нашу державу .
Дякую .
Зі святом !
Слава Україні !
Героям слава !
Шановні колеги , я розумію , що урочисте засідання , але регламент все рівно продовжує діяти .
До слова запрошується народний депутат України другого скликання , член Конституційної комісії , голова Робочої групи з підготовки другого розділу Конституції " Права , свободи та обов'язки людини і громадянина " , доктор юридичних наук , професор Володимир Григорович Буткевич .
Шановний пане Президенте України !
Шановний Голова Верховної Ради України !
Шановні народні депутати усіх скликань , поважні присутні на урочистому засіданні Верховної Ради України !
Я взяв цю книгу , яку мені дали сьогодні , тут написано " ювілейне видання " , і подивився два слова " ювілей " і " свято " .
Хочу сказати , що не завжди так було в історії .
Ювілей цей почався , і всі європейські народи запозичили його , у древніх іудеїв .
Так от у них ювілей був для народу .
А для правителя це був період , коли він міг звітувати перед народом .
І він повинен народові сказати , що він зробив за час свого правління .
В цій ситуації , в якій були древні іудеї , їм було непогано .
Тому що правитель просто не міг не виконати перед ними зобов'язання кожному вернути свободу , яка в них була до його правління , і він не міг повернути їм .
на жаль , не те , про що говорив Олександр Олександрович , землю і майно .
Так воно перейшло , і так було для одних це було свято , а для других це був аудит .
Поки в 1470 році Папа Павло ІІ не проголосив , що це є свято і хто хоче , той кається в гріхах , а якщо не покаєшся в гріхах , то значить воно так і буде .
Він же встановив і 25 років , як ми сьогодні святкуємо , це перейшло і до нас .
Саме сьогодні ми святкуємо , а не звітуємо перед народом і не повертаємо йому його права .
Але спробую повернутись до елементів звіту .
Коли ми працювали над проектом Конституції України , який мені довелось доповідати у Верховній Раді України , щоб вона прийняла його до розгляду , то перед нами стояло не три , а сім завдань , які ми повинні були вирішити .
Розробити правові положення Конституції на рівні світових стандартів .
Добитися , щоб вказані положення Конституції максимально відповідали традиціям і звичаям , що історично склалися в українському праві .
В усіх конституційних положеннях виходити з завдання утвердження верховенства права .
Конституція має чітко і виразно закріпити основні засади народовладдя .
Конституція має визначити основні права і свободи людини в Україні .
Завданням Конституції має бути не конфліктне , а авторитетне визначення основним гілкам влади тільки їм властивого правового статусу .
Конституція незалежної України має якісно вдосконалити територіальну організацію народу .
По кожному з вказаних завдань виникали свої , досить складні для вирішення проблеми .
Скажімо , нам легше було розробити правові положення на рівні світових стандартів , але вже на проблемі добитись максимальної відповідності положень нової Конституції історичним традиціям і звичаям українського права ми спіткнулись .
Справа в тому , що у нас навіть фахівців і консультантів з таких питань не було .
Те , що у наших вузах читається як історія українського права , то є не таким , то є загальна історія з хронологічним переліком назв українських правових актів і року їх прийняття , інколи окремих цитат із них .
Наша історія права має свою тисячолітню традицію і ще міцно живе в народі , а значить її не можна ігнорувати .
Навіть той самий ювілей у нас відзначався інакше ніж на Заході .
Тут основне дійство відбувалося у Віче , яке скликалося гучними дзвонами .
У нас була досить жорстка регламентація заслуховування звіту князя , але більш демократичні стандарти для народу .
Руські літописи називають близько десяти місць проведення таких Віче і значно більше ніж в західних аналогах варіантів рішень на звіт .
Якщо князь говорив народу правду , то , як правило , укладали мир з ним , а якщо той брехав , то було кілька варіантів : могли вигнати з Віче , могли обговорювати його справу без нього , позбавляли його нерідко і близьких йому людей майна , замінювали іншим князем або віддавали князя чи його бояр ворогу .
Вкрай нагальним для нас було проголошення верховенства права .
Але біда в тому , що навіть досвідчені наші юристи розуміли це як верховенство закону .
Досить часто цим грішили юристи - практики , яким байдуже була якість закону , головне , щоб його застосувати .
До речі , завдання ускладнювалося ще й тим , що в країні циркулювали сотні тисяч правових актів з повною плутаниною об'єктів і предметів правового регулювання між ними .
Починаючи від закону і закінчуючи міжнародними зобов'язаннями , які покладались на Україну як сторону міжнародних угод , у нас було більше ніж 250 тисяч таких актів .
Сама наша система була в стані стагнації .
Тут мова йшла не просто про проголошення верховенства права , а про створення нормальних умов для утвердження цього принципу в законодавстві .
В системах права розвинутих правових держав , як правило , функціонують 70 - 75 відсотків норм дозволу , 15 - 20 відсотків норм зобов'язання , 5 - 10 відсотків норм заборони .
Українське право тоді знаходилось в стадії стагнації .
Більше 80 відсотків це було або заборони , або зобов'язання і тільки 20 відсотків норм дозволу .
Як реакція на це постійні акції протесту , мітинги , демонстрації , майдани і тому подібне .
Але не дивлячись на все це , думаю , нам вдалося полагодити основний правовий каркас в державі .
Можна було би добитися більшого , якби особи відповідальні за дотримання Конституції самі сумлінно її дотримувались .
На завершення хочу сказати , що останнім часом наші ЗМІ , на жаль , перенасичені звинуваченням у порушенні Конституції України .
Опозиція звинувачує Президента і монобільшість , остання – опозицію , а всі разом проклинають олігархів і корупцію , а останній , як той кіт , а мурий їсть собі та їсть .
Журналісти скоро шиї собі поскручують , роблячи ставку то на одних , то на інших .
А все це разом не сприяє спокою в суспільстві , не об'єднує нас навколо нашої Конституції , підмінює спокійну розсудливість емоційною роздратованістю і криком .
Це не сприяє утвердженню Конституції , яку ми досі не навчились правильно читати і розуміти .
Ми бігаємо по ній як водомірки бігають по воді .
У нас панує казуальне мислення , а це ракова хвороба для Основного Закону держави .
Ми не можемо зрозуміти , що Конституція – це складний документ системно викладених положень .
Ми плутаємо текст із статтею , статтю – з нормою Конституції .
Дайте завершити .
Дякую .
Дякую .
До слова запрошується Уповноважений Верховної Ради України з прав людини Людмила Леонтіївна Денісова .
Шановні панове президенти , народні депутати , почесні гості !
Для мене сьогодні велика честь виступати перед вами .
Життя людини як найвища цінність , свобода і демократія , національна єдність та верховенство права лягли в основу Конституції України .
Утвердження та забезпечення прав і свобод людини було проголошено головним обов'язком держави .
Підтвердженням тому стало запровадження інституту Уповноваженого Верховної Ради України з прав людини .
Парламент України створив сильну та незалежну модель парламентського контролю для захисту прав , забезпечення їх додержання , сприяння поновленню , використовуючи дієвий механізм впливу на формування та реалізацію державної політики .
Омбудсман став посередником між парламентом та людиною для захисту прав від порушень з боку будь-якого .
Уповноваженого наділено правом піддавати аналізу на відповідність Конституції та критиці будь-якого акта законодавства та звертатись з відповідним поданням до Конституційного Суду України .
Основний Закон зробив нас рівними у правах , затвердив принцип поваги до гідності та цінності людської особистості .
Люди , незалежно від будь-яких природних ознак , мають право жити в мирі та зберігати свою індивідуальність .
Конституція вимагає рівного ставлення один до одного .
Оскільки толерантність є не тільки важливим принципом , а й необхідною умовою соціально - економічного розвитку країни .
Конституція зобов'язує органи влади розвивати та забезпечувати повагу до прав людини та основних свобод для всіх і боротися з проявами нетерпимості шляхом утвердження справедливого та неупередженого законодавства та його виконання .
Конституційне право людини направляти звернення або особисто звертатися до органів державної влади , місцевого самоврядування для отримання інформації дозволяє реалізувати право на охорону здоров'я , освіту , соціальне забезпечення та інші права .
Особливого значення право на інформацію набуло в умовах карантинних обмежень .
35 відсотків повідомлень громадян , які звернулися до уповноваженого про порушення саме даного права .
Органи державної влади та місцевого самоврядування зобов'язані забезпечувати реалізацію цього конституційного права .
Дбаючи про гідні умови життя людини , держава повинна забезпечувати належний соціальний захист та добробут кожного .
Майже третина повідомлень про порушення соціальних та економічних прав на одержання соціальних та пенсійних виплат , медичної допомоги , гідної оплати праці свідчать про неповне забезпечення даної гарантії Конституцією .
При підготовці проекту Закону про Державний бюджет необхідно ґрунтовно підійти до забезпечення реалізації даних конституційних гарантій і перш за все найбільш незахищених груп населення .
Ми відслідковуємо суттєве зростання кількості повідомлень уповноваженому про порушення прав громадян .
У 2019 році було 34 тисячі , у 2020 році – понад 48 , 5 тисячі , зараз вже більше ніж 27 тисяч .
Це підтверджує як зростання рівня довіри до інституції , оскільки нами було поновлено права 92 відсотків заявників , так і недодержання прав людини органами влади та іншими суб'єктами .
Ця тенденція викликає занепокоєння .
Стаття 65 Конституції зобов'язує громадян захищати Вітчизну , її незалежність та територіальну цілісність .
І наразі цей конституційний обов'язок є як ніколи актуальним .
Збройна агресія Російської Федерації та тимчасова окупація Автономної Республіки Крим , міста Севастополя , значної частини Донбасу призвела до порушення територіальної цілісності України та посягнула на її незалежність .
Українські військові з честю виконують свій обов'язок , щодня ризикуючи життям .
За 7 років загинули тисячі наших захисників і ми у неоплатному боргу перед кожним із полеглих за Батьківщину .
На жаль , держава не може гарантувати на сьогоднішній день додержання конституційних прав і свобод на окупованих територіях .
Наші співвітчизники змушені виживати за законами природного добору держави - агресора , який викорінює не лише українську , а і людську гідність .
405 громадян України , з яких 44 військовослужбовців та 30 жінок знаходяться в концтаборах та катівнях Російської Федерації та на окупованих територіях .
Ми знаємо ім'я кожного .
Окупант відібрав їх право на свободу , особисту недоторканність , правовий захист .
Йому не під силу позбавити наших співвітчизників свободи думки і переконання , надії на повернення в Україну .
Відповідно до проголошеного Президентом України Володимиром Зеленським найвищого пріоритету держави щодо встановлення миру , відновлення суверенітету і територіальної цілісності України наш спільний обов'язок – домогтися , щоб Україна , щоб Конституція України діяла для кожної людини на території нашої держави .
25 років тому з прийняттям Основного Закону було обрано курс на побудову міцної прогресивної демократії в Україні , де право кожного громадянина гарантоване та захищене .
Я впевнена , завдяки продуктивній роботі Верховної Ради України , активній політичній позиції Президента України та належного виконання усіма органами влади своїх обов'язків нам вдасться повернути мир в Україну , забезпечити гідне життя та добробут для кожного громадянина .
І тоді настане день , коли-небудь над усіма містами мого рідного Криму , Донецької та Луганської областей буде піднято прапор України .
Зі світом Конституції вас !
Щиро дякую всім , хто брав участь у її створенні .
Слава Україні !
Героям Слава !
Дякую .
Шановні колеги , я хотів би зауважити , що після завершення урочистого засідання запрошую усіх до загального фото на сходинках перед Верховною Радою України .
А зараз урочисте засідання Верховної Ради України з нагоди 25-річчя прийняття Конституції України оголошую закритим .
