Доброго ранку , шановні колеги народні депутати !
Прошу заходити усіх в зал , займати робочі місця для початку нашої важливої , хоч і непростої , роботи .
Вельмишановні народні депутати , прошу займайте свої місця .
Ми зараз проведемо реєстрацію , відкриємо сесію Верховної Ради , а далі я оголошу перерву на вимогу двох фракцій до 11 години .
Будь ласка , прошу увімкнути систему " Рада " для реєстрації народних депутатів .
308 народних депутатів зареєстровано у залі .
Я оголошую , я оголошую відкритим засідання Верховної Ради , ранкове , відкритим .
І на вимогу двох фракцій – Радикальної партії і " Батьківщина " – я оголошую перерву до 11 години , вельмишановні колеги .
Я просив би всіх об 11 годині бути , бути .
Прошу об 11 годині народних депутатів зібратись у залі .
Дякую , шановні колеги .
Оголошується перерва .
які розглядалися на засіданні .
Будь ласка , займайте свої місця шановні колеги народні депутати .
Шановні колеги народні депутати можемо продовжувати нашу роботу .
Будь ласка , прошу народних депутатів заходити до зали Верховної Ради України .
Шановні колеги народні депутати , продовжуємо наше засідання .
Я хочу зараз запросити до слова координатора коаліції – Андрія Анатолійовича Тетерука на .
За рішенням фракцій коаліції , виступ буде передано Олегу Ляшку .
Від фракцій коаліції – Олег Ляшко , будь ласка .
Олег Ляшко , Радикальна партія .
За нашою ініціативою , дякуємо колегам по коаліції , які погодилися на перерву , у перерві ми обговорили напружено кілька питань .
Зокрема , щодо діючого порядку денного , який сьогодні запропонований на розгляд парламенту .
Останнім на сьогодні стоїть знову урядовий законопроект 2273 , який стосується можливості держави керувати своєю власністю , своїм майном , а конкретно " Укрнафти " ми вважаємо , що таким чином олігархічні сили намагаються в залі нового українського парламенту , який обраний на демократичних виборах , продовжувати далі керувати українським парламентом , як вони це робили 23 роки поспіль .
Фракція Радикальної партії , яка взяла перерву , ми наполягаємо і ми маємо підтримку всіх фракцій коаліції , негайно , зараз у цьому залі проголосувати закон 2273 – повернути право держави впливати на свою власність , керувати своєю власністю .
Ми вважаємо , що олігархи не мають права паразитувати на державних ресурсах , надрах , на державній власності .
Тому ми наполягаємо на прийнятті закону 2273 , який , до речі , дає можливість повернути до державної власності не лише " Укрнафту " , а і багато чого розкраденого .
Зокрема , нещодавно один із олігархів Ігор Коломойський виступив із сенсаційними заявами про те , що він давав 5 мільйонів доларів щомісяця хабарів Кучмі і Пінчуку , для того щоб йому дали можливість приватизувати ті чи інші державні підприємства .
Ми вважаємо , що ця заява Коломойського має бути предметом розслідування Генеральної прокуратури .
За цією заявою має бути порушена кримінальна справа .
І всі , хто давав хабарі , і всі , хто брав хабарі , мають відповідати , і строку давності у цих злочинах перед державою , перед українським суспільством немає .
Тому фракція Радикальної партії наполягає на проголосуванні Закону 2273 , який дасть можливість повернути в державну власність " Укрнафту " , яку " прихватизував " Коломойський , який дасть можливість повернути до державної власності всі розкрадене олігархами майно , не тільки Коломойським , а й усіма іншими олігархами , які є в нашій країні : Льовочкін , Фірташ , Суркіс , Пінчук , Ахметов , Комойський , Григоришин і всі інші олігархи .
Всі олігархи – це зло , не менше , ніж зовнішня російська агресія .
Дякую .
Шановні колеги народні депутати , хочу зазначити , що даний законопроект знаходиться в порядку денному позачергово і буде розглянутий одразу після засідання комітету профільного , який згідно до законодавства має бути розглянутий .
Зараз я хотів би запросити , шановні колеги , до слова : народний депутат , член комітету Соловей .
Будь ласка , вони проводили нараду з цього приводу .
Прошу .
Профільний комітет , який має розглянути це питання .
Шановний український народ , шановні колеги - депутати , змушений звертатися до вас з приводу ганебної ситуації , яка склалася навколо того , що уже п'ятий раз поспіль комітет Верховної Ради з питань економічної політики , а точніше деякі його члени комітету свідомо ігнорують засідання комітету .
Натомість шість депутатів Верховної Ради , зокрема це Пташник , це Кошелєва , це Соловей , Романовський , це Матківський і Кривенко , постійно беруть участь в засіданнях комітету .
І я , власне .
І тому я вважаю таке явище є ганебним для українського парламентаризму .
Сьогодні зранку в залі за даними реєстрації зареєстровано 10 . 11 членів Комітету Верховної Ради України з питань економічної політики .
Я звертаюся до Голови Верховної Ради дати відповідне доручення негайно провести засідання комітету в кулуарах Верховної Ради , зважаючи на те , що сьогодні в залі Верховної Ради є наявний кворум , достатній для проведення засідання цього комітету .
Окрім того , я хочу звернутися до керівників фракцій також взяти участь в засіданні цього комітету .
Хочу зауважити , що сьогодні , крім тих шести депутатів , які я зачитав , в залі також присутні депутати Березкін , Воропаєв , Матвієнков , Феєрмар , Я вважаю , що цього більш , ніж достатньо .
І Іванчук Андрій Володимирович .
Цього більш ніж достатньо для того , щоб провести належним чином засідання Комітету з питань економічної політики , і поставити крапку у цьому надважливому питанні , яке хвилює українське суспільство .
Дякую .
Дякую , шановний народний депутат .
Одразу я хочу дати доручення Апарату Верховної Ради отут прямо під куполом на третьому поверсі забезпечити приміщення для проведення комітету .
Відповідно , стенограма і всього іншого .
І зараз доручаю комітету невідкладно зібратися .
Прошу керівників фракцій взяти участь у засіданні цього комітету , щоб , не порушуючи закону .
не порушуючи закону , ми це питання розглянули сьогодні .
Дякую , шановні колеги .
Одну .
Воропаєв , будь ласка , народний депутат .
Вас назвали .
Будь ласка , Воропаєв .
Прошу передати слово Матвієнкову .
Народний депутат Матвієнков .
Будь ласка , хвилина .
Уважаемые коллеги , вы знаете , когда делили комитеты , когда більшість определяла ситуацию в руководстве , нас умножили на 0 , оппозицию , мы в этом деле участие не принимали , мы и не спорили , мы сюда шли не за портфелями .
Мы работали честно , добросовестно , мы по каждому закону имели свою позицию , посещали все заседания комитетов и никто нас в этом упрекнуть не может .
Но сегодня , когда мы видим , что прикрываясь этим законом идет закулисная или подкулисная борьба за кресло головы комитета и хотя этот вопрос хотят решать нашими руками , мы в этом участия принимать не хотим , извините , пожалуйста .
Вы більшість , соберитесь , определитесь кто будет руководить этим комитетом , кто будет проводить заседания , как будут проходить эти заседания .
Что касается самого закона , у нас есть принципиальная позиция по этому закону , мы не принципиально , мы не против за него голосовать , готовы голосовать за него в первом чтении , если какие-то поправки учтете – проголосуем в цілому .
Спасибо .
Дякую .
Шановні колеги .
Відповідно прошу займати свої місця .
Ми переходимо до розгляду питань порядку денного .
І хочу вас проінформувати , що відповідно до заяви , відповідно до заяви , яка була подана керівником комітету Іванчуком , про відкликання його з посади Голови комітету Верховної Ради України , відповідний комітет регламентний провів засідання свого комітету і внесли відповідну постанову , яка не потребує включення до порядку денного сесії .
І я зараз , щоб не було ні в кого жодних питань щодо керівництва в комітетах , поставлю це питання на голосування , як кадрове питання .
Якщо воно не набере зараз рішення , то діючий Голова комітету Іванчук отримає зараз доручення негайно провести засідання цього комітету , негайно .
Він знаходиться у залі і він це зробить , на скільки я розумію .
Тому , будь ласка , шановні колеги , на ваш розгляд вноситься проект Постанови про відкликання Іванчука Андрія Володимировича з посади голови Комітету Верховної Ради України з питань економічної політики .
Тобто наголошую на тому , що якщо таке відкликання може відбутись , тоді це буде виконувати функцію перший заступник голови комітету .
Якщо не відбудеться відкликання , то Андрій Володимирович має виконати свої професійні обов’язки і провести засідання комітету .
А ми зараз по готовності це рішення внесемо в зал Верховної Ради і будемо голосувати .
Приймається ?
Шановні колеги , я прошу всіх , заспокойтесь , будь ласка !
Шановні колеги , шановні колеги , я прошу всіх підготуватися до голосування , На ваш розгляд вноситься проект Постанови , реєстраційний номер .
Шановні колеги , на ваш розгляд для голосування вноситься проект Постанови .
Шановні колеги , на ваш розгляд вноситься проект Постанови про відкликання Іванчука з посади голови Комітету Верховної Ради України з питань економічної політики , 2418 .
Прошу визначатися щодо голосування .
2418 .
Прошу визначатися .
За - 149
Рішення не прийнято .
Вельмишановний Андрію Володимировичу , я даю вам доручення Голова Верховної Ради негайно зібрати комітет і провести його засідання .
Будь ласка , оця ложа , Андрій Володимирович , оця ложа , вона для вас , прошу .
Якщо треба проводити стенограму , ви можете це зробити .
Лідерів фракцій я прошу забезпечити участь членів комітету у засіданні , а ми продовжуємо розгляд питань порядку денного , шановні колеги .
Перед тим хочу виконати почесну місію і привітати наших колег , народних депутатів України з днем народження : Андрія Валерійовича Журжія , давайте привітаємо  , Степана Івановича Кубіва  , Руслана Валерійовича Лук'янчука  .
Дякую , шановні колеги .
Переходимо до розгляду питань порядку денного .
В першому читанні на ваш розгляд вноситься проект Закону ( реєстраційний номер 2377 ) , проект Закон про внесення змін до Закону України " Про військовий обов'язок і військову службу " щодо служби у військовому резерві в особливий період .
Будь ласка , шановні колеги , є пропозиція представника Президента , народного депутата України Кубіва розглядати його за скороченою процедурою .
Прошу визначатись .
Прошу визначатись щодо розгляду за скороченою процедурою .
За - 203
Рішення прийнято .
Будь ласка , Степан Іванович , доповідайте , прошу .
Колеги , я просив би вас дуже уважно послухати доповідь .
Шановний пане Голово !
Шановні колеги !
До вашої уваги пропонується проект Закону України про внесення змін до Закону України " Про військовий обов'язок і військову службу " щодо служби у військовому резерві в особливий період вноситься Президентом України як невідкладний .
Теза перша , що даний законопроект розроблено з метою врегулювання проходження служби у військовому резерві , враховується особливий період .
Теза другий , що даний законопроект зумовлений необхідністю удосконалення системи забезпечення національної безпеки , посилення якості і відповідно підвищення платоспроможності Збройних Сил України .
Теза третя , що даний проект передбачається , що резервісти – це всі особи , які проходять службу у військовому резерві Збройних Сил України , інших військових формувань , і призначені для їх укомплектування у мирний і воєнний час .
Теза четверта , що в обов'язковому порядку зараховуються до проходження служби у військовому оперативному резерві першої черги військовослужбовці , що звільнені зі строкової військової служби , військової служби , за призивом під час мобілізації на особливий період .
Теза п'ята , що після завершення особливого періоду такі військовослужбовці матимуть право в добровільному порядку укласти контракт на проходження служби у військовому резерві .
І прийняття даного закону створить правове підґрунтя для виконання тої проблематики , яке є сьогодні .
Шановні колеги , прошу підтримати законодавчу ініціативу Президента України і прийняти цей законопроект за основу і в цілому .
Дякую .
Дякую .
Співдоповідає голова профільного комітету Сергій Пашинський .
Будь ласка , Сергій Володимирович .
Сергій Пашинський , будь ласка , доповідайте .
Сергій Пашинський , будь ласка , доповідайте !
Шановний головуючий , шановні колеги , шановні глядачі !
Вчора , я дуже вдячний , ми оперативно прийняли закон за основу та в цілому , який врегульовує всі ті проблеми соціальні , соціально - економічні , політичні , психологічні , які пов'язані з демобілізацією , яка зараз іде повним ходом .
Десятки тисяч людей зараз демобілізуються .
Але одночасно ми хотіли б звернути увагу , що російський агресор , на жаль , нікуди не зник з нашої землі .
Ми повинні бути готові до будь-якого розвитку сценарію .
У даний момент закінчується перша хвиля мобілізації , частини укомплектовуються , йде бойове злагодження .
Демобілізованих , яких фактично є десятки тисяч , цим законом пропонується перевести у так називаємий резерв першої серги .
Що це означає ?
Ці всі люди у переважній більшості мають бойовий досвід , вони мають ті частини , де вони служили .
І передбачається , що у випадку форс - мажорних обставин за рішенням Президента , рішенням парламенту вони будуть призиватись уже мобілізовуватись не по тій схемі , яка була раніше , а саме , через військкомати , через бойове злагодження , а напряму у свої частини .
Це так називаємий резерв першої черги .
Я буду молитися і надіятися , що до цього не дійде .
Але ми повинні бути готові .
І я прошу проголосувати парламент і рішення комітету відповідне проголосувати за основу та в цілому в редакції комітету .
Дякую за увагу .
Дякую , Сергій Володимирович .
Будь ласка , запишіться два – " за " , два – " проти " .
Будь ласка , народний депутат Масоріна , " Народний фронт " .
Прошу передати слово Юрію Березі .
Юрій Береза , будь ласка .
Шановні колеги , я від імені фракції " Народного фронту " хотів закликати вас підтримати цей законопроект , на сьогоднішній день він дуже важливий .
Фракція " Народного фронту " буде голосувати " за " .
Дякую .
Дякую .
Будь ласка , народний депутат Рибак , " Блок Петра Порошенка " .
Будь ласка , Іван Петрович .
202-й виборчий округ , Чернівецька область , Рибак Іван Петрович .
Ну , це дійсно дуже важливий закон , тому що 35 тисяч військовослужбовців , які зараз будуть демобілізовані хочуть знати чи потрібні вони державі далі .
І , я думаю , що саме норма щодо їхнього права у добровільному порядку укладати контракти на проходження служби у військовому резерві визначається , буде визначено цим законом .
Ми будемо підтримувати цей закон .
Дякую , шановні колеги .
Павло Кишкар , " Самопоміч " .
" Самопоміч " критично підтримує положення цього закону .
Єдине , що дуже цікавить , що нам пан Мехед запропонує системного в плані роботи з демобілізованими , зокрема приходить людина і що вона робить далі , куди вона йде , які документи отримує ?
Чи спростимо ми врешті - решт процедуру отримання учасника бойових дій .
Я , наприклад , до сих пір не учасник бойових дій .
Маю докази , пане Мехед , що я учасник бойових дій .
Дуже цікавить щодо системних змін роботи з людьми .
Бо це все полишено на відкуп , я так думаю , волонтерських організацій і в нас є хороші приклади , коли саме волонтери організовують центри щодо накопичення інформації по вакантним посадам , роботи щодо фінансової допомоги , допомоги в плані отримання юридичної допомоги в процедурі отримання учасника бойових дій .
Давайте працювати системно .
Ми готові долучатися до всіх цих процесів .
Дякую .
Дякую .
Будь ласка , народний депутат Мосійчук , Радикальна партія .
Ігор Мосійчук , Радикальна партія .
Фракція Радикальна партія Олега Ляшка повністю підтримує даний законопроект .
Закликає колег голосувати за нього за основу і в цілому .
23 роки нищилась армія , нищилась система обороноздатності країни .
І зараз , коли на сході ллється кров найліпших синів України наше завдання як парламентарів в обов'язковому порядку відновити систему обороноздатності країни , систему захисту України , і , перш за все , вона має , дійсно , базуватися на резерві , на фаховому резерві , на тих , хто вже пройшов бойові дії .
Але тут уже знову звертаю увагу заступника міністра , присутнього в залі , на комісію по наданню статуса учасника АТО .
Якісь негідники , якісь прокурори , які ніколи в цій зоні не були , його отримують .
Міліцейські генерали , які на півдня туди заїхали , отримують .
В той же час реальні бійці реальних частин Збройних Сил України не можуть достукатись і отримати цей статус .
Окрім цього , звертаюся до заступника міністра оборони .
Зараз в залі присутній військовослужбовець , народний депутат Сергій Мельничук , який підозрюється Генеральною прокуратурою у скоєнні двох вбивств і Міністерство внутрішніх справ .
Звертають до міністра оборони , щоб до позбавлення військового звання цього подонка , який прийшов сюди у формі .
Дякую .
Будь ласка , колеги , народний депутат Новак , " Блок Петра Порошенка " .
Шановний головуючий , шановні депутати , безумовна фракція " Блоку Петра Порошенка " підтримує цей закон .
Єдине , що треба сказати , що сьогодні ми повинні подбати про матеріальне забезпечення і тих , хто сьогодні мобілізований , і ті , хто знову будуть мобілізовані на захист нашої Батьківщини .
Сьогодні заробітна плата три тисячі гривень – це менше , ніж мінімальна зарплата , враховуючи , що хлопці несуть службу цілодобово .
Якщо людина на фронті , це вдвічі більше , це шість тисяч .
Не може людина , яка захищає Батьківщину отримувати таку мінімальну зарплату .
Тому ми сьогодні повинні встановити реальну зарплату тим , хто захищає Батьківщину , і подумати про їх матеріальне забезпечення .
Якщо держава буде чесно ставитися до тих , хто захищає свою Батьківщину , то і ті , хто захищає Батьківщину , також будуть ставитися чесно до свого обов'язку .
Ми підтримуємо , але потрібно подбати про соціальний захист тих , хто воює , і тих , хто служить .
Дякую .
Дякую .
Шановні колеги , я думаю , що достатньо висловились , достатньо висловились щодо цього закону , законопроекту .
Я просив би шановних колег стримано себе поводити по відношенню один до одного , з повагою до народних депутатів .
Шановні колеги , я прошу підготуватись до голосування .
На ваш розгляд для голосування внесено законопроект ( реєстраційний номер 2377 ) проект Закону про внесення змін до Закону України " Про військовий обов'язок і військову службу " ( щодо служби у військовому резерві в особливий період ) .
Є пропозиція комітету , підтримана фракціями , ми це чули у виступах , підтримати цей законопроект за основу та в цілому .
Саме цю пропозицію я ставлю на голосування : 2377 – за основу та в цілому .
Прошу підтримати , шановні колеги .
Андрій , голосуємо .
За-273
Рішення прийнято .
" Блок Петра Порошенка " – 122 , " Народний фронт " – 70 , " Опозиційний блок " – 0 , " Самопоміч " – 18 , Радикальна партія – 18 , " Батьківщина " – 11 , " Відродження " – 7 , " Воля народу " – 9 , позафракційні – 18 .
Шановні колеги , на ваш розгляд вноситься проект Закону про внесення змін .
Проект Закону до Податкового кодексу України ( щодо спрощення умов ведення бізнесу ) ( реєстраційний номер 2381 ) .
Є пропозиція доповідача , голови комітету , розглядати його за скороченою процедурою .
Прошу визначатись щодо розгляду даного законопроекту за скороченою процедурою .
Прошу визначатись .
Щодо розгляду за скороченою процедурою .
За - 207
Дякую , колеги .
Рішення прийнято .
Будь ласка , доповідає перший заступник міністра юстиції Наталія Іларіонівна Севостьянова .
Прошу .
Шановні народні депутати , вашій увазі пропонується проект Закону про внесення змін до Податкового кодексу щодо спрощення умов ведення бізнесу .
Законопроект розроблено з метою зменшення кількості процедур та часу реєстрації суб'єктів господарювання у фіскальній сфері .
Це покращить позицію України у рейтингу Doing bisness вже у 2016 році .
Сьогодні ми займаємо 76 позицію .
Після прийняття цих змін це буде 12 позиція у рейтингу .
Проектом пропонується запровадити принцип мовчазної згоди у сфері оподаткування в частині повідомлення про взяття контролюючими органами рахунків платників податків на облік , який пропонується здійснювати у режимі реального часу , це зміни до 69 статті Податкового кодексу України .
Цими змінами пропонується встановити , що банки та інші фінансів установи будуть мати можливість відкривати та закривати поточні та інші рахунки платникам податків на підставі відомостей , які оприлюднені на сайті Міністерства юстиції з повідомленням контролюючого органу одночасно із відкриттям та закриттям рахунку .
Контролюючий орган після отримання від банку або фінансової установи повідомлення про відкриття рахунку , зобов'язаний в режимі реального часу взяти рахунок на облік або наді слати повідомлення про відмову у взятті контролюючим органом такого рахунку на облік .
Із запровадженням цього принципу мовчазної згоди буде спрощено порядок взяття рахунків на облік контролюючими органами , що покращить умови ведення бізнесу для підприємців .
Комітет Верховної Ради прийняв рішення : рекомендувати прийняти закон за основу .
Прошу вас підтримати його за основу .
Дякую за увагу .
дякую .
Будь ласка , доповідає .
Співдоповідає голова комітету профільного Роман Насіров .
Шановний пане Голово , шановні колеги , дозвольте стисло довести позицію Комітету з питань податкової та митної політики щодо урядового проекту Закону України про внесення змін до Податкового кодексу України ( щодо спрощення умов ведення бізнесу ) ( реєстраційний номер 2381 ) .
Наразі хочу зазначити , що цей законопроект за загальною мотивацією законодавчого врегулювання пов'язаний з поданим урядом законопроектом про внесення змін до деяких законодавчих актів України щодо окремих правових аспектів поліпшення позицій України у рейтингу Doing Business ( реєстраційний номер 2382 ) .
Але не слід забувати , що ми це робимо не заради рейтингу , ми це робимо заради того , щоб в нашій країні було легше працювати бізнесу , підприємцям .
Загалом ці законопроекти зроблені з метою зменшення кількості процедур та часу реєстрації суб'єктів господарювання , у тому числі у фіскальній сфері , що в разі їх прийняття покращить позиції України в рейтингах та в дійсності відкриття та закриття рахунків і спілкування з фіскальною службою .
Безпосередньо проектом Закону номер 2381 шляхом внесення змін до Податкового кодексу України пропонується запровадити принцип мовчазної згоди у сфері оподаткування , зокрема в частині повідомлення про взяття контролюючими органами рахунків платників податків на облік , який пропонується здійснювати у режимі реального часу .
За висновком Головного науково - експертного управління Апарату Верховної Ради України цей законопроект може бути взятий за основу з подальшим врахуванням висловлених зауважень і пропозицій .
Бо я зауважу на тому , що це урядовий законопроект , але на засіданні комітету Міністерство фінансів та фіскальна служба були проти цієї редакції .
Тому я прошу доопрацювати його в Кабінеті Міністрів .
Виходячи зі сказаного , комітет вирішив рекомендувати Верховній Раді України проект Закону про внесення змін до Податкового кодексу України .
Будь ласка , дайте завершити .
поданий Кабінетом Міністрів України , прийняти за основу .
Прошу підтримати .
Дякую .
Дякую .
Шановні колеги , два – " за " , два – " проти " , запишіться , будь ласка .
Народний депутат Алексєєв , " Народний фронт " .
Прошу передати слово депутату Кіршу .
" Народний фронт " підтримувати цей закон , бо цей закон , по-перше , антикорупційний ; по-друге , підприємницький ; по-третє , він дуже грошовий , бо якщо буде спрощено реєстрацію бізнесу в Україні , то буде більше податків в нашій країні , немає жодних заперечень .
І зовсім не зрозуміло , чому Мінфін проти такого закону .
Ми підтримуємо і будемо голосувати і за основу , і в цілому .
Спасибі .
Дякую .
Будь ласка , народний депутат Підлісецький , " Самопоміч " .
Я прошу передати слово Тетяні Остріковій .
Дякую .
Тетяна Острікова , будь ласка .
Доброго дня , шановні колеги !
Фракція " Самопоміч " підтримає цей закон , оскільки ним , дійсно , пропонується запровадження принципу мовчазної згоди в частині підтвердження контролюючим органом податкової , тобто факту відкриття або закриття рахунку платника податків у банках в режимі реального часу .
При цьому , якщо фінансові установи будуть мати можливість відкривати і закривати ці поточні рахунки на підставі відомостей , оприлюднених , зокрема , на офіційному веб - сайті центрального органу , який відповідає за державну реєстрацію юридичних осіб .
Тому , безумовно , ми будемо підтримувати цей закон в цій частині .
Що стосується порядку реєстрації .
внесення змін в статтю 183 про порядок реєстрації платників податку ПДВ , пропонується з трьох робочих днів цей строк скоротити до одного робочого дня .
І мені видається , що в цій частині потрібно до узгодити позиції між Мінфіном , ДФСом і робочою групою народних депутатів .
Чи є така технічна можливість у ДФСу протягом одного робочого дня підтверджувати реєстрацію платником ПДВ .
І також , шановні , колеги , шановний Володимире Борисовичу , хочу зазначити , що , на жаль , не відбулося засідання Комітету з економічної політики .
Шановний Володимире Борисовичу , не відбулося засідання Комітету економічної політики , яке ви щойно доручили зібрати .
Пропонується зібрати депутатів на 14-ну годину , на вулиці Житомирській , що знову ж таки в пленарний день під час засідання буде не можлива .
Тому , прошу вас , ще раз доручити зібрати депутатів , членів цього комітету зараз , негайно і провести це засідання .
Щодо законопроекту фракція " Самопоміч " пропонує підтримати за основу .
Дякую .
Дякую .
Я прошу голову Комітету економічної політики .
Запросіть його до мене .
Дякую .
Будь ласка , народний депутат Долженков .
Фракція " Опозиційний блок " безумовно буде підтримувати вказаний законопроект , оскільки він стосується спрощення порядку постановки на облік поточних рахунків платників податків .
Це означатиме спрощений порядок реєстрації платників податків , більш оперативне розпорядження ними поточними рахунками для здійснення господарських операцій , звичайно він зменшує рівень корупції , який можливий на етапі реєстрації платників податків та постановці їх на облік контролюючих органів .
Хочу зазначити , що фракція " Опозиційний блок " буде підтримувати будь-які законодавчі ініціативи спрямовані на спрощення ведення бізнесу , спрямовані на дерегуляцію та зменшення корупційних факторів у взаємовідносинах між контролюючими органами , органами державної влади та платниками податків .
Ми закликаємо представників всіх груп фракцій , позафракційних депутатів підтримати вказану законодавчу ініціативу за основу .
Але хочу зі свого боку зауважити про те , що у вказаний законопроект необхідно внести конкретизуючі пропозиції , під час другого читання .
Дякую .
Дякую , шановні колеги .
Будь ласка , Радикальна партія – Віктор Галасюк народний депутат .
Шановний Володимире Борисовичу , шановні колеги .
Фракція Радикальної партії підтримує цей законопроект .
Ми сьогодні маємо зробити всі умови для того , щоб поліпшити надходження валютної виручки в країну , для того , щоб поліпшити зняти регуляторний тиск з бізнесу , всі зайві перевірки , всю зайву бюрократію .
Заявницький принцип : закон прямої норми дії .
Але разом з тим ми наполягаємо , що таких кроків є недостатньо .
Нам потрібна зміна економічної політики , нам потрібно ставити на меті економічне зростання , створення робочих місць , масштабне стимулювання експорту з держави , імпорту заміщення , преференції для місцевих виробників , для тих , хто створює робочі місця в Україні , для тих , хто платить податки в Україні .
І ми будемо пропонувати і підтримувати саме такі законопроекти .
Бо наша мета – це не просто маленькі кроки , які трошечки поліпшують ситуацію .
Цього сьогодні недостатньо .
Потрібні радикальні економічні реформи ставка на національного виробника , бо тільки національне виробництво здатне забезпечити податкову базу .
Бо щоб були податки , мають бути робочі місця , має продукція експортуватися за кордон .
І ми це всіляко будемо підтримувати .
Дякую .
Будь ласка , Олександра Кужель , фракція " Батьківщина " .
Шановні друзі !
Дуже б хотілося сказати , що це є епохальний законопроект , один і другий , які внів уряд щодо дерегуляції спрощення підприємництва .
На жаль , перепрошую за зрівняння , це мікроклізми , які бізнес не відчуває , а уряд пише , що це є страшенна економія коштів , які , я не знаю , хто яким чином економить .
Ми би просили в першу чергу поставити законопроект , який підтримали на комітеті Оксани Продан , який передбачає повну гільйотину .
Який говорить : " Ми даємо вам рік .
Підтверджуйте , будь ласка , необхідність регуляції , необхідність ліцензування дозволів .
Якщо ні , через рік закон зупиняється " .
І тоді чиновники будуть бігати , наводити і працювати із депутатами , з урядом .
А не таким чином , що ми тут зняли , а тут же іншим приказом міністр увів .
Хочу сказати , що цей закон треба приймати тільки в першому читанні , бо там новели , які погіршують ситуацію .
Будь ласка , 20 секунд , завершуйте .
який погіршує ситуацію підприємцю , який не є платником податку ПДВ і тому тільки у першому читанні , і в спокійному режимі доопрацювання до другого .
Дякую .
Дякую , Олександра Володимирівна .
Я думаю , що , ну всі висловились .
Так ?
Оксана Продан , будь ласка , " Блок Петра Порошенка " .
Шановний Володимире Борисовичу !
Шановні колеги !
Насправді цей законопроект , який ми зараз з вами розглядаємо , він не є величезним і дуже великими і комплексним , але він є останньою крапкою в частині спрощення реєстрації суб'єктів підприємницької діяльності .
Ми з вами вже проголосували норми , які спрощують реєстрацію в реєстраційній палаті , які спрощують бізнесу і роблять не потрібним ходити в Пенсійний фонд , в Статистику .
Разом з тим , для того , щоб зареєструватися в банку і отримати розрахунковий рахунок , треба прочекати майже тиждень .
Цей проект спрощує саме відкриття розрахункових рахунків .
Тому ми будемо голосувати за нього в першому читанні .
Єдине , що я хочу підтримати попереднього виступаючого і прошу Володимира Борисовича законопроект 1069 поставити на наступний розгляд пленарного засідання .
Дякую .
Дякую .
Обов'язково 1069 , я прошу зафіксуйте його розгляд після розгляду комітету , на наступний пленарний тиждень , для підтримки підприємництва .
Шановні колеги , всі висловились щодо цього законопроекту .
Зрозуміла позиція всіх фракцій про те , що він потрібний і готовність голосувати його за основу .
Тому я прошу запросіть депутатів до зали .
І на ваш розгляд вноситься Закон . проект Закону про внесення змін до Податкового кодексу України щодо спрощення умов ведення бізнесу , який щойно доповідався доповідачем і співдоповідачем , реєстраційний номер 2381 .
Шановний колеги , прошу підготуватись до голосування .
Прошу підготуватись до голосування .
Народні депутати , будь ласка , голосуємо за основу проект Закону 2381 .
За основу .
Прошу голосувати за основу .
За - 300
Рішення прийнято .
Проект закону прийнято за основу .
Шановні колеги народні депутати , відповідно до Регламенту я оголошую перерву до 12 години 30 хвилин .
Прошу провести засідання комітету , а також фракцій коаліції щодо порядку денного .
Дякую , колеги .
Прошу зайти в зал для продовження нашої роботи .
Пояснити причину блокування прошу .
Шановні колеги , на жаль , трибуна заблокована , зараз ми не можемо продовжувати роботу .
Але я переконаний , ми за кілька хвилин знайдемо політичне рішення для того , щоб ми змогли продовжити роботу .
Дякую вам .
Залишаємося на робочих місцях .
Я впевнений , за короткий проміжок часу ми знайдемо політичне рішення і продовжимо нашу роботу .
Не розходьтесь , будь ласка .
Дякую .
Шановні колеги народні депутати .
Ми щойно провели нараду фракцій коаліції .
Рішення прийнято наступне : до 16-ї години ( я зараз закрию засідання ) буде проведено засідання Комітету економічної політики за адресою комітету .
Велика Житомирська , 11 .
Після того о 16-ій годині ми розпочинаємо наше засідання вечірнє з розгляду саме цього законопроекту .
Якщо цього рішення не буде , комітету , то ми розробимо окремий порядок розгляду цього питання .
Але я переконаний у тому , я переконаний у тому , що рішення комітету має бути , так , як запевнив керівник комітету , і ми проголосуємо від 16 години .
Тому я просив би всіх максимально щоби ми зібралися на 16 годину в залі , максимально , шановні колеги народні депутати .
А зараз я оголошую ранкове засідання Верховної Ради України закритим .
Вечірнє засідання відбудеться о 16 годині .
Прошу налаштуватися на роботу .
У нас ще є ряд законів , які ми маємо проголосувати , окрім того , який був зазначений .
Дякую , шановні колеги народні депутати .
