Добрий день , шановні колеги !
Будь ласка , займіть свої місця , підготуйтесь до реєстрації .
Шановні колеги , готові до реєстрації ?
Прошу народних депутатів реєструватись .
В залі зареєстровано 317 народних депутатів України .
Позачергове пленарне засідання Верховної Ради України оголошую відкритим .
Шановні колеги , хвилину тиші , будь ласка .
В цю суботу держава буде відзначати 75-річчя Дня перемоги над нацизмом у Другій світовій війни .
Багато років тому Україна і не лише Україна зробила дуже багато для того , щоб в світі був мир , щоб ми могли збиратися в мирних містах нашої країни , щоб ми могли сьогодні бути українським парламентом .
Зараз в нас теж дуже великі виклики і як і тоді ми повинні об'єднатися навколо ідей , принципів та розуміння , що саме від нас залежить майбутнє нашої держави .
А сьогодні я думаю , що було б правильно згадати всіх тих , хто віддав життя , здоров'я , кого , на жаль , сьогодні з нами немає і подякувати тим , і згадати тих , хто сьогодні нагадує нам і може розповісти про ті страшні часи .
А зараз хвилина мовчання .
Прошу сідати .
Шановні колеги , звернулися народні депутати .
Ви зараз можете виступити .
Шановні колеги , звернулися .
Я зараз говорю про національні свята .
Шановні колеги , звернулися народні депутати від всіх фракцій та депутатських груп з наступною пропозицією – дати всім по 2 хвилини на виступи від депутатських фракцій .
Таке не передбачено Регламентом .
Тому є пропозиція застосувати процедуру ad hoc , зараз проголосувати , прийняти таке рішення , щоб не брати перерви .
Тому що багато говорили про те , що там зараз перерва з заміною на виступ .
Якщо немає заперечень , я зараз .
Шановні колеги .
Шановні колеги , зараз я ставлю на голосування пропозицію про те , щоб кожна фракція мала 2 хвилини на виступ , але з умовою того , що більше не беруться перерви з заміною на виступ .
Всі погоджуються ?
Ставлю на голосування вищезазначену пропозицію .
Прошу підтримати та проголосувати .
За - 324
Рішення прийнято .
Шановні колеги , відповідно до статі 83 Конституції України частини восьмої статті 9 Регламенту Верховної Ради України на вимогу 156 народних депутатів України ми сьогодні проводимо це позачергове засідання .
І перед тим як я запропоную вам записатися на виступи , я хотів би зазначити , що сьогодні є два іменинника у Верховній Раді України наші колеги – це Загородній Юрій Іванович і Шахов Сергій Володимирович .
Я вас вітаю зі святом !
Прошу записатися депутатські фракції та групи на виступ .
Бакунець Павло Андрійович .
Регламент – 2 хвилини .
Шановний пане Голово , шановні народні депутати , висловлюю вам стурбовані думки втомлених від невизначеності пандемією мешканців мого району і впевнений , що така ж ситуація є в усіх містах і селах нашої України .
Люди надіються , що зовсім скоро уряд послабить дію обмежувальних заходів щодо карантину .
Зрозуміло , що громадяни вже не мають фінансового запасу аби і далі сидіти вдома на карантині , треба виходити працювати .
Більшість людей хочуть працювати аби мати можливість надалі утримувати свої власні сім'ї .
Звертаю також вашу увагу і на те , що багато наших співгромадян хочуть виїхати за кордон , оскільки там на них чекають їхні робочі місця , але вони фізично не мають такої можливості просто перетнути кордон .
Зрозуміло і те , що вірус нікуди не зникає , він продовжує розповсюджуватися щодня і щогодини .
І ми як влада маємо вдатися до всіх необхідних заходів аби стримувати його надалі , коли ми всі разом з вами повернемося до нормального життя .
Тому депутатська група " Довіра " підтримує ідею , щоб передбачити в законодавстві масове тестування на COVID ширших верств населення .
Також вважаємо правильною пропозицію встановлення більшого розміру допомоги нашим медикам , нашим лікарям , які перебувають на самоізоляції через службовий контакт з хворими на коронавірус .
Депутатська група " Довіра " готова сьогодні підтримати законопроекти , які є в порядку денному .
Дякую за увагу .
Бойко Юрій Анатолійович .
Шановний пане спікере , шановні народні депутати , народ України , з цієї високої трибуни я хочу сьогодні поздоровити весь український народ зі значною датою , яка буде напередодні .
Ця дата називається – 75 річниця Перемоги в Великій Вітчизняній війні , коли хребет нацизму був зламаний всім радянським народом , в якому приймали участь українці .
Я хочу сказати , що ми ніколи не забудемо цієї дати .
Ми будемо стояти на стражі того , щоб ніхто не зміг переписати історію так як це намагалися зробити 5 попередніх років .
Ми будемо захищати наших ветеранів , всіх людей , які шанують велику перемогу , тому що через всі сім'ї пройшла ця війна , всі сім'ї мали втрати , і ми повинні про це пам'ятати .
Ми повинні пам'ятати про ці приблизно 30 тисяч ветеранів Великої Вітчизняної війни , які сьогодні ще є з нами , і для того , щоб уряд виконав всі зобов'язання , які має перед ними , підтримаємо їх матеріально , морально , щоб вони відчували заботу про себе , турботу , щоб всі вони розуміли , що і парламент , і все суспільство буде завжди їх шанувати , і шанувати про них пам'ять .
Я хочу ще раз нагадати всім , що український народ втратив мільйони життів і заради цього ми повинні сказати : фашизм не пройде !
Дякую за увагу .
Іонова Марія Миколаївна .
Шановні українці !
" Європейська солідарність " дякує кожному українцеві , який 75 років тому боровся з двома тоталітарними режимами , боровся з двома тоталітарними найстрашнішими режимами .
І насправді ми пишаємося тим , що попередній парламент так само вшановував пам'ять і героїв УПА , які так само , як і бійці Червоної Армії , боролися за Україну .
І , власне , сьогодні в цій залі є дві ідеології : ті кому , " какая разница " і ті , кому болить Україна .
І , власне , сьогодні парламент мав би прийняти історичну заяву , коли Москва намагається переписати українську історію , називаючи наші українські Донецьк і Луганськ Сталіно і Ворошиловград .
Але ж тут 90 відсотків тих , хто тут зібралися , " какая разница " , і цьому , на жаль , підігрує монобільшість .
Ми хочемо подякувати кожному народному депутату зі 156-и , хто сьогодні підписався за проведення позачергової сесії .
Тому що тим , кому не " какая разница " , важливо сьогодні захистити лікарів .
До речі , шановні лікарі , жодного підпису Комітету охорони здоров'я від більшості під цими підписами немає , тому що їм " какая разница " .
Власне , на сьогодні 2660 лікарів захворіли на CОVID , і ми вважаємо , що вони знаходяться на передовій сьогодні боротьби з хворобою .
Ми пропонуємо сьогодні обов'язкове тестування ввести для лікарів і обов'язкове страхування для кожного лікаря , який захворів , а також страхову виплату для кожної родини , яка втратила свого годувальника - медика , якого держава сьогодні не захистила .
Було би правильно , щоб сьогодні тут знаходився український уряд , якщо він український , для того , щоб в парламентсько - президентській республіці звітувати про те , що робить виконавча влада в боротьбі сьогодні з коронавірусом .
Але , на жаль , в парламенті зібралась монобільшість , якій " какая разница " , і вони .
Стефанишина Ольга Анатоліївна .
Сергій Рахманін , будь ласка .
Рахманін Сергій Іванович .
Шановні колеги , змушений покаятись я , ну , власне , всі ми , вся наша фракція недооцінювали , який тонкий політик Володимир Зеленський .
Нас переконав у цьому указ , який підписав Президент , Указ 167 / 20 , яким він затвердив новий склад Тристоронньої контактної групи української делегації , яка опікується так званим мінським процесом .
І річ навіть не в тому , що тепер за бюджетний кошт у нас буде поважна делегація , яка складатиметься з урядовці і голів парламентських комітетів , в структурі , яка не є офіційною і рішення якої не є офіційними , не мають жодного юридичного наслідку , річ у тім , що відповідно до заяви керівника Офісу Президента пана Єрмака він чекає такого ж дзеркального кроку від російської сторони .
Що це означає ?
Якщо люди з аналогічними посадами увійдуть до складу ТКГ , то ми отримаємо яскраву галерею персон , які знаходяться в санкційному українському списку .
Ми отримаємо Леоніда Слуцького , який вживає слово " нацизм " завжди , коли згадує Україну , і який погрожував Україні війною , якщо буде обговорюватися питання баз на території України .
Ми отримаємо Леоніда Калашнікова , який казав , що Україна винищить все населення Донбасу і який закликав закрити для України Керченську протоку .
Ми отримаємо Ярослава Нілова , одного з керівників партії ЛДПР , яка вустами свого лідера ( це цитата ) вимагала " превентивно знищити Україну " .
Ми отримаємо заступника міністра оборони Булгакова , який віджимав наші кораблі в Криму .
Я пропоную , щоб не було жодних ілюзій , віддати належне мудрості Президента і перейменувати ТКГ в товариство колективного геморою .
Дякую .
Шевченко Євгеній Володимирович .
Доброго дня , колеги !
Доброго дня , Україно !
Коли ми йшли на вибори , у нас було гасло " Ми йдемо змінювати країну " .
Але коли ми зайшли в цю залу , то зрозуміло , що ми підтримали ті реформи , які до нас впроваджували , що стосується медичної реформи .
Нам треба переглянути всі ці галузі і дослухатися до Президента .
Президент закликав і другий етап реформи зупинив .
Нам потрібно пам'ятати про людей , про лікарів , про пандемію , і ми повинні пам'ятати , що ми , Україна , соціальна держава , держава , яка потрібна турбуватися за своїх громадян .
Безпека – це для нас номер 1 .
Безпека не тільки в армії , безпека не тільки на вулиці , а безпека охорони здоров'я .
На жаль , до цього реформа , яку нам запропонували з заходу , вона буда направлена тільки на одне – на те , щоб якщо людина захворіла , її вилікували і вилікували за її гроші , а потім , мабуть , хтось ці гроші дасть .
Але практика показує , що це не спрацьовує , що нам потрібно розглянути не тільки захворювання , а ще й займатися профілактикою та реабілітацією .
Комітет , який займається цим , називається - здоров'я нації .
Здоров'я нації – це не тільки , коли вже лікуємо наслідки , а це , коли ми робимо так , щоб у нас була профілактика , і щоб ми знали , що люди не захворіють , а якщо таке станеться як пандемія , ми будемо готові до неї і ті заклади , які були збудовані з часів СРСР , ми не можемо руйнувати , тому що тут принцип економічний , капіталістичний , ми забуваємо , що ми країна соціальна .
Дуже дякую за увагу .
Дякую .
Крулько Іван Іванович .
Сьогодні парламент зібрався , мені здається , з надзвичайно важливого питання , питання , яке стосується захисту і підтримки українських медиків , української медицини .
І фракція " Батьківщина " в повному складі підтримала ініціативу провести позачергову сесію Верховної Ради саме з цього питання .
І , мабуть , в момент коронавірусу , пандемії , парламент мав би збиратися саме з таких питань , які безпосередньо стосуються подолання коронавірусу .
Ми виступаємо як " Батьківщина " за страхування та обов'язкове тестування медиків , які сьогодні перебувають на передовій .
Із самого початку ми говорили , що захист лікарів та медичного персоналу від коронавірусу , від якого немає ні ліків , ні вакцини , має бути для країни пріоритетом номер один .
На жаль , статистика і ситуація склалась зовсім інша .
Вона стала кричущою .
З 13 тисяч 691 хворого на коронавірус – 2 тисячі 660 медиків .
Тобто кожен п'ятий інфікований в Україні це лікар , це працівник медицини .
Лише за добу в Україні на коронавірус захворіли , вдумайтеся , 72 медики .
Відомо , що зараз на апаратах штучної вентиляції легенів перебувають 14 медиків , а 18 , на жаль , загинули , померли .
І це відбувається , бо на старті медики змушені були на початку пандемії залишитися з голими руками , і з голими руками боротися з коронавірусом .
Маски вивозилися за кордон .
Ніхто це не розслідує .
Влада піарилася в Нових Санжарах , а в той же час медичні заклади залишалися без найнеобхіднішого .
І навіть в питанні 300 відсоткової надбавки для медиків , що вийшло по факту .
А по факту вони отримали 86 копійок доплати .
Хіба може так бути .
Пообіцяли 300 відсотків доплати , а доплатили 86 копійок .
І мені здається , це є абсолютно несправедливо і неправильно .
Бондар Віктор Васильович .
Батенко Тарас Іванович .
Шановні друзі , депутатська група " За майбутнє " переконана , що парламент України повинен негайно втрутитися в ситуацію , катастрофічну ситуацію , яка складається на енергоринку України через злочинні корупційні дії сьогоднішнього Міністерства енергетики України .
Фактично сьогодні зупиняються 5 робочих діючих блоків атомних електростанцій , це 60 відсотків атомної енергетики .
Міністерство змушує підприємства України закуповувати на ринку дорогу електроенергію за " зеленим " тарифом , електроенергію , вироблену на ТЕЦ .
Наявні в нас вагомі докази того , що тимчасово виконуюча обов'язки міністра пані Ольга Буславець неприховано сприяє приватним інтересам одного монополіста , який займається експортом електроенергії в України за кордон .
Із тої інформації , друзі , що НКРЕКП , з огляду на те , що " зелені " та вугільні види електростанцій є знано дорожчими , готує рішення щодо збільшення найближчим часом електроенергії для нашого населення це в умовах карантину і спаду економіки країни .
Більше того т . в . о . міністра Буславець сьогодні хоче займатися майнінгом криптовалют через " Енергоатомтрейдінг " , до чого має відношення , за інформацією ЗМІ , її син .
Вважаю , що такі і інші фінансові оборутки мають бути предметом дослідження окремої тимчасової слідчої комісії , яку зараз в парламенті фактично блоку фракція монобільшості " Слуга народу " .
Ми хочемо на всю Україну сказати , що в умовах спаду економіки і карантину є державним злочином займати рішення зменшувати генерування економіки та атомних станцій .
При тому уряд в особі пана Шмигаля , будучі абсолютно причетним до таких оборудок пані Буславець навіть не подумав кудись годні можна скерувати дешеву економіку .
Сьогодні фактично уряд Шмигаля робить Україну країною з найдорожчою електроенергією в усій Європі .
Тому вимагаємо негайного втручання парламенту України і створення Тимчасової слідчої комісії для перевірки дій посадових осіб даного міністерства .
Лише швидка і адекватна реакція парламенту може вирішити цю ситуацію і не дати гробити нашу економіку країни , а уряд , такий уряд України ми вважаємо повинен бути відправлений у відставку .
Дякую .
Дякую .
Шановні колеги , час для виступів вичерпаний ,
Переходимо до розгляду питань порядку денного .
Перелік питань вам розданий для ознайомлення .
Переходимо до першого питання – проект Закону про внесення змін до деяких законів України з метою підвищення спроможності системи охорони здоров'я України протидіяти поширенню коронавірусної хвороби COVID - 19 ( реєстраційний номер 3380 ) .
Шановні колеги , займіть свої місця , нам треба проголосувати за включення питання в порядок денний сесії .
Готові голосувати ?
Ставлю на голосування пропозицію про включення питання , законопроекту , реєстраційний номер 3380 , до порядку денного сесії .
Прошу підтримати та проголосувати .
За - 334
Рішення прийнято .
Ставлю на голосування пропозицію про визнання законопроекту невідкладним та скорочення строків внесення альтернативних законопроектів до дня проведення позачергового пленарного засідання , згідно статті 110 Регламенту Верховної Ради України .
Необхідно 226 голосів .
Прошу підтримати та проголосувати .
За - 335
Рішення прийнято .
Шановні колеги , необхідне обговорення ?
Голосуємо ?
Без обговорення ?
В нас є знову одна фракція , яка наполягає на обговоренні .
Розглянути питання за скороченою процедурою .
Прошу підтримати та проголосувати .
За - 314
Рішення прийнято .
Слово надається народному депутату України Стефанишиній Ользі Анатоліївні .
Шановні колеги , доброго дня .
Я думаю , що кожен із вас в цьому залі знає , що сьогодні пацієнт з COVID має бігати за державою , щоб зробити тест .
Так не має бути !
Держава має бігати за пацієнтами і тестувати в цій країні людей , цього зараз немає .
Ми знаходимося на 107-у місці в світі по тестуванню .
Білорусь робить в сім разів більше тестів !
А Німеччина в десять разів більше тестів .
Другий момент , який ви напевно і не знаєте , не всі з вас знають , я дізналась це від лікарів .
Виявляться , що якщо лікар сьогодні іде на самоізоляцію , він отримує лише пів зарплати .
Колеги , я коли це дізналася , я зрозуміла , наскільки несправедливо зараз ми захищаємо лікарів !
Цей проект закону ( 3380 ) націлений на те , щоби запустити широкомасштабне тестування по всій Україні .
Це такий моторчик для нашого уряду , щоби ми нарешті вийшли на нормальну статистику .
І друге – це захист лікарів , відповідні зарплати , ми повинні лікарів захищати фінансово , а також їх регулярно тестувати .
Крім того Міністерство охорони здоров'я має відповідно до міжнародних стандартів навчати лікарів , вони скиглять про те , що лікарі мають засоби захисту , але не вміють ними користуватися .
Так навчіть лікарів !
Дайте їм відповідні інструкції .
І останнє , ми маємо готувати Україну і лікарні : перша , друга й третя хвиля .
І Міністерство охорони здоров'я відповідно до цього закону має це зробити .
І останнє , уряд України має бути прозорим і надавати інформацію , скільки у нас тестів , скільки у нас засобів захисту .
Колеги , я думаю , що COVID - 19 це той момент , коли ми всі маємо об'єднатися .
Я вдячна Комітету з питань здоров'я нації , який незалежно від партійної приналежності і поглядів підтримали одноголосно цей проект закону .
І я думаю , що сьогодні ми в цьому парламенті .
Дякую .
Слово для співдоповіді надається голові Комітету з питань здоров'я нації , медичної допомоги та медичного страхування Радуцькому Михайлу Борисовичу .
Шановні колеги , а , будь ласка .
Почекайте , Михайло Борисовичу .
Шановні колеги , колеги !
Я зараз не коментую , я звертаюсь .
Будь ласка .
Дякую .
Михайло Борисович .
Комітет Верховної Ради з питань здоров'я нації , медичної допомоги та медичного страхування розглянув проект Закону України про внесення змін до деяких законів України з метою підвищення спроможності системи охорони здоров'я ( реєстраційний номер 3380 ) від 23 . 04 .
Насамперед хочу повідомити , що комітет щотижнево заслуховує на своїх засіданнях ситуацію із захворюваністю населення та медичного персоналу на COVID - 19 в регіонах України .
Вже заслухано : Вінницьку , Чернігівську , Житомирську , Хмельницьку та Рівненську області , на черзі інші області .
Сьогодні ситуація із захворюваністю медичного персоналу на COVID - 19 , який знаходиться на передовій боротьби за життя наших громадян , є дійсно складною .
В Україні підтверджено більше 13 тисяч випадків захворювання на COVID - 19 – це майже 20 відсотків , майже 20 відсотків з них , вибачте , це медичний персонал .
Саме тому цей законопроект є актуальним , адже передбачає підвищення розміру виплат по тимчасовій непрацездатності для медиків .
Крім цього , законопроект спрямований на своєчасне виявлення інфікованих , обмеження їх контактів та запобігання розповсюдженню цієї небезпечної хвороби .
Водночас , обговоривши окремі положення , комітет вважає за необхідне внести ряд уточнюючих правок : у законі пункт 2 розділу І законопроекту викласти в такій редакції в Законі України " Про загальнообов'язкове державне соціальне страхування " частину другу статті 24 викласти в такій редакції :
" Особам , які перебувають у закладах охорони здоров'я , а також на самоізоляції під медичним наглядом у зв'язку з проведенням заходів спрямованих на запобігання виникненню та поширенню коронавірусної хвороби , а також локалізацію та ліквідацію її спалахів та епідемії допомога по тимчасовій непрацездатності виплачується у розмірі 50 відсотків середньої заробітної плати незалежно від страхового стажу за винятком медичних працівників , яким допомога по тимчасовій непрацездатності у таких випадках .
Ні .
Час .
Прошу записатись на виступи від депутатських фракцій та груп .
Німченко Василь Іванович .
Прошу передать слово народному депутату от " Оппозиционной платформы – За жизнь " Колтуновичу .
Колтунович Олександр Сергійович , будь ласка .
Дякую , шановний Василь Іванович .
Шановні народні депутати !
Я хочу звернутися насамперед до вас і до наших виборців і сказати про те , що " Опозиційна платформа – За життя " якраз усім складом виступила за проведення цієї позачергової сесії , підписала відповідні документи для того , щоб підтримати нашу систему охорони здоров'я .
Безумовно , наша фракція підтримує проект Закону 3380 , який якраз передбачає виплату грошової допомоги в розмірі 100 відсотків середньої заробітної плати незалежно від трудового стажу .
Але коли ми говоримо і дивимося на назву проекту Закону щодо підвищення спроможності системи охорони здоров'я , то я хотів би сказати , що та медична реформа , яка була ініційована пані Супрун і яка має місце , продовження її , і сьогодні , вона навпаки вбиває систему охорони здоров'я .
Якщо ми говоримо про конкретні дані , то я хочу привести наступне .
Що кількість медичних закладів в порівнянні з 2013 роком скоротилася з 2 , 2 тисячі до 1700 .
Після другого етапу медичної реформи ми можемо втратити ще тисячу таких закладів .
Якщо ми говоримо про медичні кадри , то в 2013 році , до медичної реформи , чи за підсумками 2013 року ми мали 217 тисяч лікарів і працівників медичної сфери , на сьогоднішній день – лише 186 тисяч .
Тому , якщо ми хочемо підвищувати спроможність системи охорони здоров'я , ми маємо якраз звертати увагу на соціальні аспекти .
А те , що стосується страхової медицини , то я рекомендую профільному комітету звернути увагу на досвід Казахстану , де в системі страхової медицини якраз роботодавець багато в чому визначає і забезпечує медичне забезпечення простих працівників .
Повторюсь , наша фракція підтримує даний проект закону .
Дякую .
Совсун Інна Романівна .
Прошу передати Стефанишиній .
Стефанишина Ольга Анатоліївна .
Шановні колеги , перше .
Фракція " Голос " , звичайно , буде голосувати за той проект закону , який ми розробляли .
І друге , що хочу сказати .
Ми знаємо , що Україна буде поступово виходити з карантину , але непотрібно розслаблятися , коронавірус – це не те захворювання , яке завтра мине .
І цей проект закону сьогодні дуже важливий для того , щоб Україна мала можливість вийти із карантину і відслідкувати коронавірус .
Масове тестування цьому допоможе .
Захист медичних працівників – це найважливіше , що ми сьогодні разом маємо з вами зробити .
Друге .
Те , що говорив колега сьогодні про медичну реформу .
Я хочу сказати колезі , що та медична реформа , яка сьогодні розпочалася в Україні , не має інших шляхів сьогодні реформувати медицину .
Суть медичної реформи дуже проста – це оплата конкретної послуги , якою скористався пацієнт , це можливість пацієнту отримувати безоплатну послугу .
Я знаю , як працюють сьогодні українські лікарні , і вони не мають так працювати .
Якщо держава хоче додавати кошти до медицини , це прекрасна ініціатива .
Сьогодні 100 мільярдів грошей не вистачає на те , щоб наша медицина працювала відповідним чином .
Але , колеги , якщо ви будете додавати кошти в медицину в тій радянській системі , яка була всі ці роки , це гроші в пісок , бо вони неефективно використовуються .
Суть медичної реформи – дати державі використовувати ефективно послуги і підвищити зарплати нашим лікарям нарешті .
Дякую за увагу .
Герасимов Артур Володимирович .
Шановні колеги , в цьому залі ми вперше з вами зібралися , щоб поговорити , справді , з порядком денним про найактуальнішу проблему про коронавірус .
Ми слухаємо один одного зараз , у нас такий шум і гам як вулик .
У нас проблеми нема .
Ми всій країні даємо сигнал , що проблем нема .
Давайте , може , поговоримо якої є реальна ситуація , якщо ми тут зібрались .
Ми говоримо , що ми карантин впроваджували для того , щоб підготувати систему охорони здоров'я .
Як ми її зараз підготували .
Вдумайтеся , 2 місяці карантину .
Що відбувається .
Ми вчора на комітеті заслухали заступника міністра охорони здоров'я .
Ви знаєте скільки держава Україна закупила захисних костюмів лікарям .
Бо не можна підготувати систему охорони здоров'я не захистивши лікарів .
Знаєте скільки ?
Біля 70 тисяч штук .
В нас фонд Порошенка завіз в країну вже понад 100 тисяч штук і закупив 135 .
Якщо ви підете в лікарню , а ми там буваємо щодня , перше , що вам скажуть лікарі : " Ми маємо якісь засоби захисту завдяки або волонтерам , або місцевій владі " .
Друге , що вам скажуть лікарі , що ви , знаєте , ті , хто першими стикаються з коронавірусом , це екстрена медицина , яку кожен з вас , до речі , хто зараз не слухає , буде викликати , якщо вам стане погано .
У них навіть паливно - мастильних матеріалів немає , щоб доїхати на виклики .
Ви думаєте вони в епоху коронавірусу їздять на виклики в костюмах ?
Ні .
Ви думаєте їх хтось тестує ?
Ні .
Тому я як співавтор і вся фракція " Європейська солідарність " , безумовно , буде підтримувати цей законопроект .
Але ключове – добитися його виконання .
Бо якщо буде так як і з зарплатами .
Дає 300 відсотків записаних в законі , а за місяць ніхто не спромігся підзаконки написати , то все це пустий звук .
Ми в результаті так підготуємо систему охорони здоров'я , що лікувати буде нікому .
Дякую .
Радуцький Михайло Борисович з мотивів .
Дякую , Дмитро Олександрович .
Я просто хочу дочитати ту правку : " Особам , які перебувають у закладах охорони здоров'я , а також на самоізоляції під медичним наглядом , у зв'язку з проведенням заходів , спрямованих на запобігання виникненню та поширення коронавірусної хвороби , а також локалізацію та ліквідацію її спалахів та епідемії , допомога по тимчасовій непрацездатності виплачується в розмірі 50 відсотків середньої заробітної плати ( доходу ) незалежно від страхового стажу за винятком медичних працівників , яким допомога по тимчасовій непрацездатності у таких випадках виплачується в розмірі 100 відсотків середньої заробітної плати ( доходу ) незалежно від страхового платежу . "
Прошу зал підтримати цей законопроект за основу і в цілому .
Дякую , Михайло Борисович .
Цимбалюк Михайло Михайлович .
Михайло Цимбалюк , " Батьківщина " .
Шановний пане Голово , шановні колеги , шановні медики і виборці , слава Богу , що вперше з ініціативи опозиції в нас є позачергове засідання Верховної Ради України .
І це хороший знак , але є прикра історія .
Де Кабінет Міністрів ?
Де міністр охорони здоров'я ?
Тому що саме цей законопроект мав бути ініційований ними ще на початку оголошення карантину .
Фракція " Батьківщина " буде голосувати і підтримає цей законопроект , але давайте не забувати , що уряд має нарешті повернути медикам зароблене за березень і квітень , цих 300 відсотків обіцяних .
Треба , щоб медики відчули не на словах , а на ділі підтримку .
І потрібно не забувати за вакцинацію , за те , що в майбутньому нас можуть очікувати інші епідемії .
Я закликаю всіх до професійності .
Дякую .
Шахов Сергій Володимирович .
Сергій Шахов , Луганщина , депутатська група " Довіра " .
Шановні колеги , безумовно , група " Довіра " буде підтримувати українських лікарів і підтримувати українське суспільство .
Хочу сказати наступне .
Я говорив про те , що у кожного українця практично в країні є антитіла і це підтверджується , те , що бабуся моїх дітей , яка заразилася саме від моїх дітей ще в лютому , не будучи в Європі , Швейцарії , в Японії , вона перехворіла на коронавірус , в неї виявили антитіла .
Я закликаю українськими тестами , які коштують в 30 разів дешевше , перевірити кожного українця швидко в кожному місті , в районі на антитіла в організмі кожного українця і вивести людей з цього страшного жаху , який ввели сьогодні там в Кабінеті Міністрів .
Пропоную провести тестування українців .
Треба , щоб люди сьогодні не голодували і треба , щоб сьогодні економіка України вийшла вперед , в передову .
Дякую .
Сергій Шахов , Луганщина , депутатська група " Довіра " .
Дякую .
Шановні колеги , переходимо до голосування .
Комітет рекомендував цей законопроект прийняти за основу і в цілому .
Зараз голосуємо за основу .
В цілому потім теж голосуємо , немає заперечень ?
Немає .
Ставлю на голосування пропозицію про прийняття за основу проекту Закону про внесення змін до деяких законів України з метою підвищення спроможності системи охорони здоров'я України протидіяти поширенню коронавірусної хвороби COVID - 19 ( реєстраційний номер 3380 ) .
Готові голосувати ?
Прошу підтримати та проголосувати .
За - 338
Рішення прийнято .
Ставлю на голосування пропозицію про прийняття в цілому з необхідними техніко - юридичними правками та з урахуванням пропозицій комітету проект Закону про внесення змін до деяких законів України з метою підвищення спроможності системи охорони здоров'я України протидіяти поширенню коронавірусної хвороби COVID - 19 ( реєстраційний номер 3380 ) .
Прошу підтримати та проголосувати .
За - 336
Рішення прийнято .
Закон прийнятий в цілому .
Покажіть по фракціям .
Шановні колеги , наступне питання порядку денного – проект Закону про внесення змін до Закону України " Про захист населення від інфекційних хвороб " ( реєстраційні номери 3376 , 3376 - 1 , 3376 - 2 ) .
Шановні колеги , нам необхідно включити це питання в порядок денний сесії .
Тому ставлю на голосування пропозицію про включення до порядку денного сесії вищезазначеного законопроекту .
Прошу підтримати та проголосувати .
За - 340
Рішення прийнято .
Шановні колеги , ставлю на голосування пропозицію про визнання проекту невідкладним .
законопроекту невідкладним та скорочення строків внесення альтернативних законопроектів до дня проведення позачергового пленарного засідання , згідно статті 101 .
Також необхідна підтримка 226 народних депутатів України .
Прошу підтримати та проголосувати .
За - 341
Рішення прийнято .
Шановні колеги , пропонується розглянути це питання за скороченою процедурою .
Прошу підтримати та проголосувати .
За - 314
Рішення прийнято .
Слово для доповіді надається народному депутату України Порошенко Петру Олексійовичу .
Шановні колеги , перш за все , дозвольте від імені Верховної Ради подякувати українським лікарям , медикам , які в ці дні самовіддано захищають Україну від пандемії коронавірусу попри байдужість влади до них .
Уряд місяць тому секвестрував бюджет , забрав гроші з освіти , науки , соціальної сфери , культури .
Для чого це робилося ?
Нібито для того , щоб віддати гроші українським лікарям , а зараз під час альтернативного законопроекту гроші бокуються .
Трьохсотвідсоткова надбавка заробітної плати лікарям стала таким самим анекдотом як і чотири тисячі доларів , які обіцяла влада вчителям .
Але зараз кожен п'ятий інфікований лікар , і це один з найбільших в світі показників .
В Україні інфіковано 2 тисячі 660 лікарів станом на зараз , померло 19 медиків .
Лише за вчора захворіли 109 медиків , бо влада дилетантів не подбала про захист медичного персоналу України .
Кілька тижнів з моменту розгляду бюджету , коли вперше відхилили нашу ідею щодо страхування лікарів , " слуги " саботували нашу пропозицію .
А коли всі фракції цієї зали зробили все , всі , крім монобільшості , примусили зібрати це засідання , керівництво " слуг " цинічно зізналося , що їх цікавлять лише політичні дивіденди .
Шановні , заберіть ці дивіденди собі , але проголосуйте за нашу пропозицію , щоб ми забезпечили і тих , хто , на жаль , віддав життя , і тих , хто захворів .
Зараз ми маємо проголосувати .
Подбайте про себе , бо вас не буде кому лікувати .
Дякую .
І слава Україні !
Героям слава !
Народний депутат України Арахамія Давид Георгійович .
Законопроект 3376 - 1 .
Давиде Георгійовичу , будь ласка .
Колеги , доброго дня !
Тут багато чомусь маніпуляцій було щодо цього законопроекту , який , в принципі , підтримує весь парламент , за виключенням тільки двох аспектів , які треба врахувати .
Перше .
Коли тільки з'явилася ідея про цей законопроект у наших колег , перше питання , які ми поставили : це який має вплив на бюджет це питання ?
Ніхто не міг дати відповіді .
Більше того , ми про справедливість .
Ми кажемо : в нашому законопроекті альтернативному фактично лікар , який загинув від коронавіруса внутри , прирівнюється до військовослужбовця , який загинув на фронті .
І ми кажемо це справедливо .
Хтось воював на фронті , хтось воює зараз на внутрішньому фронті з коронавірусом .
Інше питання щодо того , чи сплачувати винагороду лікарю , який захворів на своїй роботі ?
Так , ми за це .
Але я вам всім нагадую , що ми вже прийняли 300-відсоткову надбавку за ризик .
І якщо лікар працює , йому повинні сплачувати 300 відсотків надбавки за ризик на роботі .
Але ми додаємо правку , що якщо він в будь-якому стані захворів на коронавірус і протягом одного календарного року отримав будь-яку ступень інвалідності , він має отримати 300 неоподаткованих доходів громадян .
Прошу підтримати саме цю версію законопроекту .
Дякую .
Качура Олександр Анатолійович – автор законопроекту 3376-2 .
Олександр Качура фракція " Слуга народу " .
Ви знаєте , ми часто не пам'ятаємо про Бога і про лікарів , але ми про них часто згадуємо тоді , коли нам погано .
А лікарі – вони як ангели - охоронці , вони завжди нам допомагають по першому нашому виклики і рятують наші життя .
Пандемія коронавірусу поставила нас всіх на один рівень : міністрів , депутатів , президенти , всіх , хто розкрадав медицину всі ці роки і лікувався десь там за океаном : в Сполучених Штатах , в Канаді .
Там їхні діти , там їхні батьки – всі там лікуються !
А ця медицина не для них .
Це для оцих таких звичайних громадян .
А тепер всі ці чиновники вони лежали поряд на одних лікарняних ліжках і отримали ту медицину , на яку вони заслуговують .
Ми повинні попіклуватися про лікарів так , як і вони піклуються щодня про нас .
Тому я пропоную 250 мінімумів в разі , якщо інфікований медичний працівник .
Я розширяю перелік , окрім лікарів є і медичний персонал , який весь час контактує з особами , які захворіли , і тисячу мінімумів в разі смерті .
Коли лікарка іде з дома і залишає вдома маленьких дітей , вона повинна знати , що якщо , не дай Бог , з нею щось станеться , її маленькі діти не будуть викинуті з вулиці напризволяще .
Тому я пропоную створити спеціальний фонд , у нас тут є олігархи , мільйонери , які додадуть .
Давайте , поділіться всіма грошима , які ви заробили за роки і направте гроші в фонд .
А ті , хто не захочуть це зробити – ми їх конфіскуємо і направимо в цей фонд .
Тому пропоную проголосувати законопроект , який я зареєстрував , або законопроект мого колеги з партії " Слуга народу " .
Дякую за увагу .
І давайте будемо не соромити себе , я не хочу бачити в цьому залі жодної жовтої або червоної кнопки .
Дякую , Олександр Анатолійович .
Прошу записатися на виступи від депутатських фракцій та груп .
Осадчук Андрій Петрович .
Будь ласка , Сергію Рахманіну – слово .
Ще раз .
Рахманін Сергій Іванович .
Шановні колеги , фракція " Голос " пропонувала політичний карантин на час боротьби з пандемією коронавірусу .
На превеликий жаль , нас не дослухалися , але все ж таки час від часу з'являються законопроекти , які покликані підтримати тих , хто найбільше потребує нашої підтримки .
Тому я пропоную відкинути усі склоки , відкинути усі сумніви і підтримати справді тих , хто нашої підтримки сьогодні найбільше потребує .
Дякую .
Загородній Юрій Іванович .
Прошу передати слово Скорику Миколі Леонідовичу .
Дякую .
Микола Леонідович Скорик .
Народний депутат Скорик , фракція " Опозиційна платформа " – " За життя " .
Шановні президія , шановні колеги , шановні громадяни України , перш за все дозвольте мені ще раз привітати вас з наступаючим державним святом України – Днем перемоги .
Хотілося б сказати про те , що сьогоднішнє засідання , ще раз наголосити і сказати тим , хто намагається розділити зал , що сьогоднішнє засідання відбулося в тому числі завдяки всій фракції " Опозиційна платформа - За життя " , яка майже в повному складі підписала вимогу щодо скликання сьогоднішнього сесійного засідання .
Щодо даного законопроекту , який ми розглядаємо .
Наша фракція буде підтримувати законопроект з індексом 3376 - 1 .
Співавтором цього законопроекту є співголова нашої фракції Вадим Зіновійович Рабінович .
Ми вважаємо , що саме навколо цього законопроекту ми маємо об'єднатися і взагалі , ви знаєте , от сьогоднішнє засідання – це перше засідання в період боротьби з пандемією , яке нагадує позачергове засідання , в якому дійсно Верховна Рада намагається брати участь у боротьбі з коронавірусом .
Тому що все , що ми розглядали в попередніх засіданнях – це видача злочинців Аргентині , захист якихось рослин – це не має жодного відношення до боротьби з пандемією .
Хотілося б дійсно , щоб сьогодні ми бачили уряд і його відповідні дії на ту ситуацію , яка склалася в країні , тому що , коли уряд на цьому тижні тільки заявляє про те , що вони зроблять якийсь план щодо підтримки економіки і громадян , то цей план уже повинен бути давно тут .
Ми маємо теж зробити все від нас залежне для того , щоб та реформа , злочинна реформа , яку розпочала Супрун і про яку сказав Президент , що він начебто її призупиняє , щоб були конкретні кроки щодо призупинки .
Ми маємо об'єднатися : уряд і Верховна Рада щодо зупинки цих ганебних законопроектів щодо медичної реформи , яка знищує нашу охорону здоров'я .
Я закликаю і фракцію " Слуга народу " , і інші фракції об'єднатися навколо того , щоб дійсно зробити конкретні кроки до того , щоб зберегти нашу охорону здоров'я .
Є багато .
Іонова Марія Миколаївна .
Sorry , парканна лексика , але це цитата з найвеличнішого лідера сучасності .
В цьому парламенті є одна хитро зроблена партія , для якої ключове – це політичні дивіденди .
Рік тому пообіцяли політичні дивіденди вчителям – 4 тисячі доларів , схопили ці дивіденди і вже про це забули .
Говорять зараз про політичні дивіденди - 300 відсотків надбавки лікарям , не знаючи , ця хитро зроблена фракція , що лікарі отримали від 8 до 280 гривень за березень - квітень так званої надбавки .
І от зараз ця хитро зроблена фракція намагається залишити лікарів без соціальної виплати .
Тому що всі , хто не закінчували трускавецький " Rixos " , знають , що насправді немає інвалідності по інфекційній хворобі .
Тому ми оголошуємо збір підписів від лікарів - інфекціоністів , від всіх 2660 лікарів , які захворіли на коронавірус , з вимогою до цієї влади , щоб виплати страхові отримали всі : всі , хто сьогодні лікують українців в лікарнях без захисних костюмів , якими їх не захистила влада , без рукавичок , без масок , без дезінфекторів , але сьогодні слухають цю маячню .
Колеги , ми звертаємося до вас бути сьогодні єдиною політичною партією – партією захисників України і захисників лікарів .
Захистити українського лікаря , виплатити так , як ми і пропонуємо в нашому законопроекті , родинам , які втратили сьогодні годувальника , а мова йде про 18 медичних працівників , півтора мільйони гривень соціальної виплати .
Це прирівняно саме до військовослужбовців .
І кожен лікар , який захворів , має право отримати 200 тисяч гривень для того , щоб поправити своє здоров'я , для того , щоб мати можливість вижити після хвороби .
Якщо ви не підтримаєте сьогодні цю норму , ми будемо вносити зміни до законопроекту .
Батенко Тарас Іванович .
Доброго дня ще раз , шановні друзі .
Приємно , що на одному з останніх позачергових пленарних засідань Верховної Ради в умовах карантину ми все-таки розглядаємо питання , які стосуються медиків , боротьби з коронавірусом , а не всього іншого , що не пов'язано тільки з медиками .
Я вважаю , що ми сьогодні зібралися не заради самопіару політичних партій , розуміючи , що йдуть вибори , а заради реально підтримки наших медиків , які сьогодні змагаються з коронавірусною хворобою як на другому фронті .
І хочу нагадати , що ще 21 квітня наша депутатська група " За майбутнє " зареєструвала законопроект , яким доручалося Кабінету міністрів України запровадити обов'язкове державне страхування медиків , які зайняті боротьбою з коронавірусом .
Очевидно , безумовно , що наша сьогоднішня депутатська група буде підтримувати законопроект , той законопроект , який не містить розмитих і загальних формувальні , а гарантує підтримку медичним та іншим працівникам уражених саме коронавірусною хворобою під час порятунку громадян України .
Ми погоджуємося з думкою друзів , товаришів , які вважають , що сьогодні в країні фактично відкрито другий фронт – медичний .
І доцільно видається прирівняти страхові виплати українським медикам до відповідних страхових виплат , які передбачені військовослужбовцям , котрі перебувають на передовій і захищають Україну від агресора на сході .
Водночас ми вважаємо , що при доопрацюванні даного законопроекту до другого читання треба розглянути можливість запровадження достойної підтримки медикам і при тимчасовій втраті непрацездатності , адже цей випадок у реаліях України найбільш масовим .
І щонайголовніше , нам важливо вичистити так законопроект , щоб він не містив інших норм , які не стосуються даного законопроекту , і щоб він не називався профанацією , як уже було на попередньому пленарному позачерговому засіданні Верховної Ради , коли ми , друзі , розглядали законопроект про звільнення зарплат медиків від оподаткування 3329 , а в результаті прийняли за основу законопроект , який полегшує життя банкам і жодним чином вже не стосується покращення матеріального становища наших медиків .
Тому наша пропозиція підтримати законопроект 3376 - 1 .
Дякую .
Гетманцев Данило Олександрович .
Дякую , шановні колеги .
Я як доктор юридичних наук і професор Київського національного університету Шевченка не зовсім розумію термін " хитро зроблена фракція " в нашому парламенті .
Алое добре розумію , що таке хамство , що таке зверхність , що таке брехня , яка постійно виходить від однієї з фракцій парламенту .
Я прошу , щоб мій виступ був сприйнятий як заява до регламентного комітету , і регламентний комітет розібрався чи має право депутат називати фракцію " хитро зробленою " .
Що таке взагалі " хитро зроблений " .
І чи є цей саме депутат хитро зробленим в цьому самому парламенті .
Дякую .
Всі бажаючі .
Кулініч Олег Іванович .
Доброго дня , шановні колеги .
Зараз дійсно ситуація в країні дуже складана .
І медики знаходяться в найтяжких умовах .
І дуже добре , що ця ситуація об'єднала країну .
На допомогу медикам долучилися всі .
І волонтери , і соціально - орієнтований бізнес .
Всі , кому не байдужі наші лікарі , за яких ми нарешті згадали , що вони працюють в таких жорстких умовах .
Тому обов'язково треба їх підтримувати .
Тим більше статистика говорить про те , що кожен п'ятий , захворівший на COVID - 19 , саме є медик .
Депутати нашої групи " Довіра " активно включилися на допомогу лікарям по забезпеченню всім необхідним , яке повинно бути у кожній лікарні – це засоби захисту і все те , що повинно бути у лікаря .
Що стосовно законопроектів , які зараз ми розглядаємо , ми вважаємо депутати нашої групи " Довіра " , що саме законопроект 3376 - 1 виписаний більш комплексно .
Тому ми будемо голосувати саме за нього .
Дякую .
Шановні колеги , переходимо до голосування .
Іван Іванович Крулько з мотивів , хвилинку .
Після цього переходимо до голосування .
Іван Крулько , фракція " Батьківщина " .
" Батьківщина " буде голосувати за всі законопроекти .
Хоча ми розуміємо , що законопроект , який має найбільше шансів бути прийнятим , написано незрозуміло : " інвалідність від коронавірусу " .
Від коронавірусу інвалідність не настає .
Тому такі речі треба вилучати .
І дійсно , якщо ми хочемо захищати медиків , то застраховані мають бути і ті , які захворіли медики .
І їм має бути виплачена страховка .
І ті , які , на жаль , померли .
Родини мають в більшому розмірі страховку отримати .
Тому давайте , щоб законопроекти були якісні і дійсно захищали медиків , а не так як додали їм 86 копійок доплати кожному медику .
І ще одне .
Запитують , кажуть : грошей нема .
Де гроші взяти ?
Так я вам скажу , коли ми на тимчасовій слідчій комісії хотіли розглянути недоплату 27 мільярдів гривень від " Нафтогазу " в державний бюджет , партія влади не дала це питання навіть розглянути .
Ось де гроші !
Шукайте гроші , вони є .
27 мільярдів нехай заплатить " Нафтогаз " в державний бюджет те , що недоплатив , і буде і на медиків , і на пенсіонерів , і на наших незахищених людей , і на те , щоб ми будували інфраструктурні проекти .
Тому " Батьківщина " за те , щоб державний бюджет наповнювався , і ті , хто корупційно недоплачують , .
Дякую .
Шановні колеги , слово для виступу надається голові Комітету з питань здоров'я нації , медичної допомоги та медичного страхування Михайлу Борисовичу Радуцькому .
І після позиції комітету , висловлення позиції комітету ми переходимо до голосування .
Комітет ухвалив рішення підтримати альтернативний законопроект реєстраційний номер 3376 - 1 , який буде поширюватися лише на випадки інфікування коронавірусною хворобою ( COVID - 19 ) , що забезпечить цільове використання коштів фонду COVID - 19 .
Головне науково - експертне управління висловило низку зауважень щодо законопроектів 3376 та 3376 - 1 та зазначило , що за результати розгляду в першому читанні можна прийняти за основу саме законопроект 3376 - 1 .
Водночас , обговоривши окремі положення , комітет вважає за необхідне також надати можливість виплачувати страхові виплати студентам - медикам старших курсів та інтернам , які залучаються до боротьби з коронавірусною хворобою .
Для цього комітет вважає за необхідне доповнити законопроект наступними положеннями .
В абзаці першому розділу І законопроекту " два - шість " замінити словами " два - сім " .
Доповнити розділ І законопроекту новою частиною сьомою такого змісту : " У разі залучення до боротьби з коронавірусною хворобою державними і комунальними закладами охорони здоров'я студентів - медиків старших курсів ( 5 - 6 курс ) та інтернів , допущених до роботи відповідно до вимог статті 24 Кодексу законів про працю , поширюється в повному обсязі дія частин другої - шостої цієї статті " .
Пункт 2 розділу ІІ " Прикінцеві та перехідні положення " законопроекту після слів " наукових установ " доповнити словами та цифрами " та осіб , зазначених в частині сьомій статті 39 Закону України " Про захист населення від інфекційних хвороб .
Комітет ухвалив рішення : за результатами розгляду прийняти за основу та в цілому як закон проект Закону про внесення змін до статті 39 Закону України про захист населення ( реєстраційний номер 3376 - 1 ) від 05 . 05 . 20 року .
Прошу підтримати .
Дякую .
Дякую , Михайло Борисович .
Шановні колеги , переходимо до голосування .
Ставлю на голосування пропозицію про прийняття за основу проекту Закону про внесення змін до Закону України " Про захист населення інфекційних хвороб " ( щодо визначення розмірів обов'язкового державного страхування працівників державних і комунальних закладів охорони здоров'я , зайнятих у сфері захисту населення від інфекційних хвороб ) ( реєстраційний номер 3376 - 1 ) .
Готові голосувати ?
Прошу підтримати та проголосувати .
За - 337
Рішення прийнято .
Шановні колеги , ставлю на голосування пропозицію про прийняття в цілому з необхідними пропозиціями .
з урахуванням пропозицій комітету та необхідними техніко - юридичними правками проекту Закону про внесення змін до Закону України " Про захист населення інфекційних хвороб " ( щодо визначення розмірів обов'язкового державного страхування працівників державних і комунальних закладів охорони здоров'я , зайнятих у сфері захисту населення від інфекційних хвороб ) ( реєстраційний номер 3376 - 1 ) .
Готові голосувати ?
Прошу підтримати та проголосувати .
За - 340
Рішення прийнято .
Закон прийнятий в цілому .
Дякую , шановні колеги .
Позачергове засідання Верховної Ради України оголошується закритим .
