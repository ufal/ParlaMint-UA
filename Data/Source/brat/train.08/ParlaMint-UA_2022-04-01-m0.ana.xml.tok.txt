Шановні колеги , я прошу вас зайняти свої місця .
Зараз ми почнемо наше засідання .
Я єдине , що прошу .
Перше : як завжди , питання безпеки .
Всі телефони переведені в режим “ на літачку ” , зробимо no-fly zone у нас тут у парламенті .
Друге .
Я дуже прошу те відео , яке буде сьогодні знято , ви можете його викладати не раніше 16-ї години .
Я вас теж прошу .
Третє .
Сьогодні в нас буде виступ високої гості – Президентки Європейського парламенту Роберти Мецоли .
Я дуже прошу всіх вас , коли буде виступ , щоб у нас не було так , як інколи бувало попередні рази : що хтось кучкується , збирається , говорить .
Давайте ми проявимо максимальну гостинність до нашої гості  , тому що з її боку сьогодні це є вчинок – приїхати в Київ , виступити перед українським парламентом .
Після цього ми так , як і домовлялися , в тому режимі , в якому ми і працюємо , голосуємо ті законопроекти , які винесені на сьогодні .
Після цього ми робимо паузу .
Про наступне засідання ми доведемо вам окремо .
Тому я дуже дякую , що ви сьогодні тут у залі .
І я думаю , що ми можемо починати .
Так , шановні колеги ?
Слава Україні !
Шановні народні депутати , я нагадую , що ми не закривали наше пленарне засідання .
Тому сьогодні відповідно до прийнятої нами Постанови про організацію роботи Верховної Ради України в умовах дії воєнного стану за пропозицією Погоджувальної ради депутатських фракцій і груп ми продовжуємо пленарне засідання .
Шановні народні депутати , у цей важкий для держави час в Україні з візитом перебуває Її високоповажність Президентка Європейського парламенту вельмишановна пані Роберта Мецола .
Зараз вона перебуває у гостьовій ложі .
Прошу привітати пані Мецолу .
Вельмишановна пані Президент , від імені українського парламенту в ці складні , але незламні дні боротьби великого українського народу проти злочинної російської агресії дозвольте подякувати вам за вашу послідовну і рішучу підтримку незалежності та територіальної цілісності України , наших незмінних прагнень до відстоювання на українській землі демократичних цінностей та прав людини .
Шановні колеги , за доброю традицією давайте всі разом розпочнемо сьогоднішній день у парламенті Державним Гімном України .
Шановні народні депутати і гості Верховної Ради !
З великим сумом і болем ми дізнаємося про втрати серед наших воїнів , героїчних і самовідданих захисників незалежності та суверенітету України , захисників наших демократичних і людських цінностей .
Адже кожен українець знає , що герої не вмирають , їхні безсмертні подвиги назавжди залишаються в наших серцях і думках .
Визначені звитяги наших героїв воїнів - оборонців Маріуполя , Чернігова , Сум , Харкова , Києва та інших міст і містечок України навік увійдуть в історію як зразок безмежної відданості , доблесті і самопожертви , любові до рідної землі .
Шановні колеги , жертви підбираються , на превеликий жаль , і до близьких , які присутні в цьому залі .
Тому давайте вшануємо світлу пам’ять наших полеглих захисників хвилиною мовчання .
Також ушануймо пам’ять мирних громадян , які були безневинно вбиті російською армією .
Дякую , прошу сідати .
Шановні колеги , давайте запросимо до слова з великою приємністю , до слова запрошую Президентку Європейського парламенту вельмишановну пані Роберту Мецолу , будь ласка .
Шановний Руслане , шановні члени Верховної Ради України , шановні гідні воїни , брати та посестри !
Дуже дякую вам за те , що ви запросили мене до Києва і дали можливість виступити перед Верховною Радою України .
Для мене велика честь бути тут з вами , з колегами європейськими парламентарями .
А ще більше для мене – це , власне кажучи , обов'язок бути тут .
Це той обов'язок , який я маю виконувати .
Це відповідальність перед вами , які стоять на передовій .
Я хочу довести вам , що навіть якщо буде темрява війни , однаково парламентська демократія превалює , перемагає .
Я сьогодні тут представляю вам Європейський парламент і від європейців я хочу зазначити одну річ – ми з вами , ми з вами , ми з вами в хороші , в гарні часи і не дуже хороші часи – ми з вами .
Те , що ми бачили в останній місяць , те , що відбувається у вашій країні – це руйнування , смерті і безневинні життя , які забирають , розриває війна , життя , які забирає .
життя жінок , чоловіків , дітей .
Але ви , але ми , весь світ , Європа , ми бачили вашу звитягу , вашу хоробрість , вашу рішучість .
Ви знаєте , герої Зміїного острову відомі , знані уже по всьому світу .
А тепер горді воїни і захисники Маріуполя будуть надихати ще подальші і подальші покоління в наступному і в майбутньому .
І я думаю , що скоро , без жодних сумнівів , ми побачимо тріумф надії і перемоги , бо ви показали , що жодні залякування , жодні напади на вас не зруйнують вашу гідність .
Європейський Союз і весь світ бачать , що ви захисники вашої рідної країни , але ви боретеся не лише для того , щоб захистити ваші домівки вашої території .
Ви боретеся за те , у що ми всі віримо – в демократію , в свободу , у верховенство права , бо в Україні ці цінності – це не просто популярні слова , це ті речі , за які ви боретеся , бо ви знаєте , що без цього не буде нічого іншого .
Європейський Союз було створено для того , щоб пов'язати долю всіх європейських країн , щоб не було більше таких конфліктів , які відбувалися раніше після .
Європейський Союз – це проект для миру , але це не просто проект для миру , це проект за свободу .
Я хочу сказати , що Україна – це Європа !
Зараз це дуже сумні , трагічні часи .
Велика кількість українців втратили своє життя , ви втратили своїх родичів , своїх друзів .
Наші думки передусім линуть до вас усіх і , будь ласка , повірте , коли я говорю , що в Європейському парламенті , в Європейському Союзі і взагалі європейці всі – ми з Україною .
Ми стоїмо за Україну !
Ви знаєте , слова можуть надихати , але інколи слова можуть міняти світ .
Але світ має також діяти , світу потрібне співчуття .
І я сьогодні доношу до вас меседж з того , що ми підтримуємо , що ми надіємося на вас , і хочу донести вам меседж надії , що ми ніколи вас не покинемо .
Ви знаєте , є одне місто , назву якого ми ніколи не забудемо – це Маріуполь .
Обстріл пологових будинків , обстріл дітей – це ті дії , які ніхто ніколи не забуде , бо це нелюдські дії .
Це те , з чим ви стикнулися , і я сподіваюся , що люди ніколи , ніколи , ми ніколи не забудемо , що сталося з вами .
Я хочу дати вам такі обіцянки .
Передусім це напад на вашу країну , який здійснила Росія , - це означає , що Росія порушила світ і порушила світовий порядок .
Путін від цього не відійде .
Нам треба більше санкцій і що вони мають відповідати за те , що вони тут заподіяли , в Україні .
Друге , що я хочу пообіцяти .
Європейський Союз визнає , що .
визнає українські європейські амбіції та прагнення бути країною - кандидатом для вступу до ЄС .
Я стою тут перед вами усіма для того , щоб ви могли покладатися на мене , для того , щоб ви могли покладатися на Європейський парламент у підтримці плану вашої країни для досягнення цієї мети .
Ми не підведемо вас , ми знаємо , що ви це зробите .
Ми знаємо , що Україна дивиться на Європейський Союз як те , куди вона прагне дійти .
Ми будемо відповідати чесно і з надією .
Кожна частина має свої моменти , але європейське майбутнє України – ніколи ні в чому ми тут не повинні сумніватися .
І третє , ми зробимо все для того , щоб ваші люди поверталися до своїх домівок і відбудовували ваше життя .
Ми допомагати будемо вам відбудовувати ваші міста , ваші домівки для того , щоб подолати всі наслідки цієї негарної напади .
Ми уже надали зі свого боку ту допомогу , фінансову допомогу , військову допомогу , гуманітарну допомогу і цю допомогу ми будемо продовжувати надавати .
Ми будемо створювати Фонд солідарності з Україною і організуємо спеціальну донорську конференцію для того , щоб продовжувати надавати допомогу Україні , бо цей напад змінив ваше життя .
Ви не хотіли цієї напади , ви не спрямовували свої зусилля на конфронтацію , але вам треба прожити цей момент , бо це визначить вашу долю , вашу мужність і ваше майбутнє .
Моя мета полягає в тому , щоб Європейський Союз з такою ж гідністю зустрічав цей момент перемоги .
І так , верховенство права , це дуже важлива річ , Путін не зумів , недооцінив вашу хоробрість і ваше прагнення до демократичного ладу , і такий режим Путіна буде платити безпрецедентну ціну за це , наші санкції допоможуть в цьому .
Мільйони людей з України вже поїхали , багато мільйонів є переміщеними особами , ми маємо бути готові до того , щоб працювати з цими людьми , але набагато важливіше – ми повинні зробити те , щоб надати майбутнє , гарне майбутнє тим , які прибувають до Європейського Союзу , ми готові вам допомагати і ця готовність буде завжди .
Ми продовжуємо бути відкритими , з відкритим серцем надавати вам відкриту надію для того , щоб ви побачили , що ми вам співчували , і ми будемо співчувати , і будемо мужніми , і ми будемо знижувати нашу енергетичну залежність від Кремля .
І я хочу побачити той момент , коли Європа буде вільна і безпечна без енергетичного постачання з Росії .
В момент кризи нам слід пам’ятати , що енергія завжди була політичною річчю .
Росія це дуже добре розуміла впродовж багатьох років , але і ви ж це розуміли , і Європа це розуміла , і Європа повинна прямувати до нульових закупок газу із Росії .
Це , звісно , амбітна ціль , але це дуже необхідно , бо ми не повинні споживанням енергетичних носіїв із Росії фінансувати те , що робить Росія .
І я сподіваюся , що завдяки нашим зусиллям ми швидко це зробимо .
Зараз є ще інформаційна війна , нам треба підвищити нашу кібербезпеку і , більше того , ми маємо працювати проти тих наративів , які Росія розповсюджує в Європі .
В Росії ще велика кількість є тих людей , які однаково на нашій стороні .
Зараз я хочу закінчити словами Джонатана Сакса : " Треба велика мужність для того , щоб захищати праведне .
Нам потрібна ця хоробрість ще більше , щоб захищати те , що ми захищаємо " .
Тарас Шевченко сказав : " Борітеся – поборете " бо у вас є хоробрість , в Україні є хоробрість .
Ми сьогодні з вами , ми будемо з вами завтра і ніколи - ніколи - ніколи вас не залишимо .
Слава Україні !
Дякуємо , пані Президент .
Шановні колеги , давайте ще раз подякуємо вельмишановній Роберті Мецолі за участь у пленарному засіданні Верховної Ради і за тверду , і непорушну підтримку нашої держави у ці важкі часи .
Україна пишається , що в Європейському парламенті вона має справжніх друзів .
Дякую , Роберта , спасибі .
Переходимо до роботи .
Шановні колеги , у нас ще сьогодні буде зустріч з лідерами фракцій і груп по завершенню нашого засідання , а зараз переходимо до роботи .
Перелік питань , який був попередньо узгоджений Погоджувальною радою , вам дано .
Відповідно до статті 28 Регламенту Верховної Ради України пропоную провести сигнальне голосування для прогнозування результатів голосувань питань порядку денного .
Прошу народних депутатів взяти участь у сигнальному голосуванні і натиснути на зелену кнопку " за " .
Шановні колеги , прошу взяти участь у сигнальному голосуванні .
За - 305
305 , можемо голосувати .
Шановні колеги , починаємо , як ми завжди і говорили , оскільки всі закони обговорені Погоджувальною радою , ми будемо одразу переходити до прийняття рішення по ним , якщо ви не заперечуєте , для того , щоб не переходити в їхнє обговорення .
Шановні колеги , законопроект 7210 .
Це проект Закону про внесення змін до деяких законів України щодо забезпечення допоміжними засобами реабілітації населення , постраждалого від збройної агресії Російської Федерації .
Я ставлю пропозицію включити до порядку денного сесії та прийняти за основу і в цілому з урахуванням пропозицій комітету та необхідними техніко - юридичними поправками законопроект 7210 .
Готові голосувати ?
Прошу народних депутатів голосувати .
За - 318
Рішення прийнято .
Наступний законопроект 7209 .
Це проект Закону про внесення змін до деяких законодавчих актів щодо звільнення від військової служби деяких категорій громадян .
Я ставлю пропозицію включити до порядку денного сесії та прийняти за основу і в цілому з урахуванням пропозицій комітету та необхідними техніко - юридичними поправками законопроект 7209 .
Готові голосувати ?
Прошу народних депутатів голосувати .
За - 317
Рішення прийнято .
Наступний законопроект .
Закон прийнятий в цілому .
Наступний законопроект 7217 .
Це проект Закону про внесення змін до Закону України " Про основи національного спротиву " щодо вдосконалення порядку комплектування і соціального забезпечення Сил територіальної оборони Збройних Сил України та добровольчих формувань територіальних громад .
Ставлю пропозицію включити до порядку денного сесії та прийняти за основу і в цілому з урахуванням пропозицій комітету та необхідними техніко - юридичними поправками законопроект 7217 .
Готові голосувати ?
Прошу народних депутатів голосувати .
За - 319
Рішення прийнято .
Закон прийнятий в цілому .
Ставлю на голосування законопроект 7226 .
Це проект Закону про внесення змін до статті 11 Закону України " Про соціальний і правовий захист військовослужбовців та членів їх сімей " щодо вдосконалення порядку надання медичної допомоги військовослужбовцям України в умовах воєнного стану .
Ставиться пропозиція включити до порядку денного сесії та прийняти за основу і в цілому з урахуванням пропозицій комітету та необхідними техніко - юридичними поправками законопроект 7226 .
Готові голосувати ?
Прошу народних депутатів голосувати .
За - 323
Рішення прийнято .
Закон прийнятий в цілому .
Наступний законопроект 7229 .
Це проект Закону про встановлення винагород за добровільно передану Збройним Силам України придатну для застосування бойову техніку держави - агресора .
Ставлю пропозицію включити до порядку денного сесії та прийняти за основу і в цілому з урахуванням пропозицій комітету та необхідними техніко - юридичними поправками законопроект 7229 .
Готові голосувати ?
Прошу народних депутатів голосувати .
За - 320
Рішення прийнято .
Закон прийнятий в цілому .
Наступний законопроект 7234 .
Це Закон про внесення змін до Податкового кодексу України та інших законодавчих актів України щодо вдосконалення законодавства на період воєнного стану .
Є пропозиція включити до порядку денного сесії та прийняти за основу і в цілому з урахуванням пропозицій комітету та необхідними техніко - юридичними поправками .
Ще раз нагадаю , це законопроект 7234 .
Готові голосувати ?
Прошу народних депутатів голосувати .
За - 320
Рішення прийнято .
Закон прийнятий в цілому .
Наступний законопроект 7228 .
Це проект Закону про захист інтересів осіб у сфері інтелектуальної власності у період дії воєнного стану .
Є пропозиція включити до порядку денного сесії та прийняти за основу і в цілому з урахуванням пропозицій комітету та необхідними техніко - юридичними поправками законопроект 7228 .
Шановні колеги , прошу голосувати .
За - 321
Рішення прийнято .
Закон прийнятий в цілому .
Наступний законопроект 7221 .
Це проект Закону про внесення змін до пункту 5 - 2 розділу 9 " Прикінцеві та перехідні положення " Закону України " Про державну допомогу суб’єктам господарювання " ( щодо застосування його положень в період дії правового режиму воєнного стану ) .
Ставлю пропозицію включити до порядку денного сесії та прийняти за основу і в цілому з необхідними техніко - юридичними поправками законопроект 7221 .
Шановні колеги , готові голосувати ?
Прошу народних депутатів голосувати .
За - 320
Рішення прийнято .
Закон прийнятий в цілому .
Наступний законопроект 7169 .
Це проект Закону про внесення змін до Закону України " Про основні засади примусового вилучення в Україні об'єктів права власності Російської Федерації та її резидентів " щодо уточнення окремих положень .
Я ставлю пропозицію включити до порядку денного сесії та прийняти за основу і в цілому з урахуванням пропозицій комітету та необхідними техніко - юридичними поправками законопроект 7169 .
Готові голосувати ?
Прошу народних депутатів голосувати .
За - 305
Рішення прийнято .
Закон прийнятий в цілому .
Вітаю особисто Дмитра Андрійовича .
Шановні колеги , йдемо далі .
Наступний законопроект 7058 .
Це проект Закону про внесення змін до деяких законодавчих актів щодо удосконалення діяльності органів прокуратури в умовах збройної агресії проти України .
Я ставлю пропозицію включити до порядку денного сесії та прийняти за основу і в цілому з необхідними техніко - юридичними правками законопроект 7058 .
Шановні колеги , прошу голосувати .
За - 292
Рішення прийнято .
Закон прийнятий в цілому .
Наступний законопроект 7236 .
Це проект Закону про внесення змін до статті 114 -2 Кримінального кодексу України щодо удосконалення відповідальності за несанкціоноване розповсюдженню інформації про засоби протидії збройній агресії Російської Федерації .
Ставлю пропозицію включити до порядку денного сесії та прийняти за основу і в цілому з урахуванням пропозицій комітету та необхідними техніко - юридичними поправками законопроект 7236 .
Шановні колеги , прошу голосувати .
За - 320
Рішення прийнято .
Закон прийнятий в цілому .
Наступний законопроект 4147 .
Це проект Закону про внесення змін до деяких законодавчих актів України щодо функціонування національної системи кваліфікацій .
Я ставлю пропозицію прийняти в другому читанні і в цілому з необхідними техніко - юридичними поправками законопроект 4147 .
Шановні колеги , прошу голосувати .
За - 319
Рішення прийнято .
Закон прийнятий в цілому .
Наступний законопроект 5542 - 1 .
Це проект Закону про внесення змін до деяких законів України щодо забезпечення стабільності системи гарантування вкладів фізичних осіб .
Я ставлю пропозицію прийняти в другому читанні і в цілому з необхідними техніко - юридичними поправками .
Законопроект 5542 - 1 .
Шановні колеги , прошу голосувати .
За - 298
Рішення прийнято .
Законопроект 5542 - 1 прийнятий в цілому .
Наступний .
Законопроект 7192 .
Це проект Закону про внесення змін до Закону України " Про оренду державного та комунального майна " .
Є пропозиція прийняти в другому читанні і в цілому з необхідними техніко - юридичними поправками .
Законопроект 7192 .
Шановні колеги , готові голосувати ?
Прошу народних депутатів голосувати .
За - 310
Рішення прийнято .
Закон прийнятий в цілому .
Наступний законопроект 7176 .
Це проект Закону про внесення змін до деяких законів України щодо здійснення моніторингу потенційних загроз національній безпеці України у сфері економіки .
Є пропозиція прийняти цей законопроект в другому читанні і в цілому з необхідними техніко - юридичними поправками .
Законопроект 7176 .
Шановні колеги , готові голосувати ?
Прошу народних депутатів голосувати .
За - 286
Рішення прийнято .
Шановні колеги , і ще в нас законопроект , який теж ми прийняли , але є необхідність усунути неузгодженості , 7180 .
Це про усунення неузгодженості у проекті Закону України про внесення змін до деяких законодавчих актів України щодо вдосконалення засад організації та ведення руху опору .
Шановні народні депутати , до мене звернувся Комітет Верховної Ради України з питань національної безпеки , оборони та розвідки з пропозицією усунути неточності та неузгодженості між окремими положеннями у тексті прийнятого Верховною Радою України 24 березня 2022 року Закону про внесення змін до деяких законодавчих актів України щодо вдосконалення засад організації та ведення руху опору ( реєстраційний номер 7180 ) .
Відповідно до статті 131 Регламенту Верховної Ради України нам необхідно усунути деякі неточності та неузгодженості у певних положеннях зазначеного закону .
Якщо не буде заперечень , я поставлю цей документ на голосування для прийняття .
Ставлю на голосування пропозиції , які внесені мною , щодо усунення неузгодженостей та неточностей у тексті прийнятого Закону України про внесення змін до деяких законодавчих актів України щодо вдосконалення засад організації та ведення руху опору ( реєстраційний номер 7180 ) .
Прошу народних депутатів голосувати .
Голосуємо за усунення неточностей .
За - 323
Рішення прийнято .
Неточності усунуті .
Олександре Сергійовичу .
Шановні колеги , пропоную за традицією доручити Голові Верховної Ради України невідкладно підписати прийняті сьогодні Верховною Радою законопроекти в цілому та негайно направити їх Президентові України .
Якщо немає заперечень , я прошу тоді цю пропозицію поставити на голосування .
Прошу голосувати .
За - 319
Рішення прийнято .
Ми дали таке доручення Голові Верховної Ради .
Дякую , дякую , шановні колеги .
У найближчий час законопроекти будуть підписані .
Тепер у нас є ще декілька законопроектів за основу .
Я теж читаю , читаю рішення за основу , і ми голосуємо .
Законопроект 7232 .
Це проект Закону про внесення змін до Податкового кодексу України щодо оподаткування суб‘єктів господарювання , пов’язаних економічними зв’язками з державою - агресором .
Є пропозиція включити до порядку денного сесії та прийняти за основу та відповідно до частини другої статті 116 Регламенту скоротити наполовину строк для подання пропозицій і поправок для підготовки до другого читання .
7232 .
Шановні колеги , прошу голосувати .
За - 309
Рішення прийнято .
Наступний законопроект 7233 .
Це проект Закону про внесення змін до Податкового кодексу України та інших законодавчих актів України щодо справляння єдиного внеску та обліку спирту етилового денатурованого та продукції хімічного і технічного призначення .
Ставлю пропозицію включити його до порядку денного та прийняти за основу .
Шановні колеги , прошу голосувати .
7233 .
За-270
Рішення прийнято .
Наступне .
Законопроект 7198 .
Це проект Закону про компенсацію за пошкодження та знищення окремих категорій об’єктів нерухомого майна внаслідок бойових дій , терористичних актів , диверсій , спричинених військовою агресією Російської Федерації .
Я ставлю пропозицію включити до порядку денного сесії та прийняти за основу з доопрацюванням положень , які не були предметом розгляду в першому читанні , відповідно до частини першої статті 116 Регламенту .
Шановні колеги , готові голосувати ?
Прошу народних депутатів голосувати .
За - 307
Рішення прийнято .
Наступний законопроект 7172 - 1 .
Це проект Закону про внесення змін до деяких законодавчих актів України щодо заборони політичних партій .
Політичних партій , да .
Це законопроект 7172 - 1 .
Є пропозиція включити до порядку денного сесії та прийняти за основу .
Готові голосувати ?
Законопроект 7172 - 1 .
Шановні колеги , прошу голосувати .
За - 302
Рішення прийнято .
І завершальний на сьогодні законопроект – це законопроект 7214 .
Це проект Закону про заборону пропаганди російського неонацистського тоталітарного режиму , акту агресії проти України з боку Російської Федерації як держави - терориста , символіки , яка використовується збройними та іншими воєнними формуваннями Російської Федерації у війні проти України .
Ставлю пропозицію включити до порядку денного сесії та прийняти за основу з урахуванням пропозицій комітету та відповідно до частини другої статті 116 Регламенту скоротити наполовину строки для подання пропозицій і поправок для підготовки до другого читання .
Шановні колеги , готові голосувати ?
Прошу народних депутатів голосувати .
За - 311
Рішення прийнято .
Шановні колеги , всі питання , що були заплановані для прийняття сьогодні , розглянуті .
Дякую всім за плідну роботу .
Ми не закриваємо наше пленарне засідання .
Про час і місце наступного зібрання буде повідомлено завчасно .
Шановні колеги , з нами правда , з нами Бог !
Віримо в Збройні Сили України !
Разом переможемо !
Слава Україні !
Я прошу лідерів фракцій і груп , зараз у вас буде зустріч з пані Мецолою на третьому поверсі .
Будь ласка .
