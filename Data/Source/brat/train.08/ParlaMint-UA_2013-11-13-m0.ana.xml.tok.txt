Доброго ранку , шановні народні депутати !
Давайте привітаємо з візитом керівників Моніторингової місії Європейського парламенту Александра Кваснєвського і пана Пета Кокса .
Прошу сідати .
Шановні народні депутати , прошу підготуватися до реєстрації .
Увімкніть систему " Рада " .
У залі зареєструвалися 307 народних депутатів .
Позачергове пленарне засідання Верховної Ради України оголошую відкритим .
Прошу показати по фракціях .
Партія регіонів – 139 , " Батьківщина " – 79 , " УДАР Віталія Кличка " – 38 , об'єднання " Свобода " – 28 , Компартія України – 0 , позафракційні – 23 .
Давайте домовимося , кричати не треба .
Все чути , ми чуємо один одного , і все , що треба , все будемо показувати .
Я вас дуже прошу .
Шановні народні депутати , сьогодні відповідно до Конституції України та частини восьмої статті 19 Регламенту Верховної Ради України на вимогу 160 народних депутатів України проводиться позачергове пленарне засідання Верховної Ради України .
Друга фракція об'єднання " Свобода " , да ?
Нет .
Заява .
Відповідно до пункту 15 частини першої статті 27 Регламенту Верховної Ради України вимагаємо оголосити перерву для проведення консультацій з питань порядку денного та виголошення заяви .
Підписали голова фракції " Батьківщина " і голова фракції " УДАР Віталія Кличка " .
Оголошується перерва на 30 хвилин .
Керівники фракцій , прошу зайти в кабінет Голови Верховної Ради .
Шановні народні депутати , продовжуємо нашу роботу .
І почнемо з приємного .
Сьогодні день народження народних депутатів України Джемілєва Мустафи , Кожем'якіна Андрія Анатолійовича , Коржа Павла Петровича і Чернякова Валерія Вікторовича .
Давайте привітаємо їх усіх з днем народження .
Шановні колеги , на узгоджувальній раді ми розглянули питання порядку денного нашого засідання .
Я хочу надати слово керівнику робочої групи Васильєву Геннадію Андрійовичу .
Потім по 3 хвилини візьмуть слово керівники фракцій .
А потім визначимося .
Скільки хвилин , Геннадію Андрійовичу , вам потрібно ?
Скільки ?
І пропозиція – всім дати до 3 хвилин .
Прошу .
Васильєв Геннадій Андрійович , керівник робочої групи .
Шановний Володимире Васильовичу , шановні колеги народні депутати !
Як відомо , розпорядженням Голови Верховної Ради України від 9 листопада затверджено персональний склад Тимчасової робочої групи з підготовки законопроекту щодо можливості лікування за кордоном осіб , засуджених до позбавлення волі .
Виходячи з рекомендацій спостерігачів від Європейського парламенту Александра Кваснєвського і Пета Кокса про те , що проурядовим та опозиційним партіям слід шукати необхідний консенсус у вирішенні цього питання .
І приймаючи до уваги , що жоден не узгоджений законопроект , підготовлений самостійно чи то опозицією , чи то іншим політичним формуванням , не набере достатньої кількості голосів .
Саме цей принцип консенсусу і був взятий нами за основу .
При цьому були залучені і до роботи законопроекти народних депутатів Лабунської , Міщенка , Крупчака , Яценюка , Кличка , Тягнибока , Кожем'якіна , Геращенко та інших .
Для того , щоб вийти на узгоджений законопроект , було запропоновано визначитися з базових його положень .
Це стосувалося внесення змін до Кримінального кодексу України , до Кримінально - процесуального кодексу , до Кримінально - виконавчого кодексу .
Коли стали узгоджувати й ці позиції , виявилося , що тільки третина з них знаходять загальну підтримку .
Окремі очевидні питання , такі як внесення змін до КПК чи Кримінально - виконавчого кодексу зовсім не сприймалися .
По суті ми втратили день і ні до чого не прийшли .
З чим ми всі погодилися – так це з тим , щоб зміни до закону стосувалися відстрочення , перерви покарання для проходження лікування за кордоном .
Але вже на слідуючий день на чергове засідання робочої групи опозицією був представлений новий законопроект про умовно - дострокове звільнення від покарання у зв'язку з необхідністю лікування за кордоном .
Тобто зразу було зрозуміло , про що йде мова .
При цьому такі принципові питання , як медичний висновок установи , де засуджена людина проходила лікування з рекомендаціями подальшого лікування за кордоном , зобов'язання такої людини після лікування повернутися та продовжити відбування покарання та інші питання залишилася поза увагою .
Подальше обговорення всіх цих питань .
Я прошу , дайте можливість завершити .
Подальше обговорення всіх цих питань позитивних результатів не дали , тому в робочої групи узгоджений законопроект відсутній .
Дякую .
Дякую , сідайте .
Я прошу народного депутата Арсенія Яценюка , 3 хвилини , прошу , у вас .
Прошу .
Шановні народні депутати України , ми сподівались , що Партія регіонів прийде сьогодні на позачергове засідання Верховної Ради України і проголосує 3 останніх закони , які є обов’язковою умовою для підписання Угоди між Україною і Європейським Союзом .
Перший – це закон , який дає можливість Юлії Тимошенко отримати медичну допомогу .
І це закон , який фактично робить перший крок до звільнення Юлії Тимошенко .
Друге – це закон , який робить європейським лице прокуратури , це Закон " Про прокуратуру " .
І третє – це виборче законодавство .
На превеликий жаль , в першу чергу Партія регіонів відмовилась розглядати законопроекти , які стосуються лікування Юлії Тимошенко .
Більше того , сьогодні мені офіційно передали відповідь Адміністрації Президента Віктора Януковича про те , що Президент України не збирається приймати ніяких актів щодо помилування Юлії Тимошенко .
І це є чітка відповідь чи готовий Віктор Янукович підписувати Угоду з Європейським Союзом .
Ми як опозиція неодноразово були на робочих групах і звертались до наших політичних опонентів – виконайте вказівку вашого Президента , який сказав про те , що треба прийняти закон .
Жодної пропозиції від Партії регіонів станом на сьогоднішній ранок не було .
Ми напрацювали ще один законопроект , який є прийнятний з усіх точок зору і який може бути прийнятий парламентом , якщо є на це політична воля Президента Януковича .
Але і цей законопроект не влаштовує наших політичних опонентів , не кажучи вже про Закон " Про прокуратуру " і Закон про вибори .
Чудово усвідомлюючи , що угоду вони не збираються підписувати , їм потрібно залишити репресивний прокурорський апарат в тій формі , в якій він є сьогодні , для того , щоб тиснути на своїх політичних опонентів і для того , щоб фальшувати вибори 2015 року .
А з новим Законом " Про прокуратуру " , з поправками опозиції , цього неможливо зробити .
Ми звертаємося особисто до Президента .
Поїздки до Москви , Вікторе Федоровичу , нічого не дадуть .
Країною торгувати неможна .
Країна вам цього не простить !
Приходьте сюди до парламенту , приймайте політичне рішення .
Ми готові на будь-які компроміси , ми готові на все задля європейського майбутнього України .
Ви готові , тільки на політичні переслідування , шантаж , тиск і на те , щоби утримати своє владарювання .
А ми хочемо , щоби владарювання в Україні було за народом України .
І так буде !
Ми вимагаємо від Президента прийняття політичного рішення про підписання Угоди і прийняття трьох необхідних законів для європейської інтеграції України .
Фракція " УДАР Віталія Кличка " , керівник фракції Віталій Кличко .
Прошу .
Шановні виборці , шановні громадяни , колеги депутати !
Чим менше часу залишається до саміту у Вільнюсі , тим більш зрозумілим стає те , що влада сьогоднішня не бажає підписувати Угоду про асоціацію .
Бо влада розуміє :
Угода про асоціацію – це перш за все втілення європейських стандартів життя .
Коли з бюджету неможна безсоромно , безперервно , безкарно тягнути гроші .
Коли зарплати повинні гарантувати кожному громадянину гідне життя , а не виживання .
Коли за незаконні дії , за порушення прав людини невідворотньо настає відповідальність .
Цей шлях для влади Януковича непотрібний .
Чому ?
Тільки тому , що небезпечний .
І тому всіма силами вони сьогодні роблять все , щоб її зірвати .
Комітети демонстративно не хочуть працювати над проектами європейських законів .
В питаннях Тимошенко вже скільки триває мильна опера , яку робить Віктор Янукович та депутати його партії .
Хоча питання Тимошенко Янукович може вирішити одним розчерком пера .
Президент Янукович забуває , євроінтеграція це не його заслуга , це вимога українського суспільства і суспільство ще скаже своє слово .
Президент Янукович і вся його вертикаль довели , що вони протилежність європейській Україні .
Тому хочу заявити , якщо влада зірве підписання Угоди про асоціацію , тоді її обов'язково підпише новий Президент .
І новий Президент зробить все , щоб європейські стандарти життя були втілені в Україні , і щоб кожен громадянин України зміг відчути на собі європейські зміни .
Режим Януковича – це помилка України .
І ми всі незабаром зможемо її , цю помилку .
зробити .
виправимо всі разом тільки тому , що Україна – це Європа , і ми зможемо це довести .
Дякую .
Дякую .
Об'єднання " Свобода " , керівник фракції Олег Тягнибок .
Прошу .
Дякую .
Шановне товариство , сьогодні опозиційні сили дали чи не останній шанс для партії влади , щоб реабілітуватися перед українським суспільством .
Ми дали вам можливість , щоби сьогодні ви могли проголосувати за необхідні законопроекти , які від нас так чекає європейські співтовариство , наші європейські партнери .
Відповідно ми сьогодні апелюємо до вас , Партія регіонів , дайте шанс Україні , дайте шанс українцям на інше , краще , реальне майбутнє , на завтрашній день , щоб ми могли спокійно дивитися у майбуття .
Адже політика , яку ви займаєте останнім часом , останні тижні – це є політика геополітичного страуса .
Ніхто ніяк не може зрозуміти , ви куди : чи направо , чи наліво ?
Ви в " таєжний московський союз " , чи ви хочете в Європу ?
Дайте , будь ласка чіткість і дайте відповідний сигнал для українського суспільства і дайте відповідний сигнал для європейських партнерів .
Не потрібно нас лякати і українську громаду якимись економічними негараздами , які нібито можуть наступити у випадку , якщо Україна піде до Європи .
Адже погодьтеся , весь той час , ми ж тісно за вашою участю співпрацювали з Російською Федерацією , з Москвою в економічному плані .
І який результат ?
Ви знаєте цей результат .
Внутрішній валовий продукт впав на 1 , 5 відсотки , промислове виробництво впало на 5 , 6 відсотків , порівнюючи з минулим роком , величезна заборгованість по заробітній платі і соціальним виплатам .
Ми маємо величезні проблеми зараз з зовнішнім боргом , який кожного разу росте і росте .
До речі , Російська Федерація постійно скорочує спільні програми з Україною : космічні програми , програми в енергетичній сфері і інші .
При чому це робиться не з моменту , коли Україна почала євроінтеграційні процеси , а ще до того .
" Російські обійми " , напевно , занадто сильними сьогодні для нас є , щоб ми могли так просто відмовлятися від теперішньої нашої європейської перспективи .
Крім того , пам’ятаймо , що ще в 1994 році у нас підписаний відповідний меморандум .
І Сполучені Штати Америки , і Великобританія є певними гарантами для України у випадку , якщо якась інша країна може чинити на нас , в тому числі , і економічний тиск .
І нарешті , я сподіваюся , що наша збірна переможе збірну Франції , і ми поїдемо у Бразилію .
Сподіваюся , ми всі , і ліва , і права частини залу , хоче цього , Маю надію , що французька сторона не буде голосувати проти інтеграції України тільки через те , що Україна переможе .
Але ви маєте розуміти , якщо переходимо на футбольну термінологію , шлях наш до Європи – це є гра в лізі чемпіонів , шлях наш в Росію – це є гра на кубок Кремля , і не більше , і не менше .
І на завершення .
Я прошу завершувати .
І на завершення .
Ми , українці , є європейська нація .
Ми , ідучи в Європу , ми просто повертаємося додому .
Не ставайте тими колодами на нашому шляху до нашого доку , до сім'ї , родини європейських народів .
І пам'ятайте , що якщо ти хочеш вирішити проблему , то шукаєш шляхи для вирішення проблеми , а якщо ти прийняв для себе політичне рішення не вирішувати цієї проблеми , то ти шукаєш причину .
Пам'ятайте про наслідки .
Слава Україні !
Фракція Партії регіонів , Олександр Єфремов .
Прошу .
Шановний Голово , шановні колеги , шановні гості !
На сьогодні Україна пройшла більшу частину шляху до підписання угоди про асоціацію з Європейським Союзом .
Залишилося зробити останні кроки , які виведуть нашу державу на більш високий рівень відносин з Євросоюзом .
Але на цьому шляху ми зіткнулися з серйозними перешкодами , які загрожують зупинити рух 46-мільйонної країни до європейської сім'ї .
Усе суспільство знає , з чим пов'язані ці проблеми .
У цьому зв'язку у мене є запитання до представників опозиційної частини залу : що відбувається у ваших лавах ?
Ми з вами чітко домовлялися , що головним пріоритетом у законодавчій робочі Верховної Ради України є євроінтеграційна складова .
Та не зважаючи на досягнуту домовленість , ви постійно перешкоджали виконанню узгодженої з Євросоюзом дорожньої карти .
Без вас ми прийняли : Кримінально - процесуальний кодекс , Закон про адвокатуру , про створення національного превентивного механізму протидії катуванням , внесли зміни до Конституції у напрямку забезпечення незалежності суддів та підвищення ролі Рахункової палати .
Ми завершили перший етап модернізації законодавства для спрощення візового режиму , прийнято комплекс законів щодо захисту інтелектуальної власності .
Фактично , всі законопроекти , які стосуються адаптації правової системи України до європейських критеріїв ми голосували без вас .
На сьогодні Верховній Раді залишилося ухвалити три закони : про прокуратуру , про вибори до Верховної Ради і про лікування засуджених за кордоном .
І тут ми вперлися в глуху стіну .
У законопроекті про прокуратуру і про вибори представники опозиційних фракцій подали вже близько 500 поправок , тим самим заблокувавши можливість їх прийняття не тільки сьогодні , але й найближчим часом .
Водночас , як показали перші засідання створеної робочої групи , законопроектом про лікування засуджених взагалі серйозно і професійно ніхто не займався .
У результаті сьогодні в нас немає навіть варіанту цього законопроекту , який можна було б взяти за основу .
Я дуже сумніваюсь , що серед вас , шановні представники опозиції , немає підготовлених юристів .
У зв'язку з цим у нас міцнішають підозри , що ви просто розігруєте спектакль для виборців , а , насправді , бачите себе вже кандидатами президентських виборів і питання Тимошенко вирішувати навіть не збираєтесь .
І виступи трьох попередників це підтверджують .
І просто морочити голову європейським представникам , намагаючись підставити .
Дайте завершити .
Щоб не було непорозумінь , ще раз заявляю : Президент України вніс проект Закону про прокуратуру , погоджений з європейськими експертами , і фракція Партії регіонів готова за нього голосувати .
Ми підготували і внесли законопроект про внесення змін до Закону про вибори народних депутатів – і також готові віддати за нього голоси .
А що стосується закону про лікування засуджених за кордоном , то ми готові розглядати і його у тому варіанті , який підготує створена Верховною Радою , тобто нами з вами , робоча група .
Якщо ви включаєтеся в цю роботу , шлях до Європи для нашої держави відкритий .
Якщо ні – з'ясуйте між собою і скажіть усій країні , в яку гру ви граєте .
Дякую за увагу  .
Шановні колеги , таким чином , проект Закону щодо можливості лікування за кордоном осіб , засуджених до позбавлення волі , на жаль , Тимчасовою робочою групою до розгляду Верховною Радою ще не підготовлений .
А комітет разом з керівником комітету прийняв рішення , що всі законопроекти , що стосуються лікування , направити на доопрацювання на базі робочої групи .
Це керівник от фракції .
Далі , наступні два законопроекти : про прокуратуру , щодо вдосконалення законодавства з питань проведення виборів комітетами – теж не підготовлені .
І , дійсно , там є сьогодні поправок стільки , що місяць їх треба буде розглядати в комітетах .
Це Єфремов правду сказав .
Ми прийняли їх за основу в першому читанні 8 листопада .
Скоротили терміни підготовки до другого читання наполовину , тобто час подачі народними депутатами пропозицій поправок збігає о 18 годині 15 листопада , в п'ятницю .
За такої ситуації відповідно до вимог Конституції , Регламенту ми не можемо позбавляти народних депутатів права подавати свої пропозиції до законопроектів .
Таким чином , з трьох питань , які ініційовані для розгляду на позачерговому пленарному засіданні парламенту , два не можуть бути розглянуті , тому що там дуже багато поправок , а третє ще не підготовлено робочою групою .
Тому позачергове пленарне засідання Верховної Ради України оголошую закритим .
Наступне засіданні буде у вівторок 19 листопада о 10-й годині .
