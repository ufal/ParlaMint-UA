Шановні колеги , добрий день !
Будь ласка , підготуйтесь до реєстрації .
Шановні колеги , готові реєструватися ?
Будь ласка , підготуйтесь до реєстрації .
Готові реєструватись ?
Прошу реєструватись .
В залі зареєстровано 332 народних депутати України .
Позачергове пленарне засідання Верховної Ради України оголошую відкритим .
Шановні колеги , сьогодні день народження наших колег Дар'ї Артемівни Володіної і Марини Вікторівни Нікітіної .
Вітаю вас !
Бажаю здоров'я , успіхів і завжди весни у душі !
Дякую .
Шановні колеги , декілька оголошень .
Перше .
16 квітня 2020 року Президент України Володимир Олександрович Зеленський звернувся до Верховної Ради України з повторним листом щодо вимоги проведення позачергового засідання з уточненим порядком денним , з якого було вилучено проект Закону реєстраційний номер 2398-д про оборонні закупівлі ( друге читання ) .
І надійшла заява .
А , ще одне оголошення .
Згідно з рішенням міжфракційного депутатського об'єднання " За Хмельниччину " від 15 квітня 2020 року повідомляю , що головою цього об'єднання замість народного депутата України Монастирського Дениса Анатолійовича обрано народного депутата Мандзія Сергія Володимировича .
Вітаю !
Шановні колеги , надійшла заява від двох фракцій про перерву на 30 хвилин для збору голів фракцій і проведення наради з керівництвом парламенту .
Прошу голів фракцій до себе до кабінету .
" Батьківщина " і " За майбутнє " .
Шановні колеги , надійшла заява від двох фракцій з проханням оголосити перерву ще на 30 хвилин .
Шановні колеги , повертаємось до нашої роботи .
Є заява від двох фракцій про перерву з заміною на виступ .
Хто виступати буде ?
Артур Володимирович , будь ласка .
Будь ласка , запросіть народних депутатів до зали .
Шановний пане головуючий , шановні колеги , шановні українці !
Яке сьогодні є першочергове завдання парламенту ?
А першочергове завдання парламенту сьогодні - підтримати українських людей і підтримати український народ .
Для цього потрібно небагато .
Потрібно просто не завести країну в дефолт .
Але , на жаль , сьогодні , обираючи між Ігорем Валерійовичем Коломойським і захистом українців , команда Зеленського , на жаль , так виглядає , що обирає перше , а не друге .
Навіщо дефолт потрібен олігархам , це зрозуміло : скупити фабрики і заводи за дешево .
Але звичайні люди від цього отримають безробіття , зниження зарплат і зниження пенсій .
Але вже 2 тижні йде незрозуміле затягування як на рівні комітету , так і на рівні цієї пленарної зали .
Ми збираємося в третій раз на позачергове засідання , якщо я не помиляюся .
Чи ви бачите сьогодні в порядку денному банківський закон , без якого неможлива співпраця з міжнародними фінансовими організаціями ?
А сьогодні всі розуміють , що без цієї співпраці , на жаль , ми великими кроками ідемо до дефолту , ідемо до дуже серйозного збідніння українців .
Саме тому треба цей закон приймати .
Але що замість цього ?
Замість цього сьогодні в цій парламентській залі хочуть прийняти регламентні зміни , які не вирішують проблему , а які , вибачте , повністю знищують парламентську опозицію .
І це той законопроект , який сьогодні влада виносить разом з переслідуваннями опозиції , разом з переслідуваннями героїв Майдану , разом з переслідуваннями жінок .
Я маю на увазі і Марусю Звіробій , і Софію Федину , і Тетяну Чорновол .
Але розуміючи , що цей закон треба приймати сьогодні , ми чітко сказали вже два тижні тому представникам владної команди , що якщо він буде обмежений у часі , я маю на увазі до 1 червня , то ми готові підставити плече владі в такому випадку і підтримати цей законопроект .
Яку відповідь ми отримали ?
Ми отримали відповідь , що ні , це не приймається .
І для цього потрібно зробити дуже небагато : треба , користуючись всіма процедурними можливостями Регламенту , зараз винести на голосування цей же закон , але з чітким терміном дії .
Чому влада не хоче це робити , це вже друге питання .
Обіцянки , що колись , десь , щось там , не приймаються , тому що рішення треба приймати сьогодні в цій залі .
Дякую за увагу .
Шановні колеги , переходимо до розгляду питань , будь ласка , запросіть народних депутатів до зали .
Вам запропонований до розгляду проект Закону про ратифікацію Угоди про грант Фонду Е5Р ( Проєкт " Вища освіта України " ) між Україною та Європейським інвестиційним банком ( реєстраційний номер 0034 ) .
Пропонується розглянути це питання без обговорення .
Да ?
Будь ласка , підготуйтесь до голосування .
Займіть свої місця .
Будь ласка , підготуйтесь до голосування .
Готові голосувати ?
Ставлю на голосування пропозицію про прийняття в цілому проекту Закону про ратифікацію Угоди про грант Фонду Е5Р ( Проєкт " Вища освіта України " ) між Україною та Європейським інвестиційним банком , ( реєстраційний номер 0034 ) .
Готові голосувати ?
Прошу підтримати та проголосувати .
За - 339
Рішення прийнято .
По фракціях покажіть , будь ласка .
" Слуга народу " – 226 , " Опозиційна платформа – За життя " – 23 , " Європейська солідарність " – 25 , " Батьківщина " – 13 , " За майбутнє " – 7 , " Голос " – 15 , " Довіра " – 14 , позафракційні – 16 .
Дякую ще раз , рішення прийнято .
Шановні колеги , наступне питання – це проект Закону про внесення змін до Регламенту Верховної Ради України щодо протидії зловживанням прав народних депутатів у ході законодавчої процедури ( реєстраційний номер 1043 ) .
Шановні колеги , я зараз хотів би оголосити те , з чим до мене звернулися представники .
Одну хвилину !
Будь ласка , тихше .
До мене звернулися представники різних депутатських фракцій і груп , в тому числі й керівники цих фракцій .
На жаль , парламент – я зараз буду говорити від себе , – на жаль , парламент зіткнувся з винятковою ситуацією : ніколи раніше ми не мали 16 тисяч правок .
Я зараз не коментую цю подію , однак це ситуація , яка може заблокувати роботу Верховної Ради України до осені по будь-якому питанню .
І питання в тому , що це може застосуватися не лише до цього закону , а до будь-якого іншого .
Дійсно , парламент до цього не був готовий , і парламент сьогодні виходить з тих механізмів , які в нього є .
Механізмом був законопроект , який ще зареєстрований влітку минулого року , – це 1035 , автор Фролов Павло Валерійович ,
Однак сьогодні ми розуміємо , що далеко не все , що відображено в цьому законопроекті , відповідає тим потребам , які є сьогодні .
А в нас є обмеження регламентні , ми не можемо його сьогодні доопрацювати або змінити .
Тому , те , з чим до мене звернулися керівники фракцій та груп , які , можливо , сьогодні будуть підтримувати цей законопроект , це те , щоб я звернувся до народних депутатів з наступною інформацією : що одразу після того , як цей законопроект , якщо він буде прийнятий , вступить в силу , буде зареєстрований інший законопроект , який буде вносити зміни в нього , тому що це ми не можемо навіть сьогодні фактично зробити , вносити буде зміни в нього щодо його тимчасової роботи , і після цього поліпшення умов , які б дозволили парламенту , з одного боку , зберегти демократію , захистити інтереси всіх народних депутатів , які працюють в залі Верховної Ради України на користь держави Україна , однак так само і захистити і парламентаризм , щоб він дійсно існував , а не був механізмом зловживання щодо тих чи інших подій .
Шановні колеги , була досягнута домовленість між депутатськими фракціями , керівниками депутатських фракцій та груп , що ми не будемо йти по поправкам , а кожна фракція отримає по дві хвилини на виступи щодо позиції щодо цього законопроекту .
Прошу записатися на виступи від депутатських фракцій та груп .
Шановні колеги , будь ласка , вдягніть маски ті , хто забув це зробити .
Дякую .
Клименко Юлія Леонтіївна .
Леонідівна , вибачте .
Слово передайте Рахманіну .
Дякую .
Рахманін Сергій Іванович .
Дякую .
Шановні колеги , безумовно , цей законопроект викликає більше питань , ніж відповідей , але є цілком зрозуміло , що нам необхідний якийсь механізм , який би дозволив оперативно реагувати на виклики , які виникають під час коронавірусу .
І тому як тимчасова міра це можливо , але позиція нашої фракції не змінилася : ми вимагаємо , щоби цей законопроект набув статус тимчасового не після голосування , а до голосування .
Дякую .
Забродський Михайло Віталійович .
Будь ласка , Ірині Геращенко .
Геращенко Ірина Володимирівна .
Дорогі українці , шановні колеги , ми зараз щодня бачимо , як під егідою боротьби з коронавірусом влада бореться з демократією .
От те саме зараз відбувається і в сесійній залі , коли під егідою прийняття одного , такого необхідного Україні закону , влада намагається тут взагалі підкорити опозицію .
Чому не можна категорично зараз голосувати цей закон по поправкам ?
Тому що в залі немає довіри .
Ми всі дуже добре пам'ятаємо , як на цій трибуні Президент знімав .
" Довіра " є , група , але немає довіри між групами і фракціями .
Ми пам'ятаємо , як Президент знімав маску і звертався до зали : " Будь ласка , підтримайте законопроект про банки " .
І на другий день він , по суті , і ваша команда , друзі , послали сигнал , що це була неправда , і політичним нашим партнерам на Заході , і самій країні .
Зараз дійсно іде вибір між Україною і олігархами , між Україною і колишніми власниками групи " Приват " , між Україною і дефолтом .
Ми вас закликаємо обрати Україну і проголосувати Закон про банки .
І це ганьба , що ми з вами тричі збираємося вже в цьому залі , але немає такого важливого для країни закону .
Турборежим зламався ?
В банківському законі 16 тисяч 95 слів , до нього внесли до кожного слова по поправці – 16 тисяч 397 поправок .
І насправді Голова Верховної Ради може взяти на себе зараз політичну відповідальність і заявити під стенограму , що закон 1043 діє там до 1 травня , до 1 червня – обмежити під стенограму дію цього закону .
І тоді демократична опозиція державницька піде , щоби підтримати цей закон заради того , щоб уберегти країну від дефолту .
В іншому випадку , друзі , все це політичні ігрища , які не вертають навіть одноразової маски .
Оскільки згадали Голову Верховної Ради , шановні колеги , я думаю , що підміняти політичною доцільністю закон , як це звикли робити деякі народні депутати , м'яко кажучи , недоцільно , і ще й незаконно .
Тому дякую за пропозицію , однак закон повинен бути один для всіх .
Крулько Іван Іванович .
Іван Крулько , фракція " Батьківщина " .
Шановні колеги , ми зараз розглядаємо не Закон про Регламент – це не про Регламент , і це навіть не про Закон про банки .
Ми зараз розглядаємо питання про те , залишається парламентаризм у цій країні чи ми його остаточно знищуємо .
Ось це ми зараз розглядаємо .
Бо коли депутат після змін до закону перетворюється остаточно в кнопку , коли право законодавчої ініціативи вже нічого не означає в цій країні , коли не буде можливості в депутата висловитися по поправках , а мусить одну вибрати , – скажіть , будь ласка , а , може , давайте парламент закриємо на амбарний замок і розійдемося всі ?
Може , нам не треба тоді зовсім тут жодних процедур ?
Тому не треба підміняти поняття .
Хочете Закон про " ПриватБанк " ?
Ми сьогодні зареєстрували спеціальний закон " Батьківщиною " , який передбачає , що якщо повертається цей банк колишнім власникам , то власники зобов'язані відшкодувати всі збитки державі , всім акціонерам і всім вкладникам цього банку .
Давайте приймемо такий закон , але не будемо знищувати правову систему , ні судову систему , яка не матиме юрисдикції по справах по банках , ні Регламент Верховної Ради .
Скільки ж можна країну ґвалтувати ?
Давайте припинимо гратися цими речами , бо ми втратимо країну .
Потім будемо тут голосувати , щоб парламенту більше не було .
Оце і всі рішення , які ви сьогодні плануєте прийняти .
Може , задумаєтесь над цим ?
І останнє , що я хочу сказати .
Оскільки зараз , ми знаємо , " ЄС " заявила позицію , що не будуть голосувати , " Голос " за таке зараз не буде голосувати , сподіваюся , що групи теж не будуть голосувати і інші фракції , ми , " Батьківщина " , точно за таке не проголосуємо , зараз ми будемо контролювати кнопкодавство .
Пам'ятайте , що це кримінальний злочин .
Якщо буде кнопкодавство , ми будемо звертатися до правоохоронних органів і наші представники з балконів знімають , що відбувається в сесійній залі .
Дякую .
Лубінець Дмитро Валерійович .
Шановна президія , шановні народні депутати , шановні колеги , знаєте , російський політик Гризлов заявив : " Парламент - не місце для дискусій " .
Так , виявляється , він заявив про український парламент після прийняття сьогоднішнього Закону 1043 в такій редакції .
У нас не буде місце для дискусії .
Цей закон прямо суперечить Конституції .
Цим законом ви розділяєте народних депутатів .
Один - єдиний приклад .
Якщо народний депутат позафракційний , у нього є право наполягати на одній своїй поправці .
Якщо народний депутат входить в групу , приблизно хай середня кількість фракцій у нас сьогодні – 30 народних депутатів , а фракція повинна наполягати тільки на 5-ти , яким чином це обирати ?
Монетку кидати чи з капелюха тягнути номерки : на якому витягнуть , той і приймемо ?
Тому народні депутати сьогодні , заявляючи про те , що це потрібно зробити для країни , я вам хочу нагадати : благими намерениями дорога в ад вымощена .
Тому давайте не забувати про те , що ми тут всі рівні , ми народні депутати , і кожен з нас представляє своїх громадян .
І у кожного з нас є право наполягати на своїх поправках , їх розглядати і розглядати ті закони , які від нас вимагає наше суспільство .
А ось вирішувати – для цього є парламентаризм , 226 .
І останнє , що я хотів би сказати .
При всій повазі до президії , до монокоаліції , ви ж сьогодні влада , у вас є такий випадок - 16 тисяч поправок , поданих до одного законопроекту .
Ви кажете , що саме для цього потрібно сьогодні прийняти зміни до 1043 .
Так є норма Закону про Регламент , стаття 50 , частина третя : процедура ad hoc , яка дозволяє скористатись і відійти від процедури розгляду 16 тисяч правок .
Чому ж ви не хочете це зробити ?
Чому ви обрали такий суспільний резонанс , щоб протягнути .
Дякую , Дмитро Валерійович .
Дмитро Валерійович , ви згадали президію , якщо можна , я теж відповім .
Ви розумієте , позиція , мабуть , повинна бути постійною позицією , а не змінюватись від закону до закону .
Я хотів би нагадати в цій залі , що коли розглядалося питання землі , то ті , хто сьогодні кажуть , що , та давайте застосуємо ту норму , давайте плюнемо на Регламент , давайте там ще щось проголосуємо , казали , що ні , треба піти по закону , по Регламенту .
Сьогодні всі починають говорити : " Та ну , давайте 50-у , 119-у , 45 статтю запустимо " .
А чому тоді ви були проти ?
Коли була щира позиція , тоді або зараз ?
Дякую .
Я бачу , що зараз проти , саме тому стільки правок до осені .
Дякую .
Можна я ще хвилину ?
Да .
І , пане Дмитро , не вся президія є влада .
Дякую .
Шановні колеги , Шевченко Євгеній Володимирович .
Доброго дня , шановні народні депутати , доброго дня , Україна !
Я хочу нагадати , що парламентаризм і демократія – це завжди диктатура більшості .
І коли меншість хоче нав'язати свої вимоги і через коліно переламати більшість – це не є демократія , це є охлократія .
Тому це деформація , і з цим повинно боротися .
Тому , ще раз кажу , я народний депутат з міста Запоріжжя , і для мене дуже важливо , і для моїх виборців , що буде з мостами .
А дефолт приведе до того , що мости збудовані не будуть .
Тому це голосування напряму стосується цих обіцянок , з якими ми йшли на вибори .
Тому я голосую за цей законопроект , щоб запорізькі мости добудувалися , дефолту в Україні не було .
Дякую за увагу .
Дякую .
Німченко Василь Іванович .
З місця , так ?
З місця включіть , будь ласка , мікрофон .
Шановні колеги , я хотів би почати з назви цього законопроекту .
Я вибачаюсь , Василь Іванович , вас не чутно .
Якщо можна , в мікрофон .
Тому що зовсім не чутно , що ви кажете .
Отак чутно ?
Шановні колеги , я хотів би почати з назви законопроекту .
Ви подивіться , це ж настільки надо опустити народних депутатів , називаючи закон " щодо протидії зловживання правами " !
Ми вже робимо установлений факт зловживання правом , депутатськими повноваженнями .
Це не є допустимо .
Мені дуже прикро , що такий законопроект , з такою назвою , виносять на засідання пленарного характеру – це перше .
По -друге , я хотів би сказати те , що це впливає на вибір , підтримувати чи не підтримувати .
Сама така назва робить цей законопроект по суті антиконституційним і робить таким , що протирічить взагалі розумінню верховенства права і розумінню суб'єкта законодавчої ініціативи , яким є народний депутат – це перше .
По -друге , я хотів би звернути увагу , шановні колеги , що тут зазвучало , що ми будемо вирішувати іншим законом щодо терміну дії цього закону .
Якщо ми ведемо мову про форс - мажорні обставини , то ми давайте про це і скажемо .
І ми можемо сказати в цьому законопроекті , що саме на час форс - мажорних обставин , якою є епідемія в нашій державі .
І якраз цей законопроект і буде працювати на цей час .
Що нам не дає можливості внести такі зміни до цього законопроекту і сьогодні проголосувати ?
Ми ж любимо працювати в турборежимі , яка привела вже до турбулентності .
Василю Івановичу , я тоді уточнюю позицію , яку .
Я не чую , Василь Іванович .
Василю Івановичу , я хотів би я хотів би тоді уточнити позицію , з якою зверталися голови фракцій і груп , що це на проміжок карантину плюс 30 днів .
Бакунець Павло Андрійович .
Шановний пане Голово , шановні народні депутати !
Павло Бакунець , Львівщина , депутатська група " Довіра " .
Запропонований варіант законопроекту є , дійсно , недосконалим , але він має і ряд переваг .
Наприклад , до нього неможливо подати тисячі правок .
І як би ми мали можливість зареєструвати новий законопроект , наші колеги тут у залі знову б подали тисячі правок і заблокували б розгляд навіть такого законопроекту , що унеможливило б нашу роботу .
Депутати - мажоритарники проти законодавчого спаму .
Ми за конструктивну роботу парламенту на користь нашої країни .
В цій залі є парламентаризм , в цій залі буде парламентаризм , адже в цій залі є довіра .
Депутатська група " Довіра " підтримуватиме цей законопроект .
Шановні колеги , будь ласка , підготуйтесь до голосування , займіть свої місця .
Будь ласка , підготуйтесь до голосування .
Переходимо до голосування .
Шановні колеги , будь ласка , підготуйтесь до голосування і займіть свої місця .
Ставлю на голосування пропозицію про прийняття в другому читанні та в цілому з необхідними техніко - юридичними правками проект Закону про внесення змін до Регламенту Верховної Ради України щодо протидії зловживанням прав народних депутатів у ході законодавчої процедури ( реєстраційний номер 1043 ) .
Можемо голосувати ?
Всі готові ?
Готові голосувати ?
Прошу підтримати та проголосувати .
За-242
Рішення прийнято .
Закон прийнятий в цілому .
Дякую .
По фракціям покажіть .
" Слуга народу " - 204 , " Опозиційна платформа - За життя " – 15 , " Європейська солідарність " - 0 , " Батьківщина " – 0 , " За майбутнє " – 0 , " Голос " – 0 , " Довіра " – 13 , позафракційні – 10 .
Ще раз дякую , шановні колеги .
Наступне питання порядку денного .
Вам запропонований до розгляду проект Закону про внесення змін до Закону України " Про місцеве самоврядування в Україні " ( реєстраційний номер 2653 ) .
Було домовлено з керівниками депутатських фракцій і груп , що ми будемо йти по тій самій процедурі – по 2 хвилини на виступ від кожної фракції і групи .
Прошу записатись на виступи .
Ар'єв Володимир Ігорович .
. слово Княжицькому Миколі .
Княжицький Микола Леонідович .
Дякую , друзі .
Шановний головуючий , ви тут говорили , що ми не повинні порушувати закон .
Так от , ключова проблема цього Закону 2653 в тому , що Кабінету Міністрів надаються тимчасові , поки не буде прийнятий Закон про адміністративно - територіальний устрій , повноваження затверджувати території територіальних громад .
По -перше , це суперечить статті 92 Конституції України , за якою виключно законами встановлюється територіальний устрій .
Натомість законопроект пропонує встановлювати межі територіальних громад постановами Кабміну , що не відповідає 92 статті Конституції .
По-друге , визначення меж територій не відноситься до повноважень Кабінету Міністрів , оскільки це не стосується діяльності органів виконавчої влади .
В рішенні Конституційного Суду України від 13 . 07 . 2001 року вказано : Конституція України визнає право за територіальною громадою та органами місцевого самоврядування самостійно вирішувати питання місцевого значення в межах Конституції , законів України , що цілком узгоджується с положенням пункту 2 статті 4 Європейської хартії місцевого самоврядування .
Шановні друзі , питання встановлення територій територіальних громад не може бути повноваженням централізованої виконавчої влади , тобто Кабінету Міністрів України , а має визначатися виключно нами , Верховною Радою України , спільно з місцевими органами .
І це питання має бути вирішено в спеціальному Законі про адміністративно - територіальний устрій , який ми з вами повинні прийняти .
За останні 5 років ми , по суті , дали надію місцевому самоврядуванню .
Ми почали масштабну реформу , яку зараз мали би закінчити .
Натомість цим законопроектом пропонується знищити цю реформу децентралізації .
Знову все централізувати в руках нефахової і недолугої влади .
" Європейська солідарність " не буде підтримувати цей законопроект .
Дякую .
Цабаль Володимир Володимирович .
Прошу передати слово Лозинському Роману .
Лозинський Роман Михайлович .
Роман Лозинський , фракція " Голос " .
Близько 4 місяців тому на Комітет з питань державного будівництва прийшов Представник Президента .
Він представляв зміни до Конституції в частині децентралізації .
Що він сказав народним депутатам ?
Він сказав , що зміни до Конституції в частині децентралізації не є предметом для широкого обговорення .
І дискусії не відбулося .
Що відбулося далі ?
Президент відкликав ці зміни вперше .
Через місяць Президент відкликав зміни до Конституції вдруге .
На превеликий жаль , завершити п'ятирічний етап надважливої реформи для нашої країни в такому вигляді , в якому хотіли би всі українці і всі громади , вже не вдасться , на жаль , І це була перша помилка команди монобільшості .
Другою помилкою було те , що діалоги і відкрита широка дискусія розпочалася не одразу .
Вона розпочалась тільки тоді , коли у громадах почалися мітинги , почалося гостре незадоволення реформою .
Але все-таки це спілкування почалося .
Здебільшого було дуже багато зауважень .
Зараз ми бачимо , що цю реформу потрібно завершити .
І восени на виборах ми не можемо вийти , голосуючи до місцевих рад , близько 5 чи 6 тисяч сільських , селищних громад .
Ми повинні голосувати в об'єднані територіальні громади .
Тому , незважаючи на помилки команди монобільшості , в цьому випадку фракція " Голос " підтримує не цей закон , не це рішення , а завершення децентралізації .
І на фінальній стадії останнього закону , де це буде зафіксовано , в парламенті має бути дискусія .
Дякую .
Я думаю , що якраз завдяки законам в парламенті і буде дискусія , а не монолог по 16 тисячам правок .
Вибачте , колеги .
Смаглюк Ольга Михайлівна .
Передаю слово Віталію Безгіну .
Ще раз , вибачте ?
Віталію Безгіну слово .
Віталій Безгін .
Шановна президія , шановні колеги , і Офіс Президента , і уряд , і парламент завжди протягом 6 останніх років озвучує , що реформа децентралізації є пріоритетом .
Власне , цей законопроект він і спрямований на те , щоб цю реформу вдало закінчити .
Всі ми розуміємо , що до чергових місцевих виборів в нас залишилось вкрай мало часу .
І якщо дійсно ми хочемо провести ці вибори на новій адміністративно - територіальній основі , а не залишити країну жити в двох вимірах : вимірах успішної , спроможної , децентралізованої країни та вимірах не об'єднаних сільських і селищних рад , - то ми зараз маємо зробити цей крок , і в тому числі дозволити уряду визначати території і центри територіальних громад , що потім конвертується в закон про райони , який буде наша з вами Верховна Рада голосувати .
Тому фракція " Слуга народу " дуже вдячна тому , що велика кількість колег з інших фракцій і груп підписалася під даним законопроектом , і готові підтримувати його в залі .
Децентралізація є пріоритетом і має бути затверджена і закінчена до 25 жовтня 2020 року .
Тому прошу всіх підтримати і голосувати .
Дякую .
Скорик Микола Леонідович .
Після цього переходимо до голосування .
А чого не записались ?
Народний депутат Скорик , фракція " Опозиційна платформа – За життя " .
Шановні колеги , шановна президія , шановні громадяни України !
Від імені нашої фракції я хотів запропонувати народним депутатам ні в якому разі не підтримувати цей законопроект 2653 , тому що є дві проблеми .
Перша проблема .
Цей законопроект чітко суперечить Конституції , коли в парламентсько - президентській республіці обмежуються повноваження парламенту .
На сьогоднішній день це є нашими повноваженнями , які чомусь передаються , я маю на увазі встановлення меж міст , і там є ряд інших повноважень , які є чітко повноваженнями Верховної Ради , які чомусь вирішили передати Кабінету Міністрів .
Крім того , цей законопроект чітко протирічить Закону про об'єднані територіальні громади , це вже новітній законопроект з новітньої історії , який вже приймали в попередньому скликанні , яким керується це скликання .
І ні про яке добровільне об'єднання з прийняттям цього законопроекту мова більше не йде , буде примусове об'єднання .
І мені б хотілося з цієї парламентської трибуни звернутися до керівництва парламенту , до керівництва держави з приводу того , що це є така прихована повзуча конституційна реформа , яка за формою не є конституційною реформою .
Мені здається , що Президент мав би поновити роботу конституційної комісії з цього приводу і дійсно розробляти ці кроки стосовно комплексних змін до Конституції .
І останнє .
Якщо говорити про позачергове засідання і цей законопроект , він не має ніякого відношення до позачерговості , він не має ніякого відношення до боротьби з пандемією , він не має ніякого відношення до того , щоб вирішувати питання наших громадян , і громадяни проти цього .
Проти висловилася і Асоціація міст , і Асоціація місцевого самоврядування , і багато інших .
Я пропоную не підтримувати зазначений законопроект , і наша .
Дякую .
Лубінець , з мотивів хвилина .
І після цього переходимо до голосування .
Будь ласка , запросіть народних депутатів до зали .
Шановна президія , шановні колеги народні депутати !
Депутатська група " За майбутнє " , підтримуючи закінчення реформи децентралізації , буде голосувати і підтримувати цей закон , бо всі ми розуміємо , що децентралізацію закінчити потрібно .
Чи вона успішна , чи неуспішна – різні ОТГ дають свої прогнози , але в більшості в нашій країні всі кажуть про те , що вона успішна , її потрібно закінчувати .
Тому хочемо всіх закликати народних депутатів об'єднатися сьогодні принаймні на базі цього закону і показати , що хоча б одну реформу ми готові і можемо всі разом закінчити – реформу децентралізації .
Дякуємо , голосуємо всі " за " .
Шановні колеги , переходимо до голосування .
Будь ласка , запросіть народних депутатів до залу .
Ставлю на голосування пропозицію про прийняття в другому читанні та в цілому з необхідними техніко - юридичними правками проект Закону про внесення змін до Закону України " Про місцеве самоврядування в Україні " ( реєстраційний номер 2653 ) .
Готові голосувати ?
Прошу підтримати та проголосувати .
За - 264
Рішення прийнято , закон прийнятий в цілому .
Шановні колеги .
По фракціях покажіть .
Шановні колеги , домовлялися , що наступне питання ми будемо приймати рішення без обговорення .
Це проект Закону про внесення змін до деяких законодавчих актів України ( щодо посилення захисту телекомунікаційних мереж ) ( реєстраційний номер 2654 ) .
Голосуємо ?
Ставлю на голосування пропозицію про прийняття за основу проекту Закону про внесення змін до деяких законодавчих актів України ( щодо посилення захисту телекомунікаційних мереж ) ( реєстраційний номер 2654 ) .
Готові голосувати ?
Ставлю на голосування , прошу підтримати та проголосувати .
За - 315
Рішення прийнято .
Шановні колеги , ставлю на голосування пропозицію про скорочення наполовину строків подачі правок та пропозицій до законопроекту 2654 до підготовки до другого читання .
Попросив комітет .
Не голосуйте , ви ж не голосуєте .
Прошу підтримати та проголосувати .
За - 267
Рішення прийнято .
Дякую .
Шановні колеги , перелік питань порядку денного позачергового засідання Верховної Ради України вичерпаний .
Позачергове засідання Верховної Ради України оголошую закритим .
Дякую .
