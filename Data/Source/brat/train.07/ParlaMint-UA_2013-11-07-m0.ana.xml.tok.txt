Доброго ранку , шановні народні депутати , запрошені та гості Верховної Ради !
Прошу народних депутатів підготуватися до реєстрації .
Увімкніть систему " Рада " .
В залі зареєструвалося 375 народних депутатів .
Ранкове засідання Верховної Ради України оголошую відкритим .
Шановні колеги !
У нас є сьогодні день народження народних депутатів .
Сьогодні народився Олег Ярославович Тягнибок .
Давайте привітаємо його .
І народився Володимир Миколайович Вечерко .
Давайте привітаємо і Володимира Миколайовича .
Я ж думаю , що це поздоровлення і для Володимира Миколайовича таке .
Я прошу уваги , шановні народні депутати .
Я прошу уваги .
Перелік питань , що пропонується для обговорення і прийняття рішень сьогодні , у депутатів є .
У мене відбулася розмова з керівниками фракцій .
Нам треба розглянути сьогодні дуже серйозні питання .
Тому ми домовилися з керівниками фракцій , що я оголошу перерву на 30 хвилин , щоб ми узгодили порядок денний сьогоднішнього засідання .
Тому я оголошую перерву на 30 хвилин .
А керівників фракцій прошу зайти в кабінет Голови Верховної Ради України .
Шановні народні депутати !
Я прошу сідати і прошу вашої уваги .
Шановні народні депутати , сідайте .
Я прошу уваги вашої .
Я зараз зроблю об'яву .
Надам хвилину керівнику фракцію Арсенію Петровичу Яценюку слово .
І ми приймемо рішення , проголосуємо .
Я прошу послухати .
Узгоджувальна рада керівників фракцій вносить пропозицію Верховній Раді .
Перше .
Включити до порядку денного для розгляду сьогодні законопроекти про прокуратуру номер 3542 і 3542 - 1 .
Це перше питання , яке ми повинні будемо проголосувати зараз .
Друге .
Продовжити консультації по порядку денному сьогоднішнього засідання і о 16 годині продовжити роботу засідання сесії Верховної Ради і внести на розгляд засідання першими закони євроінтеграційного пакету .
Це чотири законопроекти по лікуванню засуджених осіб за кордоном , це законопроекти про прокуратуру ( 3541 і 3541 - 1 ) , це зміни до виборчого законодавства ( закони 3396 і 3396 - 1 ) .
Зрозуміли ?
Я прошу , увімкніть мікрофон Арсенія Петровича Яценюка .
Прошу на трибуну , хвилина у вас є .
Тоді я всім керівникам фракцій .
Прошу , по хвилині керівники фракцій просять .
Шановні члени парламенту !
Історичний момент : чи підпише чи не підпише Україна угоду з Європейським Союзом .
Ми як опозиція заявляємо .
Ми готові на будь-які компроміси для того , щоби Україна підписала угоду , а для цього необхідно звільнити Юлію Тимошенко .
Ми запропонували пакет з трьох рішень .
Перше .
Прийняття законопроекту в першому читанні про звільнення Юлії Тимошенко , внесений народним депутатом Лабунською .
Друге .
Прийняття в першому читанні Закону України " Про прокуратуру " .
І третє .
Прийняття в першому читанні Закону України " Про вибори народних депутатів України " .
Ми пропонуємо негайно прийняти цих три законопроекти .
У найкоротші терміни доопрацювати їх і до 18 числа прийняти цих три закони в другому читанні і в цілому .
Зараз Президент України буде мати зустріч з місією Європейського парламенту .
Завершуйте .
Потім голова парламенту о третій годині буде мати відповідну зустріч .
Ми очікуємо на політичне рішення Президента України , опозиція своє рішення щойно задекларувала : ми готові підтримувати всі законопроекти .
Тепер це повинна сказати Партія регіонів та Президент Янукович .
Дякую .
Фракція " УДАР Віталія Кличка " , хвилина у вас .
Народний депутат , керівник фракції , Віталій Кличко .
А потім - Олег Тягнибок .
Прошу .
Я хочу , шановні депутати , я хочу подякувати , по-перше , тисячам громадян , які прийшли зараз під стіни Верховної Ради висловити свою позицію , що стосується євроінтеграції .
Ми впевнені , що Україна повинна стати європейською країною .
Для цього не достатньо тільки декларувати - для цього потрібно робити кроки .
І ми розуміємо , що на сьогоднішній день залежить багато , і Партія регіонів не може прийняти рішення особисто , чекають результатів розмови , яка зараз відбувається Президента Януковича з місією " Кокса - Кваснєвського " .
Ми сподіваємось , що всі закони будуть проголосовані , і партія " УДАР " дасть голоси за всі законопроекти , що стосуються європейської інтеграції , і зможемо зробити для того , щоб Угода про асоціацію була підписана .
Якщо вона буде зірвана , вся відповідальність лежить на Президенті Україні Вікторі Януковичу .
Дякую .
Фракція об'єднання " Свобода " , іменинник Олег Тягнибок .
Боже , як приємно : в парламенті немає комуністів !
Аж дихається легше !
Це не по порядку денному , Олег Ярославович .
Все навіть дуже , Володимире Васильовичу , по порядку денному , тому що раніше 7 листопада – день кривавої Жовтневої революції був " красным днем календаря " .
Але сьогодні , товариство , перед нами історична відповідальність , перед кожним з нас .
Ми можемо цей день зробити не " красным днем календаря " , а днем в календарі кольору неба і пшениці , днем , коли ми проголосуємо три найважніших законопроекти : щодо ліквідації політичних репресій в Україні ( щодо звільнення пані Тимошенко ) , щодо нового Закону про вибори і , звісно , щодо Закону про прокуратуру .
І це відкриє нам , реально відкриє нам інше зовсім майбутнє .
Майбутнє в європейській цивілізованій родині .
Ми , українці , – європейська нація , і наш шлях туди .
Сьогодні наша відповідальність - і з однієї сторони , і з іншої сторони , і ми однозначно повинні цього досягнути .
Завершуйте .
давайте досягнемо того , щоби доля України вирішувалася не як в 1917 році - поза межами України , - а сьогодні ми все можемо зробити тут , в тому залі українського парламенту , вирішити реально , правильно , світло долю і майбутнє української держави .
І ми це зробимо .
Слава Україні !
Представник Президента України Юрій Романович Мірошниченко .
Прошу .
Дякую , Володимире Васильовичу .
Шановні колеги , ну , насправді ми всі розуміємо ступінь відповідальності , яка сьогодні є перед українським парламентом і всіма нами .
Я хочу сказати , що лідери всіх фракцій досить відповідально поставилися до своїх обов'язків .
І на сьогоднішній день з євроінтеграційного пакету у нас залишилося три закони , які ми маємо розглянути в цій залі .
По двох з них є розуміння і підтримка з того , що ми чули від наших колег , які представляли опозицію , вони готові голосувати .
А це Закон про прокуратуру в новій редакції , це Закон про зміни до виборчого законодавства .
Те питання , яке викликає сьогодні дискусію і поки що не знайшло порозуміння , – це питання лікування засуджених за кордоном .
Але є політична воля проводити консультації і шукати вихід .
Партія регіонів пропонує створити робочу групу , де би можна було це питання узгодити і підписати законопроект всім разом від всіх фракцій .
Поки що такого бажання і готовності немає з боку колег з опозиції , але діалог триває .
Завершуйте .
ми сподіваємося , що до 16-ї години ці консультації будуть успішно завершені .
Але ми не повинні забувати , що ті законопроекти , які стоять в порядку денному , мають бути розглянуті .
І по тих , в яких є голоси , щоби вони проголосовані вже сьогодні .
Дякую за увагу .
Дякую .
Всі висловились ?
Я прошу депутатів підготуватись до голосування .
Прошу підготуватись .
Не кричіть , ви не на мітингу , друзі мої !
Ну , ми ж домовились !
Прошу підготуватись до голосування .
Ставлю на голосування : включити до розкладу сьогоднішнього засідання , до порядку денного законопроекти про прокуратуру ( номери : 3541 та 3541 - 1 ) .
Прошу народних депутатів голосувати .
За - 383 .
Проти – 0 , утримались – 0 , не голосували - 16 .
Рішення прийнято .
По фракціях .
Партія регіонів - 191 , " Батьківщина " - 90 , " УДАР Віталія Кличка " - 38 , " Свобода " - 33 , Компартії - 0 , позафракційні - 31 .
Ранкове засідання Верховної Ради України оголошую закритим .
Продовжимо наше засідання о 16 годині сьогодні .
Всіх запрошую на сесію о 16 годині .
