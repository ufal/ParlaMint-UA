У зв'язку з вимогою Президента України та відповідно до частини восьмої статті 19 Регламенту Верховної Ради України сьогодні ми проводимо додаткове позачергове пленарне засідання Верховної Ради України .
Прошу народних депутатів реєструватись .
Реєстрація відбувається шляхом натискання зеленої кнопки , першої зліва .
Прошу реєструватись .
Зареєстровано 350 народних депутатів України .
Вам запропонований до розгляду проект Закону про внесення змін до деяких законодавчих актів України щодо посилення відповідальності за окремі правопорушення у сфері безпеки дорожнього руху ( реєстраційний номер 2695 ) .
Обговорення ж необхідне , да ?
Пропонується розглянути це питання за скороченою процедурою .
Прошу підтримати та проголосувати .
За - 287
Рішення прийнято .
Слово для доповіді надається народному депутату України Бакумову Олександру Сергійовичу .
Шановний головуючий , шановні колеги !
Я прошу вашої уваги , тому що не просто так було скликане позачергове засідання Верховної Ради України Президентом України .
Сім'я – найважливіший осередок суспільства .
Стаття 51 Конституції України каже , що сім'я , дитинство , материнство , батьківство охороняється державою .
ДТП на Столичному шосе , яке вчора мало місце , є страшним прикладом недбальства , легковажності і безвідповідальності .
В одну мить не стало української сім'ї .
Ми молимось за життя та здоров'я хлопчика малолітнього , який перебуває на сьогоднішній день у лікарні , але йому вже ніколи не повернути ані маму , ані тата , ані братика та сестричку .
Держава не впоралась зі своїм завданням , вона не зберегла одну українську сім'ю .
Я пропоную вшанувати пам'ять загиблих у вчорашньому страшному ДТП на Київщині .
Дякую .
Шановні колеги !
Та статистика , яка є на сьогоднішній день , перше півріччя 2020 року – 67 тисяч протоколів за керування в стані алкогольного та наркотичного сп'яніння , 2019 рік – 115 тисяч протоколів за відповідні адмінправопорушення .
За минулий рік загиблих в ДТП – 3 тисячі 454 особи , 32 тисячі 736 осіб отримали травми .
Саме цей законопроект буде тим стимулом , щоб зрушити ситуацію з місця і виправити відношення держави до цієї ситуації .
Законопроектом пропонуються зміни до Кодексу про адмінправопорушення , до Кримінального кодексу , до Законів " Про дорожній рух " та Національну поліцію , посилюється відповідальність за керування транспортними засобами , річковими , морськими та маломірними суднами в стані алкогольного , наркотичного чи іншого сп'яніння .
Змінено механізм притягнення до відповідальності за адмінправопорушення , зафіксовані в автоматичному режимі .
Легалізувати використання поліцейськими технічних засобів відеозапису , зобов'язати .
Слово для співдоповіді надається голові Комітету з питань правоохоронної діяльності Монастирському Денису Анатолійовичу .
Шановні колеги , даний законопроект був напрацьований ще і був предметом обговорення парламентарями минулого скликання , були такі бурні дебати щодо того , яким чином має бути взаємовідносини " поліцейський – водій " , якою має бути відповідальність за п'янку за кермом .
Але я думаю , що ви погодитесь , що сьогодні існування в Кодексі України про адмінправопорушення положень , по яким п'янку за кермом можна передати на розгляд громадській організації , – це ганебне явище .
Я скажу кілька цифр .
Минулого року півтори тисячі осіб , які п'яними сіли за кермо , їхні справи були передані на розгляд громадської організації і закриті .
А ще є така підстава , як закриття справ по малозначності .
І це також можна примінити до п'янки за кермом .
Понад 600 осіб минулого року уникнули відповідальності якраз по малозначності через Кодекс України про адміністративні правопорушення .
Цей законопроект , звичайно , треба доопрацьовувати до другого читання .
Але я думаю , що всі ми з вами погодимося , що такі норми абсолютно безпідставно і неможливо використовувати в наші сьогоднішні дні .
Тому що такі випадки , які сталися вчора , зокрема , звичайно , доводять , що ми маємо дуже суворо підходити не тільки до покарання , а найбільше до профілактики тих осіб , які сідають за кермо п'яними .
Наше суспільство в жодному разі не може допускати , щоб людина сідала п'яним за кермо .
Давайте це зробимо разом , і до другого читання , я думаю , що дуже швидко ми зможемо доопрацювати цей законопроект і вже , можливо , до кінця літа прийняти вже в другому читанні та в цілому .
Прошу підтримати даний законопроект за основу .
Шановні колеги , прошу записатися на виступи : два – за , два – проти .
Абдуллін Олександр Рафкатович .
Власенко ?
Сергій Володимирович .
Шановні колеги , ви знаєте , яке одне слово я чув весь час , коли виступали автори – це слово " цинізм " .
Цинізм !
Тому що в Україні діяла кримінальна відповідальність за водіння в нетверезому стані , вона діяла рівно два дні .
Рівно два дні діяла !
А потім , за поданням " слуг народу " , Президент підписав закон , який цю відповідальність скасовує .
Тому , пане Президент , поїдьте до родини , до тих родичів , які зараз оплакують тих , хто загинув , і покайтеся .
Покайтеся !
Тому що відповідальність була , ви її зняли .
І зараз ви говорите про те , що треба хвилиною мовчання згадати пам'ять .
Так , звичайно треба .
Але точно не ви повинні були цю хвилину мовчання оголошувати .
Це повний цинізм , коли спочатку відповідальність діє , потім її скасовують , а зараз , під конкретну подію , жахливу подію , знову цю відповідальність вводять .
Це не державна політика , це імітація .
Імітацією також є те , що в цей законопроект понапихали всякої різної єрунди , яка не має відношення до реальної кримінальної відповідальності за водіння автомобіля в стані алкогольного сп’яніння .
Дійсно , цей закон треба прийняти .
Треба було залишити той закон , який був , і все було би врегламентовано законодавством .
Фракція " Батьківщина " підтримає цей законопроект в першому читанні .
Але ми вимагаємо вичистити все зайве , все , що не має відношення до відповідальності за водіння автомобіля в стані алкогольного сп'яніння .
Тому кримінальна відповідальність за кожен злочин за кермом .
Дякую .
Лозинський Роман Михайлович .
Прошу передати слово Олександрі Устіновій .
Устінова Олександра Юріївна .
Шановні колеги , цей законопроект має такий же стосунок до кримінальної відповідальність за п'яне керування транспортним засобом як гільйотина до боротьби з головним болем .
Ви знаєте , цей законопроект не вводить кримінальну відповідальність за керування авто в нетверезому стані .
Він навіть не підвищує штраф .
В цьому законопроекті є можливість 10 днів адміністративного арешту і все , більше нічого .
Зате цей законопроект дає можливість тепер Національній поліції виставляти подвійні стандарти до всіх інших .
Ви пам'ятаєте як колись гаішники сиділи в кущах і могли на радар ловити всіх .
Так ось , тепер вони зможуть зробити це знову , тому що зараз не потрібно буде знак про те , що попереду є радар і можна буде просто знову собі сидіти в кущах і ловити всіх на радар .
Друге .
Тепер можна буде взагалі без будь-яких пояснень зупиняти транспортний засіб .
І якщо зараз для цього потрібна підстава , то тепер можна буде зупиняти будь-кого .
І якщо зараз потрібні поняті , коли обшукують ваш транспортний або оглядають ваш транспортний засіб , то зараз цього непотрібно буде .
І фактично поліцейські матимуть змогу : а ) просто так зупинити вас , б ) обшукати ваше авто без понятих .
І я , чесно кажучи , не впевнена , що після цього в авто звичайних людей , а не бухих мажорів , які тусуються по нічним клубам або ганяють п'яні на авто , не знайдуть наркотики які їм потім будуть приписувати , щоб з них гроші заробити .
Ви зараз цим законом хочете повернути все те проти чого 5 років боролися , проти свавілля поліцейських , які раніше користувалися своїми величезними правами для того , щоб оббирати людей , зупиняти водіїв .
Я дуже прошу вас не підтримувати цей законопроект , якщо ви не хочете знову мати свавілля поліцейських на дорогах .
І я також прошу вас не робити подвійні стандарти , бо будуть .
Дякую .
Геращенко Ірина Володимирівна .
Я прошу передати слово Князевичу .
Князевич Руслан Петрович .
Шановний пане Голово , шановні колеги , дійсно , те , що сталося в ніч на неділю , величезна трагедія .
Ми співчуваємо рідним і близьким тих , хто загинули в цій катастрофі .
Друзі , було б абсолютно справедливо , якщо би сьогодні всі фракції внесли коротенький законопроект , яким повернули кримінальну відповідальність за водіння в нетверезому стані , і ми в цілому би швиденько його прийняли .
А що ви робите ?
У вас совість є ?
Ви берете законопроект , який зареєстрований 27 грудня минулого року .
Ви півроку не знайшли часу , щоб його розглянути , а сьогодні крокодилячі сльози льете , що його треба негайно було приймати .
Друзі , схаменіться , ви починайте цей законопроект .
Про що там ідеться ?
Про штрафні бали , яких немає .
Ви запустили систему , а лишили штрафні бали , заднім числом зараз вичищаєте цей абсолютний непотріб , який залишився .
Ви написали про те , що можна через додаток " Дія " електронне посвідчення водія ідентифікувати , а в законі взагалі говорите про якесь електронне свідоцтво , навіть не зрозуміло , про що йде мова .
І те , що говорили вже сьогодні наші колеги , ви хочете просто зупиняти і без свідків , без понятих перевіряти будь-який транспортний засіб за будь-якими підставами .
Ми здогадуємося , хто буде жертвами таких перевірок .
Вони тут сидять в цьому залі в задніх рядах .
Друзі , ми це вже проходили .
Такі речі в цьому залі не пройдуть .
Ми не допустимо , щоб нахальним способом , намагаючись протягнути під шумок свої " хотелки " , дурили суспільство .
І саме основне .
Ви хочете зараз , вдумайтесь , друзі , шановні колеги , в 10 раз збільшити штрафи за порушення швидкісного режиму .
Люди і так вже бояться їздити на автомобілях .
Ви що хочете поповнювати бюджет за рахунок простих українців ?
Схаменіться .
Друзі , що ви робите ?
Уявіть собі , в десять раз – 200 неоподатковуваних мінімумів .
Ви знаєте про що іде мова ?
Це не те що ганьба , це просто неповага до українців .
Ніде такого в світі немає .
Замість того , щоб навпаки забезпечувати спеціальні пропускні режими , збільшувати швидкість в містах , збільшувати швидкість в міське сполучення , будувати нормальні дороги .
Ви крадете на будівництві , ви нічого не робите з нормальними дорогами в містах і ви змушуєте українців .
Рудик Сергій Ярославович .
" Довіра " бачу .
Шановні колеги , шановні українці , про трагедію на Обухівський трасі сьогодні знають практично всі .
А ще знають про те , що такі трагедії у нас в державі відбуваються періодично .
Я згадую Чернівці , коли п'яний водій вискочив на трасу в місті і збив насмерть маму вагітну з дитиною і дитину , яка стояла поруч .
Ми знаємо таких історій достатньо багато .
Ми навіть знаємо про те , що цей чувак , це моральний виродок , який вчора здійснив це , уже сидів за то саме 3 роки , він відбув це кримінальне покарання .
І що , це його зупинило зробити це знову ?
Це складний законопроект , бо він з одного боку , емоційно реагує на вчорашню трагедію , а з іншого боку він , по суті , регулює питання , які мали б регулювати зовсім інші закони .
" Де там кримінальна відповідальність ? " – говорять колеги .
Де там питання , яке хвилює всіх автомобілістів : хто несе відповідальність за аварії через погане дорожнє покриття ?
Хто перерахував де більше аварій : там чи там ?
Товариство , наша депутатська група однозначно за кримінальне порушення справи проти людей , які в стані алкогольного сп'яніння зробили правопорушення , але ми категорично проти , щоб це вирішувалось за рахунок порушення прав людей , збільшуючи права поліції .
Ну , невже це незрозуміло ?
Ми наполягаємо на окремому законопроекті , на поверненні кримінальної відповідальності і усунення цих недоліків – це наша позиція .
Я закликаю всі депутатські групи і фракції , які є в цьому залі , напрацювати нормальний законопроект і до кінця цього пленарного тижня винести його в зал .
Мамка Григорій Миколайович .
Шановні народні депутати , " Опозиційна платформа - За життя " , Мамка .
Хочу зауважити про те , що існує в державі Україна кримінальна відповідальність за такі випадки , особа на даний час повинна бути : а ) затримана , притягнута до відповідальності , скерована справа до суду , це про той трагічний наслідок , який відбувся вчора .
Хочу сказати за цей законопроект , необхідно все-таки робити все по уму , по совісті і по закону .
Якщо цей законопроект просто дотично має відношення до цієї події , то це факт .
Необхідно законопроекти не шукати старі , вносити їх до сесійної зали , а необхідно їх : а ) писати , використовувати , приймати , щоб він служив на користь громадян України і для забезпечення їх безпеки .
Цей законопроект не може прийняти повністю ту міру , ті відносити і унормувати відносини в цій галузі , доки не буде нового законопроекту .
Цей законопроект старий , застарілий .
Дякую .
Арешонков Володимир Юрійович .
Володимир Арешонков , депутатська група " Довіра " .
Шановні колеги , дуже уважно слухав виступи юристів - професіоналів , тих , хто розуміється на тому , яким має бути наше законодавство .
Погоджуюсь з висновками Головного науково - експертного управління , яке висловлювало професійно знову ж таки цілий ряд зауважень до окремих норм цього законопроекту .
З іншого боку , у мене перед очима сотні і тисячі людей , які загинули , їх родини .
Нагадаю вам 3 статтю Конституції : людина , її життя , безпека , здоров'я – це наше з вами головне , що ми маємо забезпечити .
Депутатська група " Довіра " буде голосувати за цей законопроект .
До другого читання закликаю всіх попрацювати , привести його у відповідність , але він надзвичайно корисний і важливий .
Дякую .
Шановні колеги , зараз ще з мотивів Монастирський .
( ні , ОПЗЖ було ) , після цього заступник міністра Геращенко з мотивів .
І переходимо до голосування .
Запросіть народних депутатів до зали .
Монастирський Денис Анатолійович .
Шановні колеги , я хочу нагадати всім , що законопроект про кримінальні проступки , який ми з вами проголосували кілька тижнів тому і де переглядалась відповідальність за п'янку за кермом , щоб вона була працююча , щоб вона могла працювати , є кримінальна відповідальність за такі випадки , як вчора , проголосувало 316 народних депутатів , в тому числі представники всіх фракцій , які сьогодні виступали .
Тому не треба говорити і маніпулювати даними , що Президент не підписав або не підтримує кримінальну відповідальність за такі ганебні випадки .
Президент , більше того , підтримує і сьогодні ініціював цей законопроект , який 6 місяців вже лежав в залі і не міг знайти підтримки в цій залі .
Так , безперечно , ми доопрацюємо законопроект до другого читання , і ми маємо повернутись і поставити крапку в цих ганебних ситуаціях , коли за малозначністю можна уникнути відповідальності , яка приводить до таких трагічних випадків .
Геращенко Антон Юрійович .
Шановні народні депутати , за минулий рік зафіксовано 115 тисяч фактів водіння в нетверезому стані .
В цьому році за півріччя 67 тисяч випадків .
Притому , що штраф 10 тисяч 200 гривень .
Грошима питання притягнення до відповідальності не вирішується .
Цим законопроектом запропоновано за повторність водіння , керування в нетверезому стані 10 діб під арештом для того , щоби в тому числі мажори та синки багатеньких людей знали , що вони будуть сидіти за гратами .
А знаєте ви , пани народні депутати , скільки людина платить штраф , якщо він водить без прав ?
510 гривень .
Цим законопроектом штраф буде 10200 гривень для того , щоб , якщо у людини забрали прав за п'янку за кермом , щоб він штрафувався на серйозну суму .
По -третє , питання .
Про те , що казав депутат Княжицький .
Що 50 кілометрів за годину буде штраф 3400 гривень ?
В нас кожен день фіксується декілька сотень людей , які ганяють по 170 кілометрів на годину .
Штраф на сьогодні 510 гривень .
Цього замало .
Тому цим законопроектом комплексно вирішується питання притягнення до відповідальності і за швидкість на дорогах і за водіння в нетверезому стані .
І на останнє .
Та мерзота , яка вчора вбила чотири особи , знаєте скільки вона відсидить ?
5 років .
Тому що йому дасть суд максимум десять і по діючому законодавству він через пів строку вийде за добру поведінку .
Цим законопроектом пропонується підвищити відповідальність до 12 років в таких випадках .
І відпускати на свободу тільки після відсидки мінімум 2 / 3 строку .
Вчора загинули , можливо , виборці кожної із партій , які є в залі , і " Слуги народу " , ми не знаємо , за кого вони голосували .
Будь ласка , підтримайте всі фракції в першому читанні .
Якщо ви з чимось будете не згодні , давайте правки до другого читання , ми це підправимо .
Але цей закон корінним шляхом вирішить проблеми .
А можна дізнатися у Ради , чому у нас хвилина з мотивів перетворюється на півтори ?
Шановні колеги , у мене велике запитання .
Княжицький , ви наполягаєте на репліці ?
Дякую , дякую .
По -перше , пан Геращенко , я нічого не казав , це казав колега Князевич .
Я можу лише підтримати слова колеги Князевича і сказати , звичайно , треба наказувати тих людей , які порушують правила , звичайно , даремно Президент наклав вето , коли ми це здійснили , звичайно , даремно в цей законопроект вставляти можливість обшуковувати автомобілі і зупиняти їх без причини .
А карати , безумовно , потрібно всіх порушників .
Дякую .
Переходимо до голосування .
Будь ласка , підготуйтеся до голосування .
Готові голосувати ?
Ставлю на голосування пропозицію про прийняття за основу проекту Закону про внесення змін до деяких законодавчих актів України щодо посилення відповідальності за окремі правопорушення у сфері безпеки дорожнього руху ( реєстраційний номер 2695 ) .
Прошу підтримати та проголосувати .
Прийняти за основу .
За- 282
Рішення прийнято .
Шановні колеги , позачергове засідання Верховної Ради України оголошую закритим .
Дякую всім .
