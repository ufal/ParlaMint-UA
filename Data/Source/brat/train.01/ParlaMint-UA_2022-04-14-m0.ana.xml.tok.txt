Шановні колеги , займайте , будь ласка , місця свої .
Шановні колеги , сьогодні медіадієта відразу по закінченню засідання закінчується .
Тобто можна відразу по закінченню постити матеріали там , по завершенню відразу .
Шановні колеги !
Шановні народні депутати !
Слава Україні !
Шановні народні депутати , я нагадую вам , що ми не закривали наше пленарне засідання .
Тому сьогодні відповідно до прийнятої нами Постанови " Про організацію роботи Верховної Ради України в умовах воєнного стану " за пропозицією Погоджувальної ради депутатських фракцій і груп ми продовжуємо пленарне засідання .
Шановні колеги , в ці нелегкі для нашої держави часи в Україну з візитом прибувають великі друзі українського народу , високоповажні іноземці гості .
Ви знаєте , що я звернувся до всіх спікерів парламентів світу і запросив їх приїхати в Україну і на власні очі пересвідчитися в тому , що відбувається в нашій державі .
І першими ластівками , першими спікерами , які під час воєнного стану приїхали до України і беруть участь разом з нами у засіданні Верховної Ради .
Я запрошую до зали Голову Сенату парламенту Чеської Республіки вельмишановного пана Мілоша Вистрчіла .
Вітаємо , пане Мілош .
( Зараз вони йдуть , шановні гості ) .
А також я запрошую Маршалка Сенату Республіки Польща вельмишановного пана Томаша Гродзького .
Прошу привітати шановних колег .
Шановні колеги , від імені парламенту в ці незламні дні боротьби відважного українського народу проти злочинної російської агресії дозвольте подякувати вам за вашу непохитну , послідовну і рішучу підтримку незалежності , суверенітету та територіальної цілісності України , нашого демократичного європейського майбутнього .
Шановні колеги , за доброю традицією давайте всі разом відкриємо це засідання , продовжимо це засідання Державним Гімном України .
Шановні народні депутати , сьогодні триває вже 50-а доба героїчної боротьби українського народу проти повномасштабної російської збройної агресії .
Українські воїни продовжують нещадно нищити ворога .
Проте , на превеликий жаль , не всі наші герої та мирні громадяни поруч з нами живі та здорові .
Внаслідок навмисного ракетного удару російською армією по залізничному вокзалі у Краматорську , де тисячі мирних українців очікували на евакуацію , 57 наших громадян загинуло , 114 поранено .
Буча , Ірпінь , Гостомель , Бородянка , де ми були сьогодні з колегами , - чудові , комфорті мирні українські міста , однак вони стали відомі на весь світ не своєю затишною красою , а через масові звірства російської армії включно з вбивствами , тортурами , мародерством , зґвалтуванням .
Важко собі уявити таке у ХХI сторіччі , але це відбувається на наших очах у самісінькому серці європейського континенту .
Шановні колеги , зло обов'язково буде покарано .
Тому прошу вшанувати хвилиною мовчання пам'ять безвинно вбитих російською армією мирних громадян України і світлу пам'ять наших героїв - захисників , які полягли в боях за незалежну суверенну і демократичну Україну .
Дякую .
Прошу сідати .
Шановні народні депутати , переходимо до виступу наших друзів шановних панів спікерів .
Шановні народні депутати , я з великою приємністю запрошую до слова Голову Сенату парламенту Чеської Республіки вельмишановного пана Мілоша Вистрчіла .
Будь ласка , пан Мілош .
Шановний пане Голово , шановні депутати Верховної Ради України , шановні польські друзі України , дами та панове !
У серпні минулого року я був у вас у Києві , брав участь у відкритті Кримської платформи , яка підтримала цілісність та суверенітет України і підтримала повернення незаконно анексованого Криму .
У мене тоді була можливість , власне , виступити тут перед депутатами Верховної Ради України .
Тоді у своєму виступі я згадував про 38-й рік та Мюнхенський договір як сумну паралель між чеською та українською історією , як сумну паралель між чеськими Судетами та українським Кримом .
Визнаю , я не очікував , що вже за вісім місяців від того свого виступу я буду знову стояти в українському парламенті і говорити , що доля знищених і вбитих путінськими військами міст Буча , Ірпінь і Бородянка , їхні долі дуже схожі на долі містечок , які були знищені гітлерівськими військами , містечок Лідице і Лежаки .
Путінська Росія в своєму безоглядному великодержавному маренні розпочала варварську та брутальну війну .
Злочини , які Росія чинить вашому народу , ми не сміємо забути , і ті , хто несуть відповідальність , повинні бути покарані на чолі з Путіним та Лукашенком .
Страждання , яке переживає ваша країна , є велетенським .
Однак велетенським є й геройство , ваше геройство , геройство українського народу та українських вояків .
Я згадував про Мюнхенський договір , котрий нас , тодішню Чехословаччину , без нашої участі віддав Гітлерові .
Ми не маємо права ані хвилинку , ані секунду допустити , щоб Україна , щоб ви , українці , потрапили в таку ж мюнхенську ситуацію .
Поступки диктаторам ніколи не спрацьовували і ніколи спрацьовувати не будуть .
Ми , чехи , це дуже добре знаємо .
Наша увага і час – це лише одна річ , яку ми можемо вам запропонувати .
Я дуже радий , що між першими , хто це зрозумів , це був і чеський Прем'єр Петр Фіала , який разом з польським та словенським прем'єром приїхав до Києва вже в половині березня .
Сьогодні разом з польським Маршалком Томашем Гродзьким та польськими сенаторами , депутатами ми приїхали як найвищі представники Верхньої палати нашого парламенту - чеського Сенату .
Я дуже шаную те , що разом зі мною до вас приїхав , вас підтримати приїхали також перший заступник голови Сенату Іржі Ружичка та голова закордонного комітету Сенату Павел Фішер .
Але вам потрібно , і сьогодні після того , що ми побачили у ваших спустошених містах , ми тепер значно краще це знаємо , ви потребуєте значно більше , ніж просто відвідини політиків .
І ми усвідомлюємо це .
В гарячій фазі війни ми можемо і мусимо вам надати зброю та гуманітарну допомогу .
Це не лише жест підтримки , але це також висловлення віри , що цю війну , яку ви не обрали і не спровокували , але яку ви мусите вести , ви виграєте в цій війні .
Між тим , чехи відкрили серця та двері .
Ми відкрили їх для ваших співвітчизників , матерям та дітям , які мусили тимчасово покинути свої домівки .
Вірте , ми намагаємося зробити все від нас залежне , щоб вони могли вести повноцінне і достойне життя .
Сюди належить також освіта для ваших дітей , яких Путін намагається позбавити майбутнього .
Сюди належить і робота для батьків .
Я вдячний нашим чеським громадянам , які підтримують український народ .
Я гордий за наш уряд і за наш народ , за ту підтримку , яку вони надають Україні !
Я також дякую чеським добровольцям , які зі зброєю в руках стали плече-в -плече з українськими оборонцями .
Але мова не лише про вашу підтримку сьогодні .
Наша мета мусить бути в тому , щоб наші громадяни перманентно підтримували Україну .
І в Європейському Союзі , на жаль , чути голоси екстремістських та популістичних ідеологій .
Нашим завданням як демократичних політиків та обраних представників є розуміння страхів наших виборців та наших народів і вміння переконати їх , що і в нас вдома вони повинні опікуватися тими цінностями , за які ви воюєте .
Це наше завдання .
Це велике завдання .
Тому що сьогодні саме ви , українці , зараз є прикладом того , як ці цінності проживати .
Ви є найвиразнішим носієм та оборонцем цих цінностей .
Я , і не лише я , усвідомлюю , що ваші люди воюють та вмирають і за нас також , і за ідеї , на яких Європа побудувала свій добробут .
Я ще раз схиляються перед вашою гордістю , відвагою та завзяттям .
І вельми вам за це дякую .
Коли ваш Президент Володимир Зеленський скористався думкою " Слуга народу " , це була політична сатира .
Але сьогодні все вже по-інакшому .
Сьогодні своєму народу на чолі з Президентом Зеленським ви служите способом , який заслужить захоплення .
Дякую вам за це .
Свобідна , горда , завзята , воююча , і я впевнений , що переможна Україна буде назавжди прикладом всім , хто прагнуть свободи та демократії .
Вона буде доказом того , що це прагнення може бути сповнене , якщо люди вірять в себе , якщо вони не здаються , якщо вони не схиляються .
Прагнення свободи та віра в себе самого може здолати і велетенські , більші сили ворога .
Україна вже сьогодні для мене , для нас є моральним переможцем .
Коли ваша війна закінчиться , нашим спільним завданням буде і нашою метою відбудувати , на зруйнованих руїнах відбудувати нову сильну , вільну Україну .
Це буде інвестиція в наше спільне майбутнє .
Коли я вам говорю спільного майбутнього , я маю на увазі ясно пропозицію перспективи повного та повноцінного членства України в Європейському Союзі .
Із минулого тижня , здається , що ми вже на крок ближче до цієї мети , і Чехія вас буде в цьому підтримувати .
Що сказати на кінець ?
В кінці я дозволю собі згадати слова двох відомих постатей .
Одна постать наша , чеська , друга – ваша постать , українська .
Перша постать , про яку я говорю , з Чехії – це Вацлав Гавел , наш перший чеський Президент .
І я дозволю собі перефразувати його слова і побажати вам , нам всім , щоб українська правда та любов перемогли над російською брехнею та ненавистю .
Другі слова , які я би хотів сказати , я спробую сказати українською , це слова вашого великого поета Тараса Шевченка , який написав : " Не вмирає душа наша , не вмирає воля " .
І про це ми повинні пам'ятати .
Ми разом з вами !
Слава Україні !
І ще я дозволю собі одну річ .
Чеський Сенат , голова чеського Сенату , може надати золоту медаль – найвищу відзнаку чеського Сенату .
Цю срібну медаль я привіз , я привіз її сюди до вас , в Україну .
І я хотів , щоб .
вирішив , що разом зі своїми колегами Ружичкою та Фішером ми вручимо .
І я би хотів її вручити гордому українському народові за його хоробрість .
І тому , що ви є , ви є обраними представниками гордого українського народу , тому я дозволю собі цю медаль символічно передати в руки Голови вашої Верховної Ради , до рук Руслана , мого друга .
Шановні колеги , від імені всіх депутатів Верховної Ради я можу сказати : служимо українському народу , дякуємо чеському народу .
Давайте ще раз подякуємо пану Мілошу Вистрчілу за таку прекрасну доповідь .
Шановні колеги , з великою приємністю запрошую до слова Маршалка Сенату Республіки Польща вельмишановного пана Томаша Гродзького .
Будь ласка , пане Томаш .
Шановний пане Голово , дорогі колежанки та колеги депутати , дорогі друзі !
Шановні чеські друзі України !
Я доповідатиму українською мовою , прошу вас вибачити мої помилки .
Я очолюю делегацію Сенату .
Разом з нами є знаменита Віцемаршалок Сенату пані Габріела Моравська - Станецька .
Знаменитий Віцемаршалок Сенату пан Міхал Камінський  Великий друг України , знаменитий сенатор пан Марчін Босацький
" Чи буде суд !
Чи буде кара !
Царям , царятам на землі ?
Чи буде правда між людьми ?
Повинна буть , бо сонце стане і осквернену землю спалить " .
Заклик Тараса Шевченка у вірші " Ой , люди !
Люди небораки ! " має пролунати сьогодні з трибуни українського парламенту .
Ми тут не для порожнього ефекту , ми закликаємо , щораз покласти край злочинам російських окупантів .
Вигляд зруйнованих міст і сіл нагадує нам , полякам , Варшаву , зрівняну з землею за наказом Гітлера , викликають найжорстокіші спогади про ті часи , про які ми стільки разів говорили " більше ніколи " .
Дорогі пані та панове , лідер Росії неодноразово ставив під сумнів саме існування українського народу .
Він заявив у своєму великоруському шовінізмі , що білоруси і українці – це просто росіяни .
Як Маршалок польського Сенату нагадаю , що вже в ХVII столітті в рамках Гадяцького договору Річ Посполита визнала українську національність .
Ми були союзниками в 1920 році , ставши пліч -о-пліч проти більшовиків , а в 1991 році Польща як перша держава у світі визнала незалежність України .
Ми довго жили разом як два народи в одній державі в хороші та погані часи і ми надаємо свідоцтво української ідентичності і самобутності , але російський імперський шовінізм призвів до злочину – геноциду .
Я цілеспрямовано говорю про це , тому що дехто дуже прискіпливо аналізує , чи російські злочини в Маріуполі , Бучі , Харкові та десятках інших міст – це просто військові злочини чи геноцид .
Мирних жителів України вбивають тільки тому , що вони українці .
Якщо це не геноцид , то що є геноцидом ?
Такий злочин не може залишитися безкарним рано чи пізно .
Я розраховую , що рано .
Вбивці , ґвалтівники , грабіжники , головорізи мають бути покарані .
Якщо ми не зможемо покарати російські злочини , ми поставимо під сумнів всі досягнення нашої цивілізації .
Нам потрібен новий Нюрнберг , нам потрібен український Симон Візенталь , який невтомно буде відстежувати злочинців , винних у геноциді українського народу .
Міжнародний кримінальний суд вже почав роботу .
Наш спільний обов'язок – подбати про те , щоб жоден із вбивць не спав спокійно .
Про необхідність миру і спокутування з боку злочинців ви чули багато разів .
І хоча нашою зброєю як парламентарів є слово , та сьогодні , зіткнувшись із самовпевненими заявами агресора про те , що він буде вести війну аж до знищення вільної України .
Ми повинні відмовитися від слів на користь вчинків .
І я ще дещо доповню .
Проявом реалістичної політики сьогодні має стати рішучість у постачанні зброї для України , що воює .
Росія на землях вашої країни веде війну по суті з усім демократичним світом .
Солдати України , яка бореться , б'ються сьогодні , як багато разів ми говорили в Польщі , за вашу і нашу свободу .
Національний інтерес поляків , німців , англійців і всього вільного світу полягає в тому , щоб надати Україні якомога швидше все необхідне для перемоги над агресором .
Росія розуміє тільки мову сили , це довів великий американський президент Рональд Рейган , який зробив великий внесок у розпад комунізму і Радянського Союзу .
Лицемірство тих політиків , які намагаються зупинити постачання зброї , які говорять про оборонну зброю , це не просто боягузтво , це важка помилка .
Якщо ми не зупинимо агресора на Дніпрі та Бузі , то завтра і післязавтра ми побачимо їх на Віслі , Дунаї , Рейні або ще дальше .
Україна сьогодні є передмур'ям Заходу .
І я обіцяю , що як парламентарі , як представники демократичної Європи ми зробимо все , щоб українські війська були відповідно озброєні та щоб прогнали ворога до його євразійської пристані .
Сьогодні українці власною кров'ю в черговий раз після Майдану підписують європейську декларацію .
Це підпис кров'ю , який ми не маємо права легковажити .
Від імені польського Сенату я можу запевнити вас , що ми будемо боротися за те , щоб Україна якомога швидше опинилася в родині народів Європейського Союзу .
Дорозі друзі , тут , у Києві , сьогодні б'ється серце Європи .
Україна уже є в об'єднаній Європі .
Наш обов'язок – це відновлення України .
Ворог , тікаючи , залишає за собою руйнування .
Ми разом відновимо те , що зруйнували москалі , ще сучасніше і красивіше , ніж було .
Отож , Україна також є надією для пригнічених білорусів і для тих росіян , які не хочуть страждати від батога диктаторського режиму .
Допомагаючи у відновленні України , ми інвестуємо у велике бачення єдиної Європи .
Без України Європа була б позбавлена однієї легені .
Євросоюз має знайти кошти для того , щоб розбиті гусеницями російських танків дороги перетворити у сучасні автомагістралі , а зруйновані заводи і будинки відбудувати відповідно до сучасних зелених європейських стандартів .
Ми також подбаємо про те , щоб кораблі могли спокійно причалювати до Одеси та інших українських портів .
Досить беззаконня і державного піратства , культивованого російським флотом !
Завдання , які стоять перед вільним світом , являються викликом , але також шансом на новий імпульс для розвитку .
Можливо , що в мирі та добробуті ми стали млявими .
Україна нас вилікувала з цієї ілюзії про кінець історії .
Але я хочу повторити : наше майбутнє сьогодні в руках героїчних солдатів , захисників України .
Економічні санкції , постачання озброєнь , гроші на відновлення України – так , це важливо , але в сто разів більшими і важливішими є зусилля та кров захисників України .
Дорогі друзі , дозвольте , що під кінець я ще раз звернуся до пророка українського народу , нагадавши уривок із " Заповіту " Тараса Шевченка .
" Поховайте та вставайте , кайдани порвіте і вражою злою кров'ю волю окропіте . " Слава Україні !
Дзенкую бардзо , пане маршалку , ваша українська чисто перфектна .
Шановні колеги , давайте ще раз подякуємо іноземним гостям за участь у пленарному засіданні Верховної Ради і за тверду і непорушну підтримку України .
Приємно знати , що у ці важкі часи такі дружні країни є поруч з нами .
Дякуємо .
Дякую .
Шановні колеги , переходимо далі до питань , які в нас заплановані .
Насамперед сьогодні день народження у наших колег народних депутатів України Єлизавети Петрівни Богуцької ( " Слуга народу " ) та Максима Сергійовича Зуєва ( " Слуга народу " ) .
Давайте привітаємо їх .
Шановні колеги , переходимо до роботи .
Перелік питань , який був попередньо узгоджений Погоджувальною радою , вам надано .
Відповідно до статті 28 Регламенту Верховної Ради України я пропоную провести сигнальне голосування для прогнозування результатів голосувань питань порядку денного .
Шановні колеги , сигнальне голосування , прошу народних депутатів взяти участь у ньому і натиснути зелену кнопку За .
Шановні народні депутати , прошу голосувати .
347 народних депутатів натиснули кнопку .
Дякую .
Шановні колеги , перше питання у нас – складення присяги народним депутатом України .
Шановні народні депутати , 7 квітня 2022 року Центральна виборча комісія зареєструвала народного депутата України , обраного на позачергових виборах народних депутатів України 21 липня 2019 року в загальнодержавному багатомандатному виборчому окрузі Божкова Олександра Валерійовича , включеного до виборчого списку політичної партії " Слуга народу " .
Відповідно до статті 79 Конституції України перед вступом на посаду народні депутати України складають присягу перед Верховною Радою України .
Для складення присяги на трибуну запрошується народний депутат України Божков Олександр Валерійович .
Будь ласка , Олександре Валерійовичу .
Шановні народні депутати !
Присягаю на вірність Україні .
Зобов'язуюсь усіма своїми діями боронити суверенітет і незалежність України , дбати про благо Вітчизни і добробут Українського народу .
Присягаю додержуватися Конституції та законів України , виконувати свої обов'язки в інтересах усіх співвітчизників .
Дякую .
Підписуйте , передавайте мені .
Шановні колеги , переходимо тепер до розгляду питань порядку денного .
На Погоджувальній раді ми домовилися , що перше питання 7276 ми розглядаємо за процедурою коротких двохвилинних виступів від кожної фракції і групи , а далі так , як ми з вами і працювали .
Тому , шановні колеги , ми зараз розглядаємо законопроект 7276 .
Для чистоти процедури я прошу , шановні депутати , проголосувати за розгляд цього питання за скороченою процедурою .
За - 322
Переходимо до розгляду цього питання .
Так , оскільки Олександр Сергійович пішов ще провести гостей , я запрошую себе за трибуну .
Шановні колеги , вашій увазі пропонується для розгляду проект Постанови Верховної Ради України про Заяву Верховної Ради України " Про вчинення Російською Федерацією геноциду в Україні " ( реєстраційний номер 7276 ) .
У цей непростий час , коли триває боротьба українського народу зі збройною агресією Російської Федерації , виявляється все більше жорстких злодіянь , які повинні отримати належну правову оцінку .
Політика Російської Федерації , послідовність і системність її реалізації націлені на масове знищення населення України , порушення суверенітету і територіальної цілісності України та ліквідації національної державності України .
Метою керівництва Російської Федерації є знищення українських патріотів , української мови , української культури , всього , що формує самобутність українського народу .
Сьогодні з повною впевненістю можна констатувати , що вчинені збройними силами Російської Федерації дії є не просто злочином агресії , а мають на меті системне і послідовне знищення українського народу , його самобутності та позбавлення його права на самовизначення та самостійний розвиток .
Це вимагає невідкладного визнання дій , вчинених збройними силами Російської Федерації під час останньої фази збройної агресії Російської Федерації проти України , яка розпочалася 24 лютого 22-го року , геноцидом українського народу .
Тому , шановні колеги , я вважаю , що прийняття проекту стане першим кроком до викриття істинних намірів Російської Федерації і її дії щодо знищення українського народу під час збройної агресії Російської Федерації проти України , і донесення цієї інформації до міжнародної спільноти з метою ініціювання притягнення до відповідальності всіх винних осіб .
З огляду на зазначене прошу підтримати та проголосувати проект Постанови 7276 .
Дякую за увагу .
І Слава Україні !
Дякую .
Шановні колеги , значить , ми домовлялися , кожна фракція по 2 хвилини .
Я пропоную йти так , як на погоджувальній , " Слуга народу " Шуляк Олена Олексіївна .
Будь ласка .
І одразу , хто буде виступати , теж давайте мені інформацію .
Будь ласка , Олена Олексіївна .
Шановні колеги , у ХХ сторіччі тоталітарні диктатури спричинили в Україні три трагедії глобального масштабу : Голодомор , Голокост та Чорнобиль .
Здавалося б , з цих трагедій людство зробило належні висновки і мало б зробити все , щоб такого в історії ніколи не повторилося .
Але у ХХI столітті нова тоталітарна диктатура спромоглася повторити і де в чому перевершити жахи недавнього минулого .
Путінська Росія вбивала людей не за те , що вони вороги , не через їхнє етнічне походження чи мову спілкування , їх вбивали лише через те , що вони громадяни України , через те , що вони просто жили тут , на своїй землі , через те , що вони просто жили .
Якщо світ сьогодні не визнає злочини в Бучі , Бородянці , Ірпені , Харкові , Маріуполі , в інших містах справжнім геноцидом , путінська зграя дійсно їх зможе повторити на вулицях європейських міст і містечок – скрізь , куди дотягнеться безкарність злочинів проти життя .
Сьогодні ми повинні зробити перший крок до визнання у світі геноциду українців , який відбувається тут і зараз .
Сьогодні ми всі повинні підтримати проект Заяви " Про вчинення Російською Федерацією геноциду в Україні " .
Під маразматичною денацифікацією України , яку оголосила Росія , приховується справжній мотив цієї війни – знищення українського народу , його самобутності , позбавлення нас права на самостійний розвиток .
Щодня російські солдати вбивають , ґвалтують , калічать мирних українців , не дивлячись , чи це дитина , жінка чи літня людина .
Тому Росії сьогодні не перемогти Україну , не здолати нашу націю , і їх чекає поразка на всіх напрямах , а потім і відповідальність .
Дякую .
Шановні колеги , будь ласка , Павленко Юрій Олексійович , фракція " Опозиційна платформа - За життя " .
Шановний пане Голово , шановні колеги !
Повномасштабне вторгнення Росії в Україну поділило життя на " до " і " після " .
До 24 лютого ми могли сперечатися , бути політичними опонентами , критикувати один одного .
" Після " об'єднало нас в 40-мільйонну армію , в якій кожен на своєму фронті боронить Україну від зла .
Я завжди був прихильником компромісів , вірив , що істина народжується в спорі , що правду слід шукати посередині , вислухавши обидві сторони .
Розв'язаний Росією геноцид проти українського народу перефарбував все на чорне і біле .
Немає більше ніяких " але " – є світло і темрява , є добро і зло .
Ця війна утворила безодню між нами і Росією .
Як учасник одного з підрозділів територіальної оборони я на власні очі бачив ті знущання , які творили росіяни проти українців : вбивали , ґвалтували , викрадали дітей , знущалися лише за те , що він українець .
Переконаний , зло має бути покаране .
Кожен має бути притягнутий до відповідальності .
І я впевнений , ми це зробимо , жоден , хто наніс небезпеку , хто зробив зло для українця , не буде непокараним залишитись .
Ми підтримуємо дану постанову , дане звернення Верховної Ради України і впевнений , ми притягнемо кожного злочинця до відповідальності .
Будь ласка , від фракції " Європейська солідарність " Петро Олексійович Порошенко .
Будь ласка .
" Это вам за то , что вы – бандеры " – саме таку надпис побачили в Бучі бійці батальйону нашого , який був один із перших , який увійшов в Бучу і на власні очі побачив злочини росіян .
Там були зґвалтовані і вбиті жінки , зґвалтовані і вбиті діти , хлопчики і дівчатка , з зав'язаними руками чоловіки після тортур , яких пожгли .
Один із надписів цих мене вразив найбільше – це колона розстріляна з надписом " Діти " , де були жінки і діти .
Вони не складали військової загрози .
Їх вбили лише тому , що вони українці .
І це і є геноцид .
Ми з вами маємо скласти " список Бучі " , де мають бути всі : від Путіна до кадирівців і пропагандонів .
І кожен з них має опинитися за ґратами по рішенню суду .
Суду , бо ми не Росія .
І війна надала поштовх руху України до Європейського Союзу .
Європейський Союз – це є воля , свобода і демократія .
І нам треба бути обережними , бо в Європейському Союзі по дзвінку канали не закривають .
Нам треба зберегти єдність , якою ми здивували світ , і переможемо Путіна .
А зараз я хочу привітати всіх з " днем Нептуна " .
Російський " Москва " – на дно , ми переможемо .
Слава Україні !
Дякую .
Будь ласка , я запрошую до слова Соболєва Сергія Владиславовича , фракція " Батьківщина " .
Коли в 33-му році минулого століття російський сталінський режим почав знищення мільйонів українців під час Голодомору , це був перший крок , який був направлений на одне – знищення української історії , української мови , української культури і України як нації .
Коли після цього в 1933 році до влади прийшли фашистські нацисти в Німеччині , вони продовжили криваву роботу Сталіна .
І ми думали , що це залишилось в минулому столітті .
На жаль , початок ХХІ століття тепер вже увійде в історію як початок різанини в Бучі , Гостомелі , Харкові , Маріуполі і в багатьох - багатьох десятках інших міст і селищ .
Це цілеспрямована кампанія фашиста Путіна по знищенню України , по знищенню української нації , і цьому прощення не може бути .
Так само , як в 1995 році після сребреницької різанини країни НАТО знайшли в собі сили зупинити кривавого диктатора Мілошевича , я переконаний , світова спільнота і країни НАТО знайдуть в собі сили зупинити кривавого диктатора Путіна , який повинен сісти першим , але не останнім на скам'ю підсудних за ті злочини , які він вчинив проти українського народу .
Слава Україні !
Героям Слава !
Слово надається народній депутатці України Юлії Леонідівні Клименко .
Будь ласка .
Шановні колеги , шановні українці !
Сьогодні 50 днів опору Збройних Сил і українців російським окупантам , які цинічно напали на нашу країну , 50 днів боротьби , нашої боротьби за те , щоби бути незалежними і жити на своїй землі , 50 днів спланованого Росією геноциду проти українського народу .
Вони десятиліттями , кремлівська верхівка , готувала геноцид .
Вони про це навіть не соромилися говорити у відкритих стаття і в відкритих розмовах , і навіть в публічному просторі на міжнародних площадках .
Російське керівництво , Путін протягом багатьох років піддавав сумніву легітимність української державності .
У 2008 році на саміті НАТО він публічно заявив , що Україна – це складне державне утворення , третина українців – етнічні росіяни , а Росія має свої інтереси в Україні .
Тоді ж Путін заявив , що у разі вступу України в НАТО Україна може припинити своє існування .
Геноцид українського народу почався не сьогодні і не 24 лютого , він почався в 2014 році з анексії наших територій Криму і Донбасу , де були фактично знищені , українська культура знищується до сих пір , де вивозяться кримськотатарські активісти , вони є і зараз політичними в'язнями Кремля .
За 50 днів війни ми побачили , як путінський інструмент геноциду російська армія , яка колись була другою армією світу , а тепер збіговисько боягузів , ґвалтівників та мародерів , ця армія масово вбиває , ґвалтує , катує беззбройних українців .
Маріуполь , одне з найбільш російськомовних міст України , сьогодні став братською могилою для 22 . українців .
І це є безспірним підтвердженням спланованого геноциду проти українців .
Горіть ви всі в пеклі !
Слава Україні і слава Збройним Силам України !
Героям слава !
Шановні колеги , від " За майбутнє " Віктор Васильович Бондар .
Будь ласка .
Шановні українці , 50 днів наше славетне українське військо разом з усім українським народом бореться з цим окупантом , бореться з цим агресором , який свідомо просто зайшов з війною в країну і свідомо намагається знищити нашу країну .
Перших пару тижнів вся Європа , весь світ думали , що це знову якась маленька операція , чекали , що будуть якісь розвороти , думали , що санкції налякають і так далі , але потім почали поступово розуміти те , що наша нація розуміє вже сотні сторіч , що наша нація розуміє сотні років і знає , що Україна має боротися за свою свободу і за свою незалежність .
І , на жаль , ми маємо такого сусіда , який , не дивлячись на , здавалося би , нормальне життя , багатство країни , намагається зробити все , щоб сусіди були нищі , голодні і бажано вбиті .
Я особисто був всі ці 50 днів в Києві , бачив оборону Києва від Стоянки до Ірпеня , був на всіх ділянках , їздив сам в Ірпінь і бачив , що там відбувалося .
Був серед тих , хто в перші дні попали в ці містечка .
Це не просто геноцид , правильно було сьогодні сказано : що може бути тоді геноцидом , якщо це був не геноцид ?
Як можна зрозуміти , коли військові російські відкривали калитки і розстрілювали маму з дитиною , закривали і йшли далі ?
Як можна зрозуміти , коли розстрілювали мирних громадян в дитячих садочках , на вулицях переїжджали танками , переїжджали машини , переїжджали трупи , які лежали , і навіть не прибирали їх .
Це геноцид !
Це свідоме знищення української нації .
Це знищення наших міст : Харків , Буча , Гостомель , Чернігів , Суми і інші міста України , які намагаються знищити .
Оце і є геноцид .
Дякую .
І , будь ласка , Олег Іванович Кулініч , і це завершальний зараз виступ .
Після цього переходимо за голосування за цю постанову , а також голосування за інші проекти законів , які сьогодні вносяться .
Тому я прошу запросити народних депутатів до зали , тому що після цього виступу ми переходимо до голосування .
Я надаю слово Олегу Івановичу Кулінічу .
Будь ласка .
Дякую , пане Голово .
Шановні колеги , в цьому залі всі переконані , що в Україні іде не лише війна , а геноцид , який Росія чинить проти нашого , проти українського народу .
І весь цивілізований світ , зокрема Організація Об'єднаних Націй , Європарламент , Парламентська асамблея Ради Європи , інші міжнародні організації , а також уряди та парламенти іноземних держав мають чітко це зафіксувати .
Російська армія свідомо знищує українське мирне населення , а не лише воює з нашими військовими .
Катування та зґвалтування , яким піддаються в тому числі і наші діти , свідоме бомбардування цивільних об'єктів із сотнями жертв , повністю знищені багатотисячні міста , гуманітарна катастрофа на окупованих територіях , протиправна депортація мирного населення – все це можна довго перераховувати і все це є геноцидом проти українців .
Більше того , ці злочини російської армії були санкціоновані на державному рівні .
Росія свідомо заперечує існування України і нашого народу як такого , заперечує наше право на самовизначення і поставила за мету знищити Україну і український народ .
Тому дуже важливо , щоб весь цивілізований світ визнав , в нашій державі відбувається саме геноцид .
І для цього явища не можна підбирати більш м'які терміни , тому що це неповага до пам'яті тисячі невинно вбитих українців , в тому числі українських дітей .
Дану постанову підписали майже 200 народних депутатів .
І наша мета , щоб позиції українського парламенту розділив весь цивілізований світ .
Голосуємо за дану постанову .
Слава нашим Збройним Силам і слава Україні !
Дякую .
Шановні колеги , прошу зайняти свої місця , ми переходимо до голосування .
Шановні колеги , це дуже важлива постанова , прошу народних депутатів зайняти свої місця .
Я ставлю пропозицію включити до порядку денного та прийняти в цілому з урахуванням пропозицій комітету та необхідними техніко - юридичними поправками проект Постанови про Заяву Верховної Ради України " Про вчинення Російською Федерацією геноциду в Україні " ( реєстраційний номер проекту 7276 ) .
Шановні колеги , готові голосувати ?
Прошу підтримати та проголосувати .
За - 363
Рішення прийнято .
Дякую , шановні колеги .
Я тоді прошу Апарат підготувати все для того , щоб я міг виконати все , що в цій постанові , і розіслати і україномовні , і англомовні варіанти цієї постанови .
Дякую , колеги .
Переходимо , наступне .
Далі ми , як домовлялися , номер , назва і голосуємо рішення .
Тому прошу народних депутатів не розходитися , далі обговорень не буде .
Постанова 7281 , це проект Постанови про Звернення Верховної Ради України до Міжнародного олімпійського комітету та керівних органів міжнародних спортивних федерацій щодо рекомендації про заборону участі спортсменів Російської Федерації і Республіки Білорусь у міжнародних змаганнях та виключення громадян Російської Федерації , Республіки Білорусь з керівних органів цих організацій .
Я ставлю пропозицію включити до порядку денного сесії та прийняти в цілому з урахуванням пропозицій комітету та необхідних техніко - юридичних поправок дану постанову ( реєстраційний номер 7281 ) .
Шановні колеги , готові голосувати ?
Прошу народних депутатів голосувати .
За - 354
Рішення прийнято .
Постанова прийнята в цілому .
Наступний проект Постанови 7266 , це проект Постанови про заяву Верховної Ради України про цінність свободи слова , гарантії діяльності журналістів і засобів масової інформації під час дії воєнного стану .
Шановні колеги , я ставлю пропозицію включити до порядку денного сесії та прийняти в цілому з необхідними техніко - юридичними поправками проект Постанови 7266 .
Шановні колеги , готові голосувати ?
Прошу народних депутатів голосувати .
За - 348
Рішення прийнято .
Наступний законопроект , це проект Закону 7244 .
Це проект Закону про внесення змін до Закону України " Про правовий статус осіб , зниклих безвісти " .
Я ставлю пропозицію включити до порядку денного сесії та прийняти за основу і в цілому з урахуванням пропозицій комітету та необхідними техніко - юридичними поправками , законопроект 7244 .
Прошу народних депутатів голосувати .
За - 359
Рішення прийнято .
Наступний законопроект 7246 , це проект Закону про внесення змін до пункту 3 - 8 розділу VI " Прикінцеві та перехідні положення " Бюджетного кодексу України .
Я ставлю пропозицію включити до порядку денного сесії та прийняти за основу і в цілому з урахуванням пропозицій комітету та необхідними техніко - юридичними поправками ( реєстраційний номер законопроекту 7246 ) .
Шановні колеги , прошу голосувати .
7246 , пам'ятаєте .
За -294
Рішення прийнято .
Наступний законопроект 7201 , це проект Закону про внесення змін до деяких законів України щодо надання соціальних послуг у разі введення на території України надзвичайного або воєнного стану .
Я ставлю пропозицію включити до порядку денного сесії та прийняти за основу і в цілому з урахуванням пропозицій комітету та необхідними техніко - юридичними поправками законопроект 7201 .
Шановні колеги , готові голосувати ?
Прошу народних депутатів голосувати .
За - 331
Рішення прийнято .
Наступний законопроект 7240 , 7240 - 1 .
Шановні колеги , мова буде йти про альтернативний , тому що така пропозиція комітету .
Тому я ставлю пропозицію включити до порядку денного сесії та прийняти за основу і в цілому з урахуванням пропозицій комітету та необхідними техніко - юридичними поправками законопроект 7240 - 1 – це проект Закону про внесення змін до Закону України " Про розвідку " .
Ще раз прошу , пропозиція включити до порядку денного та прийняти за основу і в цілому з урахуванням пропозицій комітету та необхідними техніко - юридичними поправками 7240 - 1 .
Прошу народних депутатів голосувати .
За - 352
Рішення прийнято .
Наступний законопроект 6163 , проект Закону про внесення змін до деяких законів щодо .
Я перепрошую , 6163 : проект Закону про внесення змін до деяких законів України щодо заходу із запобігання загрозам національної безпеки – позбавлення осіб державних нагород .
Пропозиція комітету прийняти за основу .
Ми голосуємо тільки за основу законопроект 6163 .
Шановні народні депутати , прошу голосувати .
За - 362
Рішення прийнято .
Наступний законопроект 7272 , це проект Закону про внесення змін до статті 23 Закону України " Про мобілізаційну підготовку та мобілізацію " щодо відстрочки від призову на військову службу під час мобілізації деяких категорій громадян .
Вноситься пропозиція комітету включити до порядку денного сесії та прийняти за основу і в цілому з необхідними техніко - юридичними поправками законопроект 7272 .
Шановні колеги , готові голосувати ?
Прошу народних депутатів голосувати .
За - 360
Рішення прийнято .
Наступний законопроект 7242 , це проект Закону про внесення змін до Закону України " Про військовий обов'язок і військову службу " щодо окремих питань проходження військової служби іноземцями та особами без громадянства .
Я ставлю пропозицію включити до порядку денного сесії та прийняти за основу і в цілому з урахуванням пропозицій комітету та необхідними техніко - юридичними поправками .
Номер законопроекту 7242 .
Шановні колеги , прошу голосувати .
За - 357
Рішення прийнято .
Далі , шановні колеги , ми переходимо до голосувань за пропозиції Президента України по деяких законопроектах .
Спочатку у нас 7179 – це пропозиції Президента України до Закону " Про внесення змін до Закону України " Про державну охорону органів державної влади України та посадових осіб " .
Я повідомляю вас , що надійшло три пропозиції Президента України по цьому законопроекту .
Тому я буду ставити почергово : спочатку пропозиції , потім законопроект в цілому з врахуванням пропозицій .
Законопроект 7179 .
Шановні колеги , я спочатку ставлю першу пропозицію Президента України .
Я прошу підтримати .
Шановних народних депутатів прошу голосувати за першу пропозицію до законопроекту 7179 .
Прошу голосувати .
За - 311
Перша пропозиція врахована .
Я ставлю другу пропозицію Президента України щодо законопроекту 7179 .
Прошу народних депутатів голосувати .
За - 313
Рішення прийнято .
Пропозиція врахована .
Я ставлю третю пропозицію Президента України щодо законопроекту 7179 .
Прошу народних депутатів голосувати .
За - 316
Шановні колеги , тепер я ставлю пропозицію про прийняття в цілому з урахуванням пропозицій Президента України Закону про внесення змін до Закону України " Про державну охорону органів державної влади України та посадових осіб " ( реєстраційний номер 7179 ) .
Прошу народних депутатів голосувати .
За - 303
Рішення прийнято .
Закон прийнятий з пропозиціями Президента .
Далі йдемо .
Наступний законопроект , це теж пропозиції Президента , 7186 .
Тут надійшло у нас дві пропозиції Президента .
Я теж їх ставлю почергово і потім закон в цілому .
Шановні колеги , я вношу першу пропозицію Президента України до Закону " Про внесення змін до Кримінального та Кримінального процесуального кодексів України щодо удосконалення відповідальності за колабораційну діяльність та особливостей застосування запобіжних заходів за вчинення злочинів проти основ національної та громадської безпеки " .
Перша пропозиція Президента .
Прошу голосувати .
За - 356
Рішення прийнято .
Я ставлю другу пропозицію Президента України до законопроекту 7186 .
Прошу народних депутатів голосувати .
За - 351
Рішення прийнято .
Шановні колеги , тепер я ставлю пропозицію про прийняття в цілому з урахуванням пропозицій Президента України Закону " Про внесення змін до Кримінального та Кримінального процесуального кодексів України щодо удосконалення відповідальності за колабораційну діяльність та особливості застосування запобіжних заходів за вчинення злочинів проти основ національної та громадської безпеки " ( реєстраційний номер 7186 ) .
Прошу народних депутатів голосувати .
За - 357
Рішення прийнято .
Ідемо далі , шановні колеги .
Наступний законопроект номер 7245 , це проект Закону про внесення змін до Кодексу України про адміністративні правопорушення .
Я ставлю пропозицію включити до порядку денного сесії та прийняти за основу і в цілому з урахуванням пропозицій комітету та необхідними техніко - юридичними поправками 7245 .
Шановні колеги , прошу голосувати .
За - 353
Рішення прийнято .
Закон прийнятий в цілому .
Наступний законопроект 7183 , це проект Закону України про внесення змін до Кримінального процесуального кодексу України щодо удосконалення порядку здійснення кримінального провадження в умовах воєнного , надзвичайного стану .
Це друге читання .
Тому я ставлю пропозицію прийняти в другому читанні і в цілому з необхідними техніко - юридичними поправками .
Законопроект 7183 .
Шановні колеги , готові голосувати ?
Прошу народних депутатів голосувати .
За - 326
Рішення прийнято .
Закон прийнятий в цілому .
Наступний законопроект 4265 .
Це проект Закону про державну реєстрацію геномної інформації людини .
Я ставлю пропозицію прийняти за основу , тільки за основу він приймається , шановні колеги .
Законопроект 4265 .
Готові голосувати ?
Прошу народних депутатів голосувати .
За - 298
Рішення прийнято .
Наступний законопроект 5158 .
Це проект Закону про внесення змін до деяких законів України щодо удосконалення добору та підготовки прокурорів .
Це друге читання .
Я ставлю пропозицію прийняти в другому читанні і в цілому з необхідними техніко - юридичними поправками законопроект 5158 .
Шановні народні депутати , прошу голосувати .
За - 351
Рішення прийнято .
Наступний законопроект 7231 .
Це проект Закону про внесення змін до деяких законодавчих актів України щодо реінтеграції та відновлення прав дитини .
Я ставлю пропозицію включити до порядку денного сесії та прийняти цей законопроект за основу , тільки за основу , 7231 .
Шановні колеги , готові голосувати ?
Прошу народних депутатів голосувати .
За - 355
Рішення прийнято .
Наступний законопроект 7087 .
Це проект Закону про внесення змін до деяких законодавчих актів України щодо розмежування функцій органів державної влади та органів місцевого самоврядування з питань захисту прав дітей у зв’язку з утворенням Державної служби України у справах дітей .
Я ставлю пропозицію включити до порядку денного та прийняти цей законопроект за основу .
7087 .
Шановні колеги , готові голосувати ?
Прошу народних депутатів голосувати .
За - 357
Рішення прийнято .
Наступний законопроект 7214 .
Це проект Закону про заборону пропаганди російського неонацистського тоталітарного режиму , акту агресії проти України з боку Російської Федерації як держави - терориста , символіки , яка використовується збройними та іншими воєнними формуваннями Російської Федерації у війні проти України .
Це друге читання .
Тому я ставлю пропозицію прийняти в другому читанні і в цілому з необхідними техніко - юридичними поправками .
Законопроект 7214 .
Шановні колеги , готові голосувати ?
Прошу народних депутатів голосувати .
За - 354
Рішення прийнято .
Наступний законопроект 7200 .
Це Проект Закону про внесення змін до статті 30 - 1 Закону України " Про охорону дитинства " щодо представництва деяких дітей під час ведення в Україні воєнного стану .
Я ставлю пропозицію включити до порядку денного сесії та прийняти за основу , тільки за основу , колеги , і скоротити наполовину строки подачі пропозицій і поправок та підготовки до другого читання ( 7200 ) .
Готові , шановні колеги ?
Прошу голосувати .
За - 358
Рішення прийнято .
Далі наступний законопроект 6354 .
Це проект Закону про внесення змін до Закону України " Про повну загальну середню освіту " щодо розширення можливостей для трансформації освітньої мережі та захисту прав учасників освітнього процесу .
Це друге читання , тому я ставлю пропозицію прийняти в другому читанні і в цілому з необхідними техніко - юридичними поправками , законопроект 6354 .
Шановні колеги , готові голосувати ?
Прошу народних депутатів голосувати .
За - 341
Рішення прийнято .
Закон прийнятий в цілому .
І остання , але законодавча ініціатива , але ще голосування будуть , законодавча остання ініціатива – Закон 5610 .
Це проект Закону про внесення змін до Податкового кодексу України ( щодо звільнення від оподаткування податком на додану вартість операцій з трансплантації анатомічних матеріалів людині ) .
Я ставлю пропозицію прийняти за основу і в цілому з урахуванням пропозицій комітету та необхідними техніко - юридичними поправками , законопроект 5610 .
Шановні колеги , прошу голосувати .
За - 343
Рішення прийнято .
Шановні колеги , у нас зараз ще питання про призначення Стрільця Р . О . міністром захисту довкілля та природних ресурсів України .
Я перепрошую , спочатку , Олександр Сергійович , оголошення по законах і далі переходимо до цього питання .
Шановні колеги , я пропоную доручити Голові Верховної Ради невідкладно підписати прийняті сьогодні закони , але тільки ті , які в цілому прийняті і , звичайно , після відповідних техніко - юридичних коригувань їх , і негайно направити Президентові України на підпис .
Прошу голосувати .
Ставлю цю пропозицію на голосування .
За - 343
Рішення прийнято .
Дякую .
Дякую , колеги .
І у нас ще одне питання , це питання призначення Стрільця Р . О . міністром захисту довкілля та природних ресурсів України .
Шановні колеги , відповідно до статей 83 , 85 , 114 Конституції України за пропозицією депутатських фракцій політичної партії " Слуга народу " , до складу якої входить більшість народних депутатів України від конституційного складу Верховної Ради України , яка має права коаліції депутатських фракцій у Верховній Раді України , Прем'єр - міністр України Денис Анатолійович Шмигаль вніс до Верховної Ради подання про призначення Руслана Олександровича міністром захисту довкілля та природних ресурсів України .
Відповідні матеріали вам надані .
Шановні колеги , ми домовилися , що ми одразу голосуємо , так ?
Тому , шановні народні депутати , переходимо до прийняття рішення .
Відповідно до статей 85 , 114 Конституції України ставлю на голосування пропозицію про призначення Руслана Олександровича Стрільця міністром захисту довкілля та природних ресурсів України .
Прошу народних депутатів голосувати .
За - 285
Рішення прийнято .
Прошу профільний комітет .
прошу не розходиться , шановні колеги , не розходиться .
Прошу профільний комітет разом з Апаратом оформити постанову за наслідком прийнятого нами рішення .
Шановні народні депутати , відповідно статті 10 Закону України " Про Кабінет Міністрів України " , особа , призначена на посаду члена Кабінету Міністрів України , в день свого призначення перед вступом на посаду складає на пленарному засіданні Верховної Ради України присягу .
Для складення присяги на трибуну запрошується міністр захисту довкілля та природних ресурсів України Стрілець Руслан Олександрович .
Я , Стрілець Руслан Олександрович , усвідомлюючи високу відповідальність члена Кабінету Міністрів України , урочисто присягаю на вірність Українському народові .
Зобов'язуюся додержуватися Конституції України та законів України , зміцнювати суверенітет і незалежність України , обстоювати права і свободи людини та громадянина , дбати про добробут Українського народу , сталий демократичний розвиток суспільства .
14 . 04 .
2022 року .
Підпис .
Шановні колеги , ще деякі оголошення .
Олександр Сергійович , будь ласка .
Шановні колеги , я ще так не робив оголошення , звичайно , під час селфі .
У нас є два .
три оголошення про МФО і два важливих оголошення .
Отже , створена низка міжфракційних депутатських об'єднань відповідно до статті 60 прим .
1 Регламенту .
Міжфракційне депутатське об'єднання " Морський та річковий транспорт України " , очолює Тищенко Микола Миколайович .
Міжфракційне депутатське об'єднання " Альянс Україна - Британія - Польща " , очолює Тищенко Микола Миколайович .
Міжфракційне депутатське об'єднання " Інформаційний фронт " , очолює Безугла Мар'яна Володимирівна .
Також є заяви на вихід із фракції " Опозиційна платформа - За життя " .
Відповідно до статті 60 Регламенту згідно з поданою заявою повідомляю про вихід народного депутата України Ісаєнка Дмитра Валерійовича зі складу депутатської фракції політичної платформи .
партії " Опозиційна платформа - За життя " .
Відповідно до статті 60 Регламенту згідно з поданою заявою повідомляю про вихід народного депутата України Бурміча Анатолія Петровича зі складу депутатської фракції політичної партії " Опозиційна платформа - За життя " .
Наступне оголошення , воно теж стосується внутрішніх справ даної фракції .
Відповідно до статті 60 Регламенту Верховної Ради України , а також згідно з протоколом зборів депутатської фракції політичної платформи .
партії " Опозиційна платформа - За життя " від 24 березня повідомляю про відкликання народного депутата України Рабіновича Вадима Зіновійовича з посади співголови депутатської фракції політичної партії " Опозиційна платформа - За життя " та обрання головою цієї фракції народного депутата Бойка Юрія Анатолійовича .
І останнє оголошення .
Згідно з Указом Президента України № 153 / 2022 від 19 березня 2022 року про рішення Ради національної безпеки і оборони України від 18 березня 2022 року щодо призупинення діяльності окремих політичних партій та на підставі статей 78 , 58 , 60 Регламенту Верховної Ради України оголошую про призупинення діяльності у Верховній Раді України дев'ятого скликання депутатської фракції політичної партії " Опозиційна платформа - За життя " з одночасним призупиненням прав цієї депутатської фракції , що передбачено Регламентом Верховної Ради України та відповідними постановамиРегламенту Верховної Ради України Верховної Ради України .
Дякую за увагу .
Руслан Олексійович .
Дякую .
Шановні колеги , всі питання , які були заплановані для прийняття сьогодні , розглянуті .
Дякую всім за плідну роботу .
Ми не закриваємо наше пленарне засідання .
Про час і місце нашого наступного зібрання вам буде повідомлено завчасно .
Віримо у Збройні Сили України .
З нами правда , з нами Бог !
Разом до перемоги !
І Слава Україні !
