Доброго ранку , шановні народні депутати !
Прошу сідати на свої робочі місця і підготуватися до реєстрації .
За традицією , поки депутати готуються до реєстрації , я інформую , що сьогодні день народження народних депутатів України Блавацького Михайла Васильовича та Табачніка Якова Піневича .
Прошу включити систему " Рада " та провести реєстрацію народних депутатів .
У залі зареєстровано 339 народних депутатів .
Ми відкриваємо наше ранкове засідання .
Шановні колеги !
Ми проводили перед початком позачергового засідання консультацію з керівниками фракцій .
І в зв'язку з тим , що у нас є інформація міністра оборони , багато з положень цієї інформації носять виключно закритий характер , є питання ратифікації законів і що стосується проведення заходів по їх реалізації – також закрита інформація .
Є інші питання , які також нам треба буде обговорити в закритому режимі , які стосуються роботи Кабінету Міністрів , принципових законодавчих ініціатив уряду тощо .
Тому , шановні колеги , вноситься на ваш розгляд Постанова Верховної Ради України про проведення закритого позачергового пленарного засідання Верховної Ради України .
Шановні колеги !
Прошу сідати на свої робочі місця і підтримати проект Постанови 4400а щодо проведення сьогодні закритого пленарного засідання .
Прошу , шановні колеги , підтримати пропозицію .
Прошу голосувати за основу і в цілому .
Прошу голосувати за основу і в цілому щодо проведення закритого засідання .
Прошу голосувати .
За- 239
Рішення прийнято .
Дякую .
Шановні колеги , у нашому засіданні також має бажання під час обговорення і голосування цього питання прийняти участь Президент України Петро Олексійович Порошенко .
Давайте його привітаємо .
Петро Олексійович , будь ласка .
Я прошу секретаріат , є можливість , у зв'язку з тим , що ця частина у нас відбувається у відкритому режимі , запросити представників засобів масової інформації до залу .
Будь ласка , народний депутат Стець .
Включіть мікрофон .
Олександре Валентиновичу , треба оголосити хоча б на 10 хвилин перерву , тому що фізично журналісти поки пройдуть рамку і все решта , вони не зайдуть .
Вони фізично не зайдуть до залу просто .
Шановні колеги , журналісти , мені передали , уже тут знаходяться у кулуарах , вони вже підтягуються .
Президент зайшов , ми ж не можемо робити перерву після цього .
Шановні колеги , що стосується процедури розгляду цього питання .
Я пропоную взагалі його без обговорення проголосувати для того , щоб прийняти рішення , відповідально кожна фракція зможе пояснити свою позицію інформаційно .
Петро Олексійович , є бажання у вас декілька слів сказати ?
Будь ласка , включіть мікрофон Президента України .
Шановний пане Голово , шановний пане Прем'єр - міністр , шановні народні депутати , урядовці !
Ну , насправді , важко приховати позитивне відчуття від того , що Верховна Рада щойно все-таки змогла проголосувати вкрай важливі для держави закони .
Я вас вітаю з цим .
І я задоволений тим , що це є результат наших спільних зусиль .
Конституційна більшість , яку набрала Верховна Рада по голосуванню за цим законом яскраво підтверджує , що на сьогоднішній день ставлення народних депутатів до України , до українського народу і до української армії не залежить від того чи є в парламенті коаліція , чи немає .
Я впевнений в тому , що на сьогоднішній день ті зусилля , які ви щойно продемонстрували , ратифікувавши вкрай важливі для нас угоди з Австралією , з Нідерландами , які забезпечать прозору роботу експертів , безпечну роботу експертів на місці терористичного акту є також вкрай важливими для нас .
70 мільйонів гривень на день сьогодні Україна витрачає для забезпечення антитерористичної операції .
Наші Збройні Сили успішно ведуть наступ по всім напрямкам , по всім секторам ефективних дій українських десантників , спецназівців , мотострілків , прикордонників та інших українських воїнів , українських героїв .
І той факт , що сьогодні ми рішуче їх підтримали є запорукою нашої спільної перемоги – перемоги України .
Так , для цього довелося попрацювати і мені як Президенту , і Прем'єр - міністру , і керівникам фракцій .
Але ми продемонстрували , що український народ і український парламент може бути єдиним і ця єдність є запорукою нашої перемоги .
І у мене немає жодного сумніву , що ми будемо це демонструвати і в подальшому .
Так , дострокові парламентські вибори – це вже реальність і це не тому , що цього хочуть хтось з народних депутатів , політиків чи чиновників .
Це тому , що 80 відсотків українців вимагають цього .
Але це ні в якому разі не буде і в майбутньому , перешкоджати нашій з вами ефективній роботі .
Це питання сьогодні нашої спільної відповідальності .
І , звичайно , що сьогодні нікому нелегко : ні Прем'єр - міністру , який бере на себе величезну частину відповідальності , ні парламентарям і кожному народному депутату , Президенту теж не легко .
Але набагато важче сьогодні українським героям , які захищають честь , незалежність , територіальну цілісність і суверенітет нашої держави .
І я переконаний , що сьогодні , коли ми маємо такі виклики , нам потрібна єдність , нам потрібен надійний уряд .
І я впевнений в тому , що на сьогоднішній день наша спільна і ефективна співпраця Президента , уряду і Верховної Ради обов'язково принесе свої плоди .
Наш консолідуючий інтерес – це єдина європейська Україна .
Велика мета надихає на великі справи і готовність Президента , уряду і , як сьогодні було продемонстровано , Верховної Ради до командної роботи є очевидною .
І я впевнений , і закликаю парламент зараз голосуванням про , де - факто , вотум довіри уряду продемонструвати цей очевидний факт .
Слава Україні !
Дякую .
Шановні колеги , перед тим , як перейти до голосування , ви бачите , до нас приєднались представники незалежних засобів масової інформації , я дам для них інформацію щодо нашої роботи .
Ми заслухали , шановні колеги , інформацію міністра оборони України щодо ситуації в зоні проведення антитерористичної операції , прийняли в цілому проект закону , вибачте , Закон про ратифікацію Угоди між Україною та Австралією про направлення австралійського персоналу до України у зв'язку з падінням літака " Malaysia Arialines " .
Ми прийняли в цілому Закон про ратифікацію Угоди між Україною та Королівством Нідерланди про міжнародну місію захисту розслідування .
Ми прийняли в цілому , що дуже важливо , Закон про внесення змін до Податкового кодексу України та деяких інших законодавчих актів України ( щодо вдосконалення окремих їх положень ) , ми прийняли в цілому Закон про внесення змін до Закону України " Про Державний бюджету України на 2014 рік " ( щодо корегування показників проекту , точніше , державного бюджету України ) .
І ми прийняли рішення щодо направлення на повторне друге читання проекту Закону про внесення змін до деяких законів України щодо реформування системи управління Єдиної газотранспортної системи України .
Шановні колеги , а зараз є пропозиція визначитись Верховній Раді щодо заяви Прем'єр - міністра України Арсенія Петровича Яценюка щодо його відставки .
Після того я зможу надати , після цього голосування , слово Прем'єр - міністру України Арсенію Петровичу Яценюку , тому що я впевнений в тому , який зараз буде результат голосування .
Шановні колеги , прошу визначитись щодо заяви Прем'єр - міністра України Арсенія Петровича Яценюка .
Прошу голосувати .
За - 16
Рішення не прийнято .(  )
По фракціях , будь ласка .
" Батьківщина " – 0 , Партія регіонів – 2 , " УДАР " – 0 , " Економічний розвиток " – 0 , " За мир та стабільність " – 0 , " Суверенна європейська Україна " – 0 , " Свобода " – 0 , позафракційні , я так розумію , в основному це екс-фракція Комуністичної партії – 14 .
Шановні колеги !
Я хотів би , щоб ми зараз вислухали Прем'єр - міністра України Арсенія Петровича Яценюка , якому я зараз надаю слово .
Шановний пане Президента , шановний пане Голово , шановні народні депутати України !
Сьогодні в світовій економіці є дві новини .
Перша новина – це те , що Аргентина оголосила дефолт , а друга новина – що Україна не оголосила дефолт і ніколи його не оголосить .
Дякую за роботу , і до наступних зустрічей у Верховній Раді України .
Шановні колеги , я пропоную підтримати наш уряд і Прем'єр - міністра Арсенія Яценюка оплесками !
Шановні колеги , на цьому Верховна Рада завершує свою роботу .
Наступне засідання буде відповідно до затвердженого графіку роботи парламенту .
