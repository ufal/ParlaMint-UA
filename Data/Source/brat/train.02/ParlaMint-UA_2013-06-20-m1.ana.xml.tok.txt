Шановні народні депутати , прошу підготуватися до реєстрації .
Увімкніть систему " Рада " .
Зареєструвалося в залі 347 народних депутатів .
Вечірнє засідання Верховної Ради оголошую відкритим .
Шановні депутати , продовжуємо розгляд питань порядку денного .
Ми на засіданні вранці визначалися , які питання треба нам сьогодні розглянути .
Тому , я прошу уваги , тому я вношу на розгляд проект постанови ( номер 2522а ) про відзначення в Україні 25-ї річниці виведення радянських військ з Афганістану .
Бажаючі обговорювати є ?
Прошу проголосувати скорчену процедура .
За - 202
Проти – 30 , утрималось – 4 , не голосувало – 128 .
Рішення прийнято .
Доповідає Куніцин , прошу .
По фракціях .
Так , а нащо я тоді , Сергію Володимировичу , нащо я ставлю це питання , якщо блок ваш не голосує ?
Давайте я зніму його .
Так не голосує ніхто .
Ану покажіть , як голосували фракції .
Партія регіонів – 154 , " Батьківщина " – 13 , " УДАР Віталія Кличка " – 0 , " Свобода " – 0 , Компартія – 28 .
Я зніму зараз питання .
Що тут – 25 років – по повній програмі розглядати ?
Що розглядати ви будете ?
Прошу , доповідайте , Серію Володимировичу .
Шановний Володимире Васильовичу , шановні депутати , 15 лютого наступного року виповнюється 25 років з дня закінчення Афганської війни .
160 тисяч українців воювали в Афганістані : 3 , 5 тисячі загинуло , 9 тисяч стали інвалідами .
На сьогоднішній день за 25 років після закінчення війни померло у 8 разів більше , ніж загинуло в Афганістані – 25 тисяч чоловік померло після афганської війни .
Середній вік ветерана Афганістану – 49 років .
Кожен четвертий став інвалідом уже після війни .
На сьогоднішній день на Україні було 3 , 5 тисячі сімей загиблих , 741 вдова і більше 1 тисячі – дітей .
За 25 років третина батьків померли .
Із 3 , 5 тисяч батьків , діти яких загинули в Афганістані , залишилося вже 2466 .
Із 741 вдови залишилось 639 .
На сьогоднішній день пенсія матері , яка втратила дитину на цій війні , складає 1400 гривень .
Хіба це не сором для нашої держави , коли мати втратила дитину ?
Інвалід 1 групи афганської війни отримує пенсію в 2600 гривень .
І ми внесли проект постанови , щоб на державному рівні була відмічена ця дата , і сподіваємося , депутати , які пройшли цю війну , у нас 10 депутатів в цьому скликанні , які створили групу " Ветерани Афганістану за майбутнє " .
Ми внесли пропозицію , на державному рівні , щоб відмітити цю дату .
Двадцять вісім тисяч сімей афганців не мають квартир .
Завершуйте .
Дванадцять тисяч не мають машин , 28 тисяч не мають квартир .
І я вважаю , що ми хотіли би , ветерани Афганістану , щоб ми були останніми ветеранами України , які пройшли цю війну .
І я сподіваюся на те , що всі фракції нас підтримають , тим більше , що тиждень тому був виданий указ Президента про те , щоб наступний рік в Україні був роком вшанування учасників бойових дій на території інших держав .
Дякую за увагу .
Все , дякую .
Співдоповідь – Яворівський Володимир Олександрович .
І після цього я запитаю можна ставити на голосування , проголосуємо .
Володимир Яворівський .
Я в даному випадку виступаю як голова підкомітету по відзначенню пам'ятних дат на всеукраїнському рівні .
Безперечно я переконаний , що нам варто було б звичайно обговорити це і за повною процедурою , але вже як прийнято рішення , то прийнято .
Ми повинні просто людям нагадати про те , що це була страшна , несправедлива , політична помилка тодішнього керівництва .
Моє маленьке село на Вінниччині , де всього - на - всього там було десь 180 хат , зараз їх набагато менше .
На кладовищі , я ось недавно був у поминальні дні у моєму селі , на кладовищі шість могил хлопців , яких привезли у цинкових гробах із Афганістану .
Це війна була справді несправедлива і жорстока , і через те про неї потрібно говорити .
Бо я можу собі зараз , коли підійшов на цю трибуну , я пригадав , як у Верховній Раді Радянського союзу у 1989 році на трибуну піднявся Андрій Сахаров , цей невеличкий чоловік , якого недавно звільнили з цього домашнього арешту у Нижньому Новгороді , а тодішньому Горькому , якщо не помиляюсь .
Він піднявся на трибуну і почав вимагати , а в залі сиділи годовані наші генерали рожевощокі , секретарі обкомів тодішні і таке інше , і коли цей чоловік почав говорити , що ж ми робимо , давайте виводити війська , бо це фатальна помилка , там нам нічого робити , там немає наших інтересів , афганців перемогти на їхній території неможливо , він про це говорив .
І коли на нього покрикував Горбачов і мало не зганяв його з трибуни , але все одно це рішення було прийнято тоді .
Ми за нього проголосували тоді , вистачило голосів , і почали виводити із Афгану людей .
Через те , я думаю , щ це ганебна сторінка була , бо такого робити , стільки людей за абсолютно незрозумілі інтереси покласти молодих хлопців і стільки життів , очевидно ніхто не мав морального права .
Дякую .
Ви все сказали , Володимире Олександровичу .
Можна ставити на голосування ?
Ставлю на голосування проект постанови ( номер 2225а ) про відзначення України 25-ї річниці виведення радянських військ з Афганістану для прийняття за основу і в цілому .
Прошу голосувати .
За - 351
Проти – 0 , утрималося – 0 , не голосувало – 36 .
Рішення прийнято .
А чого ви так кричали ?
Зала визначилась – 350 депутатів .
По фракціях покажіть , бачте голосували всі , нормально .
Розглядається проект Закону про внесення змін до Закону України " Про Державний бюджет на 2013 рік " ( щодо забезпечення безперервного функціонування відповідних державних реєстрів ) .
Прошу , доповідає народний депутат України Пресман .
Прошу проголосувати за скорочену процедуру .
Прошу голосувати .
За - 186
Не солідно генерал - полковнику так кричать .
" За " – 186 , проти – 39 , утрималось – 8 , не голосувало – 157 .
Рішення прийнято .
Доповідайте , дві хвилини .
Основною метою проекту закону є вирішення проблеми фінансування у другому півріччі 2013 року державних реєстрів , держателями яких є Міністерство юстиції та Укрдержреєстр , та забезпечення їх функціонування шляхом збільшення видатків із спеціальних фондів Державного бюджету на 2013 рік .
Міністерство юстиції є держателем 14 реєстрів , які забезпечують реалізацію завдань , пов’язаних з реєстрацією речових прав на нерухоме майно , актів цивільного стану , об'єднань громадян , політичних партій , засобів масової інформації , нормативно - правових актів тощо .
Державним бюджетом на перше півріччя 2013 року на утримання зазначених реєстрів було передбачено 316 мільйонів 255 тисяч гривень , які протягом шести місяців надходили на спеціальний фонд Міністерства юстиції .
На даний час державним підприємствам інформаційним центром надано послуг на суму 317 мільйонів 158 тисяч гривень , що вже перевищує заплановані надходження .
Проте на друге півріччя не передбачено існування Спеціального фонду державного бюджету для утримання державних реєстрів .
Оскільки пунктом 12 статті 11 бюджету на 2013 рік було визначено , що плата за одержання інформації з державних реєстрів , держателями яких є Міністерство юстиції та Укрдержреєстр , надходять до спеціального фонду Мін'юсту лише до 1 липня 2013 року .
У зв'язку з цим моїм законопроектом пропонується продовжити до кінця поточного року фінансування державних реєстрів за рахунок коштів спеціального фонду Державного бюджету .
Надходження до спеціального фонду Мін'юсту в першому .
Завершуйте .
пропонує передбачити бюджетні призначення спеціального фонду Державного бюджету на друге півріччя 2013 року на суму 364 мільйони 545 тисяч гривень .
З них для функціонування держаних реєстрів , держателем яких є Міністерство юстиції , – на и354 мільйони 545 тисяч гривень та забезпечення функціонування державних реєстрів , держателем яких є " Укрдержреєстр " , – на 10 тисяч гривень .
Ну , загалом все .
Прошу підтримати цей законопроект .
Голова комітету з питань бюджету Євгеній Борисович Гєллєр , прошу .
Шановний Володимире Васильовичу , шановні народні депутати , шановні запрошені .
Законопроектом передбачено забезпечити належне функціонування у другому півріччі 2013 року державних реєстрів , держателем яких є Міністерства юстиції та Державна реєстраційна служба .
Пропонується збільшити за спеціальним фондом державного бюджету обсяги бюджетних призначень Міністерства юстиції на 364 , 5 мільйонів гривень , за бюджетними програмами , за якими здійснюються заходи з ведення зазначених реєстрів .
При цьому збільшуються на також суму обсяги доходів спеціального фонду державного бюджету в частині власних надходжень бюджетних установ , що находиться як плата за одержання інформації з державних реєстрів .
Отже , положення законопроекту збалансовано за показниками доходів та видатків державного бюджету .
Головне науково - експертне управління зазначило , що законопроект може бути прийнятий .
При цьому слід зазначити , що положення законопроекту є аналогічним за змістом до законопроекту за номером 2055 - а , поданого урядом , який було розглянуто Комітетом з питань бюджету на засіданні 5 червня та прийнято рішення щодо його підтримки за основу та в цілому як закон із зауваженнями стосовно забезпечення узгодження бюджетних показників .
Зважаючи на зазначене , у разі підтримки Верховною Радою даного законопроекту за основу та в цілому як закону належить уточнити підсумкові показники доходів і видатків Державного бюджету у тексті законопроекту та додатках до нього відповідно до чинної редакції Закону " Про Державний бюджет на 2013 рік " з урахуванням змін , прийнятих до нього Верховною Радою законом від 21 травня за номером 283 та інших аналогічних законів , прийнятих до розгляду зазначеного законопроекту .
Для стенограми зазначаю , що такі уточнюючі .
уточнення є обов'язковими для забезпечення дотримання .
Завершуйте .
Для стенограми зазначаю , що такі уточнення є обов'язковими для забезпечення дотримання збалансування показників Державного бюджету .
Відповідно Комітет з питань бюджету разом з Головним юридичним управлінням Апарату Верховної Ради при оформленні такого закону належить внести необхідні редакційні та технічні , юридичні уточнення до тексту і додатків до законопроекту .
Прошу підтримати .
Дякую за увагу .
Яка пропозиція у вас ?
Прийняти за основу та в цілому .
Прошу народних депутатів записатися на виступи від фракцій .
Прошу , фракція " УДАР Віталія Кличка " , Розенко , народний депутат .
Павло Розенко , фракція " УДАР Віталія Кличка " .
Ми ще раз наголошуємо пропозицію нашої фракції щодо неможливості ухвалення будь-яких змін до бюджету , поки уряд не виконає Закон України " Про Державний бюджет на 2013 рік " і за підсумками I кварталу не внесе повноцінні зміни і доповнення до Державного бюджету України на 2013 рік .
В першу чергу , ці зміни повинні стосуватися збільшення соціальних стандартів : збільшення пенсійного забезпечення , проведення індексації пенсій , осучаснення цих пенсій , збільшення соціальних допомог , індексації заробітної плати , яка зараз не виплачується , а також забезпечення всіх , фінансуванням всіх бюджетних установ : лікарень , вищих навчальних закладів , середніх навчальних закладів , адже , за словами керівників цих закладів фінансування у них є лише до жовтня цього місяця .
І вони вимушені сьогодні відправляти весь персонал у відпустки за власний рахунок з тим , щоб хоч якось вписатися в бюджет , який їм був проголосований Верховною Радою попереднього скликання .
Окрім цього , Володимире Васильовичу , фракція " УДАР " категорично заперечує проти голосування цього законопроекту в цілому , адже , ви самі чули , що є зауваження і Науково - експертного управління , і самого комітету .
Також до цього законопроекту є конкретні зауваження фракції " УДАР " .
Тому згідно регламенту , я ще раз наголошую , цей документ в цілому сьогодні голосуватися не може .
Тому тільки голосування повинно відбуватися в першому читанні .
Це є позиція фракції " УДАР " .
Фракція Партії регіонів , народний депутат Зац .
Прошу передать слово Михаилу Васильевичу Чечетову .
Прошу , Чечетов .
Специально для " Свободы " , которая не понимает , кроме украинского , ни одного языка , демонстрируя свою ущербность , бескультурье , духовную ущемленность .
На українській мові , щоб правильно кнопки нажимали .
Цим законом пропонується збільшити доходи і видатки спеціального фонду Державного бюджету України та спрямувати додаткові надходження .
Я вижу , що ви і украинской мови не знаєте !
Шевченка читайте !
Та спрямувати додаткові надходження Міністерству юстиції на фінансування бюджетних програм у сферах державної реєстрації актів цивільного стану державної реєстрації речових прав на нерухоме майно , державної реєстрації юридичних осіб та фізичних осіб - підприємців , оскільки згідно з чинними вимогами абзацу другого пункту першого " Прикінцевих положень " Закону України " Про Державний бюджет України на 2013 рік " таке фінансування повинно здійснюватися тільки до 1 липня 2013 року .
Пропоную підтримати цей закон в цілому .
Ще раз повторюю , в цілому .
Ну , я вижу , что нужно врачей вызывать , поскольку уже и с ушами , со слухом плохо в " Свободе " .
Я чувствую , что скоро фракция " Свобода " , мы потерям фракцию " Свободы " в парламенте .
А Владимира Васильевича я попрошу поставить на голосование вопрос о том , чтобы лишить права голоса , поотключать микрофоны тем , кто мешает работе Верховной Рады .
Такое есть в Регламенте .
Жестко поставить и закрыть им рот дней на 5 .
Пусть слушают .
Потому что они уже ничего не понимают и не слышат .
Там уже оглохли все .
Закон .
Шановні депутати , перекладаю .
Михайло Чечетов вніс пропозицію прийняти закон за основу і в цілому .
Бо ви не чули .
Я перекладаю те , що сказав Чечетов .
А ні или да , будете голосувати і все .
Так , об'єднання " Свобода " , Сабій .
Давай послухаємо .
Прошу передати слово Юрію Михальчишину .
Прошу передати .
Всеукраїнське об'єднання " Свобода " , місто Львів .
Шановний Володимире Васильовичу , дорогі колеги , звертаю вашу увагу на те , що законопроект , який нам щойно представляв колега Пресман , насправді є копією законопроекту за реєстраційним номером 2055а ( 17 травня 2013 року ) , який був внесений Кабінетом Міністрів і вже розглядався у сесійній залі , і був відхилений .
А відтак я звертаю вашу увагу , дорогий Володимир Васильович , прошу мене послухати , що згідно статті 107 Регламенту України на цій сесії вказаний законопроект більше розглядатися не може .
Це за формою .
А за змістом .
Суть даного законопроекту зводиться до того , що у порівнянні з попереднім , просто змінено джерела фінансування .
Раніше було сказано , що серед джерел коштів фінансування було перерахування Національним банком України до державного бюджету коштів .
Очевидно , зрозуміли шановні представники Партії регіонів , що тих 16 мільярдів , які щоквартально Національний банк зобов'язаний перераховувати до бюджету не вистачить , відтак запропонували нові надходження , а саме , від плати за послуги , що надаються бюджетним установам згідно із законодавством .
Треба звернути увагу , що цей об'єм коштів , який пропонується , а саме , 365 мільйонів гривень – є абсолютно нереалістичним до виконання .
І відтак пропонується повністю штучне і віртуальне , по суті , джерело надходжень .
Тому фракція Всеукраїнського об'єднання " Свобода " закликає вас зняти цей законопроект з розгляду , а у випадку постановки його на голосування , голосуватиме проти .
Дякую за увагу .
Фракція " Батьківщина " , народний депутат Слюз .
Прошу .
Шановні присутні , в доповнення до сказаного мною сьогодні вранці , фракція " Батьківщина " свідомо голосувала за включення до порядку денного і закликала провладну партію до цього законопроекту до моменту голосування в першому читанні подати об'єктивне фінансово - економічне обґрунтування .
На сьогоднішню годину цього фінансово - економічного обґрунтування немає .
Натомість ми почули із доповіді доповідача , що витрачаються кошти на один реєстр в розмірі 26 мільйонів гривень на загальну суму 360 мільйонів гривень .
Я не буду повторювати те , що я казала зранку , я назву конкретні цифри .
Перше .
Джерелом доходів , яким передбачається збільшення для виконання цієї бюджетної програми за результатами казначейського звіту за перший квартал лише виконано на 21 відсоток .
Це , очевидно , випливає з того , що річна сума даних надходжень від наданих послуг органів державної влади не буде , очевидно , виконана .
Немає змісту доповнювати цю статтю доходів 364 мільйони .
Другий момент .
Згідно Бюджетного кодексу зміни до державного бюджету в частині надходжень лише розглядаються за результатами трьох кварталів .
Очевидно , це є порушенням чинного Бюджетного кодексу .
Виходячи з вищенаведеного , фракція " Батьківщина " , якби цей законопроект голосувався в першому читанні , ми би його підтримали з врахуванням поправок , які я озвучила .
Враховуючи те , що ставиться на голосування в цілому , фракція " Батьківщина " даний законопроект підтримувати не буде .
Іще один важливий момент я хочу підняти .
Шановні народні депутати , вчора на засіданні бюджетного комітету було прийнято протиправне рішення відносно листів - погоджень учасників - членів бюджетного комітету .
Що це означає ?
Що тепер члени бюджетного комітету можуть не бути присутніми на засіданнях бюджетного комітету лише за листами погодження .
І згідно листів - погодження будуть їх розглядати перерозподіл .
Завершуйте .
Тому я звертаюся , в першу чергу , до голови бюджетного комітету .
Євгеній Борисович , до вас , до вас як Голови Верховної Ради , Рибак Володимир Васильович , прошу скасувати даний проект рішення , який суперечить повністю здоровому глузду .
Давайте ми тоді всіх працівників України всіх посадимо вдома і , наприклад , лікарі будуть надавати нам медичну допомогу за листами - погодженнями .
Давайте жінок , дозволимо їм сидіти вдома не працювати , щоб вони виховували своїх діточок і будуть працювати за листами - погодженнями .
Я хочу сказати , шановні колеги , згідно Конституції 19 статті всі повинні діяти на підставі , в межах повноважень та у спосіб , передбачених Конституцією та законами України .
вважайте мій виступ як депутатський запит і прошу відреагувати : скасувати дане рішення бюджетного комітету , яке було прийняте всупереч Конституції та іншому бюджетному законодавству .
Дякую .
Дякую .
Олег Ляшко , народний депутат , хвилина у вас .
Олег Ляшко , Радикальна партія .
Економічна політика , яку проводить нинішня влада і уряд , вона є катастрофічною для нашої країни і це засвідчують результати невиконання бюджету і за перший квартал , і за другий , і по півріччю .
Я хочу звернутися до уряду .
Ви ігноруєте вимоги Закону про Державний бюджет на 2013 рік , яким передбачено , що за результатами виконання бюджетну по першому кварталу уряд зобов'язаний внести зміни в частині підвищення соціальних стандартів .
Уряд Азарова цього не робить .
Тому я думаю , що у Верховної Ради є всі підстави розглянути питання про відставку уряду Азарова як такого , що не виконує Конституцію , законів України , ігнорує права громадян і обкрадає цих громадян .
Я звертаюся до Верховної Ради , невідкладно прямо завтра розглянути питання відставки Уряду Азарова .
Цей уряд має бути зметений , влада має змінена , бюджет має працювати в інтересах людей , а не олігархів , як це відбувається сьогодні .
Геть Партію регіонів !
Цибенко , фракція Комуністичної партії .
Дякую .
Фракція комуністів , Петро Цибенко , голова Організації ветеранів України .
Фракція Компартії України готова , принаймні в першому читанні підтримати цей законопроект .
Але , принагідно , я хочу звернути увагу на дві речі .
По -перше , ми підтримуємо фінансування безперервне державних реєстрів .
А з іншого боку , я задаю запитання : а коли буде подано законопроект про зміни до державного бюджету з пропозицією збільшити соціальні витрати на ветеранів .
На ветеранів війни , наймолодшому з яких сьогодні 87 , на дітей війни , на чорнобильців .
По-друге , на що хочу звернути увагу .
Цей документ зареєстрований 20 червня тобто сьогодні він включений до порядку денного , він сьогодні розглядається .
Мій законопроект зареєстрований у грудні місяці , разом з колегою Бабич щодо вилучення із Закону про державний бюджет 4 пункту Прикінцевих положень , про призупинення законів України прямої дії , до цих пір не розглянутий .
І одна хвилина , народний депутат Шуфрич .
На підставі того , що була в попередньому виступі згадана фракція Партії регіонів , я хочу виступаючому нагадати , що питання відставки уряду вже розглядалося на черговій сесії .
І згідно Регламенту , і Конституції України може розглядатися один раз .
А якщо ви маєте , шановний виступаючий , бажання виставлятися і підставлятися , то це ваша особиста справа .
А щодо питання уряду , то ви вже один раз визначилися .
Тому прошу вас заспокоїтись і працювати в режимі діючого регламенту і Конституції України .
Прийде осінь , згадайте про це питання , а зараз не мучайте ні себе , ні людей .
Дякую .
Ставлю на голосування проект Закону ( реєстраційний номер 2341а ) про внесення змін до Закону України " Про Державний бюджет України на 2013 рік " ( щодо забезпечення безперервного функціонування відповідних державних реєстрів для прийняття за основу ) .
Прошу голосувати .
За-244
Проти – 61 , утрималося – 29 , не голосувало – 63 .
Рішення прийнято .
Комітет нехай попрацює і внесе в цілому .
Є зауваження депутатів .
Є пропозиція доручити комітету попрацювати , пропозиції почути всіх депутатів і внести 2 липня на розгляд Верховної Ради .
Прошу проголосувати .
За-234
Проти – 57 , утрималося – 22 , не голосувало – 82 .
Рішення прийнято .
Розглядається проект Закону ( номер 2850 ) про внесення зміни до Закону України " Про схвалення Указу Президента України " Про направлення миротворчого контингенту для участі України у міжнародній миротворчій операції в Косово , Союзна Республіка Югославія " .
Доповідає заступник міністра оборони Можаровський Володимир Миколайович .
Прошу доповідати .
Хвилину постійте .
Можна ставити на голосування ?
Ну , ви бачите ?
Доповідайте .
Шановний Володимире Васильовичу !
Шановні народні депутати !
Як вам відомо , національний контингент бере участь у миротворчій операції в Косово з 2000 року .
На сьогодні чисельність контингенту складає 163 військовослужбовця .
Завдання в складі багатонаціональних сил виконує .
в складі сил .
Фінансування діяльності цього контингенту здійснюється за рахунок коштів державного бюджету .
Відповідно до висновків Рахункової палати діюча редакція Закону про направлення миротворчого контингенту для участі в міжнародній миротворчій операції не визначає джерел фінансового забезпечення миротворчого контингенту .
І це суперечить вимогам Закону України " Про участь України в міжнародних миротворчих операціях " .
На сьогодні в правовому полі , пов’язаному з направленням та забезпеченням життєдіяльності зазначеного підрозділу , діє указ Президента 1999 року і постанова Кабінету Міністрів 1999 року .
Тому враховуючи викладене , Міністерством оборони пропонується внести зміни до діючого закону за результатами , і схвалення яких на законодавчому рівні будуть визначені і в подальшому джерела фінансування участі нашого контингенту в міжнародній операції в Косово , Союзна Республіка Югославія .
Прошу народних депутатів підтримати цей проект закону .
Дякую за увагу .
Є пропозиція розглянути за скороченою процедурою .
Прошу проголосувати .
Прошу народних депутатів голосувати .
За - 196
Проти – 82 , утрималось – 6 , не голосувало – 115 .
Рішення прийнято .
Володимире Миколайовичу , сідайте .
Голова підкомітету Комітету з питань національної безпеки й оборони Кузьмук Олександр Іванович .
Високодостойні колеги !
Комітет розглянув це питання , одностайно підтримав .
Юридичного управління зауважень немає .
Питання є на відповідь закону , який ми прийняли в 2010 році .
Фінансових витрат також немає .
Я прошу всіх підтримати цей законопроект .
Дякую .
Можна поставити на голосування ?
Ставлю на голосування проект Закону ( номер 2850 ) про внесення змін до Закону України " Про схвалення Указу Президента України " Про направлення миротворчого контингенту для участі України у міжнародній миротворчій операції в Косово , Союзна Республіка Югославія " прийняти за основу і в цілому .
Прошу голосувати .
За - 333
От вам і все порушення .
" За " – 333 , проти – 0 , утрималось – 0 , не голосувало – 67 .
Рішення прийнято .
По фракціях .
Розглядається проект Закону про внесення змін до Податкового кодексу України щодо трансфертного ціноутворення ( 2515 ) .
Доповідає міністр Клименко Олександр Вікторович .
Прошу за скороченою процедурою розглянути .
Прошу голосувати .
За - 203
Проти – 96 , утрималось – 3 , не голосувало – 98 .
Прошу , Олександре Вікторовичу , доповідайте , у вас дві хвилини .
Шановний Володимире Васильовичу , шановні народні депутати !
До вашого розгляду пропонується закон , законопроект про внесення змін до Податкового кодексу України щодо трансфертного ціноутворення .
До винесення цього законопроекту в сесійній залі ми провели широкі консультації з представниками українського та іноземного бізнесу , які тривали майже пів року .
Ми погодили усі принципові та технічні аспекти .
Я прийшов сьогодні до вас , маючи за плечима підтримку тих представників бізнесу , що прагнуть прозорою та соціальної відповідальності .
Головною метою законопроекту є побудова дієвої системи державного регулювання трансфертного ціноутворення в Україні .
Що це означає на практиці ?
Те , що держава отримає ефективні механізми , які дозволять упередити неконтрольоване виведення капіталів з нашої країни до офшорів та юрисдикції з низькими ставками оподаткування .
З позиції державного патріотизму принципово , щоб точка прибутку була в тій країні , де він об'єктивно зароблений .
Бізнес отримає прибуток за рахунок використання саме українських ресурсів та інфраструктури і він має робити відповідні відрахування до бюджету країни .
На жаль , сьогодні сталою є практика , коли бізнес , в першу чергу великий , мінімізує свої податкові зобов'язання і нам це відомо .
Настав момент , коли ми маємо покласти цьому край , коли ми маємо прийняти вольове рішення в інтересах нашої держави та її громадян .
У нас немає часу на роздуми і зволікання .
Прийняти цей законопроект потрібно було ще принаймні десять років тому .
Увесь світ уже не перший рік веде активну боротьбу із ухиленням від сплати податків з використанням пов'язаних осіб та низка податкових юрисдикцій .
Трансферне ціноутворення та боротьба з ерозією податкової бази – це питання номер один і для Євросоюзу , і для країн " великої вісімки " .
Майже усі держави мають відповідну законодавчу базу для захисту своїх національних інтересів .
Боротьби з виведенням капіталу ведеться і на глобальному рівні , створюються міждержавні бази даних , проводиться постійний обмін інформ .
Завершуйте !
Дайте завершити .
Україна ще й досі залишається світовим аутсайдером у цьому питанні .
Я прошу підтримати .
Ми маємо сьогодні підтримки бізнесу , ми сьогодні пройшли дуже великий шлях .
І що важливо – ми маємо залучити понад 20 мільярдів гривень протягом трьох років , не створюючи зайве податкове навантаження на сумлінних платників податків .
Шановні народні депутати !
Я прошу підтримати ініціативу Міністерства доходів і зборів та проголосувати за даний законопроект .
Дякую .
Дякую .
Голова Комітету з питань податкової та митної політики Віталій Юрійович Хомутиннік .
Дякую .
Шановний Володимире Васильовичу !
Шановні колеги !
Поданий законопроект направлений на запровадження дієвого механізму державного регулювання , ціноутворення при проведенні зовнішньоекономічних операцій з поставки товарів чи послуг .
Проектом запропоновано встановлення контролю для унеможливлення виведення фінансових ресурсів за межі держави шляхом запровадження інструменту трансфертного ціноутворення .
Міністр стисло доповів про основні напрями законопроекту .
Що б хотілось би добавити ?
З метою встановлення трансфертного ціноутворення пропонується в даному законопроекті запровадження такого податкового контролю для операцій , які перевищують 50 мільйонів гривень .
Це перше .
По-друге .
По податку на додану вартість пропонується застосовувати порядок трансфертного ціноутворення з 1 січня 2018 року .
Але по окремим групам товарів , це мається на увазі , в першу чергу , сировина , яка експортується з України .
Запровадження цього механізму пропонується з 1 січня , з 1 липня , вибачте , цього року .
Також для співставлення ціни по контролю за цими операціями пропонується визначити діапазон ринкових цін або діапазон ринкової рентабельності залежно від обраного методу визначення ціни у контрольованих операціях .
Для цього пропонується 5 методів , по яким буде обиратися порівнювальна ціна .
Перший метод – це ціна перепродажу .
Другий – витрати плюс .
Наступний .
Ціна , чистий прибуток підприємства і порівняльної неконтрольованої ціни аналогів продажу товарів .
Прошу завершити .
При розгляді на комітети народні депутати зробили ряд зауважень до законопроекту .
Буквально , стисло .
Перше .
Це можливість передбачити уточнення критеріїв визнання пов'язаності осіб , критеріїв враховування операцій для такого контролю .
По-друге .
Розглянути доцілісність централізованого підходу для проведення перевірок , передбачивши організацію проведення перевірок центральним органам , а не територіальними відділеннями .
Третє .
Можливість запровадити правила трансфертного ціноутворення для цілей податку на прибуток та податок на додану вартість одночасно з моменту набрання чинності законом .
Наступне .
Це включити вимогу надання у складі звітності первинних документів за контрольованими операціями усіма платниками податків .
Також залишилось питання , яке треба буде додатково радитись до другого читання .
Також розділились думки щодо контрольованих операцій .
Це мають бути тільки експортні операції чи також і внутрішні операції як запропоновано в редакції .
Всі ці та інші пропозиції членів комітету викладені в проекті рішення комітету .
Всі вони попередньо проговорені з міністерством .
І , на наш погляд , законопроект готовий для того , щоб розглядати його і приймати за основу , і доопрацювати ці та інші питання при доопрацюванні до другого читання .
Бажано було б , якщо голосувати , то прийняти скорочену процедуру , тому що у нас залишився ще один пленарний тиждень .
Дякую за увагу .
Прошу записатися від фракцій на обговорення .
Не руку тягнути надо , а записуватися .
Фракція " Батьківщина " , Кириленко .
Прошу передати слово колезі Терьохіну Сергію .
Сергій Терьохін .
Де у нас Сергій Терьохін ?
Виступайте .
Виступайте .
Володимир Васильович , мене важко не помітити .
Шановні колеги , Терьохін , " Батьківщина " , Голосієво , Київ .
Подивіться , будь ласка , нам подано законопроект , який нібито спирається на норми Організації економічного співробітництва і розвитку .
Нічого подібного .
Отут міністр виступав і сказав , що треба покласти край .
Мені , знаєте , почулося , що треба покрасти край , по одній причині .
От хтось там говорив про всілякі там експортні продукти , так - от 7 років , кому даються пільги від цього закону ?
Ну , бачите , хімія , металургія , вугілля і так далі .
Тобто для всіх цей закон застосовується , для цих – ні , 7 років є пільги .
Друге питання .
Ну , скажіть , будь ласка , ну , чому в цьому законі написано , що трансфертне ціноутворення поширюється на внутрішні проблеми України ?
Згідно з ОЕСР це тільки міжнародні договори .
Нічого немає більшого .
Там , де стикається національне законодавство з офшорними компаніями , привіт Кіпру між іншим .
Ми ж дійдемо , я так думаю , до його знову ратифікації .
З . або з малоподатковими юрисдикціями , або написано , що цей закон поширюється на фізичних осіб не пов'язаних з бізнесом .
Тому у вас , якщо хтось продасть квартиру там троюрідна тітка вашого брата по першому шлюбу , то вона буде по цьому закону де - факто пов'язана з вами і має подавати там всілякі там податкові звіти для того , щоби їй вирішити чи це трансфертна ціна , чи це нормальна ціна .
І нарешті , шановні колеги , в нас в Податковому кодексі абсолютно недолугому , але є спеціальні статті , які стосуються .
Дайте завершити .
Завершуйте .
Так от , в Податковому кодексі є статті , які стосуються цін пов'язаних осіб .
Це все покриває все , що робиться в Україні .
От коли , припустимо , виробник бере там торговий дім або , як от хтось казав , як купували їжу дітям по тендерам , і робить прокладку , маніпулюючи цінами .
Це все є .
Єдина проблема до міністра , як він називається , доходів і зборів , чому ці правила не застосовуються .
Тому фракція " Батьківщина " в тому вигляді , який сьогодні суперечить рекомендаціям Організації економічного співробітництва і розвитку ( ОЕСD ) голосувати за цей проект не буде .
Дякую .
Об'єднання " Свобода " , народний депутат Мельник .
Прошу передати слово Олександру Мирному .
Передаємо Олександру Мирному .
Прошу , прошу .
Олександр Мирний , Всеукраїнське об'єднання " Свобода " .
Знаєте , є така хороша російська пісня : " Что ж ты милая смотришь искоса , низко голову наклоня " .
Дякую .
Так я довго думав над змістом цих слів і нарешті зрозумів , що це за поза .
Це поза , в якій знаходиться зараз уряд і він змушений косить лиловым глазом в строну священних дійних корів з великим чистим вименем , тобто олігархів .
Цим законопроектом уряд визнає , що у нас мільярди гривень ходять мимо бюджету .
Уряд визнає , що у нас створюються і підтримуються схеми , за якими абсолютно легально можна не показати доходи до бюджету .
І цей маленький , дуже обережний , крок урядом , який в цьому законопроекті , він викликає і здивування , мало того , ми його підтримуємо , ми будемо голосувати за цей законопроект тільки з однієї причини , що ви .
Дякую .
Ви нарешті самі визнаєте , до чого ви довели країну .
І ще , Володимире Васильовичу , хочу вам нагадати про те , що голосування за введення військ .
Вибачте , за надсилання контингенту в Косово прийнято 33 чоловіка не тому , що без обговорення , а тому , що порушується процедура .
І це , як ви кажете , не Тернопільська міська рада , але це і не донецька міська рада , це Верховна Рада і процедура повинна бути дотримана .
Є обговорення , значить , воно є .
Подобається це чи не подобається , ви маєте дотримуватися Регламенту .
Дякую за увагу .
Подобається вам чи не подобається , не блокуйте трибуну , і я не буду порушувати Регламент .
Півтора місяці прогуляли ви !
Та давайте хоч щось до відпустки , а то не заробимо і зарплату не можу платити вам .
Так , народний депутат Момот , Партія регіонів .
Шановний Володимире Васильовичу , шановні колеги !
Запровадження в Україні загальновизнаних в світі механізмів контролю за визначенням цін в операціях між пов’язаними особами , зокрема за операціями з контрагентами , зареєстрованими в офшорних зонах , сприятиме реалізації основних принципів податкового законодавства та недопущенню втрат доходів держбюджету .
Прошу підтримати .
Фракція " УДАР Віталія Кличка " , народний депутат Куренной .
Прошу передати слово Оксані Продан .
Оксані Продан передаємо слово .
Оксана Продан , фракція " УДАР Віталія Кличка " .
Шановні колеги , шановні народні депутати , ми зараз з вами розглядаємо законопроект , який дуже сильно впливатиме на розвиток економіки .
І всі ми з вами знаємо , що державна статистика свідчить : економіка України ледь жевріє .
Чи допоможе цей проект ?
Він допоможе зупинити тих , які ще вчора думали вкладати гроші в Україну .
Чому ?
Тому що , крім того , держава цим законопроектом дає собі можливість впливати на ціни абсолютно всіх інвесторів , які працюватимуть з Україною .
Крім того , що держава сьогодні заставить в разі прийняття цього законопроекту весь великий бізнес додатково подавати в податкову службу , в Міністерство доходів і зборів величезні кіпи документів , що лягає на вартість і дає можливість контролювати , і сплачувати штрафи .
Цим законопроектом надаються додаткові преференції окремо визначеним галузям .
Цей проект дозволяє владі і дозволяє Міністерству доходів і зборів впливати на внутрішнє ціноутворення , це те , чого не має в жодній країні .
На минулому тижні я була в Європі ( ми були в Берліні з комітетом ) , де однозначно представники Міністерства фінансів Німеччини сказали : трансферне ціноутворення не може стосуватися внутрішніх цін .
Цим проектом Міністерство доходів і зборів отримає право впливати на всі підприємства України .
Я закликаю всіх тих , хто має будь-яке відношення до економіки України , всіх тих , хто колись працював на виробництві , не голосуйте за цей проект , не затягуйте зашморг на економіці України .
Дякую .
Фракція Комуністичної партії , одна хвилина , Петро Миколайович .
Симоненко , фракція Компартії .
Ми проголосуємо , але попереджаємо , що це можна розглядати тільки перший крок і дуже , так скажемо , нерішучий у наведенні порядку щодо контролю за валютою і грішми , які виходять з території України і практично не повертаються на територію України .
Це тільки для того , щоб проконтролювати .
А головне – треба ще жорсткішу політику вводити щодо того , як гроші , які зароблені в Україні , на які витрачалися наші внутрішні ресурси , повернути для того , щоб вони працювали реально на реальну економіку .
Ось в чому полягає сьогодні завдання і уряду , і Верховної Ради .
Іншого немає .
Бо будемо ходити з протягнутою рукою постійно , у Міжнародного валютного фонду просити і таке інше .
Що від цього зміниться для економіки України , виходячи з того , що тільки ми проконтролюємо , будемо реально знати .
Треба заставити і примусити , щоб ці гроші працювали в економіці України .
Тоді це буде реальний другий крок , який дасть реальні зміни у нас для економіки .
Ставлю на голосування .
Прошу депутатів підготуватися .
Проект Закону ( номер 2515 ) про внесення змін до Податкового кодексу України щодо транспортного ціноутворення для прийняття за основу і скоротити строки підготовки до другого читання наполовину .
Прошу голосувати народних депутатів .
За-279
В цілому ставити на голосування ?
Голосувати будете ?
Розглядається проект закону .
По фракціях покажіть .
Ставлю на розгляд проект Закону ( 2015а ) про внесення змін до Закону України " Про державну соціальну допомогу інвалідам з дитинства та дітям - інвалідам " ( щодо надбавки на догляд ) .
Доповідає заступник міністра соціальної політики Коломієць В'ячеслав Миколайович .
Яка процедура ?
Прошу проголосувати за скорочену процедуру .
За - 195
Проти – 84 , утрималося – 9 , не голосувало – 108 .
Рішення прийнято .
Прошу .
Шановний Володимире Васильовичу !
Шановні народні депутати !
Міністерством соціальної політики розроблено проект Закону на виконання соціальних ініціатив Президента України Віктора Федоровича Януковича на 2013 рік .
На даний час розміри надбавки за догляд і відповідної державної соціальної допомоги на дитину - інваліда не залежить від міри втрати її здоров'я .
Даним законопроектом передбачено диференціацію розмірів надбавки на догляд в залежності від ступеня втрати здоров'я дитини шляхом підвищення величини надбавки на догляд за дитиною інвалідом , яка нездатна до самообслуговування з 50 до 75 відсотків прожиткового мінімуму для дітей відповідного віку .
Таким чином в разі прийняття цього закону розмір надбавки на догляд , що призначається до державної соціальної допомоги на дитину - інваліда підгрупи А віком до 6 років , збільшиться з 1 липня на 243 гривні .
Таким чином розмір допомоги з надбавкою на догляд відповідно з липня буде складати 1 тисячу 354 , 8 гривні , а з грудня – 1 тисячу 438 , 3 гривні .
Для дітей віком від 6 до 18 років розмір надбавки зросте з липня відповідно до 302 , 5 гривні , і таким чином розмір допомоги з надбавкою на догляд на дітей віком від 6 до 18 років з липня буде складати 1 тисячу 533 , 3 гривні , з грудня – 1 тисячу 628 , 8 гривні .
Зазначені зміни будуть здійснені більш ніж для 15 тисячі дітей - інвалідів з високою мірою втрати здоров'я .
Також законопроектом передбачається встановлення відповідальності одержувачів державної соціальної допомоги за подання недостовірних документів для призначення такої державної соціальної допомоги .
Необхідність інформування органів , що .
Завершили ви ?
Дякую .
Сідайте .
Голова Комітету у справах пенсіонерів , ветеранів та інвалідів Валерій Михайлович Сушкевич , увімкніть мікрофон .
Дякую , Володимире Васильовичу .
Народний депутат Сушкевич , фракція " Блоку Юлії Тимошенко " , голова Комітету у справах пенсіонерів , ветеранів та інвалідів .
Шановні колеги , прошу послухати законопроект , який стосується діток з інвалідністю .
Багато років назад я написав Закон України " Про державну соціальну допомогу інвалідам з дитинства та дітям - інвалідам " .
І всі мої парламентські роки перебування в Раді я намагався , щоб цей закон профінансований був більш серйозно і в повному обсязі .
На жаль , до сих пір цей закон фінансується дуже й дуже непросто .
І сьогодні я просто не погоджуюсь як голова комітету , як автор цього закону з заступником міністра , який сказав , що цей закон передбачає диференціацію надання допомоги , а , власне , надбавки на догляд за дитиною - інвалідом відповідно до цього законопроекту .
Мова йде тільки про одне – про те , що сьогодні пропонується підвищити надбавку на догляд тільки за дітками - інвалідами підгрупи " А " .
Це просто з важкими , я б сказав би , страшними враженнями інвалідності цих діток , і тільки для них буде підвищення , я б сказав би так , не дуже суттєве .
Але так чи інакше , я хочу сказати , що Комітет у справах пенсіонерів , ветеранів та інвалідів підтримав цю законодавчу ініціативу і пропонує прийняти цей закон у першому читанні .
Хочу звернути увагу на те , що говорилось на комітеті .
Шановні колеги , на сьогоднішній день діти , яких беруть під опіку і піклування здорові дітки , будуть відповідно до законопроектів , які зараз зареєстровані у Верховній Раді , які підтримуються урядом , будуть отримувати 2 тисячі 838 гривень або до 3 тисяч 650 .
Це дуже добре .
Це суттєво , коли дітки , які .
Дайте завершити .
. підтримуються державою .
Але мова іде сьогодні про діток з інвалідністю .
Я хочу сказати , що після цього прийняття законопроекту ця державна допомога разом з надбавкою на догляд буде становити 1 тисячу 355 , до 3 тисяч 533 .
Ну , це зовсім невеличка сума і вона потребує , безумовно , більшої підтримки .
Але при всьому цьому я звертаюсь до народних депутатів підтримати цю законодавчу ініціативу , яка стосується діток з інвалідністю , з найважчими ураженнями .
Прошу підтримати в першому читанні .
Є необхідність обговорювати ?
Прошу записатися .
Від фракцій прошу .
Думайте , може , і за основу , і в цілому проголосуємо за дітей ?
Поки думайте , я сказав : поки думайте .
Об'єднання " Свобода " , Марцінків .
Прошу передати слово Леонову .
Прошу народний депутат Леонов .
Леонов , я і сказав .
Едуард Леонов , Всеукраїнське об'єднання " Свобода " , Крим , Севастополь .
Шановні депутати , шановна президія !
Ми розглядаємо зараз законопроект 2015а , в якому піднімається дуже важлива тема , тема матеріальної допомоги родинам , які доглядають за дітьми з важкими ураженнями .
Ми повинні розуміти , шановна громада , що на сьогоднішній день в тих інтернатах , в яким утримуються діти , в яких лікуються діти з важкими ураженнями , від яких відмовилися батьки , батьки , які не в змозі вдома утримувати цих дітей .
На кожну таку дитину ми витрачаємо з державного бюджету близько двадцяти тисяч гривень щомісяця , на утримання такої дитини в інтернаті .
А ми зараз розглядаємо законопроект , в якому тим батькам , які йдуть на звитягу , батькам , які залишають в своїй родині нещасну дитину з тяжкими ураженнями , ми говоримо не про 20 тисяч гривень , а про якихось там 300 гривень доплати .
Тому цей законопроект явно недостатній , уряд явно недостатньо в цьому законопроекті визначив державну допомогу , треба її збільшувати .
Ми будемо підтримувати цей закон в першому .
В жодному випадку я прошу не ставити в цілому цей законопроект сьогодні , тому що він потребує суттєвого доопрацювання .
Тому що , окрім того , що тут закладені позитивні норми , які стосуються того , щоб хоч трішечки підвищити соціальне забезпечення родинам , які доглядають за хворими дітьми , але водночас цим законопроектом намагаються надати можливість чиновнику , інспектору без рішення суду за своїм власним визначенням забрати назад частину тої пенсії жалюгідної , яка була виплачена , якщо чиновник визнає .
вирішить , що нібито необґрунтовано було надано цю пенсію .
В жодному випадку без рішення суду не можна у цих знедолених людей щось забирати .
Тому ми підтримаємо цей законопроект як малесенький крок на покращання становища цих родин , але вимагаємо збільшення посилення соціального забезпечення цих родин . Дякую .
Партія регіонів .
Народний депутат Зац .
Я прошу передать слово Александру Николаевичу Стояну .
Прошу передати .
Олександр Стоян , фракція Партії регіонів .
Дуже добре , що голова Комітету з питань інвалідів , пенсіонерів сказав , що треба підтримати цей законопроект , бо він сам признався , що багато років назад він вносив таку пропозицію .
Ще тоді , за часів уряду Тимошенко , наш колега вносив цей законопроект , і тоді уряд не спромігся нічого допомогти інвалідам .
І тільки Президент України Віктор Федорович Янукович з соціальними ініціативами запропонував повернутися до цієї , дійсно , важкої категорії наших дітей .
А збільшення значні .
Дивіться , на 240 гривень , на 350 гривень .
І сьогодні інвалід дитинства буде отримувати більше , чим отримує робітник мінімальну заробітну плату .
Це дуже добре .
І коли кажуть " це поки що копій очки " , я кажу : ні , це суттєвий крок підтримки дітей - інвалідів .
Безумовно , треба йти до другого кроку , треба піднімати всі виплати на рівні прожиткового мінімуму .
Але я прошу всіх , давайте зараз проголосуємо , не будемо на цій темі спекулювати , тому що попередні уряди не спромоглися нічого зробити , а ми крок за кроком , виконуючи ініціативи Президента , підвищуємо соціальні стандарти .
Я пропоную зараз проголосувати за цей законопроект в цілому .
Партія регіонів повністю буде його підтримувати , тому що це важливий соціальний законопроект .
Дякую .
Фракція " УДАР Віталія Кличка " , народний депутат Розенко .
Павло Розенко , фракція " УДАР Віталія Кличка " .
Ну традиційне питання до Міністерства соціальної політики і до вас , Володимир Васильович .
От дивіться , є у нас сьогодні прекрасний приклад – міністр доходів і зборів .
Він знайшов у нас можливість сьогодні прийти і презентувати свій законопроект .
Міністр соціальної політики і праці Королевская третій раз вже ігнорує свій обов'язок представляти тут законопроекти міністерства і Кабінету Міністрів України .
У відрядженні !
У відрядженні вона !
Значить , ну відрядження , а таке враження , що вона постійно у нас у відрядженнях , а в той час проводяться тендери в міністерстві і розграбовуються державні кошти .
Тепер щодо безпосередньо законопроекту , про який ми говоримо .
Ну , знаєте , колеги , не треба хизуватися великими досягненнями , що цей законопроект щось суттєво підвищить .
Насправді , якщо подивитися його суть , підвищення абсолютно мізерне .
І до речі , у нас є конституційна норма , в якій чітко написано , що розмір соціальних допомог не може бути в Україні менше прожиткового мінімуму .
В цьому законопроекті і в цьому законі в нас написано , що надбавка за догляд складає лише 50 відсотків від прожиткового мінімуму , а уряд пропонує його збільшити до 75 відсотків прожиткового мінімуму .
Так може давайте вже потрохи , хоча б для дітей - інвалідів надбавку за догляд робити вже щонайменше прожитковий мінімум .
І , Володимире Васильовичу , чому не можна цей голосувати законопроект в цілому ?
Бо , окрім підвищення соціальних допомог , тут є друга страшна норма , яка передбачає , що кожен набувач допомоги такої має бігати в Управління соціального захисту населення і доводити , що , не дай Бог , йому щось не переплачують .
А от , якщо йому переплатять на 10 гривень , то орган соціальної політики має право без рішення суду .
Увага !
Без рішення суду позбавити її цієї соціальної допомоги .
Тому ці новшества уряду жодним чином пропускати і .
Народний депутат Томенко , фракція " Батьківщина " .
Шановні колеги , фракція " Батьківщина " буде підтримувати даний законопроект .
Але хочу звернути увагу на низку застережень такого загального характеру і практичного характеру .
Ми ще раз , в черговий раз , наполягаємо і вимагаємо від уряду виконати норму Закону про бюджет на 2012 рік , де чітко було передбачено за результатами першого кварталу переглянути всі соціальні видатки в бік їх підвищення і внести до Верховної Ради нову редакцію Закону про бюджет , за якою не лише одній категорії , дітям - інвалідам , а всім громадянам України збільшити соціальні виплати щонайменше на інфляцію і щонайменше на погіршення , умовно кажучи , індекс погіршення життя країни .
Якщо уряд за півроку спромігся лише для кількох соціальних категорій запропонувати підвищення соціальних видатків , це говорить про те , що , очевидно , він не просто не виконує Закон про бюджет , він не має реальної можливості виконати зобов'язання , які брав перед громадою .
Друга позиція .
Я відвідував не один заклад , де виховуються і живуть діти - інваліди .
І хочу вам сказати , що не менш нагальною проблемою є проблема адекватного фінансування цих закладів , і зокрема в частині іншої системи тарифів і набору людей .
Тобто сьогоднішній день , от уявіть собі , діти - інваліди , які мають серйозні надскладні вади , їх виховує така сама кількість вчителів як в нормальних школах .
Тобто , наприклад , один психолог по такій кількості як , наприклад , в загальній школі .
Одна людина , яка займається їхнім здоров'ям .
Як можна таких складних дітей підтримувати такій малій кількості вихователів ?
Тому моя пропозиція так само як колег – підтримати в першому читанні і подумати , щоби ми , ухвалюючи в цілому , і розширили категорію соціальної допомоги .
Народний депутат Цибенко , фракція Комуністичної партії .
Дякую .
Фракція комуністів , голова Комітету соціальної політики і праці .
Шановні колеги , шановні громадяни України , безумовно , фракція Компартії України підтримає цей законопроект .
Можна сперечатися про те , чи це достатній крок у потрібному напрямку чи недостатній , але найголовніше , що це крок в потрібному напрямку .
По-друге , чого бракує цьому документу ?
Йому бракує комплексності .
Бо , дивіться , збільшуємо допомогу на догляд за дитиною - інвалідом , але навіть не за всіма дітьми інвалідами , а лише за дітьми - інвалідами групи А , тобто з найбільш важкими ураженнями .
Це , безумовно , не годиться .
І , сказавши " А " , треба говорити " Б " , я маю на увазі , повертаючись до проблеми комплексності , ми чекаємо від уряду , що будуть внесені зміни до Державного бюджету України по збільшенню соціальних виплат і ветеранам війни , і дітям війни , і ветеранам чорнобильцям задля того , щоби вирішувати цю проблему комплексно .
Дякую .
Всі висловились ?
Ставлю на голосування .
Прошу підготуватися .
Не стійте , а голосуйте своїми кратками .
Ставлю на голосування проект Закону ( номер 2015а ) про внесення змін до Закону України " Про державну соціальну допомогу інвалідам з дитинства та дітям - інвалідам " ( щодо надбавки на догляд ) за прийняття за основу і доручити комітету скоротити строки їм підготовки до другого читання на половину .
Прошу народних депутатів голосувати .
За - 377
Розглянемо зараз одне питання і об'явлю перерву .
Розглядається проект Закону ( 2834 ) про внесення змін до Митного кодексу України у зв'язку із проведенням адміністративної реформи .
То ви півтора місяці блокуєте , а тепер ви хочете перерву .
Одне питання зараз розглянемо і будемо .
Да .
Да !
Доповідає голова комітету .
Та я об'явлю перерву !
Доповідайте , доповідайте закон .
Давайте доповідайте .
Шановний Володимире Васильовичу , шановні колеги !
До вашої уваги пропонується законопроект 2834 .
Зараз розглянемо одне питання і я об'явлю .
І ваше і ваше , ви з ними говоріть .
Не хочуть працювати ніхто .
Ну , що я можу ?!
Доповідайте .
щодо змін у Митному кодексі у зв’язку із створенням Міністерства доходів і зборів .
Це мова йде про законопроекти , які приймалися , 3 законопроекти аналогічні .
Перший розглядався щодо змін до Податкового кодексу .
Зараз мова йде зміни до Митного кодексу .
До законопроекту надійшло 63 пропозиції , з них 60 враховано повністю або частково , 4 відхилено .
З урахуванням того , що законопроект був відпрацьований в комітеті , погоджений з міністерством , ми можемо голосувати його в цілому .
Єдина ремарка для стенограми , технічне уточнення .
Редакційні зміни до поправки 28 .
Слова " на всій митній території України розташувати " після слів " передбачених цим кодексом " , а слова " в тому числі " виключити .
З врахуванням цього технічного уточнення є пропозиція голосувати в другому читанні та в цілому .
Дякую .
Поправка номер 3 , народний депутат Блавацький .
Народний депутат є Блавацький ?
Я прошу , 3 поправка , яка відхилена , народний депутат Блавацький .
Наполягаю .
1-а врахована , вона врахована .
Добре , сідайте голосувати , і я ставлю 1-у поправку .
Проходьте , сідайте .
Ви бійку хочете , чи що ви хочете ?
Сядьте , я дам 1 поправку Розенка .
Ну сідайте !
Я прошу депутатів підготуватись , я поставлю продовжити роботу сесії .
А потім по судам будете ходити !
Сідайте , я поставлю на голосування .
Депутати підготувалися до голосування ?
Давайте розглянемо одне питання , і я закрию сесію .
Чи я поставлю на голосування продовжити роботу сесії , засідання ?
А коли ж ми працювати будемо ?
Півтора місяця не працювали .
Відповідно до пункту 15 частини першої статті 27 Регламенту Верховної Ради України вимагаємо оголосити перерву для проведення консультацій з питань порядку денного та виголошення заяви .
Ви будете зараз заяву виголошувати ?
Та не кричіть .
А де керівники фракцій ?
Олександре Сергійовичу !
Керівники фракцій .
Вечірнє засідання сесії оголошую закритим .
Завтра о 10-й годині продовжимо .
