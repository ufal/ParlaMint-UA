Шановні народні депутати , прошу підготуватися до реєстрації .
Увімкніть систему " Рада " .
В залі зареєструвалося 389 народних депутатів .
Вечірнє засідання Верховної Ради України оголошую відкритим .
Шановні народні депутати , керівниками фракцій , головами комітетів , фахівцями проведені перемовини по варіантам розгляду питання – конституційної реформи .
Але поки якихось законів для розгляду у Верховній Раді України не напрацьовано .
Я просив би дуже по дві хвилини надати слово керівникам фракцій для пропозицій .
І потім приймемо рішення , як будемо далі працювати .
Я прошу керівників фракцій , хто сміливий , хто перший виступить ?
По дві хвилини .
Я прошу записатися від фракцій .
І від позафракційних теж буде надано слово .
Я прошу записатися .
" УДАР Віталія Кличка " фракція .
Хто буде виступати ?
Увімкніть мікрофон Віталія Кличка .
Прошу .
Шановні колеги , закінчилась нарада у Голови Верховної Ради Рибака Володимира Васильовича .
Закінчилась тим , що ми почали заходити в казуїстику юридичну : скільки нам часу потрібно на це вирішити .
Закінчилось тим , що зараз не реєструють документи .
І впевнені в тому , що в будь-який час , який ми зараз затягуємо , робить все для того , щоб температура в суспільстві підвищувалась .
Розуміючи , що питання у Верховній Раді не вирішуються , я отримав дозвіл від опозиційних і пішов зустрічався з Президентом України , де висловив йому таку ж саму позицію .
Позиція Президента , що ухвалення Конституції може зайняти від місяця до півроку .
Хочу ще раз нагадати , що в країні політична криза , і півроку у нас часу нема чекати .
Нам потрібно це питання вирішити .
Нам потрібно повернутись до Конституції 2004 року тим же самим чином , так же швидко , як це було зроблено в 2010 році .
І є чітка впевненість – ми можемо це зробити .
Це політико - правове рішення .
Я звертаюсь до представників Партії регіонів .
Будь ласка , від нас залежить наскільки ми швидко вирішимо цей конфлікт .
Хочу ще раз застерегти від того , що зараз лунають сепаратистські настрої , настрої федералізації України .
Це небезпечний шлях , який може привести до розколу України .
Нам не потрібно шукати розбіжності , нам потрібно зараз вирішити це питання , і це питання немає часу відтягувати .
Тому наша пропозиція : зібрати голоси , проголосувати за конституційний акт повернення Конституції , зареєструвати цей акт і проголосувати за акт повернення Конституції 2004 року .
Я прошу , фракція " Свобода " , Олег Ярославович Тягнибок .
Прошу , дві хвилини у вас .
Дякую .
Олег Тягнибок , фракція Всеукраїнського об'єднання " Свобода " .
Шановне товариство , дуже важливо , щоби парламент не просто включився в розв'язання системної суспільно - політичної кризи в Україні .
Але ще надважливо , щоби парламент оперативно і вчасно вирішував ті проблеми , які перед нами виникають .
От дивіться , якщо би після 30 листопада була би реакція парламенту , Президента на побиття студентів , жінок , пенсіонерів на Майдані Незалежності , не виключено , що такого би не було .
Якщо би не було тут голосування руками неконституційно за закони 16 січня , то так само і була би відповідна реакція , не виключено , що такого би не було .
Якщо би відставка Азарова Президентом була підписана набагато раніше , то також не виключено , що того , що зараз твориться в Україні , не було би .
Саме тому звертаємося до усіх представників депутатського корпусу : перейміться цією відповідальністю і розумінням того , що треба вчасно і оперативно ухвалювати ті рішення , які може ухвалити найвищий законодавчий орган нашої держави .
Що зараз потрібно зробити ?
В першу чергу , це є питання звільнення заручників .
І потрібно внести зміни і доповнення до Закону про декриміналізацію , і тоді напруга в суспільстві буде дуже швидко знята .
А також випускати людей , які сьогодні є в ув'язненні .
Друге .
Щодо конституційної реформи .
Є два варіанти : або 4180 голосуємо 300 голосами – і питання знято , або підтримуємо конституційний акт , запропонований представниками опозиції .
Бо в противному випадку буде те , про що ми з вами говорили – втрата територіальної цілісності і національного суверенітету .
Вже от Автономна Республіка Крим з своїм парламентом хоче звертатися до Росії , щоби ці брали її під свою опіку , в тому числі не виключено , під військову інтервенцію .
Оце може завершитися для України крахом повним і знищенням .
Слава Україні !
Я прошу , фракція " Батьківщина " , Арсеній Петрович Яценюк .
Пане Голово !
Нездатний парламент вирішити питання по тій простій причині , що фракція Регіонів не хоче , щоб в країні була політична і економічна стабілізація .
Думаю , Володимире Васильовичу , якщо ви хочете .
ви ж хочете , щоб була в країні політична стабілізація ?
Да , я хочу .
Хочете .
От я думаю , дивіться , Микола Янович Азаров написав заяву про відставку .
Може ви б послідували його принципу – написали заяву про відставку ?
А ви радіти будете ?
Потім ми би пішли і переконали Віктора Федоровича і якось би врегулювали ситуацію , бо я іншого шляху не бачу .
Арсеній Петрович , я думаю , що ви повинні написати заяву про відставку від керівника фракції " Батьківщина " .
Тому що сьогодні дуже багато і дуже погано ви працюєте .
Уже все , реплік немає .
Я прошу , давайте послухаємо Олександра Сергійовича Єфремова , давайте .
Вы знаете , вот я не знаю , нечаянно или сознательно , но Арсений Петрович , по-моему , высказал основную мысль , которая у них в голове .
То есть они не за чаяния людей борются , они борются за должности и делают все возможное , чтобы эти должности освободились , а они потом пришли .
И радикализация переговорного процесса , который идет там за столом у Владимира Васильевича , она четко это подчеркивает .
Я уже не знаю , кого они представляют : или они представляют себя любимых , или они все-таки выражают мнения людей и мнения Майдана .
Теперь , что касается возврата к Конституции 2004 года .
Я не знаю , занимались ли мои коллеги чем-то в перерыве , я занялся и вытянул экспертную оценку всех европейских институтов по Конституции 2004 года .
Нет ни одного человека в Европе , который был бы знаком с этой проблемой , имел рот – и негативно бы не сказал об этой Конституции .
Мы теперь автоматом хотим все те проблемы , которые были с 2005-го по 2010 год вернуть назад , и это делается под одобрением якобы народа , который это хочет .
Я думаю , что нет , это не так .
Теперь что касается дестабилизации ситуации .
Мы договоримся здесь , действительно , до того , что у нас экономика разрушится .
А за экономикой у нас последуют финансовые проблемы .
Мы перестанем выплачивать пенсии и перестанем выплачивать заработные платы работникам бюджетной сферы .
И , уважаемые представители оппозиции , вина за это будет на вас , и только на вас .
Спасибо .
Фракція Комуністичної партії України , Петро Миколайович Симоненко .
Прошу , дві хвилини .
Шановні громадяни України , зразу ж хочу заявити , що фракція Компартії в цій афері - провокації , яку намагаються започаткувати якраз так звана опозиція , приймати не буде .
І я поясню чому .
Фракція Компартії твердо стоїть на тих позиціях , що всі зміни до Конституції треба вносити відповідно до XIII розділу Конституції , тобто конституційним , законним шляхом .
Чому я про це кажу , шановні ?
І почуйте нас , комуністів !
Бо якраз сьогодні дуже серйозна загроза , якщо відбудеться інше , бо з однієї , так і з іншої сторони , формуються сьогодні військові формування в Україні , незаконні , неконституційні , на Майдані повно зброї .
По-друге , країна може дійти до братовбивчого конфлікту .
Ми бачимо , що заклики до так званого мирного протесту , ніхто не міг представити ще півроку , що вони будуть вирішуватися і вестися за допомогою " коктейлів Молотова " .
Захід і Схід формують загони самооборони сьогодні .
У західних областях України запустили механізм виходу місцевої влади з-під порядкування центру .
Опозиція сама почала руйнувати цілісність держави , створюючи народні ради .
підтримуючи заклики до припинення сплати податків , перегляд повноважень обласних рад і адміністрацій .
Закони України ігноруються на місцях .
На місцях якраз екстремізм сьогодні є основною складовою діяльності так званих нових політиканів , керманичів народу України .
Очевидно , що в разі незаконно .
неконституційних змін в Конституції в разі приходу до влади так званої опозиції Південь і Схід України візьме на озброєння ті ж самі методи , і те ж саме буде повторюватися у нас в Україні .
Тому зміни до Закону .
до Конституції повинні бути законними .
Головна складова змін до Конституції – відміна посади Президента і федералізація України , тобто територіальні громади повинні вирішувати мовні , культурно - релігійні , економічні і інші питання шляхом якраз федерації .
федералізації .
Дякую .
Володимир Михайлович Литвин .
Я прошу від позафракційних ваші пропозиції .
Ну хай Ляшко .
Я – потім .
Ну незручно мені .
Дві хвилини .
Народний депутат Ляшко .
Я погодив .
Олег Валерійович , я погодив .
Прошу .
Олег Ляшко , позафракційний народний депутат , Радикальна партія .
Я думаю , що я висловлю думку не лише позафракційних народних депутатів , а всього українського народу .
Нас люди вибрали сюди для того , щоб ми вирішували проблеми країни .
Особливо сьогодні , коли країна в стані глибокої політичної кризи .
І треба бути абсолютно безвідповідальними , щоб іти із зали парламенту , не розв'язавши цю кризу , не прийнявши рішення , які дадуть можливість розв'язати цю кризу .
Дороги звідси немає !
Як Папу Римського обирають : закривають , запечатають і не випускають поки не виберуть Папу Римського .
У мене є така ж пропозиція : охороні Верховної Ради , Ільїну , коменданту , опечатати Верховну Раду , нікого з депутатів з зали Верховної Ради не випускати ; істи , пити , води не давати , поки не приймуть рішення , які треба в інтересах країни .
Поки не припиниться литися кров !
Поки не припиняться протистояння !
Не здатні керівники фракцій домовлятися , давайте в залі парламенту , отут , домовляємося , кожен виступає – говоріть скільки завгодно .
Людське життя – це найбільша цінність !
Наше завдання – зберегти людські життя .
Жодна політика , жодна посада , жодна амбіція не коштує життя людини !
Сьогодні п'ятеро людей вже вбили .
Скільки ще треба вбити людей , щоб нарешті ми в залі зрозуміли , що ми несемо відповідальність за долю країни ?!
Тому я звертаюся до представників всіх фракцій і позафракційних народних депутатів .
Якщо ми з вами розійдемося , якщо Верховна Рада не прийме рішення , не зупинить цю війну , завтра не буде Верховної Ради .
Завтра сюди зайдуть люди і винесуть всіх на вилах : і лівих , і правих і тому подібне .
Тому вирішуємо проблеми країни , не розходимося !
Слава Україні !
Шановні народні депутати !
Володимир Михайлович , ви хочете виступити ?
Прошу .
Шановні колеги , нас 43 позафракційних .
Ну хоч ви послухайте колись позафракційних .
Да-да .
Давайте .
По суті проблеми .
Я думаю , нам потрібно це питання розглянути і розглянути його цілісно .
Можливо , шановні колеги , давайте у такий спосіб .
Оголосити це питання .
Є безліч напрацьовано пропозицій .
Можливо , послухати Конституційний суд , чим він керувався , коли виносив на розгляд це питання .
Послухати юристів , які є спеціалістами у галузі конституційного права , що вони рекомендують .
До речі , останніми днями з'явилися публікації Віктора Мусіяки , Козюбри .
Це розумні не заполітизовані люди , і вони пропонують реальні речі для того , щоб ми остаточно не розтоптали державу .
Тому очевидно , що є різні варіанти розглянути це питання .
Але нам потрібно започаткувати рух у напрямі розв'язання цього питання і максимально наблизити його до правового поля , і узгодити позиції , прийняти рішення .
Криком , перетискуванням ми , знову ж таки , нічого не вирішимо .
Треба просто окреслити у якій формі і у якому форматі , у якому вигляді обговорити це питання спокійно , зважено і послухати спеціалістів .
У тому числі з цього приводу є рішення , у тому числі нашим колегою , який запропонував внести зміни до Закону про Конституційний Суд з тим , щоб запропонувати йому переглянути своє рішення .
Це буде у правовий спосіб .
Дякую .
Дякую .
Шановні народні депутати , у нас є народний депутат з Майдана .
Тому давайте послухаємо народного депутата , я у неділю слухав його виступ .
Є Грушевський ?
Прошу , Грушевський Віталій Анатолійович , чоловік з Майдану .
Прошу .
Результат того , що ми всі сміємося , змагаємося , хто більше любить Україну , і все це логічне продовження бездіяльності те , що люди вийшли на Майдан .
І я прийшов до людей висловити свою подяку їм за те , що вони довели , що тільки вони мають безмежну силу , і довели , що всі повинні бути відповідальні за свої обіцянки і дії .
Але коли я виступав на Майдані і слухав промови , я побачив , що людям .
і в їх очах було , що їм надоїло слухати з ранку до ночі пропозиції до антиконституційних дій , пропозиції до створення беззаконних народних рад .
Люди від бездіяльності створюю Національні гвардії самооборони .
І тому я запропонував прості сім пунктів , які люди сьогодні на Майдані можуть вже побачити результати реальної роботи .
Один з них – це створити списки тих чиновників на місцях , які зловживають владою , в судах і так по кожній ланці .
І вже це є вирішення питання .
І запропонував , що досить народним депутатам , лідерам політичних партій чи опозиція це , чи при владі , досить займатися популізмом , красномовством і спілкування через телекамери .
Потрібно працювати в українській громаді .
І тому було запропоновано , що знайти інший шлях приходу до влади не за рахунок вулиці , а за рахунок кропіткої роботи кожного дня .
І тоді люди самі виберуть хто буде Президентом української держави .
Питання до зміни Конституції .
Не 226 депутатів , не 300 не можуть брати на себе таке рішення і вирішувати .
Дайте хвилину ще .
Сорокамільйонну Україну .
Потрібно спитати думку людей , створити робочу групу про референдум і виносити це питання на референдум .
Але зміна до Конституції не вирішить це питання сьогоднішнього дня , корупція не дінеться .
І той чиновник , який зловживав владою , він буде зловживати при любій , при любому устрою .
Тому потрібно починати з кропітких кроків .
І тому пропозиція : всім об'єднатись , по кожній області , де є чиновники , де є суди , де правоохоронці , і потрібно уже сьогодні вирішувати це питання .
А прохання і бажання до всіх .
Той , хто отримає владу вуличним шляхом , він так само її втратить не .
Дякую .
Давайте прислухаємось до розумної людини !
Шановні народні депутати , о 17 годині продовжаться перемовини , щоб щось , можливо , напрацюємо до 10 години ранку на завтрашнє засідання .
Тому вечірнє засідання Верховної Ради України я оголошую закритим .
Керівників фракцій я прошу о 17 годині в кабінеті Голови Верховної Ради продовжити перемовини , продовжити нашу роботу .
Нам потрібно на 10 годину напрацювати щось , щоб ми могли розглядати у залі Верховної Ради .
