Шановні народні депутати , у зв'язку з вимогою 153 народних депутатів України та відповідно до частини восьмої статті 19 Регламенту Верховної Ради ми проводимо сьогодні позачергове пленарне засідання Верховної Ради .
Перелік питань , які передбачені до розгляду на позачерговому засіданні , вам надано .
Прошу народних депутатів підготуватися до електронної реєстрації і нагадую , що після початку реєстрації необхідно , утримуючи сенсорну кнопку , натиснути на зелену кнопку " за " та утримувати ці дві кнопки одночасно до кінця реєстрації , тобто до появи результатів на табло .
Шановні народні депутати , готові реєструватися ?
Прошу народних депутатів зареєструватися .
В залі зареєстровано 214 народних депутатів .
Позачергове пленарне засідання Верховної Ради оголошую відкритим .
Шановні колеги , вам розданий порядок денний , але , я наскільки розумію , з цього порядку денного в нас до розгляду готово .
Секундочку , одну секундочку , бо там деякі не включені , я попрошу одну секунду .
Тоді будемо йти почергово , оскільки перший законопроект , який винесений , готовий .
Це проект Закону про внесення змін до деяких законів України .
З процедури ?
Будь ласка , Мотовиловець .
Шановний головуючий , у нас нема спікера Верховної Ради , будь-який закон не буде підписаний .
Нам треба ставити на голосування закриття сесії і не заходити ні в які питання .
Спікера немає , нового не обрано , виконуючий обов'язки не має права підписувати .
Підписувати закони ви не маєте права .
Треба закрити цю сесію і повернутися після вибору спікера до всіх питань .
Ми зараз не маємо можливість розглядати будь-яке питання .
Давайте всім з процедури тоді дамо , тільки прошу такі речі завчасніше аби мені отримати .
Артур , будь ласка .
Герасимов Артур Володимирович .
Шановний пане головуючий , шановні колеги !
Ви знаєте , треба вчити матчастину .
Є така штука - безперервність влади , саме тому читайте Регламент : якщо немає Голови , його обов'язки виконує перший віцеспікер ; після того , якщо він не може виконувати обов'язки , виконує спікер парламенту , навіть якщо це заступник голови парламенту .
Якщо навіть це неможливо , то тоді , як ви обирали , є процедура аd hoc , коли головуючий обирається з-поміж депутатів в певних випадках .
Тому ми спокійно можемо зараз продовжувати засідання під головуванням першого віцеспікера .
Дякую за увагу .
Железняк , будь ласка .
Шановний друже Андрій !
По -перше , в історії України було вже , коли не було спікера - і нічого страшного , підписувалися потім закони .
А , по-друге , я дуже не поділяю ваш песимізм щодо того , що голову парламенту не оберуть , наприклад , завтра .
Тому нічого поганого не сталося , я думаю , що зараз парламент точно може працювати .
Колеги вже сказали , що по Регламенту зараз у нас є перший віцеспікер , тому продовжуємо розглядати всі законопроекти згідно того порядку денного , який був визначений .
Я не підписував це позачергове засідання , як народний депутат присутній , і , думаю , що всі колеги вже мають повагу до тих ініціаторів і законів , і позачергового засідання , щоб відпрацювати весь порядок денний .
Дякую .
Вадим Євгенович Івченко , будь ласка .
Вадим Івченко , " Батьківщина " .
Шановні колеги , майте ж совість !
Три з половиною тисячі людей зараз стояли під Кабміном , Кабмін веде з ними перемовини саме по соціальним законам .
Два соціальних закони , які стоять в першому читанні , вони не будуть прийматися в цілому .
Це про соціальний захист громадян , які постраждали від Чорнобильської катастрофи , і другий законопроект - про забезпечення осучаснення пенсій .
Ну , о чем ми говоримо !
Давайте за 20 хвилин швидко проголосуємо в першому читанні і покажемо громадянам , що ми дійсно можемо приймати соціальні закони .
А не так , як люди стоять і говорять , що парламент повністю приймає антисоціальні речі .
Колеги , про що говоримо ?
Перше читання .
Будь ласка , давайте розпочинати сесію і голосувати безпосередньо за відповідні закони , за які підписалися 150 народних депутатів .
Вас благають ті профспілки , які сьогодні стояли під Кабміном .
Там були всі : там були медики , освітяни , гірники , всі були .
Будь ласка !
Дякую .
Будь ласка , Володимир Юрійович , і після цього .
І хто ?
І Наталія Юріївна , так ?
Будь ласка , Володимир Юрійович Арешонков .
З великою повагою відношусь до своїх колег , які наполягають на важливості тих питань , які ми зараз маємо розглядати .
Але якщо хтось хоче отримати те , що відбулося два тижні назад , коли ми зібралися і мали голосувати важливі законопроекти по фізичним особам - підприємцям , і чим це закінчилось , ви теж знаєте .
Ви сьогодні хочете провалити важливі законопроекти по підняттю пенсійного забезпечення , по правам чорнобильців і таке інше ?
Давайте тоді входити , знаючи наперед , що не вистачає голосів .
Ми пропонуємо провести сигнальне голосування .
Якщо немає 226 голосів в залі , сьогодні ці важливі питання не розглядати .
Будь ласка , Тарас Іванович Батенко .
Позачергове сесійне засідання оголошено , є порядок денний .
Очевидно ми розглядаємо ті питання , які розглянуті комітетом , ті , які не розглянуті , ми не розглядаємо .
Є два питання .
Чого ми боїмося їх розглянути скороченою чи повною процедурою ?
Шановні представники монобільшості , я не думаю , що ви керуєтесь страхом не приймати ці закони .
Якщо вони будуть прийняті в цьому залі , їх підпише новий Голова Верховної Ради України , не тікайте від людей .
Дякую .
Дякую .
Шановні колеги , дивіться , у мене показує - 244 карточки вставлено .
Тому давайте тоді .
Давайте порадимося , як ми це зробимо .
Ви хочете сигнальне голосування ?
За що ?
З процедури , будь ласка , Власенко .
І після цього будемо думати , що .
І Німченко з процедури .
Шановний пане голово , було оголошено проведення позачергового засідання , не сесії , колеги якісь там говорять , засідання Верховної Ради України .
Головуючий оголосив відкриття такого засідання .
Засідання відкрите , порядок денний розданий людям .
Якщо хтось хоче зупинити позачергове засідання , голосуйте 226 про це - і тоді зупиняйте .
Якщо ні , продовжуємо засідання .
Все , по Регламенту діємо , діємо по Регламенту .
Так , Німченко Василь Іванович .
І після цього переходимо до розгляду питань порядку денного .
Будь ласка , Василь Іванович .
Шановні колеги , ви пам'ятаєте , по ФОПам коли ми працювали , я передав головуючому рішення Конституційного Суду , воно від 20 жовтня , ще було прийняте в далекому 2002 році , стосовно того , що повноваження Верховної Ради визначається .
юридичне повноваження по статті 73 - 300 обраних народних депутатів , і приймали участь у розгляді справи не менше 226 .
Ми заблаговременно кажемо на смерть законопроектів , які виносяться .
241 зареєстрований .
Те , що у вас карточок 240 , це не каже , що їх 240 .
Поставте на реєстрацію особисто .
Василь Іванович , у мене немає підстав два рази підряд ставити на реєстрацію , в Регламенті цього немає .
Тому , шановні колеги , ми переходимо до розгляду проекту 4038 .
Проект Закону про внесення змін до деяких законів України щодо забезпечення осучаснення та підвищення розмірів пенсій .
Пропоную розглянути це питання за скороченою процедурою .
Для розгляду цього питання .
для вирішення цього питання необхідно набрати 150 голосів .
Готові голосувати ?
Прошу підтримати та проголосувати .
За - 174
За – 172 , а внизу пишеться – всього 240 , бачите ?
174 , перепрошую .
Проти – 8 , утрималися – 9 , не голосувало – 29 .
Я запрошую до слова доповідача – народну депутатку України Юлію Володимирівну Тимошенко .
Співавтор – Цимбалюк Михайло Михайлович , будь ласка .
Просто у мене записано перший автор – Юлія Володимирівна .
Михайло Цимбалюк , " Батьківщина " .
Шановний головуючий , шановна президія , шановні народні депутати !
Взагалі це була погана практика при попередньому Голові Верховної Ради , коли такі важливі законопроекти , які очікували до включення до порядку денного майже пів року , включаються в позачергове засідання .
Я надіюся , що в майбутньому , як сказав колега по фракції Вадим Івченко , законопроекти , які очікують мільйони людей , будуть включатися в порядок денний сесії і ми будемо їх розглядати і насправді будемо їх ухвалювати .
Законопроектом 4038 ми , співавтори , разом з Юлією Тимошенко і групою народних депутатів фракції " Батьківщина " , пропонуємо повернутися до березневого осучаснення пенсій .
Індексація пенсій здійснюється згідно із Законом України про індексацію грошових доходів громадян за нормами , що дасть можливість підвищувати доходи пенсіонерів та осіб з інвалідністю протягом року .
Проведення щорічного березневого перерахунку пенсій з урахуванням не менше 80 відсотків показника зростання середньомісячної заробітної плати , доходу по Україні за минулий рік , але не менше зростання рівня інфляції , індексу споживчих цін за минулий рік .
Наступне .
Законопроектом пропонується при призначенні розмірів пенсії враховувати середню заробітну плату в країні за минулий рік .
Шановні колеги , теперішній уряд уже нарешті з минулого року почав підвищувати пенсії на рівень інфляції , але не з березня , а тільки з травня місяця , за два місяці людям ніхто не повернув ці гроші .
Прошу підтримати цей законопроект .
Дякую .
Дякую .
Слово надається співдоповідачу , голові Комітету з питань соціальної політики та захисту прав ветеранів Галині Миколаївні Третьяковій .
Будь ласка , Галина Миколаївна .
Шановні народні депутати , вітаю всіх на позачерговій сесії !
Хочу сказати , що ми з вами ще недавно , і Михайло Михайлович це знає , прийняли законопроект 4668 в першому читанні .
Головою робочої групи по підготовці цього законопроекту на друге читання є Цимбалюк Михайло Михайлович .
Цим законопроектом встановлюється дата щорічної індексації - 1 березня .
Крім того , законопроектом 4668 , який вже прийнято , встановлюється індексація держслужбовцям і військовим , яка була скасована в 2014 - 2015 роках .
А тому , чому цей законопроект стоїть на позачергове , якщо вже є , прийнятий в першому читанні і фракція , представник фракції готує законопроект на друге читання , не знаю .
Є рішення комітету щодо цього законопроекту , повернути цей законопроект суб'єктам права законодавчої ініціативи на доопрацювання .
Дякую .
Дякую , Галина Миколаївна .
Шановні колеги , прошу записатися : два – за , два – проти для того , щоб обговорити цю законодавчу ініціативу .
Слово надається народному депутату України Качному Олександру Сталіноленовичу .
Будь ласка .
Наталії Юріївні Королевській , будь ласка , передайте слово .
Із задоволенням .
Наталія Юріївна , будь ласка .
Шановні присутні , ми дякуємо всім , хто знайшов можливість прийти , напевно , на одне з найнайважливіших сьогодні засідань парламенту , коли ми обговорюємо одне з найголовніших питань , яке стосується 11 мільйонів пенсіонерів нашої країни - людей , які віддали все своє життя служінню Батьківщині , людей , які сьогодні вимушені жити в холодних домівках та отримувати по 2 тисячі гривень пенсії .
Вдумайтесь , у нас 8 мільйонів пенсіонерів в країні отримують пенсію до 4 тисяч гривень .
Підніміть руку , будь ласка , в залі , хто зможе прожити в місяць на 2 , 3 або 4 тисячі гривень .
Підніміть руку .
Жодного немає .
Жодний не зможе вижити .
Так навіщо ви тоді сьогодні оголосили в нашій країні геноцид для наших стариків ?
Навіщо ви зараз знущаєтесь над літніми людьми ?
І тому ми вас закликаємо , благаємо від імені профсоюзів , від імені соціальної ради України , від всієї нашої команди " Опозиційна платформа – За життя " : маймо хоч трішечки совісті .
Але сьогодні ми повинні проголосувати всі законопроекти , які оголошені на цій позачерговій сесії .
Тому що наше завдання – дати людям надію на те , що вони переживуть цю зиму , дати людям надію на те , що в цьому залі ще залишились ті , хто пам'ятають своїх бабусь , дідусів , ті , хто пам'ятають своїх перших вчителів , своїх лікарів , ті , хто пам'ятають , що наші старики нашу країну створювали та будували .
Тому ми дуже вас просимо підтримати всі законопроекти цього порядку денного .
Дякуємо .
Слово надається Цимбалюку Михайлу Михайловичу , фракція " Батьківщина " .
Михайло Цимбалюк , " Батьківщина " .
Шановні колеги , я знову повертаюся до теми , як проходили чи проходять законопроекти і потрапляють в сесійну залу до розгляду .
З квітня місяця команда " Батьківщини " зареєструвала цей законопроект .
З квітня місяця , сьогодні початок жовтня , такий довгий шлях законопроекту , якого справді очікують майже 11 мільйонів наших пенсіонерів .
А уряд тим часом обіцяв з 1 липня підняти доплати пенсіонерам , яким виповнилось 75 і більше років , а потім переніс це підвищення на 400 гривень аж до 1 жовтня .
А для таких громадян , такої категорії , тих 400 гривень надзвичайно важливо , особливо в той момент , коли продукти харчування і деякі групи зросли втричі : це олія , це гречка і інші продукти першої необхідності .
Шановні колеги , ми вважаємо , що такі законопроекти , і в Комітеті соціальної політики вони проходять і отримують підтримку для того , щоб вони вчасно потрапляли в порядок денний , і не на позачергові засідання , а як першочерговими повинні ухвалюватися в цій залі і служити для підтримки наших громадян .
Ми вимагаємо як команда " Батьківщини " , щоб питання соціальної політики стало основою формування урядової політики в бюджеті на наступний рік .
Бо насправді це те , чи не єдине , що може підтримати сьогодні громадян в непростий час підвищення і комунальних платежів , і інших викликів .
Прошу підтримати цей законопроект .
Дякую .
Дякую .
Тарас Іванович Батенко , будь ласка , група " Партія " За майбутнє " .
Прошу передати слово народному депутату Антону Полякову .
Дякую .
Поляков Антон Едуардович .
Шановні колеги , з червня місяця ми збирали ці підписи , я особисто і наша депутатська група " За майбутнє " .
Там були законопроекти дуже гарні , всі соціальні , всі направлені на підняття пенсій та забезпечення наших незабезпечених верств населення : це чорнобильців , це дітей війни , це ветеранів .
Але чомусь , коли ви тут цілий день розповідаєте про Регламент , про рівність , про все інше , до зали потрапило лише два законопроекти , і ми не можемо голосувати за всі .
І коли ви сьогодні казали , що ми нарешті чогось добилися у цій залі , я теж підтримав відставку Разумкова , тому що розумію , що якщо людина становиться політичною , то це вже не незалежний Голова Верховної Ради .
Але ж давайте будемо рівно працювати у цій залі .
Якщо вам повністю не подобаються наші законопроекти , які за підняття пенсії , ми можемо до другого читання їх доопрацювати .
Але ж 10 мільйонів людей , кожного разу , коли приїжджаєш на округ , вони просять , вони не можуть вижити , вони не можуть оплатити ваші тарифи , вашого уряду .
Вони не можуть купити собі ліки , вони не можуть купити собі поїсти .
Це просто знущання , це тарифний та пенсійний геноцид .
І зараз ми навіть не можемо повністю з вами зібратися .
Це ганьба , друзі .
Як ми можемо за щось взагалі голосувати , якщо нас нема навіть 226 людей ?
І всі ці законопроекти , які ми розробляли в тому числі з дітьми війни , з ветеранами , з пенсіонерами , всі ці законопроекти люди просили подати .
Але ви навіть не можете їх винести в зал . Так про яку рівність ми тут можемо казати ?
Слово надається Федині Софії Романівні , фракція " Європейська солідарність " .
Прошу передати слово моєму колезі Олексієві Гончаренку .
Олексій Олексійович Гончаренко , будь ласка .
Шановні друзі , як один з трьох кандидатів на Голову Верховної Ради хочу звернути вашу увагу .
Дивіться , на жаль , це питання абсолютно нецікаве монобільшості .
Вся опозиція присутня , а монобільшість у своїй більшості розійшлася .
Тобто це не ділити крісла , це не збивати Разумкова , там , може , будуть якісь ще й фінансові за це бонуси .
А тут якісь пенсії для громадян України , що , чи це цікаво комусь ?
Ні , це абсолютно нецікаво , розійшлись .
Звичайно , за мого головування такої ганьби не буде , це я можу сказати точно .
Що ми зараз з вами розглядаємо ?
Важливе питання - допомогти нашим пенсіонерам .
Однозначно наша фракція " Європейської солідарності " голосує за .
Однак я хочу попросити .
Якщо я стану Головою , це я зроблю сам , а якщо ні – хочу попросити , щоб разом ми нарешті винесли наш законопроект 6006 з першим автором Петром Порошенком , який передбачає тринадцяту пенсію людям , як це роблять в Європі .
Зараз Україна отримала 2 , 7 мільярда доларів від МВФ , не тому що ми молодці , щось класно зробили , а тому що всі країни світу отримали у зв'язку з COVID .
Так кому треба їх віддати ?
Самим незахищеним .
А хто самий незахищений в Україні з мінімальною пенсією 1 тисяча 800 гривень ?
Ні - ні , самі незахищені – це не Зеленський , ми знаємо , в нього на офшорах все є , це пенсіонери .
І тому треба віддати їм і голосувати за це .
Я прошу колег підтримати законопроект 6006 .
Я прошу винести його в зал . І тоді всі - всі українські пенсіонери отримають тринадцяту пенсію , отримають її в листопаді , напередодні опалювального сезону , в найважчий , напевно , момент , коли вони цього дуже потребують .
Тож забудьте хоч на хвилину про крісла , хоч на хвилину про посади і зробіть дійсно щось правильне і добре для людей , " слугами " яких ви себе назвали .
Будь ласка , Железняк Ярослав Іванович .
Шановні колеги , вартість цього законопроекту , тобто скільки він буде впливати на бюджет , 4 , 9 мільярда гривень .
Це в півтора разу менше , ніж ви втрачаєте на нелегальному алкоголі , який досі продають .
Це майже в два рази менше , ніж зараз тіньовий обіг цигарок .
Це в два з половиною рази менше , ніж тіньовий обіг палива , який теж продають .
Державна фіскальна служба , а в майбутньому , тому що там буде один і той же самий голова , Бюро економічної безпеки , впритык не бачить цього .
Це в десять разів менше , ніж ви втрачаєте на державних підприємствах , які мають заробляти гроші державі , а не окремим олігархам .
Тому , шановні колеги , ось різниця , ми могли б зекономити і відправити ці гроші .
Щонайменше 5 мільярдів гривень – це стільки , скільки ви хочете в цьому році додати собі на округи .
Тому обирайте , чи голосувати за цей законопроект , чи ні .
Дякую .
Шановні колеги .
Так , будь ласка , народний депутат Бакунець Павло Андрійович .
Шановний пане головуючий , шановні народні депутати !
Звичайно , що це важливо є розглядати соціальні питання нарешті .
До вас , напевно , риторичне запитання : як часто ви всі їздите в різні регіони , на схід , на захід , і спілкуєтеся з мешканцями цих новостворених громад ?
Якщо ж ви їздите і з ними спілкуєтесь чи хоча б по телефону , у них зараз одне важливе питання : як їм на пенсію мінімальну в 1 тисячу 800 гривень вижити – заплатити комуналку , заплатити за газ , заплатити за ліки ?
Тому нам потрібно зараз проголосувати цей законопроект і за основу , і в цілому .
І хоча б кроком допомогти нашим пенсіонерам , нашим літнім людям , а особливо допомогти реабілітованим , дітям війни , яким ми так багато обіцяли про підняття виплат , а їх досі вони не мають .
Тому закликаю вас в залі голосувати і цим зробити реальний крок назустріч нашим пенсіонерам .
Дякую .
Шановні колеги , всі висловилися .
Переходимо до голосування .
Дивіться , пропозиція комітету - повернути суб'єкту права законодавчої ініціативи на доопрацювання .
Тому я її ставлю першу .
Якщо вона не набирає , далі по статті 114 я буду ставити всі інші можливі варіанти .
Готові голосувати ?
Прошу народних депутатів зайняти свої місця .
Я ставлю пропозицію комітету - повернути суб'єкту права законодавчої ініціативи на доопрацювання проект Закону про внесення змін до деяких законів України щодо забезпечення осучаснення та підвищення розмірів пенсій ( реєстраційний номер проекту 4038 ) .
Шановні колеги , готові голосувати ?
Прошу голосувати .
За - 97
Рішення не прийнято .
Наступна пропозиція , яку я ставлю , - це прийняти за основу згаданий законопроект ( реєстраційний номер 4038 ) .
Шановні колеги , прошу голосувати .
За - 170
Рішення не прийнято .
По фракціях покажіть .
Ставлю пропозицію направити до комітету для підготовки на повторне перше читання законопроект номер 4038 .
Прошу голосувати .
За - 175
Рішення не прийнято .
Закон відхилений .
Секундочку .
Давайте я попрошу керівників фракцій , підійдіть , будь ласка , до мене , ми порадимося з цієї ситуації .
Будь ласка .
Керівники фракцій , підійдіть , будь ласка , на одну секундочку .
Шановні колеги , було консенсуальне рішення про те , що тим фракціям , які бажають висловитися , ми надамо по дві хвилини , і приймемо загальне спільне рішення , яке близьке до того , що , враховуючи , що не набирають ці законопроекти необхідної кількості голосів і враховуючи , що не хочеться , щоб ці законопроекти були втрачені для парламенту , як ви відноситесь до пропозиції закрити сьогоднішнє засідання ?
Тому давайте ми почнемо , запишіться ті фракції , які бажають , шановні колеги , виступити .
Слово надається народному депутату Арешонкову Володимиру Юрійовичу , депутатська група " Довіра " .
Шановний пане головуючий , шановні колеги , ми повернулись до того , з чого починали .
Всі визнають , всі фракції , всі групи визнають , що законопроекти надзвичайно важливі , вони для людей , вони про людей , : підняття пенсійного забезпечення , соціальний захист і таке інше .
Немає такої політичної сили , яка була б проти .
Але сьогодні ми знов переконуємося , що технічно складається так , що на цьому засіданні ми не можемо розглянути ці законопроекти : або людей не вистачає , або ще якісь моменти .
Але ми наголошуємо , наша група " Довіра " , законопроекти дуже важливі .
Тому для того , щоб їх не втратити , ми підтримуємо сьогодні ініціативу зараз засідання закрити і повернутись потім до розгляду цих законопроектів , коли буде повна мобілізація в сесійній залі .
Дякую .
Дякую , Володимир Юрійович .
Нестор Іванович Шуфрич , будь ласка .
Дякую , шановний пане головуючий .
Позицію нашої фракції висловить пані Наталія Королевська .
Прошу передати їй слово .
Наталія Юріївна Королевська , будь ласка .
Шановні колеги , ми вважаємо , що це вирок цьому українському парламенту , цій монобільшості , " слугам народу " , які дійсно сьогодні підтвердили свою справжню назву - " слуги олігархів " .
Тому що , коли було потрібно зібратися в парламенті для того , щоб проголосувати та підняти людям пенсії , для того , щоб сьогодні підтримати наших пенсіонерів , на жаль , вони не знайшли часу .
Але ви знайшли час , коли повертали казино , коли ви розпродавали землю , коли ви змінювали спікера .
На все це ви знаходите час .
І тому " Опозиційна платформа – За життя " наполягає на тому , щоб першими , невідкладними законопроектами у п'ятницю повинні стояти ці закони - закони , які піднімуть людям пенсію , які повернуть справедливе нарахування та розрахунок формули пенсійної , які повернуть справедливість щодо чорнобильців , щодо державних службовців - пенсіонерів , щодо військових пенсіонерів , щодо рішень Конституційного Суду , які ми з Василем Івановичем Німченком та з багатьма народними депутатами вибороли в Конституційному Суді .
Це той наш шанс українського парламенту дати людям надію , що все ж таки держава за них піклується .
І тому ми вимагаємо питання підняття пенсій , питання сьогодні індексацій пенсій - це повинно бути одне із найголовніших питань цього парламенту .
І ганьба тим , хто сьогодні проігнорували засідання , тим , хто сьогодні не спромігся проголосувати , і тим , хто , як боягузи , побігли звідси .
Ви зараз провокуєте людей на соціальні протести .
Для того , щоб вижити , треба сьогодні виходити на вулицю та вимагати від цього парламенту прийняття справедливих рішень .
Дякую .
Слово надається народному депутату України Сергію Ярославовичу Рудику , депутатська група " Партія " За майбутнє " .
Шановні українці , багато я бачив в стінах цього парламенту під час цього скликання .
Бачив , коли на позачергові засідання виноситься питання повернення пільгового тарифу за перші 100 кіловат , ініційоване нашою депутатською групою , яке набирало 150 - 160 голосів і не проходило .
Бачив , коли ми пропонували накласти мораторій на підвищення тарифів , і це було ще в цьому році , яку монобільшість блокували і воно не набирало необхідної кількості голосів .
Але щоби навіть не поставити в порядок денний питання , що відбулося сьогодні , я такого ще не бачив .
Наш колега Антон Поляков з літа виносив сім законопроектів , які мали сьогодні розглядатися , сім , про те , щоби діти війни отримували надбавку так , як учасники бойових дій ; про те , щоби Кабмін не видавав пенсію , як він хоче , на картки пенсіонерам , а це 3 , 5 мільйона людей , а за заявою пенсіонера , який не може їздити в цих переповнених автобусах , яких вже мало в сільській місцевості , в банкомат ; про те , щоби мінімальний розмір пенсії за віком дорівнювався мінімальній заробітній платі , з 1 січня – це 6 тисяч гривень .
Ви могли би так само це збити тут під час голосування , але ви додумалися до неможливого – навіть не поставити в порядок денний цієї позачергової сесії .
Тому наша депутатська група рада , що ми зараз це не розглянемо , бо я знаю ваш план : ви хотіли їх збити тут , не набравши необхідної кількості голосів .
Голосуємо за те , щоб не розглядати зараз це питання і на наступне позачергове засідання виносимо всі сім законопроектів , які ініціювала депутатська група " Партія " За майбутнє " .
Слово надається народному депутату України Швачку Антону Олексійовичу , фракція політичної партії " Слуга народу " .
Прошу передати слово Галині Третьяковій .
Третьякова Галина Миколаївна .
Театр абсурду продовжується .
" Слуги народу " вже прийняли законопроект і підтримали індексацію пенсій , індексацію держслужбовцям , військовим службовцям , вже встановлено в першому читанні 1 березня як дата щорічної індексації .
7 років чи більше , пан Немчінов краще знає , не вирішувалося рішення Конституційного Суду щодо Чорнобиля .
Ми зробили це за 3 місяці після того , як КСУ прийняв нарешті більш - менш зрозумілий план , що має робити парламент для того , щоб встановити мінімальну пенсію чорнобильцям .
Вона збільшена в два з половиною , в три рази , ви цього жодного разу не зробили .
Оця фракція , яка каже , що вони індексували пенсію , вона за каденцію п'ятого експрезидента індексувала пенсію два рази : один раз - в жовтні 2017 року , і сказали , що це попередня індексація 2018-го ; а потім в 2019-му , перед виборами .
За всі роки , за 5 років , жодної індексації , крім цих двох перед виборами , і в 2017 році застосована формула , українці отримали три пенсійних віки : 60 , 65 і 63 .
Хто про це знає у суспільстві ?
Це було зроблено утаємничено , оцим Гройсманом , який тут сидів і робив реформу , яку не узгоджував з громадянським суспільством .
Тому не вам казати про підвищення пенсії .
Ми зробили для 80 в цьому році одиноким більше ніж на 1 тисячу 200 щомісячно , не одноразову тисячу Юлії Володимирівни , а 1 тисячу 200 щомісячно .
Ми заклали в наступний бюджет і в трирічну резолюцію 75 в наступному році , в цьому році з жовтня , і 70 в наступному році .
Так ви боролися з бідністю ?
А той , хто каже , що у пенсії у нас найбільша бідність , отут казав , здається , у багатодітних родинах , їм потрібно допомагати .
І зовсім не дитячими виплатами , а малозабезпеченим виплату , чого ви теж не зробили , прожитковий мінімум зменшили більше ніж .
Слово надається народному депутату України Величковичу Миколі Романовичу .
Прошу передати слово Петру Олексійовичу Порошенку .
Петро Олексійович Порошенко , будь ласка .
Я не звертаюся до народних депутатів : ні до лотерейщиків , ні до ігорного бізнесу , які пограбували країну і тявкають зараз .
Я звертаюся до українського народу .
Чому я не звертаюся до депутатів , бо їх нема в залі , бо в залі менше 226 , їм ця тема нецікава .
Коли треба було знімати Разумкова , як зайчики , сиділи , а коли треба попіклуватися за народ .
Ви вважаєте , що народ так добре живе ?
Підіть на вулицю спитайте - і ви отримаєте відповідь або по пиці отримаєте .
Перша позиція , яку ми говоримо , - це енергетична криза , куди ви у 2020 - 2021 роках , маючи наші гроші , які ми висудили у РАО " Газпром " у вигляді 3 мільярдів доларів , ви їх розтринькали , розфінькали , розікрали , а сьогодні збираєтеся співати байки пенсіонерам , що вони гарно живуть ?
Не треба було приймати нових законів , достатньо було виконувати вимоги про індексацію пенсій у зв'язку з інфляцією , яку ви відтерміновуєте вже два роки .
Дорогі друзі , я зараз хочу повідомити сенсаційну новину : два з половиною роки Порошенко не Президент , а ви не опозиція .
Вже треба нести відповідальність перед народом , звітувати перед народом і не створювати парламентську кризу , яку ви зробили сьогодні , не даючи прийняти рішення по армії , по економіці , по енергетиці і по захисту людей .
Ще раз кажу , ганьба вам , що сьогодні вас в залі нема !
Дякую .
Слово надається Вадиму Євгеновичу Івченку ( так , я правильно розумію ? ) від " Батьківщини " .
Оскільки ми не записувалися , а домовилися просто по дві хвилини , то теж дві хвилини .
І після цього , я думаю , приймемо консолідовані рішення , про які всі сказали , говорячи різними словами .
Будь ласка , Вадим Євгенович .
Вадим Івченко , " Батьківщина " .
Колеги , я сьомий рік в парламенті , я ще не бачив , коли депутати не збираються , щоб голосувати закони про індексацію пенсій .
Я ще не бачив , коли депутати , коли стоять три з половиною тисячі людей , які виходять проти антисоціальної політики діючої влади , не збираються , щоб голосувати закони про збільшення пенсій і індексацію чорнобильцям .
Я хочу нагадати голові комітету , що мінімальна пенсія за Юлії Тимошенко була 120 доларів по курсу 8 , якщо вона не знає .
І якщо голова комітету переплутала Юлину тисячу , так це Юлина тисяча була тим , хто втратив заощадження в Ощадбанку .
Тому , будь ласка , тут рівняти не потрібно .
А потрібно ці закони взяти і подивитися .
Так ось , 1 , 7 мільйона чорнобильцям , де ми запропонували : інвалід І групи по Чорнобилю мав би отримати 12 тисяч , інвалід ІІ групи – 10 тисяч .
Це те , що запропонувала Тимошенко .
Інвалід ІІІ – 8 , 5 .
І ви ці закони сьогодні не хочете приймати .
Про що ми говоримо , про яку соціальну політику ?
І ви говорите про індексацію пенсій , заробітних плат .
Так де ж фракція монобільшості сьогодні була , коли люди вийшли ?
Вийшла " Батьківщина " , вийшла " За майбутнє " , вийшла ОПЗЖ , " Європейська солідарність " , а де ви зі своєю так званою соціальною політикою ?
Я до чого веду , колеги .
Подивіться , будь ласка , що пропозиції , які сьогодні дає опозиція , вони варті .
Бо чорнобильців - 1 , 7 мільйона і пенсіонерів - 11 , 5 і всього потрібно з бюджету 4 , 9 мільярда , 4 , 9 .
А ви намагаєтесь їх оподаткувати , 18 мільярдів , податком з кожного гектара .
І повірте , це точно ваша помилка і це кінець буде через два роки цієї монобільшості і цим " слугам " .
Дякую .
Слово надається , вже заключне , Ярославу Івановичу Железняку .
Шановні колеги , я думаю , що мудре рішення буде закрити сьогоднішнє засідання .
Єдине що , справді ми втратили тиждень на цю політичну кризу , локдаун , назвіть його , як хочете .
І завтра , враховуючи те , що у нас не обраний голова парламенту , ми теж втратимо цей час .
Я не розумію , чому ми не зібралися на позачергове засідання по іншим питанням .
У на справді проблема з субсидіями , давайте відверто , їх не вистачає , і це можна було б зробити .
У нас справді проблема з коронавірусом , у нас не вистачає на це грошей , і знову ж таки цього не передбачено .
У нас немає жодної копійки на підтримку підприємців , і це точно можна було б зробити .
У нас .
Я знаю , що немає , Галина Третьякова , я знаю , що немає , можна було поставити це на позачергове засідання , у вас є така можливість і у пана Президента .
Але мудрим рішенням буде завтра відкласти це питання .
Єдине що , останнє , щоб парламент , напевно , хоч трішки показав , що ми працюємо , у мене велике прохання до всіх фракцій .
Ігор Фріс , я про твій законопроект 5807 чую від всіх підприємців вже , напевно , тижня два .
Давайте завтра хоча б його приймемо , покажемо , що ми , окрім політики , думаємо іноді про людей .
Прошу це підтримати і завтра поставити в порядок денний .
Дякую , сьогодні нам треба закривати .
Дякую .
Шановні колеги , я так розумію , що я підсумую і внесу пропозицію від всіх політичних партій , які представлені в парламенті .
Позачергове пленарне засідання Верховної Ради України оголошую закритим .
Дякую , колеги .
