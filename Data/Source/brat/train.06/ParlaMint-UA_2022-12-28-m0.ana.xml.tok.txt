Шановні колеги , слава Україні !
Шановні народні депутати , шановні присутні , я прошу займати ваші місця .
Але перед продовженням пленарного засідання я вкотре хочу наголосити на необхідності неухильного дотримання безпекових правил у Верховній Раді України і не поширювати інформацію щодо початку пленарного засідання , його перебігу раніше ніж за годину після завершення нашої роботи .
Також прошу всіх народних депутатів , представників уряду , запрошених гостей відповідально поставитися до забезпечення безпеки єдиного законодавчого органу нашої країни .
Шановні народні депутати , Верховна Рада України працює в режимі одного пленарного засідання , тому сьогодні відповідно до прийнятої нами Постанови " Про деякі питання організації роботи Верховної Ради України дев'ятого скликання під час проведення восьмої сесії в умовах дії воєнного стану " ми продовжуємо наше пленарне засідання .
Шановні народні депутати та гості Верховної Ради , я запрошую до зали засідань Верховної Ради України Президента України Володимира Олександровича Зеленського .
Прошу привітати Президента !
Шановні народні депутати та гості Верховної Ради України , у пленарному засіданні Верховної Ради України також беруть участь : Прем'єр - міністр України Денис Анатолійович Шмигаль та члени Кабінету Міністрів України ;  Головнокомандувач Збройних Сил України , генерал Валерій Залужний ;  Секретар Ради національної безпеки і оборони України ; виконувач обов'язків Голови Конституційного Суду України ; Голова Верховного Суду ; Генеральний прокурор ; Уповноважений Верховної Ради України з прав людини ; глави дипломатичних представництв іноземних держав та керівники представницьких міжнародних організацій , акредитованих в Україні ; керівництво Офісу Президента України ; військовослужбовці Збройних Сил України , інших військових формувань , на які покладені функції із забезпечення оборони держави , представники правоохоронних органів .
А також на засіданні присутні члени родин загиблих героїв України .
Шановні народні депутати , за парламентською традицією розпочнемо засідання з виконання Державного Гімну України .
Шановні народні депутати та гості Верховної Ради України , сьогодні триває 308-й день рішучого спротиву українського народу в широкомасштабній збройній агресії Російської Федерації .
У ці дні , коли весь світ відзначає різдвяні і новорічні свята , Україна продовжує боротися за свою свободу і незалежність .
І хоч би скільки держава - агресор запускала ракет і дронів , хоч би скільки збільшувала кількість найманців та окупантів , у неї ніколи не вийде нас застрашити , поневолити , зламати наш волелюбний дух .
Сили оборони України щодня героїчно боронять і звільняють рідну українську землю .
Тож даваймо схилімо голови у хвилині мовчання перед безсмертним подвигом воїнів , які поклали своє життя за незалежну демократичну європейську Україну .
Вшануємо також пам'ять всіх невинних жертв злочинної російської агресії .
Шановні народні депутати та гості Верховної Ради України , Верховна Рада відповідно до пункту 8 частини першої статті 85 Конституції України заслуховує послання Президента України про внутрішнє і зовнішнє становище України .
Сьогодні відповідно до пункту 2 частини першої статті 106 Конституції України Президент України звертається із посланням до Верховної Ради України про внутрішнє і зовнішнє становище України .
Шановні народні депутати та гості Верховної Ради , для проголошення послання до Верховної Ради України на трибуну запрошується Президент України Володимир Олександрович Зеленський .
Дуже дякую .
Слава Україні !
Шановний пане Голово , шановні народні депутати нашої міцної України !
Шановні урядовці , шановні гості , шановні присутні !
Шановні українські воїни , український народе !
Давайте сьогодні поговоримо про Україну , про те , як ми всі змінились за ці десять місяців , і про те , як ми змінили весь світ .
Про нашу силу .
Увесь цей час ми були єдиними , так само , як зараз в цій залі , коли усі відповіли : " Героям слава ! " .
Слава Україні !
Завдяки нашій єдності ми досягли з вами того , у що майже ніхто у світі , у всьому світі , не вірив , майже ніхто , окрім нас .
Україна стала одним із глобальних лідерів .
Наші національні кольори – це міжнародний символ сьогодні сміливості і незламності всього світу .
В будь-якій країні , на будь-якому континенті , коли бачать синьо - жовтий , знають , що це про свободу , про народ , який не здався , який вистояв , який об'єднав світ і який переможе .
Завдяки Україні світ повірив , що цінності дають силу , повірив услід за нашою боротьбою .
Світ впевнився , що тиранія програє , услід за нашою вірою .
Світ побачив , що свобода може стати переможцем , услід за нашими здобутками на полі бою і всім нашим військовим .
Обов'язково стане , Україна обов'язково переможе !
За 10 місяців цього року ми допомогли всім , ми допомогли Заходу віднайти себе , знову повернутися на глобальну арену і відчути , наскільки Захід переважає .
Ніхто на Заході вже не боїться і ніколи не буде боятися Росію .
Ми допомогли Євросоюзу набути справжньої суб'єктності .
Допомогли Європі відчути себе не кількома чемпіонатами з командами різного рівня , а однією сильною командою , яка разом з усім вільним світом бореться за цю важливу перемогу .
Саме Україна об'єднала Європейський Союз , виявилося , що це можливо .
І тепер Європа захищає себе , Європа долає кризи , і це попри колосальні ресурси кинуті Росією на те , щоб зламати наш континент .
Все , що Росія намагалася робити проти Європи , не спрацювало .
Не спрацювало !
Кожен російський крок став помилкою .
Наші кроки спрацювали , і вперше в історії Євросоюз допомагає оборонятися від такої масштабної агресії .
Вперше низка країн ЄС змінила своє законодавство і свої політичні правила і тепер надають збройну підтримку нашій державі .
Вперше в історії деякі країни Європи переглянули поняття нейтралітету і протистоять агресії разом з нами , разом з Україною .
Ми допомогли Європі і більшості країн світу відчути , що бути нейтральними зараз – це бути , вибачте , аморальними .
143 держави проголосували за резолюцію Генасамблеї ООН на підтримку територіальної цілісності України і повної реалізації Статуту ООН .
Це , дійсно , показовий приклад , це найбільше за десять місяців і вісім років , і я дякую всім , хто працював на цей результат безпрецедентно активно .
Я вас вітаю , це велика перемога .
За цей час , після 24 лютого , лише в мене було 850 міжнародних заходів , і так працював весь наш дипломатичний корпус .
Я хочу зараз подякувати всім , хто працював саме так , так потужно , усім нашим дипломатам , усім нашим урядовцям , звичайно , тим народним депутатам України , хто допомагав МЗС і офісу будувати проукраїнську коаліцію в світі , я дякую вам .
І дякую всім лідерам , і народам , які допомагають нам захищати незалежність , захищати міжнародне право .
Дякую шановним послам країн наших партнерів , які зараз присутні тут , в цій поважній залі .
Дуже дякую !
Дорогі українці , погляньте , як змінилися глобальні пріоритети .
Більшість країн світу вже не цікавиться , чи почує їх Росія .
Із цим покінчено .
Тепер світ по-справжньому зацікавлений в тому , чого ще очікувати від України , що ще Україна може дати Європі , що ми можемо дати світу .
Для багатьох людей в світі тепер це гордість мати друзів серед українців .
Згадайте , як колись українцям хотілось мати друзів серед іноземців , і ми тепер по-справжньому єдині зі світом , з найсильнішими , з найвільнішими у світі .
Ми повертаємо мільйонам людей в різних країнах віру , віру у цінності , у цінності , яким батьки вчать дітей будь-де у вільному світі .
Ми показуємо , що життя дійсно має залежати від саме таких цінностей .
Ми актуалізуємо сенси , сенси , які довго були , на жаль , лише безплідними буквами деяких міжнародних угод , конвенцій , меморандумів , вони запрацюють , і ми це показуємо .
Ми даємо кожному нашому партнеру унікальне і дуже важливе відчуття та історичну можливість бути переможцем разом з Україною .
І завдяки українцям світ згадує , що це таке бути переможцем .
Наступного року ми це тільки посилимо .
Цьогоріч ми здобули для України статус кандидата на вступ в Європейський Союз .
Але наше досягнення не тільки в цьому .
Це лише частина досягнення .
Україна заслуговує на цей статус давно , ми знаємо , ще років двадцять тому ми могли би там бути , мати цей статус .
Зараз досягнення наше з вами значно більше – Україна зцементовує , зцементовує Євросоюз і весь вільний світ боротьбою за свободу і мир .
І це головний наш здобуток у зовнішній політиці за рік , що минає .
Ми зробили очевидним для всіх , що без України жодне об'єднання в Європі не буде сильним .
І саме тому в усіх країнах Європейського Союзу впевнена більшість громадян підтримала , підтримала Україну та ідею приєднання України до ЄС і більшість бачить нас в Альянсі .
Настає час для початку переговорів щодо членства України в Євросоюзі .
Дорогі українці , я хочу , щоб ми зараз подякували разом усім тим , хто відкрив нам цю можливість , цей шлях .
Я хочу , щоб ми подякували нашим воїнам .
І хочу сказати , наші воїни , саме воїни – українські герої .
Не просто військовослужбовці , не просто солдати і матроси , не просто сержанти і старшини , не просто офіцери і генерали – воїни , вони є надією мільйонів людей на життя  .
Вони є надією Європи на спокій , вони є надією світу , що час імперій не повернути .
Українські воїни здобувають для нас мир і здобудуть !
Слава Збройним Силам України , Національній гвардії , нашим прикордонникам , нашій розвідці , СБУ , ССО , Національній поліції !
Слава усім нашим силам оборони і безпеки !
Слава Україні !
Сьогодні українські воїни доводять , що велич не від розмірів держави , не від запасу ракет і не від здатності когось до чогось примушувати , велич – від сили духу тих , хто захищає свій дім , захищає волю для свого народу .
Українські воїни вигнали окупантів з-під Києва , і це був перший переламний момент у повномасштабній війні .
Це показало силу нашого опору .
Українські воїни звільнили Зміїний , і відтоді кожен окупант знає , яку єдину відповідь він почує від українців на будь-які свої зазіхання .
Це показало , що Україну ніщо не зупинить .
В Чорному морі дещо поменшало флагманів .
А один сумнозвісний міст все частіше працює на виїзд , а не на в'їзд , якщо працює .
І це показало , яким буде майбутнє .
Воно буде українське .
Активні дії наших Сил оборони і безпеки на Харківщині перегорнули багато сторінок старої історії .
Може російська армія і не знала , що здатна аж так стрімко тікати , тікати , лишаючи всі свої позиції , зброю , своїх солдатів і колаборантів .
Окупанти тікали , хоча мали перевагу на цьому напрямку в кількості озброєння , техніки , солдатів .
Але у наших воїнів була і є інша велика перевага , більш значуща : перевага у рішучості , перевага сили своєї землі під ногами .
Таку перевагу українських воїнів ми посилюємо потужною зброєю .
Вперше у нас така зброя : HIMARS і Krab , Гарпун і NASAMS , Bayraktar , гаубиці М777 , CAESAR , Bushmaster , IRIS -T , Crotale .
Я назвав зараз лише деякі з цих десятків видів найкращої зброї світу , яка вже є або буде в наших воїнів .
Дякую нашим партнерам .
Більше 1 800 міст і сіл України нам вже вдалося звільнити від окупанта .
Я дякую всім державам , які допомагають нам долати російську тиранію саме на полі бою .
І нагадаю , ще рік тому здавалося неможливим , що у нашої держави будуть системи ППО Patriot , але тепер маємо і таку домовленість .
Дякую нашим стратегічним партнерам .
Це особливий знак довіри до України , це справжнє союзництво зі Сполученими Штатами Америки , ми досягли цього .
І в мене є один борг з часу візиту до Сполучених Штатів , який я хочу саме зараз віддати .
В цій залі капітан Павло Чернявський , командир батареї HIMARS , який відзначений Хрестом бойових заслуг , який передав цю відзнаку Президентові Сполучених Штатів Америки Байдену .
І для мене було честю виконати цю особливу місію .
Але у неї є і друга частина .
Президент Байден у відповідь передав Command Coin – спеціальний символ від Президента Сполучених Штатів Америки .
Пане капітане , десь ви тут в залі , Павле , маю віддати зараз цю Command Coin вам від Президента .
Ще раз хочу подякувати Президенту Байдену , обом партіям Конгресу і кожній американській родині за історичну підтримку України , підтримку наших громадян .
Дякую .
Ви бачите , шановні українці , ви бачите як весь світ , цілий світ допомагає нам , і ми отримуємо передову зброю , ви можете бути впевнені , що настане час , коли бренди української зброї так само будуть цікавити весь світ .
Ми здатні виробляти свої ракети , свої морські дрони , ми вже це робимо , бронетехніку , авіатехніку та інші види озброєнь .
Ми вже це робимо , вже є наше : " Стугна " , " Вільха " , " Нептун " , морський дрон та інше .
Давайте подякуємо нашому вітчизняному виробництву .
Україна і український військово - промисловий комплекс буде одним з найпотужніших в Європі і в світі , я в цьому впевнений .
Інтенсивність бойових дій , глибина того зла , яке принесла Росія .
Обсяг і жорстокість злочинів окупантів на нашій українській землі спонукають не тільки нас , але і увесь світ оновлювати стандарти оборони , оновлювати стандарти безпеки , досягати справедливості .
І це стосується багатьох сфер , від виробництва снарядів і тактики на полі бою до створення нової дієвої архітектури безпеки для України , для всієї Європи і світу нових гарантій безпеки , від запуску юридичних механізмів , щоб притягнути до відповідальності усіх винних в агресії і компенсувати за рахунок Росії усі збитки , завдані цим терором , до реформи , до реформи існуючих міжнародних організацій , які мають гарантувати мир , гарантувати міжнародний правопорядок , але не здатні зараз це зробити .
Україна вже серед лідерів відповідних процесів .
І , до речі , саме в Україні нашими героїчними воїнами визначаються нові стандарти НАТО , стандарти , якими ми сьогодні ділимося з нашими союзниками по Альянсу , союзниками , а не просто партнерами .
Але щоб дійти , дійти до цього часу і до тих можливостей , ми маємо домовитись зараз поміж собою , ми всі у цій залі в Україні , у нашому народі , у суспільстві .
Пункт перший – єдність .
Ми маємо її берегти попри будь - що , будь-які особистості , будь-які особисті емоції , будь-які особисті інтереси .
Єдність – це те , що дозволяє нам зараз зміцнювати , зміцнювати суспільство , нашу державу , перемагати разом і змінювати негативні тенденції нашої багатовікової історії .
Чим сильніша єдність , тим більшою і швидшою буде наша з вами перемога .
В єдності ми маємо бути рівними , рівними в єдності .
І це зараз виклик , дуже важливий момент .
Ніхто на фронті не зрозуміє тих , хто , маючи будь-яку політичну вагу чи будь-яку владну позицію буде намагатися повернутися до старого життя – до життя до 24 лютого .
І якщо хтось спробує зіграти проти незалежності України , чи політичної , чи економічної , чи духовної незалежності , наша держава буде відповідати миттєво і жорстко .
Не існує у світі такого золота для хрестів чи будь-чого ще , яке могло б перекрити моральну іржу від зв'язків з державою - терористом .
І вибачте , якщо хтось з політичного класу України думає , ніби коли він спускається на лижах з гори , то цим мотивує солдатів підійматися з окопів і йти у наступ , це ознака божевілля .
І таких у політиці не буде !
Я прошу всім залишити вдома особисті амбіції та працювати на захист нашого спільного дома , працювати разом з державою так , як потрібно для захисту свободи і наших людей .
І коли триває така жорстока війна , не час для особистої політичної партизанщини десь тут , у тилу , у медіа чи , тим більше у столицях держав , які нам допомагають .
Будь ласка , сприймайте мої слова максимально серйозно .
Україна йде , Україна йде до перемоги , про яку мріяли покоління наших людей , зараз мріють наші діти , мріяли наші батьки , дідусі – всі покоління від часів Богдана до національно - визвольних змагань ХХ століття .
Те , чого не досягли раніше , буде у нас , буде !
І це можливо завдяки тому , що вперше , вперше за кілька століть , ми маємо одночасно загальнонаціональну єдність , свою власну функціонуючу державу , максимальне єднання світу заради підтримки нашої прекрасної України .
Ми не дамо нікому відкотити це до старих часів .
Люди не дадуть , світ не дасть !
Наша єдність має бути такою ж міцною , як наші воїни .
Другий пункт – це безпека .
Бути одним з глобальних лідерів – це не статус і це не нагорода , це постійний процес , процес пошуку нових можливостей для нашої держави , нових друзів та альянсів , нового зростання для економіки і для нашого суспільства .
Так само безпека держави – це не той стан , якого досягаєш раз і назавжди , це складна робота , це процес .
Лідерство та безпека йдуть завжди поруч , здобуваючи одне , працюєш і на друге і зараз , коли ворог поставив собі за мету знищити нас , знищити нашу енергетику , ми ставимо собі за мету стати лідером у трансформації нашої енергетики для протидії будь-яким загрозам , будь-яким викликам – військовим , політичним , економічним чи навіть кліматичним , ми маємо стати .
І ми станемо , бо немає виходу .
Станемо лідером в побудові сучасної " зеленої " енергетики .
Це дозволить нам створити децентралізовану енергосистему , яку не зруйнувати нічим , нічим і ніякими ракетними ударами .
Сьогодні всі бачать , це небезпечно , коли міста залежать від кількох великих тепло - чи електростанцій .
Сучасному місту потрібні децентралізовані джерела енергетики , джерела енергії .
Лише " зелена " енергетика може дійсно це забезпечити .
Маючи лідерські позиції в такій енергетиці і розвиваючи нашу атомну генерацію , а також водневу енергетику , ми будемо здатні забезпечити потреби України , а у мирний час і Європи .
І це буде історичне посилення ролі України в Європі .
Ми можемо , а , отже , повинні стати одним із гарантів європейської енергобезпеки .
І це завдання , завдання на завтра .
А сьогодні ми маємо пройти , і ми обов'язково пройдемо цю зиму .
Російські ракетні і , як - то кажуть , " шахедні " удари по нашій енергетиці , по енергозабезпеченню українців – це очевидний виклик не лише , до речі , нашій державі .
Коли терор б'є по цивілізованості життя , світ може постати на захист і цивілізованості , і життя .
І ми робимо все саме для цього .
Я хочу подякувати кожному і кожній , хто захищає посилення міжнародного тиску на Росію за цей терор .
Я дякую усім країнам та компаніям , міжнародним організаціям та людям , які постачають нам обладнання , надають фінансову підтримку , щоб забезпечити народ України світлом , теплом і зв'язком .
Дякуємо вам .
Один приклад .
Лише кількість терміналів Starlink в Україні , які наочно доводять перевагу цивілізованості над терором і варварством .
Ми доведемо до більш ніж 30 тисяч вже найближчим часом .
Ми вже стаємо і станемо лідером у цифровій трансформації нашої держави і суспільства .
І думаю , не варто окремо зупинятись на тому , що ми досягли в галузі цифровізації і в галузі зв'язку .
Скажу лише те , що це досягнення такої ваги , яка дозволяє робити досвід нашої держави у цифровізації одним із інструментів зовнішньої політики .
Ми завершимо тотальну цифровізацію всіх дозволів , державних послуг в Україні ( це і про антикорупцію , це і про стійкість інституцій нашої держави ) .
Завершимо .
А , що важливо , поширюючи у світі такий досвід , досвід трансформації , вдалий досвід , ми забезпечимо Україні нових друзів , нові альянси , нові політичні , економічні можливості .
Зокрема , це буде стосуватись розвитку відносин з країнами Африки та іншими державами Глобального Півдня .
Цей напрямок зовнішньої політики отримав спеціальний пріоритет .
Ми вже стаємо і станемо лідером глобальних зусиль заради продовольчої безпеки .
Цей рік показав , що без українського фермера  , без українського аграрного експорту неможливо гарантувати не лише харчову , але і соціальну безпеку для десятків , десятків країн Африки , Азії , країн Європи .
Дві наші ініціативи : експортна зернова ініціатива і програма Grain From Ukraine ( Зерно з України ) – повернули світу життєво необхідну стабільність .
Більше 15 мільйонів тонн продовольства на експорт до більш ніж 40 країн світу лише за п'ять місяців в умовах повномасштабної війни – це наша перша зернова ініціатива .
І я хочу подякувати Генеральному секретарю ООН пану Гутеррішу , дякую Президенту Туреччини Ердогану за підтримку відновлення нашого аграрного експорту .
Вже більше 30 держав - донорів та майже 200 мільйонів доларів США – це наша друга зернова ініціатива , вона гуманітарна .
Євросоюз і Катар , Туреччина і Японія , Норвегія і Корея , Канада і Сполучені Штати Америки – це лише початок глобального гуманітарного коридору для країн , які зіткнулися з загрозою голоду .
Голод через Росію .
І навіть зараз , коли нам важко , ми розділили наш український хліб з тими , кому ще важче .
Я вам дякую за це , всім , хто це зробив .
Це моральне лідерство України і наших партнерів , беззаперечно .
Україна має завжди шукати , як , дійсно , проявити лідерство , як залучити інших лідерів .
І кожен такий успіх буде посилювати , тільки посилювати нашу безпеку , буде зміцнювати зовнішнє становище для нашої держави , але також і внутрішнє .
Наші експортні ініціативи та загалом розширення можливостей для вантажних перевезень через територію Європейського Союзу , Туреччину дозволили зберегти мільйони робочих місць для українців .
Шановні присутні , я прошу вас зараз подякувати всім нашим транспортникам , всім нашим портовикам , усім , хто працює на залізниці , в кожній галузі , абсолютно в кожній , що забезпечує рух товарів для українців .
Ще один важливий безпековий елемент – бізнес , зараз це також захист України .
Податки зараз – це також безпека .
І в цьому році у нас не було затримок , чи майже не було затримок , із зарплатами нашим рідним вчителям і лікарям .
Були проіндексовані пенсії , як це передбачено законодавством України .
І на деокупованій території виплати йшли одразу , одразу , коли там завершувалися стабілізаційні заходи .
На оборону за рік спрямовано більше трильйона 200 мільярдів гривень .
Звичайно , вагому роль зіграла фінансова допомога партнерів та інші залучені кошти , це правда .
Але , є але .
Ми маємо пам'ятати , що фінансування Збройних Сил України – це передусім внутрішній ресурс від податків українців , від мит , від облігацій та інших подібних джерел .
І кожна несплачена гривня податків – це гроші , забрані у наших військових , і це факт .
І , звичайно , наявна податкова система не влаштовує таке життя ані тих , хто сплачує податки , ані тих , хто збирає ці податки , не влаштовує вона і тих наших людей , які отримують зарплати і пенсії з цих податків .
Але , що важливо надзвичайно , щоб ми з вами досягли національної згоди у цьому питанні .
І я хочу зараз подякувати всім , кожному і кожній , хто зберігає роботу свого бізнесу , хто зберігає робочі місця , щоб люди могли забезпечувати себе , свої родини , хто сплачує податки .
Я дякую всім вам .
Ще раз хочу це підкреслити і хочу , щоб ви всі знали , важлива , дуже важлива міжнародна допомога спрямовується на соціальні , важливі соціальні виплати , а увесь ресурс для зарплат військовим це все сплачують громадяни України .
Третій пункт – справедливість .
Створення трибуналу щодо злочину агресії – це невід'ємна частина політики нашої держави .
Я впевнений , що трибунал запрацює , запрацює міжнародний компенсаційний механізм , який ми зараз будуємо .
При цьому ми маємо по максимуму співпрацювати з нашими міжнародними партнерами , з Міжнародним кримінальним судом .
Тобто усі елементи міжнародного і національного правосуддя будуть використані , щоб притягнути до справедливої відповідальності російських вбивць і катів усіх , хто спланував , розпочав і здійснив агресію проти народу України .
Жоден злочин , жоден злочин окупантів в Україні не повинен залишитись без законного вироку .
І скільки б ресурсів і часу це не потребувало , відповідальність для окупантів має бути невідворотною і буде саме такою .
За все , що було зроблено проти України , що було зроблено проти українців від 2014 року і від 24 лютого .
Чи може це забезпечити лише держава ?
Ні .
І я хочу подякувати нашим партнерам , зокрема Нідерландам , за принципове лідерство у цій роботі .
Усім нашим слідчим , експертам , прокурорам , усім нашим суддям , які вже працюють саме над цим , над цим , і усім , журналістам , громадським активістам , хто долучився до справедливості .
Дякую вам !
Дякую також і тим , хто допомагає знаходити і блокувати в іноземних юрисдикціях активи держави - терориста та пов'язаних з нею осіб , хто просуває в інших державах законодавчі важливі ініціативи для конфіскації цих активів Російської Федерації , а також адвокує це в медіа .
Ми зробимо все , щоб повернути додому усіх наших людей , які зараз в російській неволі .
Мета – відновити територіальну цілісність України – завжди йде поруч для нас з іншою метою – звільнити всіх наших людей , які утримуються в російському полоні чи в тюрмах , а також усіх тих , хто був силою депортований з нашої землі .
І за час після 24 лютого навіть команді нашій вдалося звільнити з російського полону тисячу 456 людей .
Дякуємо !
Це суттєво .
Я щасливий бачити кожного і кожну , хто повертається в Україну .
Але попереду ще значно більше роботи , проте я не маю сумніву , що ми разом об'єднано її виконаємо .
Відбудова України після бойових дій – це ще одна складова справедливості .
Вже зрозуміло , що це буде найбільший економічний проект нашого часу в Європі , обсяги того , що потрібно зробити , очевидні для всіх і потребують зараз окремого перелічування .
Зазначу лише ключові , дуже коротко ключові принципи .
Вся територія нашої держави потребує перебудови тих об'єктів інфраструктури , енергетики , соціальної сфери та іншого , що не відповідає сучасним безпековим вимогам .
Ми маємо підняти з руїн територію , на яку зайшли російські окупанти після 24 лютого .
Так само будемо відновлювати нормальність життя на території українського Донбасу і Криму !
Які були окуповані , незаконно окуповані в 2014 році , і за час , що минув , доведені окупантами до катастрофи .
І зараз ще складно , дійсно , складно оцінити необхідний обсяг ресурсів , але точно можна сказати , що ми повинні зробити пріоритет у відновленні саме для тих компаній , які були в Україні або які прийшли в Україну під час війни , які вийшли з російського ринку під час війни , і це справедливо .
Хто підтримував нас у найважчі , найскладніші моменти , хто був з нами тоді , коли Україна боролося за життя , хто працював , хто сплачував податки , хто волонтерив , хто допомагав нашій незламності – треба знайти формат , як надати такому бізнесу більше можливостей у таких важливих проектах , проектах нової відбудованої України .
Український бізнес , американський , французький , польський – будь-який , який ми бачимо тут і зараз .
Я прошу вас , шановні народні депутати України , разом з нами , разом з офісом , разом з урядом розробити таку законодавчу рамку .
І це теж буде , мені здається , спонукати міжнародний бізнес заходити в Україну вже зараз , готуючись , готуючись до майбутнього , до перемоги .
І ще одне .
Так само , як ми маємо відновити територіальну цілісність , ми маємо відновити і суспільну цілісність .
Мільйони наших людей , які стали переселенцями , знайшли прихисток за кордоном , не мають стати біженцями .
І я дякую усім країнам , дякую усім народам Європи , світу , які допомагають нашим людям .
Але ми повинні зберегти їх як частину українського суспільства .
Ми маємо забезпечити їхнє повернення .
І це включає в себе різні компоненти роботи : гарантування безпеки , економічне зростання , відбудова і подальша інтеграція нашої держави в Європейський Союз та інші , провідними суб'єктами вільного світу , захист прав людини , вирівнювання соціальних та особистих свобод в Україні та в передових країнах перебування наших переселенців , створення сучасної ветеранської політики .
Дуже важливо створення в Україні сучасної системи реабілітації тих , кого війна поставила у найскладніше становище , щоб у нашому суспільстві було саме це відчуття , що ніхто у нас не є зайвим – це задача , що про всіх українців ми піклуємося , що кожному і кожній ми можемо допомогти .
Країна , яка підтримує усіх своїх , є країною , в яку хочеться повернутися .
Ми маємо зробити так , що коли у світі бачитимуть синьо - жовтий наш український прапор , то знатимуть , що це і про свободу , і про людей , у яких є міцний дім і яким завжди допоможуть , що б не сталося з ними , бо ми всі – українці , і цього достатньо .
Я дякую вам за увагу .
Слава усім , хто воює і працює заради нашої держави .
Слава усім , хто допомагає нам захищати нашу незалежність , нашу свободу .
Слава всім вам , нашому народу .
Слава Україні !
Дякую .
Бажаю нам усім у наступному році перемоги , і тільки перемоги , більшого не потрібно .
З прийдешніми святами !
Дякую вам усім за цей складний рік .
Дякую нашим воїнам , усьому , ще раз , нашому народові прекрасної України .
Слава Україні !
Розпочинаємо церемонію вручення державних нагород України .
Указами Президента України за особисту мужність і героїзм , виявлені у захисті державного суверенітету та територіальної цілісності України , вірність військовій присязі присвоєно звання Герой України з удостоєнням ордена " Золота Зірка " Літуну Андрію Миколайовичу , підполковнику ( посмертно ) .
Нагороду отримує дружина Марина Юріївна , донька Аліна та син Олександр ;
Пархомуку Віталію Васильовичу , старшому солдату , посмертно .
Нагороду отримує батько Василь Іванович та донька Софія ;
Руснику Роману Васильовичу , старшому лейтенанту , посмертно .
Нагороду отримує мати Марія Станківна .
Присвоєне звання Герой України з врученням ордена " Золота Зірка " :
Весніну Володимиру Андрійовичу , підполковнику ;
Ворошилову Вадиму Олександровичу , майору ;
Качуру Роману Володимировичу , полковнику ;
Осипенку Олексію Леонідовичу , підполковнику .
За значні особисті заслуги у захисті державного суверенітету та територіальної цілісності України , самовіддане служіння українському народові нагороджено відзнакою Президента України " Хрест бойових заслуг " :
Магльованого Дмитра Юрійовича , лейтенанта ;
Налєва Андрія Юрійовича , капітана ;
Оберемка Валерія Петровича , майора ;
Степанова Дмитра Олександровича , старшину 1 статті .
За особисту мужність , виявлену у захисті державного суверенітету та територіальної цілісності України , незламність духу та вірність військовій присязі нагороджено орденом Богдана Хмельницького ІІІ ступеня :
Болехівського Михайла Михайловича , солдата ;
Брагіна Володимира Олексійовича , полковника ;
Григоряна Владислава Ігоровича , капітана ;
Іванченка Едуарда Івановича , капітана ;
Юрчака Юрія Миколайовича , підполковника .
Нагороджено орденом " За мужність " І ступеня :
Кирилова Максима Миколайовича , полковника .
Нагороджено орденом за мужність ІІ ступеня :
Вєсєлова Максима Валерійовича , старшого лейтенанта .
Нагороджено орденом " За мужність " ІІІ ступеня :
Бойка Владислава Володимировича , старшого солдата ;
Коротку Ольгу Геннадіївну , молодшого сержанта ;
Мединіну Еліну Володимирівну , старшого лейтенанта ;
Мироглова Олександра Олександровича , старшого лейтенанта служби цивільного захисту ;
Назарова Олександра Олександровича , прапорщика служби цивільного захисту ;
Онищенка Олексія Сергійовича , молодшого сержанта ;
Подвойського Карена Вячеславовича , солдата ;
Харченка Вілена Олександровича , капітана ;
Юзика Святослава Анатолійовича , майора поліції .
Нагороджено орденом Данила Галицького :
Головенка Андрія Валерійовича , полковника ;
Свіра Павла Володимировича , полковника поліції ;
Чинікіна Ростислава Миколайовича , старшого лейтенанта .
Нагороджено медаллю " За військову службу Україні " :
Лисенко Юлію Костянтинівну , капітана .
Президент України Володимир Зеленський .
Шановні народні депутати , давайте ще раз подякуємо Президенту України Володимиру Олександровичу Зеленському , уряду на чолі з Прем'єр - міністром , захисникам та захисницям , членам родин загиблих героїв , представникам дипломатичного корпусу та усім запрошеним .
Шановні колеги , шановні народні депутати , шановні присутні , зараз я оголошую перерву в нашому пленарному засіданні .
Про час і місце його наступного продовження вам буде повідомлено .
Прошу не поширювати цю інформацію щодо його початку .
Користуючись нагодою , також хочу привітати усіх з Різдвом Христовим та прийдешнім Новим роком .
Нехай 2023 рік стане переможним для України .
Мирного неба усім нам !
Від щирого серця усім родинного затишку , здоров'я , витримки , сил та сміливості !
Разом до перемоги і слава Україні !
