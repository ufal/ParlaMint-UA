Доброго ранку , шановні колеги !
Вірніше , вибачте , добрий день !
Звичка залишилась .
Будь ласка , підготуйтесь до реєстрації .
Займіть , будь ласка , свої місця .
Шановні колеги , готові реєструватись ?
Прошу реєструватись .
У залі зареєстровано 332 народних депутати України .
Позачергове пленарне засідання Верховної Ради України оголошую відкритим .
Шановні колеги , сьогодні день народження у нашого колеги народного депутата Лероса Гео Багратовича .
Вітаю вас !
Вітаю від імені колег .
Здоров'я , наснаги , успіхів , ну , і досягнень .
Ще раз зі святом .
Шановні колеги , у зв'язку з вимогою Президента України та відповідно до частини восьмої статті 19 Регламенту Верховної Ради України ми сьогодні проводимо позачергове пленарне засідання Верховної Ради України .
23 квітня 2020 року Президент України Володимир Олександрович Зеленський звернувся до Верховної Ради України з повторним листом щодо вимоги проведення позачергового засідання з уточненим порядком денним , з якого було виключено проект Закону про Фонд часткового гарантування кредитів у сільському господарстві ( реєстраційні номери 3205 , 3205 - 1 ) та проект Закону України про внесення змін до деяких законодавчих актів України щодо визначення відповідальності за формування системи ціноутворення в будівництві автомобільних доріг загального користування ( реєстраційний номер 2234 ) .
Остаточний перелік питань сьогоднішнього позачергового пленарного засідання вам розданий .
На нараді з представниками депутатських фракцій і груп , яке відбулося сьогодні , було досягнуто домовленості щодо розгляду питань порядку денного , що ми проходимо за скороченою процедурою , що ми приймаємо без обговорення , тому що питання не викликає додаткових дискусій .
Зараз надійшли дві заяви від депутатських фракцій і груп з заміною перерви на виступ .
Перша – це " Довіра " та " За майбутнє " .
Хто буде виступати ?
Шахов .
З місця , включіть , будь ласка , мікрофон .
Не з місця .
Будь ласка , Сергію Володимировичу .
Шановні колеги , будь ласка , надягніть маски , хто їх забув надягнути .
Шановні колеги , що краще померти від коронавірусу чи від карантину ?
Сьогодні потрібен нам карантин , але не такий , який обмежує конституційні права людей .
Під час святкування люди витратили всі останні кошти на святковий стіл .
Скажіть , будь ласка , хто буде відповідати за те , що сьогодні в країні колапс через неконтрольований коронавірус , через неконтрольований карантин ?
Нам потрібні сьогодні обмеження , але не такі , які вони сьогодні є .
Чому МОЗ сьогодні заявляє і шукає тільки хворих людей ?
Чому МОЗ не шукає тих людей , які вже одужали ?
Наші вчені українські , в яких є " золоті " руки , зробили тест на антитіла , і я пройшов сам цей тест , виявлені антитіла і підвищені титри імунітету .
Це нам дає сьогодні можливість , тим людям , які вже перехворіли з грудня , з січня , лютого , березня , нормально себе сьогодні відчувати в суспільстві , робити , ходити по парках не тільки з собаками , а і з людьми .
Сьогодні українські тести дешевше в 30 разів , чим закуповує МОЗ з-за кордону .
98 процентів тест дає нормальний результат .
Ми сьогодні повинні шукати не тих , хто захворів , а тих , хто вже одужав .
Наша команда пропонує наступний план дій .
Провести масове безкоштовне тестування на антитіла у всіх українців , які мали протягом півроку схожі на коронавірус симптоми і одужали ; тим громадянам , в чиїй крові будуть виявлені антитіла , видати картки імунітету і дозволити повернутися до нормального життя ; запровадити податкові канікули для малого та середнього бізнесу і нормально налагодити українську економіку ; створити по всій Україні банки крові з антитілами для лікування важкохворих , як це є у Швейцарії , Франції , Німеччині , які врятували сто років тому від " іспанки " все суспільство ; створити державну групу вчених , які займуться розробкою ліків ; продовжити карантин та надати фінансову допомогу тим , хто не має антитіл , а також громадянам , які входять до групи ризику .
Колеги , як ви вважаєте , краще контрольований коронавірус чи неконтрольований , хаотичний , який дасть падіння економіки , руйнування бізнесу , депресії та психоз у людей , підвищення агресії в сім'ях , паніку , тривогу суспільства , холоду , голоду , руйнування ?
Кінець один – голодні бунти та смерть .
Чи контрольований коронавірус , який дасть можливість розвиватися українській економіці та .
Дякую , Сергій Володимирович .
Шановні колеги , також надійшла ще одна заява з заміною на виступ від " ЄС " та " Голосу " .
Хто виступати буде ?
Стефанишина Ольга Анатоліївна .
Шановні колеги , доброго дня .
Я вам зараз скажу одну цифру : 1 тисяча 458 медичних працівників сьогодні захворіли в Україні на COVID .
Це 20 відсотків від всіх , хто захворів , і це в 10 разів більше ніж , наприклад , в Німеччині .
Ми всі з вами тут знаємо , чому так відбувається .
Тому що уряд України вчасно не забезпечив наші лікарні всім необхідним , а саме засобами захисту для лікарів .
Колеги , ми всі в цьому з вами залі бачили призначення міністрів охорони здоров'я .
Перший був пан Ємець , який намагався нажитися на державних закупівлях по COVID , ставлячи своїх " смотрящих " в державне підприємство " Медичні закупівлі " .
Ви зняли Ємця і думали , що проблема вирішилася .
Але , колеги , це не так .
Сьогодні Міністерство охорони здоров'я в обличчі пана Степанова намагається нажитися на закупівлі засобів захисту для лікарів .
В той час , коли державне підприємство " Медичні закупівлі " може закупити костюми , колеги , за 245 гривень одна штука , Міністерство охорони здоров'я повертає ці закупівлі в свій тендерний комітет , і , уявіть , за один день проводить тендер , щоб закупити ті костюми за майже 500 гривень .
Колеги , сьогодні Україна замість 140 тисяч костюмів купить 70 тисяч і позбавить одну лікарню , яка могла би півроку працювати в захисті , цих костюмів .
Я звертаюсь до вас , колеги , в часи Богатирьової , я це добре пам'ятаю , до 40 відсотків коштів перевитрачалося на державних закупівлях , кралося з ліків , вакцин і медичних виробів .
Ви зараз своїми руками ставите міністрів , які знову будуть це робити .
Ви , " слуги народу " , припиніть це .
Це в ваших руках .
Вчора у нас було засідання Комітету з питань здоров'я нації .
І там я побачила єдність , коли і " Слуга народу " , і " Батьківщина " , і інші фракції підтримали мій законопроект про те , що сьогодні Україна зможе розгорнути широкомасштабне тестування по всій Україні ; про те , що лікарям буде підвищена виплата на час самоізоляції до 100 відсотків ; про те , що лікарі нарешті отримають навчання , як користуватися засобами захисту ; а також змусить нарешті Міністерство охорони здоров'я підготувати до COVID систему охорони здоров'я , а саме лікарні першої , другої , третьої лінії .
Тому я вас дуже прошу , цей законопроект вчора підтримав комітет одноголосно з питань здоров'я нації , я дуже прошу і Голову Верховної Ради і вас , колеги , щоб цей законопроект наступного тижня був на засіданні , на нашому засіданні , і щоб ми всі разом його підтримали .
Я вірю , що цей парламент може зупинити корупцію в Міністерстві охорони здоров'я , а також об'єднатися для того , щоб ми з вами побороли цю біду .
Дякую за увагу .
Дякую .
Шановні колеги , переходимо до розгляду питань порядку денного .
Щодо постанов , їх чотири штуки .
Це постанови про скасування рішення Верховної Ради України від 16 квітня 2020 року про прийняття в цілому як закону проекту Закону України " Про внесення змін до Регламенту Верховної Ради України щодо протидії зловживанням прав народних депутатів у ході законодавчої процедури " ( реєстраційні номери 1043 -П , 1043 - П1 , 1043 - П2 , 1043 - П3 ) .
Домовились , що по кожному із цих проектів постанов , по першому – виступ та обговорення , по трьом іншим – просто виступ авторів , і після цього переходимо до голосування .
Шановні колеги , 1043-П . Народний депутат Батенко Тарас Іванович .
Христос Воскрес !
Шановні друзі , депутатська група " За майбутнє " вкотре наголошує , що Україна впевнено прямує фактично до кінця парламентаризму такими законопроектами , які ми приймаємо стосовно змін до Регламенту .
І робиться це повністю в антиконституційний спосіб .
Цим законопроектом 1043 стосовно внесення змін до Регламенту Верховної Ради начебто щодо протидії зловживанню прав народних депутатів України в ході законодавчої процедури перевищено всі мислимі і немислимі межі ігнорування приписів Конституції України .
Ми обмежуємо право народного депутата реєструвати поправки , ми обмежуємо кількість поправок фракціями і окремо позафракційних депутатів .
Ця точка зору повною мірою нівелює рішення Конституційного Суду України від 2018 року .
В цьому рішенні Конституційний Суд України наголосив , що реалізація права законодавчої ініціативи передбачає обов'язковий розгляд законодавчих ініціатив відповідних суб'єктів .
Прийняття законопроекту 1043 – це міна уповільненої дії під існування в парламенті опозиції і іншої думки взагалі .
Ми сьогодні хочемо розглядати проект Закону про опозицію , який готує пан Руслан Стефанчук , ми готові включатися в це .
Але , друзі , опозиція – це бути почутим насамперед .
Мені як досліднику українського парламентаризму і опозиції попередніх століть спадає на думку , як українські парламентарі навіть у часи монархій захищали свої права , навіть в часи айстро -угорської монархії стояли депутати , такі як Кирило Трильовський , і годинами , по десять годин з трибуни Верховної Ради захищали права українців .
А ми сьогодні ці права обмежуємо у власному незалежному парламенті .
Друзі , навіть у цей важкий для України час нам як українському парламенту треба зберегти дух демократії і саму демократію .
Тому прохання підтримати даний проект Постанови Верховної Ради України .
Дякую .
Дякую .
Сергій Віталійович Кальченко .
Да , якщо можна , з місця .
І якщо ви не заперечуєте , шановні народні депутати , по всім чотирьом постановам , по 1043 позицію комітету , будь ласка , озвучте .
Шановна президія , шановні народні депутати !
Регламентний комітет розглянув ці чотири проекти постанов .
Стосовно трьох з них , які стосуються скасування результатів голосування , комітет відзначив , що вони , навіть саме формулювання суперечить положенням статті 48 Регламенту , яка говорить про можливість скасування рішення парламенту , прийняті у другому читанні та в цілому .
Комітет звернув увагу на статтю 48 , яка передбачає скасування рішення парламенту у разі порушення Регламенту під час обговорення та голосування на пленарному засіданні , але не під час підготовки законопроекту в головному комітеті .
Отже , комітет ухвалив рішення стосовно цих чотирьох проектів постанов і запропонував Верховній Раді визначитися шляхом голосування щодо прийняття або відхилення кожного із цих проектів .
Дякую .
Дякую , Сергій Віталійович .
Шановні колеги , прошу записатися депутатські фракції та групи на виступи : два – за , два – проти .
Бужанський Максим Аркадійович .
Шановні колеги , прошу вас підтримати голосування за постанову , яка скасовує ганебні , на мою думку , ганебні зміни до Регламенту , які були прийняті прошлого разу .
Це грубе порушення суті парламентаризму , це хибний шлях до того , щоб під конкретний законопроект змінювати Регламент .
Я пропоную вам скасувати прийнятий на попередньому засіданні закон .
Дякую .
Дякую .
Абдуллін Олександр Рафкатович .
Іван Іванович Крулько .
Іван Крулько , фракція " Батьківщина " .
Минулий раз , коли розглядався цей законопроект , я хочу нагадати , " Батьківщина " виступала категорично проти і голосувала проти прийняття змін до Регламенту , які обмежують права народного депутата , які порушують Конституцію і перетворюють народного депутата на кнопку , який не має права на виступ , який не має права захистити свою позицію , який не може відстоювати інтереси своїх виборців .
Тому що , коли запускається спеціальна процедура при підготовці законопроектів до другого читання , коли по всіх поправках депутат буде мати право один раз виступити , це і є намагання нівелювати повністю парламентаризм .
Нам розповідають , що треба боротися зі спамом , спамом законотворчим .
Так давайте подивимося на приклади іноземних країн .
Я вам хочу нагадати , як у Франції , яка є демократичною країною , за законопроект , який стосувався Gaz de France , було подано 137 тисяч 499 поправок , і нікому не прийшло в голову після цього подання поправок забрати можливість у депутатів від французького парламенту виступати по цих поправках і презентувати їх у парламенті .
Я вам хочу нагадати ще один законопроект , який стосувався пенсійної реформи .
За цей законопроект було подано 41 тисячу поправок , і навіть після цього ніхто не додумався забирати право французьких парламентарів .
Або виступ в Конгресі Сполучених Штатів конгресмена Теда Круза : 21 годину 19 хвилин виступав парламентар , але ніхто не забрав у нього право на виступ .
Чому ми перетворюємо український парламент на " банановий " парламент , парламент третього світу ?
Чому ми знищуємо Конституцію України ?
Давайте боротися з причинами появи таких законопроектів , які порушують Конституцію , а не з народними депутатами , які хочуть захистити своє право .
І цей законопроект буде оскаржений в Конституційному Суді і .
Дякую .
Забродський Михайло .
Геращенко Ірина Володимирівна .
Шановні українці , ви бачите країну зруйнованих інституцій : уряд без ключових міністрів , парламент без політиків і депутатів , але з зеленими кнопочками .
Цим людям просто непотрібен Регламент , тому вони його і знищують законом , який забороняє депутату подавати поправки .
Закони 16 квітня нічим не відрізняються від диктаторських законів 16 січня .
Зверніть увагу : сьогодні чергове позачергове засідання парламенту , сформоване Президентом , а не самим парламентом .
В порядку денному – жодного законопроекту самого Президента , а йдуть законопроекти депутатів .
Про що ці законопроекти ?
Жодного про підтримку лікаря , жодного про підтримку економіки , жодного про підтримку освітян , жодного про підтримку країни .
Немає банківського закону , який має врятувати Україну від дефолту .
Це імітація бурхливої діяльності , до якої немає жодного відношення навіть монобільшість , бо вона не має права ні на що .
Вона навіть про майбутніх міністрів , за яких вона візьме відповідальність , дізнається з Інтернету .
Ось у що перетворено цей парламент .
Наша фракція зареєструвала законопроект про страхування , обов’язкове страхування медиків .
Тому що сьогодні люди , які працюють з хворими на COVID , отримують 4 тисячі гривень , не доларів , зарплати .
Ні про які 300 тисяч надбавки .
відсотків поки що не йдеться , все перекладено на місцеві органи влади .
Ми не отримали ці підписні листи , їх блокує керівництво Верховної Ради , тому що треба насправді тільки імітувати бурхливу діяльність , а не працювати для захисту країни .
Наша фракція сьогодні не буде голосувати за жоден , окрім ТСК , законопроект , щоб не підігрувати цій ганьбі .
Всі бажаючі виступили , переходимо до голосування .
Ставлю на голосування пропозицію про прийняття проекту Постанови про скасування рішення Верховної Ради України від 16 квітня 2020 року про прийняття в цілому як закону проекту Закону України " Про внесення змін до Регламенту Верховної Ради України щодо протидії зловживанням прав народних депутатів у ході законодавчої процедури " ( реєстраційний номер 1043 - П ) .
Прошу визначатись та голосувати .
За - 56
Рішення не прийнято .
Шановні колеги , наступний проект Постанови реєстраційний номер 1043 - П1 .
Доповідає Дубінський Олександр Анатолійович .
Після цього переходимо до голосування .
Шановні колеги , доброго дня !
Так звані зміни до Регламенту Верховної Ради України , які були , давайте відверто говорити , були шахрайським шляхом прийняті 16 квітня під гаслом протидії зловживанням прав народних депутатів , є ганьбою українського парламенту .
Не зупиняючись на суті цього регламентного тероризму , який знищує демократичні засади в законодавчому органі , я хочу зараз особисто звернутися до Голови Верховної Ради пана Разумкова .
На жаль , було проігноровано мою офіційну заяву про принципові зауваження до законопроекту 1043 та наполягання на процедурі третього читання , оскільки був свідомо і навмисно змінений текст законопроекту 1043 .
До голосування 16 квітня народним депутатам були запропоновані абсолютно інші статті , до яких вносилися зміни у Регламент , і текст законопроекту , поставлений на голосування в другому читанні та в цілому , навіть концептуально абсолютно не відповідає тому тексту , який був прийнятий у першому читанні .
У відповідності до статей 102 , 121 , 123 Регламенту саме в такому випадку передбачена обов'язкова процедура третього читання .
В своїй заяві я сказав про неможливість ставити законопроект 1043 на голосування в цілому , але я і досі не отримав офіційної відповіді на свою офіційну заяву .
Я розумію , що в діючих умовах Голова Верховної Ради не в змозі в деяких випадках протистояти шахрайським методам у Верховній Раді і це надзвичайно прикрий факт для всіх нас .
Але я знаю , що ми всі обіцяли , безперечно , виконувати норми Конституції , законів та Регламенту і коли йшли на вибори , і коли давали присягу народного депутата України .
Практика , між тим , є трохи іншою .
Можливо , в цьому десь заважає наша молодість та недосвідченість , але я впевнений , що ми можемо перетворити парламент таки на справжній орган по захисту прав українців і зробити так , щоб він працював за Регламентом .
Ті , хто порушував Регламент при прийнятті законів 16 січня .
Дякую , Олександр Анатолійович .
Шановні колеги , переходимо до голосування .
Ставлю на голосування пропозицію про прийняття за основу та в цілому проекту Постанови про скасування рішення Верховної Ради України від 16 квітня 2020 року про прийняття в цілому як закону проекту Закону України " Про внесення змін до Регламенту Верховної Ради України щодо протидії зловживанням прав народних депутатів у ході законодавчої процедури " ( реєстраційний номер 1043 - П1 ) .
Прошу визначатись та голосувати .
За - 61
Рішення не прийнято .
Наступне питання 1043 - П2 .
Доповідає Поляков Антон Едуардович .
Шановні колеги , на жаль , в українській політиці є така дуже погана традиція плутати грішне з праведним та займатися підміною понять .
Від чиновників , які являються корупціонерами , ми чуємо про патріотизм , а вони отримують мільйонні зарплати за рахунок наших платників податків .
І це на фоні економічної кризи і зубожіння мільйонів наших громадян .
Я чую про необхідність отримання нових кредитів , при цьому ви закриваєте свої очі на розкрадання десятків мільярдів гривень , яке не припиняється вже при новій владі .
Я подивився останній фільм за участю Президента України .
Я жодного слова не почув там про діряву митницю , про схеми з ОВГЗ або про скрутки НДС .
Також я нічого не почув про дотримання жорсткої позиції у перемовинах з МВФ .
А що замість цього ?
Замість цього я почув про те і бачу те , що у нас замість того , щоб була дискусія в парламенті , вводяться такі норми під прикриттям змін у Регламент , які порушують цю Конституцію , нашу Конституцію та наше законодавство України замість того , щоб думати про мільйони наших громадян і співвітчизників .
Ви називаєте себе новими політиками , а при цьому використовуєте старі схеми та ламаєте опозицію через коліно , забуваючи про всі можливі норми Конституції .
Законопроект , цей законопроект про зміни у Регламент – це злочин проти української держави .
Прошу підтримати мою постанову .
Дякую за увагу .
Дякую , Антон Едуардович .
Ставлю на голосування пропозицію про прийняття в цілому проекту Постанови реєстраційний номер 1043 - П2 .
Прошу визначатись та голосувати .
За - 48
Рішення не прийнято .
Наступний проект Постанови 1043 - П3 .
Виступає Василевська- Смаглюк Ольга Михайлівна .
Шановні колеги , законопроектом 1043 , який було проголосовано у Верховній Раді 16 квітня , не 16 січня , а 16 квітня , фактично позбавлено народних депутатів України права законодавчої ініціативи , що свідчить про грубе порушення Конституції України та зведення функцій парламентаризму в Україні фактично до кнопкодавства .
Ще раз нагадую вам , що Конституційний Суд України в своєму рішенні від 28 лютого 18-го року наголосив , що реалізація права законодавчої ініціативи , а сюди ж входять не тільки законопроекти , а й поправки до них , передбачає обов'язково їхній розгляд в сесійний залі .
Процес розгляду законопроекту на пленарних засіданнях Верховної Ради – це не лише обговорення і голосування , це також і обговорення пропозицій , які є формою реалізації нашого з вами права .
Вважаю грубою некомпетентністю та неповагою до себе змінювати Регламент під забаганки когось за кордоном .
У Конституції України зазначено , що єдиним органом законодавчої ініціативи є парламент .
Тому прошу підтримати мою постанову про скасування цього рішення , якісно опрацювати проекти законів , виконувати свої законодавчі функції , поважати себе та колег і не прострілювати собі ноги .
Дякую .
Дякую .
Ставлю на голосування пропозицію про прийняття в цілому проекту Постанови про скасування рішення Верховної Ради України від 16 квітня 2020 року ( реєстраційний номер 1043 - П3 ) .
Автор – Василевська- Смаглюк .
Прошу визначатись та голосувати .
За - 53
Рішення не прийнято .
Шановні колеги , надійшла заява від двох фракцій – " Батьківщина " .
Колтунович Олександр Сергійович .
Заміна перерви на виступ .
Дякую , шановний пане Голово .
Шановні народні депутати , шановні виборці !
" Опозиційна платформа - За життя " спільно з " Батьківщиною " для чого взяли цей час ?
Для того , щоб звернути в першу чергу вашу увагу на те , що той порядок денний , який сьогодні ми розглядаємо , не відповідає викликам часу , не відповідає тим викликам і загрозам , які сьогодні стоять перед економікою України , перед тією рецесією і перед тією тотальною бідністю , з якою зіштовхуються усі без виключення пересічні громадяни , які виживають на мінімальні фіксовані доходи .
Про що мова ?
Мова йде про те , що є комплексні процеси , які на сьогоднішній день не сповільнюються , а поглиблюються в зв'язку з COVID - 19 .
Ми бачимо падіння промислового виробництва на 8 , 5 відсотків .
Ми бачимо сповільнення сільськогосподарського виробництва і падіння його за перший квартал на 1 , 8 відсотків , бачимо невиконання бюджету і дефіцит Пенсійного фонду .
І тому на сьогоднішній день ми маємо розглядати не питання водного транспорту і інших моментів , а маємо розглядати першочергові економічні і соціальні кроки , які впливатимуть безпосередньо сьогодні і вже зараз життя громадян України .
Про що мова ?
І наша фракція про що говорить ?
Ми звертаємося до вас , наші колеги , надати 150 підписів для того , щоб скликати позачергове засідання Верховної Ради України і сформувати порядок денний з тих питань , які відповідатимуть національним економічним інтересам і інтересам громадян України , які відповідатимуть питанням , які сформують і подолають бідність в країні і даватимуть можливість на сьогоднішній день людям мати кошти для виживання .
Наша партія наполягає на тому , щоб сьогодні громадяни України отримали одноразову допомогу і виплату , яку обіцяли , для того , щоб сьогодні люди мали за що вижити .
Це перше .
Друге .
Для того , щоб ми могли стимулювати внутрішній і споживчий ринок і зберегти мікро і малий бізнес , який якраз отримує і працює у сфері послуг і торгівлі .
І третє .
Безумовно , ми виступаємо за розумні заходи карантину , для того , щоб громадяни України мали можливість все-таки працювати .
І в цей час на сьогоднішній день ми якраз наполягаємо на соціальному захисті не тільки усіх громадян України , а і безпосередньо медиків , чорнобильців напередодні якраз чергової річниці аварії на Чорнобильській АЕС і багато інших кроків , які стимулюватимуть економічне зростання .
Ми бачимо досвід країн Європейського Союзу і інших країн , які якраз і в першу чергу йдуть на те , щоб допомогти найбільш незахищеним верствам населення .
Ми бачимо досвід Франції , інших країн , які якраз і формують цю соціальну " подушку " , яка дозволить громадянам України максимально безболісно перейти цю кризу .
І останній , безумовно , важливий момент .
Просимо все-таки 150 підписів для того , щоб сформувати саме той порядок денний , який дозволить подолати кризу в Україні і забезпечити соціальний захист .
Дякую за увагу .
Дякую .
Переходимо до наступного питання порядку денного .
Вам запропонований до розгляду проект Постанови про скасування результатів голосування Верховної Ради України від 16 . 04 .
2020 року про прийняття в другому читанні як закону проекту Закону про внесення змін до Закону України " Про місцеве самоврядування в Україні " ( реєстраційний номер 2653 - П ) .
Слово для виступу має Поляков Антон Едуардович .
Шановні колеги , дуже небезпечно , коли влада розпочинає жити у власній , відірваній від життя , реальності , забуваючи про всі ті обіцянки , які сіяли під час виборів .
Президент Зеленський казав нам про народовладдя , а в дійсності такі поняття , як " демократія " та " дискусія " , обмежуються дверми Офісу того ж самого Президента .
" Слуги народу " нам казали про підтримку малого та середнього бізнесу , а по факту прийняли антифопівські законопроекти .
Про підтримку наших фермерів можна забути саме тоді , коли вночі під час карантину було прийнято розпродаж української землі .
А зараз черга дійшла до однієї з успішніших , небагатьох успішних реформ останніх років , до децентралізації .
І коли " слуги народу " пафосно заявляють про свою підтримку своїх дій у регіонах , я як депутат - мажоритарник Чернігівської області можу впевнено вам сказати , жодної підтримки у вас нема .
До мене звернулася асоціація ОТГ всієї Чернігівщини та Чернігівська обласна рада .
Окрім того , що цей законопроект порушує Конституцію України , єдиною метою його прийняття є знищення поняття " децентралізація " та введення тиску на місцеву владу напередодні чергових виборів .
І ми з вами чудово розуміємо , що " слуги " навряд чи виграють ці вибори без адміністративного ресурсу .
Шановні колеги , цей законопроект є помилкою .
Але я впевнений , що український народ зробить свої висновки на наступних чергових або позачергових парламентських виборах .
Прошу підтримати мою постанову .
Дякую .
Сергій Віталійович Кальченко , позиція комітету .
Регламентний комітет на своєму засіданні розглянув проект Постанови реєстраційний 2653 .
Комітет у висновку відзначив , що в порушення вимог статті 48 народний депутат Поляков не звертався до головуючого на пленарному засіданні або до Голови Верховної Ради щодо порушень під час обговорення та голосування на пленарному засіданні .
Окрім того , саме формулювання проекту Постанови про скасування результатів голосування не відповідає положенням статті 48 Регламенту , де йдеться про можливість скасування рішення , прийнятого парламентом в цілому .
Отже , у підсумку комітет ухвалив висновок і пропонує парламенту визначитись шляхом голосування щодо прийняття або відхилення цього проекту постанови .
Дякую .
Дякую , Сергій Віталійович .
Шановні колеги , переходимо до голосування .
Ставлю на голосування пропозицію про прийняття в цілому проекту Постанови про скасування результатів голосування Верховної Ради України від 16 . 04 .
2020 року про прийняття в другому читанні як закону проекту Закону про внесення змін до Закону України " Про місцеве самоврядування в Україні " ( реєстраційний номер 2653 - П ) .
Прошу визначатись та голосувати .
За - 43
Рішення не прийнято .
Наступне питання порядку денного .
Це проект Закону про внесення змін до деяких законів України щодо безпеки використання ядерної енергії ( реєстраційний номер 2372 ) .
Шановні колеги , на нараді було прийняте рішення проходити це питання без обговорення .
Немає заперечень ?
Я дам слово виступити представнику комітету .
Не будемо ?
Тоді наступне питання .
Комітет рекомендує прийняти за основу і в цілому .
Ставимо за основу і в цілому ?
Шановні колеги , ставлю на голосування пропозицію про прийняття за основу проекту Закону про внесення змін до деяких законів України щодо безпеки використання ядерної енергії ( реєстраційний номер 2372 ) .
Готові голосувати ?
Прошу підтримати та проголосувати .
За -295
Рішення прийнято .
Шановні колеги ставлю на голосування пропозицію про прийняття в цілому з необхідними .
Ні , так я ж тільки що питав .
Хто – проти ?
" Батьківщина " і " ЄС " – проти .
Ставлю на голосування пропозицію про скорочення наполовину строків надання правок та пропозицій та підготовки до другого читання законопроекту ( реєстраційний номер 2372 ) .
Готові голосувати ?
Прошу підтримати та проголосувати .
За - 263
Рішення прийнято .
Шановні колеги , наступне питання порядку денного – це проект Закону про внесення змін до Кодексу України про адміністративні правопорушення щодо штрафних балів ( реєстраційний номер 2809 ) .
Для того , щоб розглянути це питання , нам необхідно його включити до порядку денного сесії , для цього необхідно 226 голосів .
Будь ласка , підготуйтеся до голосування .
Готові голосувати ?
Прошу підтримати та проголосувати .
За - 321
Рішення прийнято .
Шановні колеги , мова йшла про те , що можемо приймати цей законопроект без обговорення .
Без обговорення .
І позиція комітету була за основу і в цілому .
Ставлю на голосування пропозицію про прийняття за основу проект Закону про внесення змін до Кодексу України про адміністративні правопорушення щодо штрафних балів ( реєстраційний номер 2809 ) .
Прошу підтримати та проголосувати .
За - 318
Рішення прийнято .
Ставлю на голосування пропозицію про прийняття в цілому з необхідними техніко - юридичними правками проект Закону про внесення змін до Кодексу України про адміністративні правопорушення щодо штрафних балів ( реєстраційний номер 2809 ) .
Готові голосувати ?
Прошу підтримати та проголосувати .
За - 302
Рішення прийнято .
Закон прийнятий в цілому .
Наступне питання порядку денного – це законопроект реєстраційний номер 1182 - 1-д , це проект Закону про внутрішній водний транспорт ( повторне перше читання ) .
Необхідне обговорення ?
Ні , можемо ставити .
Ми голосуємо лише за основу .
Ставлю на голосування пропозицію про прийняття за основу проекту Закону про внутрішній водний транспорт ( реєстраційний номер 1182 - 1-д ) .
Прошу підтримати та проголосувати .
За-243
Рішення прийнято .
За основу , за основу , ми голосували за основу .
Шановні колеги , а можна трошки тихіше в залі .
Дякую .
Наступне питання – це проект Закону про внесення змін до деяких законів України ( щодо врегулювання кризи неплатежів на ринку електричної енергії та питання сертифікації оператора системи передачі ) ( реєстраційний номер 3364 ) .
Шановні колеги , ми його не розглядаємо , нам необхідно включити його в порядок денний сесії та скоротити строки підготовки до першого читання .
Ставлю на голосування пропозицію про включення до порядку денного сесії законопроект реєстраційний номер 3364 .
Прошу підтримати та проголосувати .
За-233
Рішення прийнято .
Шановні колеги , ставлю на голосування пропозицію про скорочення наполовину строків внесення альтернативних законопроектів та надання висновків відповідних комітетів щодо законопроекту ( реєстраційний номер 3364 ) .
Нам необхідно 226 голосів підтримки за цей рішення , це скорочення наполовину строків .
Прошу підтримати та проголосувати .
За - 251
Рішення прийнято .
Наступне питання порядку денного – це проект Постанови про утворення Тимчасової слідчої комісії Верховної Ради України з питань розслідування оприлюднених у ЗМІ фактів можливих корупційних дій посадових осіб органів державної влади , які призвели до значних втрат дохідної частини Державного бюджету України ( реєстраційний номер 3358 ) .
Пропонується розглянути це питання за скороченою процедурою .
Прошу підтримати та проголосувати .
За - 290
Рішення прийнято .
Шановні колеги , до слова запрошується народний депутат України Крулько Іван Іванович .
Іван Крулько , фракція " Батьківщина " .
Шановні колеги народні депутати , шановні українці !
На ваш розгляд пропонується проект Постанови про утворення Тимчасової слідчої комісії Верховної Ради з питань розслідування оприлюднених у ЗМІ фактів можливих корупційних дій посадових осіб органів державної влади , які призвели до значних втрат дохідної частини Державного бюджету України .
Я вам нагадаю , що колишній міністр фінансів Ігор Уманський дав таку інформацію : про те , що до 10 мільярдів гривень недоотримує державний бюджет через корупційні дії – " скрутки " , які здійснюються схемщиками , а також прикриваються представниками державних органів і правоохоронних органів .
Саме через це на нараді голів фракцій голова " Батьківщини " Юлія Тимошенко ініціювала створення такої ТСК , і всі фракції це підтримали .
Відповідні подання кандидатур подані до парламенту .
Я хотів би подякувати лідерам фракцій , які довірили цю роботу здійснювати групі народних депутатів , до якої я також належу .
Я вважаю , що ця комісія може стати першою реальною тимчасовою слідчою комісією , яка може не тільки назвати тих , хто винен в корупційних діяннях і викривати корупцію , але також може запропонувати реальні шляхи для того , щоб Державний бюджет України нормальним чином наповнювався і зменшувалася тіньова економіка , в якій погрузла фактично вся Україна .
Я хотів би точно сказати , що бізнес не хоче працювати по таких схемах , які сьогодні працюють , не всі бізнесмени хочуть так працювати .
Так само , як і є багато порядних представників у правоохоронних органах і державних структурах , які готові допомогти тимчасовій слідчій комісії в тому , щоб вона мала реальні результати роботи .
Я просив би консолідації всього залу з цим питанням .
А також хотів би сказати , що сьогодні під час наради голів фракцій було запропоновано , щоби ця комісія мала можливість працювати не з вересня 2019-го .
Шановний Іван Іванович , правила знають .
Я озвучу , що було домовлено на нараді , а ви або підтвердите , або ні .
Мова йшла про те , щоб змінити час , який повинна опрацювати ця тимчасова слідча комісія , не лише з вересня 2019 року , а за весь 2019 рік та за частину 2020 року по сьогодення , починаючи з початку .
Я не дам слова більше .
Зараз будуть виступи від фракцій , ви зможете .
Мова йде про що ?
Ми зараз приймаємо постанову в тому .
почекайте , ви не переживайте за мене .
Мова йде про що ?
Ми приймаємо постанову в тому варіанті , який є , після цього буде ініційовані зміни до цієї постанови .
Тому що я нагадую : з голосу нічого не буде , не переживайте .
Слово для доповіді надається голові Комітету з питань Регламенту , депутатської етики та організації роботи Верховної Ради України Кальченку Сергію Віталійовичу .
З місця , будь ласка , включіть мікрофон .
Шановна президія , шановні народні депутати , регламентний комітет розглянув на своєму засіданні проект Постанови реєстраційний 3358 , прийняв рішення рекомендувати парламенту розглянути цей проект з урахуванням зауважень та пропозицій комітету .
Які це зауваження та пропозиції ?
Перше .
До комітету надійшли листи від депутатської фракції " Слуга народу " , в яких запропоновано замінити депутатів Кінзбурську і Устенка на депутатів Ковальова і Аллахвердієву .
Таким чином зараз комісія може бути утворена у складі народних депутатів : Крулько , Петруняк , Пуртова , Діденко , Бабак , Ковальов , Аллахвердієва , Ковальчук , Колтунович , Южаніна , Цабаль , Батенко , Приходько .
Друге .
Комітет звернув увагу на необхідність зміни у пункті 8 розділу І проекту постанови , словосполучення " Генеральна прокуратура України " на " Офіс Генерального прокурора " .
Далі комітет звернув увагу на розділ ІІ щодо внесення змін до іншої постанови Верховної Ради щодо утворення іншої тимчасової слідчої комісії , а саме увільнення народного депутата Крулька від обов'язків члена цієї ТСК і заміну його на народного депутата Шкрум .
Власне кажучи , в одному проекті постанови об'єднані 2 предмети .
Ми знаємо , що за Конституцією для утворення ТСК необхідно 150 голосів , а для внесення змін до такої постанови 226 голосів .
Тому для того , аби не виникало питань щодо чинності цього проекту постанови , за нього повинна проголосувати більшість від конституційного складу парламенту .
Дякую .
Дякую .
Шановні колеги , прошу записатися на виступи від депутатських фракцій та груп .
Шахов Сергій Володимирович .
Сергій Шахов , депутатська група " Довіра " .
Передаю слово Андрію Коту .
Андрій Борисович Кіт .
Шановні колеги !
Андрій Кіт , депутатська група " Довіра " , Стрийщина , Жидачівщина .
Група " Довіра " в цілому підтримує ідею про необхідність створення Тимчасової слідчої комісії з розслідування можливих корупційних дій посадових осіб в органах державної влади .
Ми розуміємо , що з року в рік так звані скрутки з ПДВ завдають збитків державному бюджету приблизно на кільканадцять мільярдів гривень на рік .
Якщо ми навіть візьмемо невеликий сегмент зловживань – незаконне відшкодування ПДВ , то ті цифри просто вражають .
І незважаючи на багато декларацій , які звучать з цієї трибуни уже багато років підряд , ситуація в країні .
ситуація з відшкодуванням фіктивного ПДВ надзвичайно повільно змінюється .
Але дуже важливо зрозуміти , і ми як група " Довіра " виступаємо за не поверхневе , а глибоке вивчення цього питання , і вважаю , що ми повинні брати більш ширший період , а саме з як мінімум з січня 2019 року для того , щоб кардинально розібратися , як саме працюють наші державні органи і чи вони ефективно борються з мінімізаторами і схемщиками на ринку України .
Я вважаю , що рішення повинно лежати не тільки в площині покарання винних зі скруток ПДВ , але так само повинно лежати в площині диференціації ставок ПДВ , які просто дадуть можливість зменшити податкове навантаження , з однієї сторони , на нашу переробну галузь , а з другої сторони , дадуть можливість нам здешевити споживчий кошик .
І економічним методом стане нелогічно боротися з .
не потрібно буде боротися зі скрутками в сфері ПДВ .
Ми повинні мінімізовувати наші ризики і дозволяти підприємствам ефективно сплачувати свої податки , так , як це робиться в цивілізованому світі і , зокрема , в Польщі .
Дякую .
Дякую .
Юрчишин Ярослав Романович .
В цілому підтримуючи потребу парламентського контролю в тому , щоб стимулювати правоохоронні органи діяти у важливих суспільно значимих справах , хотілось би наголосити , що , на жаль , можливості тимчасової слідчої комісії будуть достатньо обмежені , але не через бажання .
І тут я цілком розумію , що ті люди , які увійшли в цю комісію , справді хочуть докопатись до суті аргументованості звинувачень колишнього міністра і фактично зловживань у сфері фінансів держави , а через бездіяльність і політичну залежність наших правоохоронних органів .
Зараз ми маємо просто кричущий факт .
Коли справу , в якій задіяний родич Керівника Офісу Президента з корупції перепрофільовують Спеціалізованою антикорупційною прокуратурою , яка б мала перша бути зацікавлена в розслідуванні , власне , корупційних фактів , у шахрайство і передають в Національну поліцію , де вона і має " померти " .
Так ось , одне з ключових завдань цієї ТСК буде , щоб правоохоронні органи не маніпулювали так , як це зараз робить САП у справі викривача , нашого колеги , якого ми сьогодні вітали з днем народження , Лероса .
І дуже важливо , щоб вони виконували свою функцію .
І викривачі не ставали тими , кого підозрюють , а ті , хто продає посади , відповідали .
Тому дуже великий заклик до ТСК .
Будь ласка , максимально контролюйте , на жаль , політично залежні правоохоронні органи .
Дякую .
Нестор Іванович Шуфрич .
Дякую , шановний головуючий .
Ну , по-перше , Христос воскрес !
Я хочу привітати всіх наших вірян з дуже непростим , непростою Пасхою !
Але Благодатний вогонь зійшов , і є серед нас надія , що ми подолаємо , незважаючи на непрофесійні дії уряду і ту кризу , в яку зараз ми ввійшли .
Ви знаєте , я згадую те , що говорили нещодавно і Президент , і представники влади : 1 грудня подолали контрабанду і серед керманичів держави немає корупції .
Ну , про друге знає тільки Бог .
А щодо першого , то ми відчули .
І Уманський правильно казав про 10 мільярдів гривень , які кудись зникають кожного місяця .
А це 120 мільярдів гривень .
Люди добрі , більше 4 мільярдів доларів сьогодні зникає між податковою та митницею .
Виникає питання : где деньги , Зин ?
І в той час , коли ми тут копійки збираємо заради того , щоб подумати , як забезпечити тих , хто не працює якоюсь допомогою , як підтримати наших медиків , як знайти кошти на перше необхідне для боротьби з пандемією , ми бачимо , що на митниці кудись все зникає .
І ми не хочемо ввести кримінальну відповідальність за спекуляцію , хоча є два закони на цю тему : один суворіший за моїм авторством і колег з різних фракцій і більш ліберальний .
Жодний не хочуть прийняти !
Тому ми маємо розібратися , кто куда девает деньги , кто их крадет , особливо в цей час .
Це не крадіжка , це мародерство .
І ми з цим маємо розібратись !
Дякую .
Герасимов Артур Володимирович .
Я бачу .
Шановні українці , пан Зеленський дуже багато говорить про нульову толерантність до корупції , але от країна не може зрозуміти , це нульова по Фаренгейту чи по Цельсію .
Ми всі пам'ятаємо його фразу : як порушу закон , одразу піду .
Так от виникає питання : де ж була ця нульова толерантність , коли був чи то офіційний , чи то неофіційний , чи напівофіційний візит до Оману , де спочатку дружина сплачувала , після того Оман надавав – і взагалі заплутали всю країну .
Може розповісте , що ж сталося в Омані ?
Де ж була ця нульова толерантність до корупції , коли люди Зеленського в Раді торгували цукром з Офісом Генерального прокурора ?
Де була ця толерантність нульова так звана , коли люди Зеленського в Раді кришували в Кривому Розі кримінал і міліцію ?
Де була ця толерантність , коли перед епідемією коронавірусу розпродали всі маски , а після того залишили країну напризволяще перед епідемією ?
Ви всі пам'ятаєте скандал про продаж посад .
І на сьогодні є всі намагання цей скандал закрити тихенько , забути про нульову толерантність до корупції і поховати цю справу .
І от сьогодні ми створюємо тимчасову слідчу комісію , яка буде займатися кричущими речами – заявою міністра фінансів пана Зеленського про те , що кожного місяця крадеться , і він мав на увазі тільки 2020 рік , 10 мільярдів гривень на митниці та у податковій .
Тобто вже в той час , коли не вистачає на лікарів , не вистачає на підйом економіки 30 мільярдів гривень , за інформацією пана Уманського , було вкрадено .
Саме тому " Європейська солідарність " буде підтримувати цю постанову .
Ми дякуємо всім колегам , які долучилися і підтримують цю ініціативу .
А в тому , що стосується пана Зеленського , думаю , що такий саме підхід буде і щодо продажу посад , і щодо розпродажу масок .
Дякуємо .
Дякую .
Батенко Тарас Іванович , з мотивів – хвилина .
Після цього Корнієнко і Тимошенко .
Депутатська група " За майбутнє " уповноважена заявити наступне , друзі , що парламент повинен залишатися сьогодні вищим законодавчим органом , який визначає порядок денний в країні .
Це перше .
Друге .
Нас не влаштовує те , що останнє позачергове засідання Верховної Ради і порядок денний ініціювалися Президентом України .
І сьогодні це питання , яке ми розглядаємо , про тимчасову слідчу комісію – це перше питання в умовах карантину , коли ми з вами засідаємо , яке було ініційоване депутатськими фракціями і групами , 150 депутатами , і розглядається сьогодні в рамках цього окремого засідання .
Друзі , парламент повинен працювати і невідкладно збиратися за власною ініціативою , в тому числі через засідання Погоджувальної ради , ми на цьому наголошуємо , яка визначає порядок денний позачергових засідань і сесій Верховної Ради України .
І сьогодні ми просимо всіх вас підтримати цю ініціативу щодо створення ТСК .
Я повторю слова Івана Крулька , який сказав , що це , можливо , перше буде ТСК в цьому парламенті , яка має рішучість довести зібрання інформації до кінця і показати всіх головних корупціонерів , які понижували економіку України і промисловість України в останньому кварталі минулого року .
Дякую .
Дякую .
Олександр Сергійович Корнієнко .
З місця ?
З місця .
Після цього Юлія Володимирівна .
Колеги , наша фракція теж підписалась і буде підтримувати цю постанову важливу .
Щодо всіх політичних тут інсинуацій , то хочу сказати , що , ви знаєте , що є інформація про те , що пан Уманський буде радником Голови Офісу Президента .
Це свідчить про те , що є воля розслідувати ці моменти , про які він казав , і навести з цим лад .
Разом з тим , ми хотіли б нагадати , що ті посадові особи , про яких іде мова , вони працюють в уряді з початку 2019 року і деякі раніше .
Тому наша пропозиція розширити дію цієї комісії на весь 2019 рік .
Ми хотіли б після прийняття цієї постанови відразу зареєструвати зміни до неї .
Це буде справедливо розслідувати весь минулий рік діяльності в цьому напрямку і попереднього уряду пана Гройсмана , і вже уряду Гончаренка , і уряду Шмигаля .
Дякую .
Дякую , Олександр Сергійович .
Юлія Володимирівна Тимошенко .
Шановні колеги , майже весь час незалежності України не був прийнятий Закон про тимчасові слідчі комісії , який дає можливість парламенту глибоко системно здійснювати контрольні функції .
І тільки в цьому скликанні , в тому числі завдяки більшості в цьому парламенті , прийнятий цей закон .
Він , до речі , нашого авторства , нашої команди .
І ми сьогодні маємо з вами можливість перший раз в історії України створити тимчасову слідчу комісію по сильному закону , який повністю дає право вести слідчі дії і притягати до відповідальності винних .
Наше з вами сьогодні завдання – вивернути всю цю корупцію повністю і показати країні .
І тоді епоха корупції завершиться .
І я думаю , що це буде тестове голосування .
Хто проголосує " за " , хто " проти " – ми подивимося в очі і зрозуміємо : хто є хто , і хто що приховує .
Але я вірю , що парламент стане на чолі боротьби з корупцією .
Так буде .
Слава Україні !
Героям слава !
Шановні колеги , ще раз , ми голосуємо ту постанову , яка .
Шановні колеги , можна трохи тихіше в залі .
Дякую .
Ми зараз голосуємо ту постанову , той текст постанови , який вам розданий .
Те , про що казали колеги , про зміни , вони будуть зареєстровані , і я думаю , що найближчим часом проголосовані .
Для того , щоб подивитися більш широкий проміжок часу для того , щоб якщо є факти корупції , вони дійсно були виявлені .
Готові голосувати ?
Ставлю на голосування пропозицію про прийняття в цілому , з урахуванням пропозицій комітету , проект Постанови про утворення Тимчасової слідчої комісії Верховної Ради України з питань розслідування оприлюднених у ЗМІ фактів можливих корупційних дій посадових осіб органів державної влади , які призвели до значних втрат дохідної частини Державного бюджету України ( реєстраційний номер 3358 ) .
Готові голосувати ?
Прошу підтримати та проголосувати .
За - 324
Рішення прийнято .
З процедури – оголошення від Крулька щодо роботи комісії .
Включіть , будь ласка , мікрофон з місця .
Дякую всім народним депутатам , які проголосували за створення комісії .
Конституційна більшість – це реально показало , що парламент буде боротися з корупцією і буде виявляти корупціонерів .
І для того , щоби відразу запустити засідання комісії , є пропозиція членам Тимчасової слідчої комісії , яких щойно проголосували до складу цієї комісії , зібратися о 15 годині на третьому поверсі кулуарів , зал номер 5 , для того , щоби провести установче засідання Тимчасової слідчої комісії .
Не гаючи жодної хвилини , беремося до роботи .
Дякую , колеги .
І будемо звітувати парламенту про те , що комісія реально зробила і які вона робить висновки по тому , що діється з дохідною частиною Державного бюджету України .
Дякую .
Дякую , шановні колеги .
Ми пройшли весь перелік питань , які були визначені сьогодні до позачергового засідання .
Тому позачергове пленарне засідання Верховної Ради України оголошую закритим .
Всім дякую .
