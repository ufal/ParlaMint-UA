Шановні депутати , продовжуємо працювати .
Я прошу сідати , заспокоїться .
І переходимо до розділу другого читання .
На розгляд виноситься проект постанови .
Шановні депутати , я прошу народних депутатів підготуватися до реєстрації .
Увімкніть систему " Рада " .
В залі зареєструвалося 365 народних депутатів .
Продовжуємо роботу .
На розгляд вноситься проект Постанови ( реєстраційний номер 1030 ) про призначення чергових виборів депутатів Київської міської ради та Київського міського голови .
Хто доповідати буде від комітету ?
Голова комітету хворий , хто доповідає від комітету ?
Я прошу .
Прошу .
Слово надається першому заступнику голови комітету народному депутату Михайленко .
Шановні колеги !
Проект Постанови про призначення чергових виборів депутатів Київської міської ради та київського міського голови ( реєстраційний номер 1030 ) ( автори – народні депутати України Кличко , Ковальчук , Карпунцов ) було прийнято парламентом за основу 21 березня .
Комітету з питань державного будівництва та місцевого самоврядування було доручено доопрацювати зазначений проект постанови з врахуванням пропозицій і поправок суб’єктів права законодавчої ініціативи , скоротивши строк подання таких пропозицій і поправок на половину та внести його на розгляд Верховної Ради України в другому читанні .
Під час ухвалення рішення про прийняття проекту постанови за основу головуючим на пленарному засіданні Верховної Ради України 21 березня 2013 року не було визначено дату розгляду цього проекту в сесійній залі в другому читанні .
Скорочений строк , 7 днів , для внесення пропозицій і поправок сплив 28 березня .
До комітету не надійшло жодної поправки .
Комітет з питань державного будівництва та місцевого самоврядування планував розглянути проект постанови на своєму засіданні завтра , тобто 3 квітня .
Дякую .
Спасибі .
Як будемо обговорювати це питання ?
По Регламенту , по повній програмі .
Прошу записатися з процедури розгляду питання .
Фракція " УДАР " Віталія Кличка " , Бєлькова .
Прошу передати слово Розенку .
Прошу передати .
Фракція " УДАР " визначає вкрай необхідність прийняття сьогодні рішення щодо виборів у місті Києві , як міського голови , так і депутатів Київради .
Саме тому ми пропонуємо ґрунтовно обговорити це питання , і за повною процедурою обговорити і визначити сьогодні дату виборів до Київської міської ради та мера міста Києва .
Дякую .
Партія регіонів , Смітюх .
Шановний Володимир Васильович , я думаю , що це питання відомо .
Всі давно обговорювали це питання вже неодноразово і в цій Раді , і поза межами Ради .
Треба визначатися Верховною Радою .
Тому я вважаю , що це можна розглянути і за скороченою процедурою .
Але одночасно інформую , що Конституційний Суд взяв до розгляду ці матеріали , де він буде визначатися ближчим чином .
Але це на розгляд Верховної Ради .
Якщо Верховна Рада прийме інше рішення , то вже будемо діяти згідно закону .
А так я пропоную за скороченою процедурою .
Дякую .
Фракція Компартії України , Гордієнко .
Сергій Гордієнко , фракція Компартії України , Полтавщина .
По -перше , мені напередодні обідньої перерви зателефонували .
один студент із Полтави .
Їхня делегація виїхала автобусом об 11-й годині вечора сюди в Київ для пікетування Верховної Ради України .
І студент мене запитує : " Шановний Сергій Володимирович , скажіть , будь ласка , коли буде розглянуте питання по голосуванні за київські вибори , щоб нам віддали по 200 гривень , і ми скоріше поїхали додому ? " .
Тому я привертаю увагу .
Оце ті києвляни , які вийшли саме сюди і вимагають виборів .
Будь ласка , розрахуйтеся із полтавськими дітьми , їм їхати досить далеко додому і відпустіть їх .
Фракція Компартії України буде підтримувати саме даний проект постанови .
Дякую .
Фракція " Батьківщина " .
Князевич , прошу .
Шановні колеги , те , що було заплановано завтра засідання комітету , мені здається , що це просто зумисно намагання знову ж таки нас ввести в оману .
Справа в тім , що сьогодні останній день відповідно до Закону " Про місцеві вибори " .
Якщо ми сьогодні не приймемо рішення в цілому , вибори 2 червня не відбудуться .
А отже зараз , зважаючи на те , що є проблема , пов'язана з Регламентом .
Ви знаєте , що відповідно до Регламенту постанови набирають чинності з моменту їх прийняття в залі , якщо інше не передбачено постановою .
На превеликий жаль , автори постанови передбачили інший порядок набуття її чинності – з моменту опублікування .
І користуючись нагодою , я звертаюся до авторів постанов .
Це вже давно в практиці Верховної Ради .
Якщо є на то їхня згода , ми зараз можемо внести зміни в постанову з голосу і прийняти рішення , що з нашого моменту голосування набуває чинність ця постанова .
Це дасть нам можливість вже 2 червня провести вибори і мера Києва і Київради .
Ми не можемо очікувати рішення Конституційного Суду , бо воно не має жодного відношення до Києва , воно стосується огульно всіх виборів в Україні .
Ще не було такого , щоб своїм рішенням Конституційний Суд заперечував .
Дайте закінчити .
унеможливлював Верховній Раді виконувати її конституційний обов'язок .
Дякую .
Об'єднання " Свобода " .
Ще хвилина у нас по мотивам .
Леонов .
Прошу передати слово Ігорю Швайці .
Передать слово Швайці .
Шановний пане Голово , шановні депутати !
В першу чергу хотілося б звернути увагу , що згідно з Регламентом я як заступник голови комітету з питань Регламенту хотів би нагадати , що ставити на голосування питання по повній процедурі не потрібно .
Хотів би пане голово вас убезпечити від повторення такої помилки у майбутньому .
Стосовно скороченої процедури Верховна Рада ухвалює подібні рішення , а повна процедура застосовується за умовчанням .
Тому я би закликав уважно читати Регламенті не допускати таких порушень .
Стосовно сьогоднішньої постанови .
Вибори у місті Києві повинні бути ухвалені сьогодні .
На це є воля громади , яка досі нас чекає під стінами Верховної Ради , і на це повинна бути воля і відповідальність народних депутатів .
Слава Україні .
Шановні депутати позафракційні .
Володимир Михайлович Литвин , прошу .
Включіть мікрофон на трибуні .
Шановний Володимире Васильовичу , шановні колеги !
Пропозиція нам зараз з холодним розумом з гарячим серцем вийти на прийняття рішення .
Що я маю на увазі , шановні колеги ?
Питання виведено з правової площини , воно набуло політичного характеру .
Особливо , коли домовилися лідери фракцій і прийняли вперше дивне рішення проголосувати проект постанови про встановлення дати виборів у місті Києві за основу .
Я вже казав і ще раз повторю , шановні колеги , з таким же успіхом прийміть за основу проект постанови , що 9 травня – День Перемоги .
З таким же успіхом прийміть постанову , що 5 травня буде велике свято – Великдень .
Це по-перше .
По-друге , шановні колеги !
Є , крім всього іншого , рішення до Конституційного Суду .
І у мене складається таке враження , що з одного боку представники опозиції не визначились щодо єдиного кандидата , а представники владної більшості не впевнені в перемозі свого кандидата .
І ви тягаєте , як собака фуфайку , оцю проблему і не хочете вийти на прийняття рішення .
Отже , що потрібно зробити .
Дайте закінчити .
Щоб ми не демонстрували сьогодні півнячі бої .
Бо практично рішення , я так бачу по розкладу сил , не буде .
Тому треба зараз прийняти рішення про направлення негайно сьогодні за підписом Голови Верховної Ради звернення до Конституційного Суду щоб вони дали , в решті , свій висновок .
Послухайте !
Послухайте !
Інакше , шановні колеги !
Шановні колеги !
Ну , я ж не бісер перед вами метаю , я вам кажу те , що треба зробити .
То ви слухайте .
" Ганьба ! " - ви засвоїли .
Але я так думаю , що дехто не читав тих книжок і в бібліотеку не ходив !
Так ось , шановні колеги !
Треба звернутися , сьогодні прийняти рішення до КС .
Питання з розгляду сьогодні відтермінувати .
Оскільки воно буде провалено .
Повернетесь до нього на наступній сесії !
Якщо ви не хочете послухати , що треба прийняти рішення .
Тому пропозиція .
Немає голосів .
До Конституційного Суду .
На наступний пленарний тиждень , або на цей пленарний тиждень .
Тоді розглянути і прийняти рішення Верховної Ради , і обрати голову .
Інакше , це процес , а не рішення .
Дякую .
Шановні депутати !
Ще , я бачу , є бажаючі виступити .
Давайте ще , щоб кожний міг від фракції і один позафракційний виступити .
І я буду ставити питання на голосування .
Так ?
Домовились ?
Прошу від фракцій записатися .
Фракція " УДАР " Віталія Кличка " .
Прошу передати слово Карпунцову .
Прошу передати Карпунцову .
Шановні колеги , журналісти , запрошені , громадяни України !
Питання виборів Київського міського голови і Київської міської ради потрібно вирішувати у законний конституційний спосіб .
Законний конституційний спосіб – це рішенням Верховної Ради України прийняти постанову і призначити вибори .
Я як співавтор цієї постанови вношу , підтримую пропозицію , яку озвучив мій колега Князевич .
Якщо питання у Прикінцевих положеннях постанови , ми їх вилучаємо .
І , будь ласка , постанова на буває чинності з моменту її прийняття , і ми встигаємо по строкам .
Я прошу підтримати таку пропозицію .
Дякую .
Ви ж розгляньте у себе у фракції .
Один Розенко каже , давай поповнюй програми , другий каже , давай з колегою Князевичем .
Розберіться в себе .
Та ніякої репліки , я тебе не критикував , сідай .
Гордієнко , фракція Компартії України .
Сергій Гордієнко , фракція Компартії України , Полтавщина .
Безперечним є те , що вибори необхідно проводити як ради , так і голови .
І на цьому необхідно ставити крапку .
Але безперечним є і інше , що тут є багато конституційних і правових саме колізій , і необхідно , щоб розтлумачив все -таки Конституційний Суд багато саме положень , в тому числі це позачергові чи чергові саме вибори .
Є показовим і те , що ні так звана опозиція , ні влада за час , який вони зареєстрували дану постанову , не надала жодної поправки , що свідчить , що одні бояться і не зацікавлені , і інші .
Я звертаюся до киян .
Ми все-таки будемо голосувати і підтримувати , Компартія України .
Але оберіть таку владу , яка б опікувалася інтересами Києва , а не дерибаном землі , комунальної власності і бюджету .
Місцеве самоврядування повинно бути сильним .
Сильне воно лише тоді , коли не дає землі .
Об'єднання " Свобода " , Леонов .
Прошу передати слово Олегу Тягнибоку .
Олегу Тягнибоку включіть мікрофон .
Олег Тягнибок , фракція Всеукраїнського об'єднання " Свобода " .
Товариство , перше , я хочу звернутися до комуністів і до Партії регіонів .
Та вже припиніть копатися в нижній білизні опозиції .
Припиніть різні розглядати версії , що опозиція там хоче робити чи буде робити .
Чи має опозиція свого кандидата чи не має свого кандидата .
Що вас це обходить ?
Я офіційно заявляю , що представники опозиційних сил більше ніж хто зацікавлені в тому , щоб ці вибори були проведені .
І друге .
Товариство , є пряма норма Конституції України – 141 стаття , яка говорить чітко : " Строк повноважень міської ради становить 5 років " .
2 червня мають відбутися вибори до Київської міської ради .
Припиніть ваші спекуляції .
Припиніть відволікання часу .
Ставимо на голосування , голосуємо позитивно , проводимо вибори через 2 .
Фракція " Батьківщина " , Яценюк .
В першу чергу тим , які дуже цікавляться і переживають за те , яким чином опозиція буде брати участь у виборах , ми хочемо дуже чітко заявити .
Опозиція висуне єдиного кандидата на посаду мера і ми виграємо посаду міського голови .
І опозиція висуне єдиного кандидата по кожному округу за принципом " один кандидат - один округ " .
І ми також візьмемо не просто більшість , а абсолютну більшість у Київській міській раді .
І саме тому Партія регіонів не хоче ставити це питання на голосування .
Шановний пане Голово , перестаємо переливати з пустого в порожнє .
Ставимо на голосування .
Ви переконуєте свою фракцію , що нема чого відтягувати , треба приймати рішення .
Проводимо вибори мера Києва , а перед голосуванням по цьому питанню , пане головуючий , я до вас звертаюся з тим , щоб ви скористалися своїм правом і поставили питання на сигнальне голосування .
Тобто спочатку сигнальне голосування , а потім .
Останній від фракції виступаючий – фракція Партії регіонів , Олійник .
І будемо ставити на голосування .
Шановні колеги , фракція Партії регіонів " за " вибори міського голови і міських депутатів у місті Києві , але в конституційний спосіб .
Щоб не було порушення Конституції , щоб не було так , що після виборів пішли всі по судах і поставили під сумнів і легітимність самих виборів .
Безперечно , всі фахівці говорять , що є правова колізія і необхідно дати чітке роз'яснення Конституційному Суду , що нам робити .
Але і потрібно чесно сказати киянам , що , якщо ми не внесемо зміни до Закону про столицю , то ми , по суті , оберемо віртуального міського голову з обмеженими повноваженнями .
Він буде тільки батькувати на сесії і він буде тільки представляти територіальну громаду .
А я хотів би , щоб міський голова був сильним і поєднав посади як міського голови , так і державної адміністрації .
Тому ми закликаємо до того , щоб вибори пройшли .
Дайте закінчити .
. вибори пройшли по Конституції і не допустити порушення права громадян на вибори .
Давайте дочекаємося рішення і приймемо дату виборів в Києві .
Прошу підготуватися до голосування .
Сигнальне , нема тут альтернативних рішень ніяких .
Я прошу , Сас , фракція " Батьківщина " .
Дякую .
Депутат Сас , " Батьківщина " .
Шановний Володимир Васильович , ну , тут полеміка спочатку в нас була про те , що за скороченою чи за повною процедурою розглядати законопроект .
Справа в тому , що можна розглядати законопроект за скороченою чи за повною процедурою тільки в першому читанні , в другому є своя процедура .
Що стосується до пропозиції , яка була внесена Арсенієм Петровичем .
Справа в тому , що є стаття 28 Регламенту , де визначено право головуючого .
І от ми просимо , щоб ви як головуючий скористалися своїм правом і відповідно до пункту 11 частини першої провели рейтингове або сигнальне голосування для прогнозування результатів голосування питання порядку денного , у даному випадку щодо Постанови про вибори Київського голови і Київської ради .
* * * Тому , ми розуміємо надзвичайну важливість цього питання і не можемо ми далі відкладати це питання , тому давайте ми спрогнозуємо , який буде результат .
Якщо він буде позитивний – одна справа , якщо негативний – то будемо думати .
Ми вчора розглядали це питання і домовились розглянути Постанову і поставити його на голосування в другому читанні і в цілому .
Тому , я ставлю на голосування проект Постанови ( реєстраційний номер 1030 ) про призначення чергових виборів депутатів Київської міськоїрадита Київського міського голови в другому читанні і в цілому .
Прошу голосувати .
За - 209
Підсумки голосування : за – 209 , проти – 1 , утримались – 77 , не голосували – 119 .
Рішення не прийнято .
По фракціям : Партія регіонів – 3 , " Батьківщина " – 91 , " УДАР Віталія Кличка " – 41 , об'єднання " Свобода " – 36 , Компартія України – 21 , позафракційні – 17 .
Відповідно до частини сьомої статті 51 Регламенту , на вимогу двох депутатських фракцій , вони просять оголосити перерву в пленарному засіданні Верховної Ради на 30 хвилин .
Голова депутатської фракції Тягнибок і голова депутатської фракції Арсеній Яценюк .
Оголошую перерву на 30 хвилин .
