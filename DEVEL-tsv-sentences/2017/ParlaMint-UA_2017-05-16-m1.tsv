id	text
ParlaMint-UA_2017-05-16-m1.u1.p1.sent1	Шановні колеги, час, відведений для перерви, вичерпано.
ParlaMint-UA_2017-05-16-m1.u1.p1.sent2	Прошу заходити в зал, приготуватись до реєстрації для участі в вечірньому засіданні.
ParlaMint-UA_2017-05-16-m1.u1.p1.sent3	Прошу і секретаріат Верховної Ради, і голів фракцій запросити депутатів в зал.
ParlaMint-UA_2017-05-16-m1.u1.p2.sent1	Прошу заходити в зал, хто в кулуарах.
ParlaMint-UA_2017-05-16-m1.u1.p2.sent2	Будь ласка, заходимо в зал. Прошу приготуватись до реєстрації.
ParlaMint-UA_2017-05-16-m1.u1.p3.sent1	Колеги, чи можемо проводити реєстрацію?
ParlaMint-UA_2017-05-16-m1.u1.p3.sent2	Всі вже зайшли в зал?
ParlaMint-UA_2017-05-16-m1.u1.p3.sent3	Будь ласка, прошу зайняти робочі місця.
ParlaMint-UA_2017-05-16-m1.u1.p3.sent4	Прошу приготуватись до реєстрації.
ParlaMint-UA_2017-05-16-m1.u1.p4.sent1	Отже, колеги, прошу приготуватись до реєстрації.
ParlaMint-UA_2017-05-16-m1.u1.p4.sent2	І прошу зареєструватись.
ParlaMint-UA_2017-05-16-m1.u1.p4.sent3	Будь ласка, реєструємось, колеги.
ParlaMint-UA_2017-05-16-m1.u1.p4.sent4	Прошу провести реєстрацію.
ParlaMint-UA_2017-05-16-m1.u1.p5.sent1	375 депутатів зареєстровано.
ParlaMint-UA_2017-05-16-m1.u1.p6.sent1	Вечірнє пленарне засідання Верховної Ради України оголошую відкритим.
ParlaMint-UA_2017-05-16-m1.u1.p7.sent1	Шановні колеги!
ParlaMint-UA_2017-05-16-m1.u1.p7.sent2	Перед тим, як перейти до наступного питання порядку денного, хочу вас повідомити, що в Апарат Верховної Ради надійшов проект постанови про скасування рішення Верховної Ради України про прийняття в другому читанні прийняття в другому читанні та в цілому проекту Закону про ринок електричної енергії України (4493, 4493-П1 і 4493-П2).
ParlaMint-UA_2017-05-16-m1.u1.p7.sent3	Згідно Регламенту, коли ця постанова подається комітетом, вона має бути невідкладно поставлена на розгляд Верховної Ради України.
ParlaMint-UA_2017-05-16-m1.u1.p8.sent1	Хочу вам нагадати, коли ми прийняли Закон про ринок електричної енергії України, ряд депутатів подали проекти постанов про скасування рішення Верховної Ради.
ParlaMint-UA_2017-05-16-m1.u1.p8.sent2	І таким чином ці проекти постанови унеможливили підписання даного закону, який, як ви знаєте, був однією з вимог Європейського Союзу і який дуже довго чекали і в залі для прийняття рішення.
ParlaMint-UA_2017-05-16-m1.u1.p8.sent3	Для того, щоб мати можливість підписати Закон про ринок електричної енергії України, ми маємо ці постанови розглянути.
ParlaMint-UA_2017-05-16-m1.u1.p9.sent1	І я, колеги, прошу вас, щоб ми їхній розгляд провели за скороченою процедурою.
ParlaMint-UA_2017-05-16-m1.u1.p9.sent2	У нас попереду стоять дуже важливі законопроекти, які стосуються і питань держслужби в органах місцевого самоврядування.
ParlaMint-UA_2017-05-16-m1.u1.p9.sent3	І я дуже прошу всіх народних депутатів, які є в залі, підтримати розгляд цих постанов за скороченою процедурою.
ParlaMint-UA_2017-05-16-m1.u1.p9.sent4	Чи є розуміння залу?
ParlaMint-UA_2017-05-16-m1.u1.p9.sent5	Є розуміння, так?
ParlaMint-UA_2017-05-16-m1.u1.p9.sent6	Давайте сконцентруємося і займемо робочі місця.
ParlaMint-UA_2017-05-16-m1.u1.p9.sent7	Колеги, зараз буде голосування, я дуже прошу всіх зайняти робочі міста і приготуватись до голосування.
ParlaMint-UA_2017-05-16-m1.u1.p9.sent8	Голови фракцій, я прошу змобілізувати особовий склад фракцій.
ParlaMint-UA_2017-05-16-m1.u1.p10.sent1	І я ставлю на голосування пропозицію, щоб проекти Постанов про скасування рішення Верховної Ради України про прийняття у другому читанні та в цілому проекту Закону про ринок електричної енергії України (4493, 4493-П1 і 4493-П2) ми розглянули за скороченою процедурою.
ParlaMint-UA_2017-05-16-m1.u1.p10.sent2	Прошу підтримати і прошу проголосувати, колеги.
ParlaMint-UA_2017-05-16-m1.u1.p11.sent1	Колеги, я перепрошую, мені сказали, що немає необхідності голосувати, вони розглядаються тільки за скороченою процедурою.
ParlaMint-UA_2017-05-16-m1.u1.p11.sent2	Дякую за поправку.
ParlaMint-UA_2017-05-16-m1.u1.p11.sent3	Дякую за пораду.
ParlaMint-UA_2017-05-16-m1.u1.p12.sent1	Отже, словом, переходимо до розгляду законопроектів.
ParlaMint-UA_2017-05-16-m1.u1.p12.sent2	І я запрошую до доповіді першим Власенка Сергія Володимировича, потім – Рябчин.
ParlaMint-UA_2017-05-16-m1.u1.p12.sent3	Будь ласка, Сергій Володимирович, прошу.
ParlaMint-UA_2017-05-16-m1.u2.p1.sent1	Дякую, Андрію Володимировичу, за те, що поставили невідкладно, коли в залі практично немає людей, незважаючи на те, що зареєструвалося 375 карток.
ParlaMint-UA_2017-05-16-m1.u2.p2.sent1	Я хочу зазначити, що ми всі пам’ятаємо, як приймався цей Закон про ринок електроенергії.
ParlaMint-UA_2017-05-16-m1.u2.p2.sent2	Я хочу говорити про дві складових цього закону: перше – про сутнісну складову і друге – про ту процедуру, в якій вона приймалася.
ParlaMint-UA_2017-05-16-m1.u2.p3.sent1	Насправді, з точки зору сутнісної складової, абсолютно корупційний закон, який повністю руйнує існуючий ринок електроенергії, який надає можливість розподіляти дешеву електричну енергію і скеровувати її для використання на підприємствах і він також надає можливість більш дорогу електроенергію з ТЕЦ віддавати українським громадянам, підвищуючи абсолютно шалено тарифи.
ParlaMint-UA_2017-05-16-m1.u2.p4.sent1	Тому, на наш погляд, на погляд фракції "Батьківщина", яка була, до речі, єдиною фракцією, яка стовідсотково не голосувала за цей закон.
ParlaMint-UA_2017-05-16-m1.u2.p4.sent2	На наш погляд, цей закон повністю відновлює всі ті схеми, всі ті технології, які застосовуються на ринку газових тарифів.
ParlaMint-UA_2017-05-16-m1.u2.p4.sent3	Відтак, нічим він не відрізняється від тих схем, які застосовуються на ринку газових тарифів, а, відтак, він буде мати ті самі наслідки, абсолютне безпідставне підвищення для українських громадян тарифів на електроенергію.
ParlaMint-UA_2017-05-16-m1.u2.p4.sent4	Це мова щодо змісту, основного змісту цього закону.
ParlaMint-UA_2017-05-16-m1.u2.p4.sent5	До речі, цим законом також вводяться абсолютно аналогічні абонентські плати на приєднання до електромереж, по яких були скандали, аналогічні скандали були по оплаті за приєднання до газових мереж.
ParlaMint-UA_2017-05-16-m1.u2.p4.sent6	Це щодо форми.
ParlaMint-UA_2017-05-16-m1.u2.p5.sent1	Щодо суті.
ParlaMint-UA_2017-05-16-m1.u2.p5.sent2	Під час розгляду цього законопроекту в повторному другому читанні права нашого колеги Олексія Рябчина були брутально порушені принаймні його права, очевидно, були порушені, він як автор низки поправок вимагав від головуючого поставити ті поправки на голосування, надати йому можливість висловитися з цих поправок.
ParlaMint-UA_2017-05-16-m1.u2.p5.sent3	Але він був позбавлений цієї можливості, що абсолютно чітко не відповідає вимогам українського Регламенту.
ParlaMint-UA_2017-05-16-m1.u3.p1.sent1	Будь ласка, 30 секунд.
ParlaMint-UA_2017-05-16-m1.u4.p1.sent1	Дякую.
ParlaMint-UA_2017-05-16-m1.u4.p2.sent1	Пан Олексій Рябчин неодноразово робив такі заяви як з місця, так і він підходив на трибуну до головуючого з вимогами дотримуватись Регламенту під час розгляду цього законопроекту.
ParlaMint-UA_2017-05-16-m1.u4.p3.sent1	Регламент дотримано не було, тому ми вимагаємо зараз.
ParlaMint-UA_2017-05-16-m1.u4.p3.sent2	ми просимо зараз, звертаємося до зали, до всіх для кого не байдужа доля громадян підтримати ці постанови і визнати незаконним голосування по цьому законопроекту.
ParlaMint-UA_2017-05-16-m1.u4.p3.sent3	Дякую.
ParlaMint-UA_2017-05-16-m1.u5.p1.sent1	Дякую вам.
ParlaMint-UA_2017-05-16-m1.u5.p2.sent1	До слова запрошується народний депутат України Рябчин Олексій Михайлович, будь ласка.
ParlaMint-UA_2017-05-16-m1.u6.p1.sent1	Рябчин Олексій, фракція "Батьківщина", Донеччина.
ParlaMint-UA_2017-05-16-m1.u6.p2.sent1	Я погоджуюсь з попереднім виступаючим і хочу відокремити політичну позицію фракції "Батьківщина" від персональної позиції члена Комітету з ПЕК, якого права брутально порушені головуючим на засіданні, який позбавив мене можливості донести свою позицію.
ParlaMint-UA_2017-05-16-m1.u6.p3.sent1	Пане спікер, ви зазначили, що маєте проводити консультації з фракціями і після чого, ви прийняли рішення перервати процедуру другого повторного читання і перейти безпосередньо до голосування.
ParlaMint-UA_2017-05-16-m1.u6.p3.sent2	Коли я побачив це, керуючись 29 статтею Регламенту, під час засідання я до вас звернувся з зауваженням про допущені порушення.
ParlaMint-UA_2017-05-16-m1.u6.p3.sent3	До того ж, я двічі до вас підходив, що засвідчує запис, і звертався, що я хочу доповісти свої правки.
ParlaMint-UA_2017-05-16-m1.u6.p3.sent4	Ви це зауваження залишили без уваги.
ParlaMint-UA_2017-05-16-m1.u6.p3.sent5	В стенограмі є мій вигук і про додаткову таблицю, в якій були мої та інших колег правки.
ParlaMint-UA_2017-05-16-m1.u6.p4.sent1	Якщо казати про професійну якість пророблених мною правок, то 40 відсотків з більш, ніж 100 правок були враховані комітетом, це значить, що я і моя команда дуже ґрунтовно працювали над цим законопроектом.
ParlaMint-UA_2017-05-16-m1.u6.p4.sent2	І ті правки, які не було в мене можливості донести, наприклад, одна з них стосується збереження на перехідний період регульованого тарифоутворення для електротранспорту.
ParlaMint-UA_2017-05-16-m1.u6.p5.sent1	Для людей я просто скажу, тому що люди не розбираються, що таке Регламент, що таке регуляція.
ParlaMint-UA_2017-05-16-m1.u6.p5.sent2	Так ось, із-за того, що пан головуючий не дав мені можливості донести цю правку, у вас буде підвищення ціни на тролейбуси і трамваї, тому що ця ціна не буде регульованою.
ParlaMint-UA_2017-05-16-m1.u6.p5.sent3	Тобто із-за того, що пан спікер мені не дав особисто представити цю правку для моїх шановних колег, які підходили і підтримували її, колега Тарас Пастух підходив і підтримував, навіть віце-прем’єр Зубко підтримував, а мені не дали цю можливість донести.
ParlaMint-UA_2017-05-16-m1.u6.p6.sent1	До того ж, мій колега народний депутат Підлісецький у інтерв’ю зауважив, що я єдиний із "Самопомочі" голосував за прийняття законопроекту про ринок електроенергії, решта голосували проти, бо була значною мірою порушена процедура розгляду та голосування.
ParlaMint-UA_2017-05-16-m1.u6.p6.sent2	Тобто ви бачите навіть політичні наслідки ваших вчинків діяльності і бездіяльності.
ParlaMint-UA_2017-05-16-m1.u6.p6.sent3	Питання було 20 хвилин почекати, дати можливість депутатам, які працювали, донести власну позицію, потім поставити на голосування і ми б не витрачали.
ParlaMint-UA_2017-05-16-m1.u7.p1.sent1	Будь ласка, 30 секунд.
ParlaMint-UA_2017-05-16-m1.u8.p1.sent1	Не витрачали сьогодні час для того, щоб розглядати ці постанови, цей законопроект був би підписаний і ми могли б його далі вдосконалювати або відміняти.
ParlaMint-UA_2017-05-16-m1.u8.p2.sent1	Пане головуючий, ви не бачите кнопкодавства, ви порушуєте домовленості, що фракції не вішають жодних банерів (добре, що він вже був знятий).
ParlaMint-UA_2017-05-16-m1.u8.p2.sent2	Ви не є спікером трьох фракцій і не можете робити речі, які не узгоджуються з Регламентом, ви – перший серед рівних.
ParlaMint-UA_2017-05-16-m1.u8.p2.sent3	І процедурою прийняття законопроекту про ринок електроенергії було пробито чергове дно українському парламентаризму.
ParlaMint-UA_2017-05-16-m1.u8.p3.sent1	Тому прошу підтримати мою постанову про скасування і повторне друге читання.
ParlaMint-UA_2017-05-16-m1.u9.p1.sent1	Дякую.
ParlaMint-UA_2017-05-16-m1.u9.p1.sent2	Оскільки до мене було звернення, я хочу вас повідомити, що рішення про перехід до голосування приймалося залом Верховної Ради України за процедурою, передбаченою Регламентом про одноразове відхилення від процедури.
ParlaMint-UA_2017-05-16-m1.u9.p1.sent3	Це для розуміння.
ParlaMint-UA_2017-05-16-m1.u9.p2.sent1	Наступне хочу вам повідомити, що кожен раз, коли в мене є інформація про кнопкодавство, я ставлю на переголосування це рішення, коли є така інформація.
ParlaMint-UA_2017-05-16-m1.u9.p3.sent1	І ще одне, скажу молодим депутатам: не розповідайте мені про дно парламенту.
ParlaMint-UA_2017-05-16-m1.u9.p3.sent2	Я тут був багато років і під час Харківських угод, і під час прийняття багатьох законів, коли наших колег тут калічили, відстоюючи свої права, і я був серед них.
ParlaMint-UA_2017-05-16-m1.u9.p3.sent3	І тому не розповідайте мені про дно парламенту.
ParlaMint-UA_2017-05-16-m1.u9.p3.sent4	Те, як сьогодні працює парламент, це є європейська практика, коли всі рішення приймаються залом, коли нема заламування депутатів і коли немає ніякого впливу: ні фізичного, ні морально-психологічного – на парламент.
ParlaMint-UA_2017-05-16-m1.u9.p3.sent5	Ви очевидно забули зовсім нашу недавню історію і не говоріть про дно парламенту.
ParlaMint-UA_2017-05-16-m1.u9.p3.sent6	Дякую вам.
ParlaMint-UA_2017-05-16-m1.u9.p4.sent1	Я запрошую до виступу, співдоповіді першого заступника голови Комітету з питань регламенту та організації роботи Верховної Ради України Пинзеника Павла Васильовича.
ParlaMint-UA_2017-05-16-m1.u9.p5.sent1	У залі появився третій співавтор Михайло Головко, я запрошую його до доповіді.
ParlaMint-UA_2017-05-16-m1.u9.p5.sent2	Будь ласка.
ParlaMint-UA_2017-05-16-m1.u10.p1.sent1	Михайло Головко, "Всеукраїнське об’єднання "Свобода", 164 округ, Тернопільщина.
ParlaMint-UA_2017-05-16-m1.u10.p2.sent1	Шановні депутати, до вашої уваги прошу поставити питання про проект Постанови Верховної Ради про скасування рішення Верховної Ради від 13 квітня 2017 року про закон, прийнятий в другому читанні: Закон про ринок електроенергії в Україні (номер 4493).
ParlaMint-UA_2017-05-16-m1.u10.p2.sent2	Хочу нагадати це так званий славнозвісний закон, який тепер вводить поняття "інститут посередників-трейдерів", які будуть мати змогу напряму заключати договори з виробниками електроенергії, які будуть за таким принципом постачати електроенергію тепер для населення в рази дорожче.
ParlaMint-UA_2017-05-16-m1.u10.p2.sent3	Звісно, що дешева електроенергії, атомна електроенергія піде для приближених осіб до влади, піде на їхні підприємства, піде на експорт за кордон, а українці платитимуть дорогу електроенергію, яка виробляється на теплоелектростанціях.
ParlaMint-UA_2017-05-16-m1.u10.p2.sent4	Звісно, що така норма просто знищить нас як державу і конкурента на європейських ринках і, звісно, вже в черговий раз доведе до зубожіння простих українців.
ParlaMint-UA_2017-05-16-m1.u10.p3.sent1	Тому за цей законопроект ми не голосували, але хочу все ж таки наголосити на самій процедурі прийняття цього законопроекту: було порушено багато норм як і Регламенту, і Конституції України, в тому числі 119 статтю Регламенту.
ParlaMint-UA_2017-05-16-m1.u10.p3.sent2	І у зв’язку з тим, що 78 поправок, які ставилися на голосування не обговорювалися, а це є пряме порушення норм Регламенту і вважається, що цей законопроект прийнятий з порушеннями.
ParlaMint-UA_2017-05-16-m1.u10.p3.sent3	В тому числі були зафіксовані факти кнопкодавства, звісно, що цей законопроект, який голосувався спільно і коаліцією, так званою, і "Народним фронтом", БПП, в тому числі представниками "Опоблоку", і іншими партіями, вони призвели до того, що спільна змова олігархів, змова над українським народом.
ParlaMint-UA_2017-05-16-m1.u10.p3.sent4	Тому я прошу поставити цей закон. постанову на голосування.
ParlaMint-UA_2017-05-16-m1.u10.p3.sent5	Дякую.
ParlaMint-UA_2017-05-16-m1.u11.p1.sent1	Дякую вам.
ParlaMint-UA_2017-05-16-m1.u11.p2.sent1	Співдоповідь: Пинзеник Павло Васильович від комітету.
ParlaMint-UA_2017-05-16-m1.u12.p1.sent1	Шановний Голово!
ParlaMint-UA_2017-05-16-m1.u12.p1.sent2	Шановні колеги!
ParlaMint-UA_2017-05-16-m1.u12.p1.sent3	Комітет на засіданні 15 травня 2017 року розглянув три проекти Постанови Верховної Ради України про скасування рішення Верховної Ради про прийняття у другому читанні та в цілому проекту Закону "Про ринок електричної енергії України".
ParlaMint-UA_2017-05-16-m1.u12.p1.sent4	Це реєстраційні номер 4493-П за авторства народних депутатів Соболєва, Власенка, 4493-П1 за авторства народного депутата Рябчина і 4493-П2 за авторства народних депутатів Левченка та Головка.
ParlaMint-UA_2017-05-16-m1.u12.p2.sent1	Процедура скасування рішень Верховної Ради визначено положенням 48 статті Регламенту і, зокрема, передбачає звернення народного депутата України до головуючого на пленарному засіданні з заявою про порушення Регламенту, а в разі не вжиття головуючим відповідних заходів у дводенний строк подання письмової заяви до Голови Верховної Ради із одночасним внесенням відповідного проекту постанови.
ParlaMint-UA_2017-05-16-m1.u12.p3.sent1	Що стосується проекту постанови 4493, то комітет зазначив, що і відповідно до стенограми пленарного засідання, під час розгляду пропозицій і поправок до проекту закону на пленарному засіданні народний депутат Соболєв неодноразово звертався до головуючого із зауваженням про порушення процедури розгляду пропозицій і правок.
ParlaMint-UA_2017-05-16-m1.u12.p4.sent1	Також народні депутати України Соболєв та Власенко звернулися з відповідною письмовою заявою до Голови Верховної Ради, як це передбачено п’ятою частиною 48 статті Регламенту Верховної Ради України, і одночасно внести відповідний проект постанови про скасування рішення Верховної Ради про прийняття в другому читанні і в цілому проекту Закону про ринок електричної енергії України.
ParlaMint-UA_2017-05-16-m1.u12.p4.sent2	Відповідний висновок комітетом постановлений.
ParlaMint-UA_2017-05-16-m1.u12.p5.sent1	Що стосується постанови 4493-П1 за авторством народного депутата Рябчина.
ParlaMint-UA_2017-05-16-m1.u12.p5.sent2	Народний депутат Рябчин був присутній на засіданні комітету 15 травня і під час розгляду внесеного ним проекту постанови повідомив, що він особисто підходив до головуючого на пленарному засіданні Верховної Ради Парубія Андрія Володимировича щодо порушення його прав як народного депутата.
ParlaMint-UA_2017-05-16-m1.u13.p1.sent1	Давайте завершимо, ще хвилину.
ParlaMint-UA_2017-05-16-m1.u14.p1.sent1	При розгляді законопроекту 4493 за розглядами.
ParlaMint-UA_2017-05-16-m1.u14.p1.sent2	за словами народного депутата Рябчина ним було внесено біля ста пропозицій і поправок до законопроекту, зокрема щодо електричного транспорту, які увійшли до додаткової порівняльної таблиці.
ParlaMint-UA_2017-05-16-m1.u14.p1.sent3	Проте головуючий на прохання трьох депутатських фракцій поставив на голосування зазначений проект закону у повторному другому читанні без розгляду пропозицій і поправок народного депутата Рябчина.
ParlaMint-UA_2017-05-16-m1.u14.p2.sent1	Крім того, народний депутат Рябчин звернувся із відповідною письмовою заявою до Голови Верховної Ради та одночасно вніс на розгляд Верховної Ради проект Постанови про скасування рішення Верховної Ради про прийняття у другому читанні і в цілому проекту Закону про ринок електричної енергії.
ParlaMint-UA_2017-05-16-m1.u14.p3.sent1	Також відповідний висновок комітетом постановлено і народним депутатам надано на ознайомлення.
ParlaMint-UA_2017-05-16-m1.u14.p4.sent1	Що стосується проекту Постанови за реєстраційним номером 4493-П2 за авторства народних депутатів Левченка і Головка.
ParlaMint-UA_2017-05-16-m1.u14.p4.sent2	Згідно із стенограмою пленарного засідання від 13 квітня.
ParlaMint-UA_2017-05-16-m1.u15.p1.sent1	Дайте можливість завершити.
ParlaMint-UA_2017-05-16-m1.u16.p1.sent1	народні депутати Левченко, Головко, Іллєнко, Марченко до головуючого на пленарному засіданні із заявою про порушення Регламенту не зверталися.
ParlaMint-UA_2017-05-16-m1.u16.p1.sent2	Однак, звернулися з відповідною письмовою заявою і одночасно внесли відповідний проект постанови, який був розглянутий комітетом.
ParlaMint-UA_2017-05-16-m1.u16.p1.sent3	З цього приводу був постановлений відповідний висновок, який вам наданий.
ParlaMint-UA_2017-05-16-m1.u16.p2.sent1	Просимо з приводу всіх трьох проектів постанов визначитися шляхом голосування.
ParlaMint-UA_2017-05-16-m1.u16.p3.sent1	Дякую за увагу.
ParlaMint-UA_2017-05-16-m1.u17.p1.sent1	Дякую вам.
ParlaMint-UA_2017-05-16-m1.u17.p2.sent1	Прошу провести запис: два – за, два – проти.
ParlaMint-UA_2017-05-16-m1.u17.p2.sent2	Будь ласка.
ParlaMint-UA_2017-05-16-m1.u17.p3.sent1	Абдулін Олександр передає слово Сергію Власенку.
ParlaMint-UA_2017-05-16-m1.u17.p3.sent2	Будь ласка.
ParlaMint-UA_2017-05-16-m1.u18.p1.sent1	Дякую, Андрій Володимирович.
ParlaMint-UA_2017-05-16-m1.u18.p2.sent1	Шановні колеги, я ще раз повертаюся до змісту цього законопроекту.
ParlaMint-UA_2017-05-16-m1.u18.p2.sent2	Насправді, під гарними гаслами того, що нібито Європа вимагає від нас ринку електричної енергії, що нібито всі будуть мати рівні умови у придбанні електричної енергії, цей закон зовсім про інше.
ParlaMint-UA_2017-05-16-m1.u18.p2.sent3	Цей закон точно немає ніякого відношення до європейського ринку електроенергії.
ParlaMint-UA_2017-05-16-m1.u18.p2.sent4	Європейський ринок електроенергії був запроваджений в Україні в 2000 році віце-прем’єром з питань паливно-енергетичного комплексу Юлією Тимошенко.
ParlaMint-UA_2017-05-16-m1.u18.p2.sent5	І він ефективно працював в Україні до сьогоднішнього дня.
ParlaMint-UA_2017-05-16-m1.u18.p2.sent6	І немає жодних підстав цей ринок змінювати.
ParlaMint-UA_2017-05-16-m1.u18.p3.sent1	Замість цього нам пропонують абсолютно корупційний, абсолютно ручний, абсолютно вибірковий механізм, коли дешева електрична енергія, яка виробляється на атомних електростанціях і на гідроелектростанціях, буде передаватися на споживання виробничим об’єктам, а дорога електроенергія, яка виробляється на тепло.
ParlaMint-UA_2017-05-16-m1.u18.p3.sent2	на ТЕЦ, буде передаватися громадянам України.
ParlaMint-UA_2017-05-16-m1.u18.p4.sent1	Я ще раз підкреслюю, єдиним наслідком голосування за цей закон буде запровадження на ринку електроенергії механізмів аналогічних тим, які вже працюють на газовому ринку.
ParlaMint-UA_2017-05-16-m1.u18.p4.sent2	І це буде мати наслідком єдину річ, а саме, підвищення тарифів абсолютно необґрунтоване, грабіжницьке, корупційне підвищення тарифів на електричну енергію так само, як зараз підвищується тарифи на газ, без будь-яких обмежень, без будь-яких обґрунтувань, лише тому, що хтось зможе викупити дешеву електроенергію і скерувати її на свої підприємства.
ParlaMint-UA_2017-05-16-m1.u18.p4.sent3	Тому я ще раз закликаю цю залу підтримати будь-яку із постанов, запропонованих мною або колегами і визнати голосування по законопроекту про ринок електроенергії.
ParlaMint-UA_2017-05-16-m1.u18.p4.sent4	скасувати це голосування не лише.
ParlaMint-UA_2017-05-16-m1.u19.p1.sent1	Десять секунд.
ParlaMint-UA_2017-05-16-m1.u20.p1.sent1	не лише за змістом цього закону, а, виходячи із того, що були численні порушення, які, по суті, підтвердив перший заступник голови Регламентного комітету.
ParlaMint-UA_2017-05-16-m1.u20.p1.sent2	Дякую.
ParlaMint-UA_2017-05-16-m1.u21.p1.sent1	До слова запрошується Романова Анна Анатолівна.
ParlaMint-UA_2017-05-16-m1.u21.p1.sent2	Будь ласка.
ParlaMint-UA_2017-05-16-m1.u22.p1.sent1	Передаю слово Левку Підлісецькому.
ParlaMint-UA_2017-05-16-m1.u23.p1.sent1	Шановні колеги, шановні українці!
ParlaMint-UA_2017-05-16-m1.u23.p1.sent2	Я би хотів звернути увагу на сам закон, оскільки сьогодні здебільшого говорили про нього, а не так про процедуру голосування.
ParlaMint-UA_2017-05-16-m1.u23.p2.sent1	Щодо закону.
ParlaMint-UA_2017-05-16-m1.u23.p2.sent2	Я вважаю абсолютно неприпустимим народним депутатам говорити абсолютну неправду, яка не відповідає дійсності, і зловживати регламентними нормами для досягнення неправильних цілей і збивання правильних законів.
ParlaMint-UA_2017-05-16-m1.u23.p2.sent3	Це є абсолютно ганебно і нечесно.
ParlaMint-UA_2017-05-16-m1.u23.p2.sent4	Оскільки говорити, що в нас сьогодні працює ринок, який найкращий в Європі, це означає, що ця фракція підтримує всі дії, які провадить Вовк, оскільки він згідно сьогоднішньої моделі ринку самостійно може визначати ціну для кожного виробника електроенергії, для кожного покупця електроенергії, і визначати таку, яку він буде вважати доцільним.
ParlaMint-UA_2017-05-16-m1.u23.p2.sent5	Чим він буде мотивуватися, це вже інше питання.
ParlaMint-UA_2017-05-16-m1.u23.p3.sent1	Тому наше завдання всіх – запровадити таку систему роботи і функціонування ринку електроенергії, де не окрема особа: сьогодні Вовк, завтра – Заєць, післязавтра ще хтось інший, – буде визначати, а коли ринок буде встановлювати.
ParlaMint-UA_2017-05-16-m1.u23.p4.sent1	А тепер щодо ринку.
ParlaMint-UA_2017-05-16-m1.u23.p4.sent2	Ми подивимося, звичайна практика, яка відбулася за останні місяці, ви знаєте, що Україна почала експортувати електроенергію в Молдову.
ParlaMint-UA_2017-05-16-m1.u23.p4.sent3	Я не буду обговорювати, добре це чи недобре, але я скажу один факт: в Молдову експорт здійснюється компанією ДТЕК Ріната Ахметова, і вартість електроенергії, по якій продає ДТЕК в Молдову, 52 євроцентри.
ParlaMint-UA_2017-05-16-m1.u23.p4.sent4	Вартість електроенергії, яка продається в Україні, на неконкурентному ринку, складає більше 70 євроцентрів.
ParlaMint-UA_2017-05-16-m1.u23.p4.sent5	Оце і є відповідь тим горе-патріотам, які кажуть, що сьогоднішня модель краща.
ParlaMint-UA_2017-05-16-m1.u23.p4.sent6	Ні, модель, коли є ринок і коли.
ParlaMint-UA_2017-05-16-m1.u24.p1.sent1	Будь ласка, 30 секунд, завершіть.
ParlaMint-UA_2017-05-16-m1.u25.p1.sent1	Тільки конкурентний ринок може забезпечити найбільш правильне ціноутворення і нижче ціноутворення для кожного громадянина і кожного споживача.
ParlaMint-UA_2017-05-16-m1.u25.p1.sent2	Тому я прошу не піддаватися на такі заяви маніпулістичні і не підтримувати скасування закону, а закон підписати і запроваджувати нову модель ринку, яка буде працювати на споживачів.
ParlaMint-UA_2017-05-16-m1.u26.p1.sent1	Дякую вам!
ParlaMint-UA_2017-05-16-m1.u26.p2.sent1	Від Радикальної партії Андрій Лозовий.
ParlaMint-UA_2017-05-16-m1.u26.p2.sent2	Лозовий Андрій, включіть мікрофон.
ParlaMint-UA_2017-05-16-m1.u27.p1.sent1	Зі всією відповідальністю передаю слово лідеру Радикальної партії, голос якого чекають мільйони громадян.
ParlaMint-UA_2017-05-16-m1.u28.p1.sent1	Олег Ляшко, Радикальна партія.
ParlaMint-UA_2017-05-16-m1.u28.p2.sent1	Мені дивно чути від шановних колег з шановної фракції "Батьківщина", які на повному серйозі з цієї парламентської трибуни розказують, що сьогоднішній ринок енергетики, у нас все нормально, не треба нічого міняти.
ParlaMint-UA_2017-05-16-m1.u28.p2.sent2	А те, що зробили, це погано.
ParlaMint-UA_2017-05-16-m1.u28.p3.sent1	Дорогі, шановні, глибокоповажні колеги!
ParlaMint-UA_2017-05-16-m1.u28.p3.sent2	Кожен українець, який щомісяця отримує тарифи, "драконівські" тарифи, може на власній кишені відчути, що насправді сьогодні на ринку енергетики суцільна корупція, ручне керування цим ринком, коли на ньому зароблять олігархи.
ParlaMint-UA_2017-05-16-m1.u28.p4.sent1	І тому захищати олігархів, захищати цю корупцію на ринку, захищати НКРЕКП, яке встановлює "драконівські" тарифи, мені видається, що це є безвідповідально.
ParlaMint-UA_2017-05-16-m1.u28.p5.sent1	Тому я звертаюсь до глибокошановних колег із шановної фракції "Батьківщина" припинити захищати нинішній склад НКРЕКП і можливість в ручному режимі олігархам набивати кишені за рахунок українців.
ParlaMint-UA_2017-05-16-m1.u28.p6.sent1	Крім того, я звертаюсь до уряду.
ParlaMint-UA_2017-05-16-m1.u28.p6.sent2	Ми місяць тому добилися, мільйони людей добилися скасування рішення НКРЕКП про встановлення абонплати за газові лічильники.
ParlaMint-UA_2017-05-16-m1.u28.p6.sent3	Коли українці мали по року заплатити 28 мільярдів гривень у кишені Фірташа, Льовочкіна і Бойка, які до сьогодні бесплатно користуються газорозподільчими державними мережами і народними мережами.
ParlaMint-UA_2017-05-16-m1.u28.p6.sent4	Адже переважна більшість газопроводів у селі люди побудували за свої гроші.
ParlaMint-UA_2017-05-16-m1.u28.p7.sent1	Ми були на засіданні уряду Гройсмана.
ParlaMint-UA_2017-05-16-m1.u28.p7.sent2	Уряд обіцяв прийняти рішення і повернути під державне управління державні газорозподільчі мережі.
ParlaMint-UA_2017-05-16-m1.u28.p7.sent3	Досі цього не зроблено!
ParlaMint-UA_2017-05-16-m1.u28.p7.sent4	Досі олігархи Фірташ, Льовочкін, Бойко обкрадають українців.
ParlaMint-UA_2017-05-16-m1.u28.p8.sent1	Фракція Радикальної партії вимагає від уряду повернути під державне управління державні газові мережі.
ParlaMint-UA_2017-05-16-m1.u29.p1.sent1	Від "Блоку Петра Порошенка" – Домбровський.
ParlaMint-UA_2017-05-16-m1.u29.p1.sent2	1 хвилину, будь ласка.
ParlaMint-UA_2017-05-16-m1.u30.p1.sent1	Шановні колеги, я, відверто кажучи, здивований такою позицією однієї політичної фракції, тому що Угоду про асоціацію з Європейським Союзом ми голосували у цій залі.
ParlaMint-UA_2017-05-16-m1.u30.p1.sent2	І якщо комусь не лінь, візьміть відкрийте Угоду про асоціацію в частині енергетичної політики, де чітко чорним по білому написано, що Україна бере на себе зобов’язання гармонізувати законодавство, в тому числі в енергетичній сфері, де ми беремо на себе зобов’язання як члени Європейського Енергетичного Співтовариства створити ринкові інструменти, які діють сьогодні в Європейському Союзі.
ParlaMint-UA_2017-05-16-m1.u30.p2.sent1	Теза друга.
ParlaMint-UA_2017-05-16-m1.u30.p2.sent2	Законопроект про ринок електричної енергії розроблений спільно з нашими європейськими партнерами і відповідає всім нормам Третього енергетичного пакету Європейського Союзу.
ParlaMint-UA_2017-05-16-m1.u30.p2.sent3	Я підкреслюю – всім.
ParlaMint-UA_2017-05-16-m1.u30.p2.sent4	У нас є вся необхідна інформація і підтвердження, що голосування у Верховній Раді підтримала Європейська комісія, європейський.
ParlaMint-UA_2017-05-16-m1.u31.p1.sent1	30 секунд, будь ласка.
ParlaMint-UA_2017-05-16-m1.u32.p1.sent1	Тому я вважаю, от політичні інсинуації нам потрібно відкинути в сторону.
ParlaMint-UA_2017-05-16-m1.u32.p2.sent1	Що стосується 2000 року.
ParlaMint-UA_2017-05-16-m1.u32.p2.sent2	Ця модель була прогресивна в 2000 році.
ParlaMint-UA_2017-05-16-m1.u32.p2.sent3	Пройшов час, пройшло 17 років, Європейський Союз прийняв Перший пакет енергетичний, Другий, Третій, зараз приймається Четвертий енергетичний пакет.
ParlaMint-UA_2017-05-16-m1.u32.p2.sent4	Ми не маємо права жити в системі 2000 року, світ змінився і Україна повинна змінюватися.
ParlaMint-UA_2017-05-16-m1.u32.p2.sent5	Дякую.
ParlaMint-UA_2017-05-16-m1.u33.p1.sent1	Дякую вам.
ParlaMint-UA_2017-05-16-m1.u33.p2.sent1	Одна хвилина, Сергій Власенко і переходимо до голосування, колеги.
ParlaMint-UA_2017-05-16-m1.u34.p1.sent1	Дякую, Андрію Володимировичу.
ParlaMint-UA_2017-05-16-m1.u34.p1.sent2	В порядку репліки я хочу зазначити, що не треба плутати дві речі: не треба плутати ефективні нормальні механізми, які працюють в нормальних країнах, ну, зокрема, в Україні абсолютно точно запроваджена британська модель енергоринку; і не треба плутати українську корупцію, яка проїла ці всі механізми.
ParlaMint-UA_2017-05-16-m1.u34.p1.sent3	І, звичайно ж, ті корупційні механізми, які є сьогодні, вони привнесені були в цей ринок штучно і вони створені лише тому, що вони створені діючою владою на сьогоднішній день.
ParlaMint-UA_2017-05-16-m1.u34.p1.sent4	Але це точно не має ніякого відношення до самої моделі.
ParlaMint-UA_2017-05-16-m1.u34.p1.sent5	Британська модель функціонування енергоринку є однією з найбільш ефективних.
ParlaMint-UA_2017-05-16-m1.u34.p1.sent6	Британці нею користуються і у них все в порядку, тому що у них немає української корупції, тому що у них немає Вовка на чолі НКРЕКП, тому що у них приймаються рішення законні, а не свавільні, тому що рішення приймаються там не з офісу Прем’єр-міністра чи Букінгемського палацу, а приймаються рішення нормальні, обґрунтовані і для людей.
ParlaMint-UA_2017-05-16-m1.u34.p2.sent1	Саме тому.
ParlaMint-UA_2017-05-16-m1.u34.p2.sent2	А цей закон, який зараз пропонується прийняти.
ParlaMint-UA_2017-05-16-m1.u35.p1.sent1	10 секунд.
ParlaMint-UA_2017-05-16-m1.u36.p1.sent1	А закон, який пропонується прийняти зараз, запроваджує механізми, які стимулюють корупцію, і не створюють ринкових механізмів.
ParlaMint-UA_2017-05-16-m1.u36.p1.sent2	Давайте дочекаємося як було з Законом про ринок газу.
ParlaMint-UA_2017-05-16-m1.u37.p1.sent1	Колеги, переходимо до прийняття рішення.
ParlaMint-UA_2017-05-16-m1.u37.p1.sent2	Я послідовно поставлю всі три постанови і зал буде визначатись.
ParlaMint-UA_2017-05-16-m1.u37.p2.sent1	Хочу вам нагадати, що ті, хто підтримують закон за постанови не голосують за жодну.
ParlaMint-UA_2017-05-16-m1.u37.p2.sent2	Ті, що хочуть скасування закону, ну, голосують за будь-яку з тих постанов, щоб розуміли логіку голосування.
ParlaMint-UA_2017-05-16-m1.u37.p3.sent1	Отже, я ставлю на голосування проект постанови 4493-П.
ParlaMint-UA_2017-05-16-m1.u37.p3.sent2	Хто підтримує дану постанову, прошу проголосувати.
ParlaMint-UA_2017-05-16-m1.u37.p4.sent1	За-53
ParlaMint-UA_2017-05-16-m1.u37.p5.sent1	53.
ParlaMint-UA_2017-05-16-m1.u37.p5.sent2	Постанова відхилена.
ParlaMint-UA_2017-05-16-m1.u37.p5.sent3	Але потенціал є, потенціал є.
ParlaMint-UA_2017-05-16-m1.u37.p6.sent1	Наступна 4493-П1.
ParlaMint-UA_2017-05-16-m1.u37.p6.sent2	Хто підтримує дану постанову, прошу проголосувати, будь ласка.
ParlaMint-UA_2017-05-16-m1.u37.p7.sent1	За-43
ParlaMint-UA_2017-05-16-m1.u37.p8.sent1	Рішення не прийняте.
ParlaMint-UA_2017-05-16-m1.u37.p8.sent2	Постанова 4493-П1 відхилена.
ParlaMint-UA_2017-05-16-m1.u37.p9.sent1	І остання: 4493-П2 (постанова два).
ParlaMint-UA_2017-05-16-m1.u37.p9.sent2	Хто підтримує дану постанову, прошу проголосувати.
ParlaMint-UA_2017-05-16-m1.u37.p10.sent1	За-42
ParlaMint-UA_2017-05-16-m1.u37.p11.sent1	Рішення не прийняте.
ParlaMint-UA_2017-05-16-m1.u37.p11.sent2	Постанова 4493-П2 відхилена.
ParlaMint-UA_2017-05-16-m1.u37.p12.sent1	Таким чином всі постанови відхилені і це відкриває шлях для підписання Закону про ринок електричної енергії в Україні, що я і зроблю відразу, як Апарат мені подасть даний законопроект.
ParlaMint-UA_2017-05-16-m1.u37.p13.sent1	Колеги, наступний проект Постанови про проведення 24 травня 2017 року парламентських слухань на тему: "Стан реалізації засад антикорупційної політики в Україні" (6126).
ParlaMint-UA_2017-05-16-m1.u37.p13.sent2	Згідно закону, ми повинні провести ці слухання до червня і тому нам вкрай важливо, не відтягуючи, прийняти це рішення, і я прошу підтримати розгляд даної постанови за скороченою процедурою, колеги.
ParlaMint-UA_2017-05-16-m1.u37.p13.sent3	Прошу проголосувати, прошу підтримати, голосуємо, прошу підтримати колеги, прошу підтримати розгляд за скороченою процедурою.
ParlaMint-UA_2017-05-16-m1.u37.p14.sent1	За-125
ParlaMint-UA_2017-05-16-m1.u37.p15.sent1	Колеги, я ще раз поставлю.
ParlaMint-UA_2017-05-16-m1.u37.p15.sent2	Хочу нагадати, в нас наступне питання дуже важливе є і хотілося б, щоб ми до нього підійшли змобілізованими.
ParlaMint-UA_2017-05-16-m1.u37.p15.sent3	Колеги, прошу змобілізуватись, прошу підтримати, колеги, займіть місця робочі, розгляд проекту Постанови 6126 за скороченою процедурою.
ParlaMint-UA_2017-05-16-m1.u37.p15.sent4	Прошу підтримати, прошу проголосувати.
ParlaMint-UA_2017-05-16-m1.u37.p15.sent5	Колеги, прошу підтримати, голосуємо, це ж лишень Постанова про призначення слухань.
ParlaMint-UA_2017-05-16-m1.u37.p16.sent1	За-164
ParlaMint-UA_2017-05-16-m1.u37.p17.sent1	Рішення прийняте.
ParlaMint-UA_2017-05-16-m1.u37.p18.sent1	І я запрошую до доповіді голову Комітету з питань запобігання і протидії корупції Соболєва Єгора Вікторовича, будь ласка.
ParlaMint-UA_2017-05-16-m1.u38.p1.sent1	Парламент має оцінити і обговорити урядову доповідь про те, як виходить і як не виходить протидія корупції.
ParlaMint-UA_2017-05-16-m1.u38.p1.sent2	Ми пропонуємо це зробити 24 травня, тобто в наступну середу.
ParlaMint-UA_2017-05-16-m1.u38.p1.sent3	Всіх запрошую, нам справді потрібна хороша розмова про те, що робити з агенцією запобігання корупції, яка досі не перевірила жодної декларації жодного посадовця.
ParlaMint-UA_2017-05-16-m1.u38.p1.sent4	Треба обговорити як захистити антикорупційне бюро і як створити антикорупційний суд.
ParlaMint-UA_2017-05-16-m1.u38.p1.sent5	Будемо раді, якщо ви приймете це рішення і прийдете на самі слухання.
ParlaMint-UA_2017-05-16-m1.u39.p1.sent1	Будь ласка, прошу провести запис: два – за, два проти.
ParlaMint-UA_2017-05-16-m1.u39.p2.sent1	Бакуменко – від "Блоку Петра Порошенка".
ParlaMint-UA_2017-05-16-m1.u39.p2.sent2	Будь ласка, Олександр Борисович.
ParlaMint-UA_2017-05-16-m1.u40.p1.sent1	Я прошу передати слово пану Шиньковичу народному депутату.
ParlaMint-UA_2017-05-16-m1.u41.p1.sent1	Спасибі.
ParlaMint-UA_2017-05-16-m1.u41.p1.sent2	Шановні колеги, безумовно, немає що обговорювати і потрібно підтримати проведення слухань, тому що це актуальна надзвичайно тема.
ParlaMint-UA_2017-05-16-m1.u41.p1.sent3	Але я хотів би, користуючись нагодою, шановні колеги народні депутати, шановний пане головуючий, звернути нашу увагу, ми нашою групою, тут поруч колег, немає значення навіть хто, ми внесли пропозиції, внесли законопроект 6365, яким ми запропонували на час проведення антитерористичної операції розглядати порядок денний до повного завершення його, незалежно від того 18 це годин, 19 чи ні.
ParlaMint-UA_2017-05-16-m1.u41.p1.sent4	Сьогодні стоять надзвичайно важливі законопроекти, а ми пройшли лише одну п’яту того, що планувалося сьогодні згідно порядку денного.
ParlaMint-UA_2017-05-16-m1.u41.p1.sent5	Якщо на кордонах України, якщо в зоні антитерористичної операції наші вояки відстоюють Україну цілодобово, тому що там стріляють цілодобово, тому що країна потребує захисту цілодобово, а ми проходимо одну п’яту порядку денного і йдемо далі відпочивати до завтрашнього дня.
ParlaMint-UA_2017-05-16-m1.u41.p2.sent1	Шановні колеги!
ParlaMint-UA_2017-05-16-m1.u41.p2.sent2	Давайте мати совість і прошу всіх, прошу пане головуючий винести цей законопроект і підтримати, або долучити його до того комплексного, хорошого законопроекту, який ви вносите, ми готові його підтримати.
ParlaMint-UA_2017-05-16-m1.u41.p2.sent3	Давайте наводити лад в роботі парламенту.
ParlaMint-UA_2017-05-16-m1.u41.p2.sent4	Дякую.
ParlaMint-UA_2017-05-16-m1.u42.p1.sent1	Дякую.
ParlaMint-UA_2017-05-16-m1.u42.p2.sent1	На четвер цей законопроект буде включатись в порядок денний сесії, я сподіваюсь на максимальну мобілізацію, я дуже поважаю і поділяю вашу позицію.
ParlaMint-UA_2017-05-16-m1.u42.p2.sent2	Дякую вам, але це має бути рішення залу.
ParlaMint-UA_2017-05-16-m1.u42.p3.sent1	Будь ласка, Луценко Ігор Вікторович.
ParlaMint-UA_2017-05-16-m1.u43.p1.sent1	Шановні колеги, ми з вами жахливо потребуємо відвертої розмови щодо нашої антикорупційної політики, щодо нашої антикорупційної боротьби.
ParlaMint-UA_2017-05-16-m1.u43.p1.sent2	І перш за все ми з вами мусимо визнати наші помилки в цій боротьбі.
ParlaMint-UA_2017-05-16-m1.u43.p1.sent3	Я впевнений, що той безвіз, котрий ми зараз святкуємо ці всі дні міг би з’явитися два роки тому в нашій країні, якщо б наш парламент, якщо б наша держава, взагалі, продемонстрували хоч якийсь результат в боротьбі з корупцією.
ParlaMint-UA_2017-05-16-m1.u43.p1.sent4	Натомість ця дворічна затримка – це плата, поруч з тими мільярдами, котрі ми втрачаємо з бюджету, це плата за нашу корупцію.
ParlaMint-UA_2017-05-16-m1.u43.p2.sent1	Але наша дискусія мусила піти саме у руслі визнання помилок боротьби з корупцією.
ParlaMint-UA_2017-05-16-m1.u43.p2.sent2	Ми понастворювали, попередній склад, нинішній склад, понастворювали багато антикорупційних інституцій.
ParlaMint-UA_2017-05-16-m1.u43.p2.sent3	Ми їх зараз модифікуємо, розвиваємо, але ми, очевидно, мусимо констатувати, що немає того результату, котрий ми всі хочемо і котре хоче від нас все міжнародне співтовариство.
ParlaMint-UA_2017-05-16-m1.u43.p2.sent4	Тому, перш за все це робота над помилками боротьби з корупцією.
ParlaMint-UA_2017-05-16-m1.u43.p3.sent1	Основна річ, котра я зараз би хотів сказати, я хотів би вам нагадати і ця тема мусить бути розкрита під час парламентських слухань, що у нас в державі до цих пір, попри створення численних інституцій немає жодного органу, котрий відповідальний за ліквідацію незаконних схем корупційного характеру.
ParlaMint-UA_2017-05-16-m1.u43.p4.sent1	Цей орган мусить бути створений, чи відновлений в країні і про це ми мусимо обговорювати.
ParlaMint-UA_2017-05-16-m1.u43.p4.sent2	Це нам з вами потрібно, оскільки до нас з вами звертаються як до депутатів і просять, ліквідуйте ту чи іншу корупційну схему.
ParlaMint-UA_2017-05-16-m1.u43.p4.sent3	Що ми далі будемо робити?
ParlaMint-UA_2017-05-16-m1.u43.p4.sent4	Йти в суд.
ParlaMint-UA_2017-05-16-m1.u43.p4.sent5	Ні, це не шлях.
ParlaMint-UA_2017-05-16-m1.u43.p4.sent6	Тому мусить бути так, як це є в Америці так, як це в Європі, мусить бути інституція, котра відповідальна за ліквідацію незаконної корупційної схеми.
ParlaMint-UA_2017-05-16-m1.u43.p4.sent7	Дякую за увагу.
ParlaMint-UA_2017-05-16-m1.u44.p1.sent1	Дякую.
ParlaMint-UA_2017-05-16-m1.u44.p2.sent1	Від Радикальної партії – Мосійчук Ігор Володимирович, будь ласка.
ParlaMint-UA_2017-05-16-m1.u45.p1.sent1	Шановний український народ!
ParlaMint-UA_2017-05-16-m1.u45.p1.sent2	Шановний український парламент!
ParlaMint-UA_2017-05-16-m1.u45.p1.sent3	Звичайно, суспільство потребує широкої дискусії щодо боротьби з корупцією в Україні.
ParlaMint-UA_2017-05-16-m1.u45.p1.sent4	Адже створивши масу антикорупційних органів, призначивши їм величезні-величезні заробітні плати, яких навіть у думках не можуть уявити наші селяни, наші робітники.
ParlaMint-UA_2017-05-16-m1.u45.p1.sent5	Ми абсолютно не бачимо жодних результатів.
ParlaMint-UA_2017-05-16-m1.u45.p2.sent1	Більше того, ми бачимо повне правове невігластво з боку антикорупційних прокурорів, з боку НАБУ.
ParlaMint-UA_2017-05-16-m1.u45.p3.sent1	Фракція Радикальної партії пропонує на дані громадські слухання запросити антикорупційних прокурорів і детективів НАБУ.
ParlaMint-UA_2017-05-16-m1.u45.p3.sent2	Ми їм подаруємо, за власний кошт купимо Кримінально-процесуальний кодекс і навчимо їх працювати виключно за законом, тому що боротьба з корупцією це не просто слова, це не піар у медіапросторі, це клопітлива робота – робота згідно чинного законодавства.
ParlaMint-UA_2017-05-16-m1.u45.p3.sent3	І ніхто, ніколи і не за яких обставин не мусить переписувати Конституцію і закони України під окремо взятих людей, якби вони себе не назвали антикорупціонерами чи ким завгодно, тому що потім антикорупціонери у нас виявляються найбільшими корупціонерами.
ParlaMint-UA_2017-05-16-m1.u45.p3.sent4	Слава Україні!
ParlaMint-UA_2017-05-16-m1.u46.p1.sent1	Колеги, обговорення завершено.
ParlaMint-UA_2017-05-16-m1.u46.p1.sent2	Ми переходимо до прийняття рішення я прошу всіх зайти в зал і приготуватись до голосування.
ParlaMint-UA_2017-05-16-m1.u46.p2.sent1	Прошу секретаріат Верховної Ради запросити депутатів і прошу голів фракцій запросити депутатів.
ParlaMint-UA_2017-05-16-m1.u46.p3.sent1	Отже, колеги, я нагадую, що згідно статті 18 Закону "Про запобігання корупції" щороку до 1 червня парламент зобов’язаний проводити парламентські слухання на тему про стан реалізації засад антикорупційної політики в Україні.
ParlaMint-UA_2017-05-16-m1.u46.p3.sent2	І тому прошу усіх підтримати даний проект Постанови, щоб ми виконали свої зобов’язання перед законодавством, яке ми і приймали в рамках антикорупційного пакету законів.
ParlaMint-UA_2017-05-16-m1.u46.p4.sent1	Отже, колеги, прошу зайняти робочі місця, ми переходимо до голосування.
ParlaMint-UA_2017-05-16-m1.u46.p5.sent1	І я ставлю на голосування проект Постанови про проведення 24 травня 2017 року парламентських слухань на тему "Стан реалізації засад антикорупційної політики в Україні" 24 травня 2017 року (номер 6126) за основу і в цілому.
ParlaMint-UA_2017-05-16-m1.u46.p6.sent1	Прошу проголосувати, прошу підтримати.
ParlaMint-UA_2017-05-16-m1.u46.p6.sent2	Голосуємо, колеги.
ParlaMint-UA_2017-05-16-m1.u46.p6.sent3	Прошу підтримати.
ParlaMint-UA_2017-05-16-m1.u46.p7.sent1	За-239
ParlaMint-UA_2017-05-16-m1.u46.p8.sent1	Рішення прийнято, постанова прийнята.
ParlaMint-UA_2017-05-16-m1.u46.p9.sent1	Переходимо до наступного питання порядку денного – це проект Закону про внесення доповнення до Кодексу України про адміністративні правопорушення щодо заборони виготовлення та пропаганди георгіївської стрічки (номер 2987).
ParlaMint-UA_2017-05-16-m1.u46.p9.sent2	І прошу підтримати розгляд її за скороченою процедурою, колеги.
ParlaMint-UA_2017-05-16-m1.u46.p10.sent1	Прошу підтримати, прошу проголосувати розгляд за скороченою процедурою.
ParlaMint-UA_2017-05-16-m1.u46.p10.sent2	Голосуємо.
ParlaMint-UA_2017-05-16-m1.u46.p11.sent1	За-149
ParlaMint-UA_2017-05-16-m1.u46.p12.sent1	Колеги, не встигли всі.
ParlaMint-UA_2017-05-16-m1.u46.p12.sent2	Я ще раз поставлю.
ParlaMint-UA_2017-05-16-m1.u46.p13.sent1	І я ще раз ставлю, прошу сконцентруватися, за скороченою процедурою проект Закону 2987.
ParlaMint-UA_2017-05-16-m1.u46.p14.sent1	Прошу проголосувати, кожен голос має вагу.
ParlaMint-UA_2017-05-16-m1.u46.p14.sent2	Прошу підтримати, голосуємо.
ParlaMint-UA_2017-05-16-m1.u46.p14.sent3	Прошу проголосувати за скорочену процедуру.
ParlaMint-UA_2017-05-16-m1.u46.p14.sent4	Прошу підтримати.
ParlaMint-UA_2017-05-16-m1.u46.p15.sent1	За-174
ParlaMint-UA_2017-05-16-m1.u46.p16.sent1	Рішення прийнято.
ParlaMint-UA_2017-05-16-m1.u46.p17.sent1	І я запрошую до доповіді народного депутата України Геращенка Антона Юрійовича, він буде доповідати і як автор, і від комітету.
ParlaMint-UA_2017-05-16-m1.u46.p17.sent2	І тому я даю три хвилини.
ParlaMint-UA_2017-05-16-m1.u46.p17.sent3	Достатньо буде, Антон?
ParlaMint-UA_2017-05-16-m1.u47.p1.sent1	Більш, ніж достатньо.
ParlaMint-UA_2017-05-16-m1.u48.p1.sent1	Прошу, три хвилини даю і для доповіді, і для співдоповіді.
ParlaMint-UA_2017-05-16-m1.u48.p1.sent2	Будь ласка.
ParlaMint-UA_2017-05-16-m1.u49.p1.sent1	Шановний Голово, шановні народні депутати, шановний український народе!
ParlaMint-UA_2017-05-16-m1.u49.p1.sent2	Цей законопроект направлений і має на своїй меті протидію російській агресії в Україні.
ParlaMint-UA_2017-05-16-m1.u49.p1.sent3	Річ у тому, що так звана георгіївська стрічка або колорадська стрічка вже давно є символом російської агресії проти України.
ParlaMint-UA_2017-05-16-m1.u49.p1.sent4	Починаючи з 2005 року, російська пропаганда використовує георгіївську стрічку для того, щоб розколювати українську націю, розколювати український народ.
ParlaMint-UA_2017-05-16-m1.u49.p2.sent1	Ми вже маємо позитивний досвід прийняття Закону про кримінальну відповідальність за використання нацистської та комуністичної символіки.
ParlaMint-UA_2017-05-16-m1.u49.p2.sent2	Цим законопроектом пропонується ввести адміністративну відповідальність за ношення так званої георгіївської стрічки під час масових заходів, що визиває, як ви знаєте, збудження у багатьох українських патріотів.
ParlaMint-UA_2017-05-16-m1.u49.p2.sent3	Причому в цьому законі передбачені виключення для ветеранів війни, які мають нагороди, які тримають в себе частину георгіївської стрічки, мається виключення для музеїв і передбачені всі ті самі виключення, які є для Закону про заборону націоналістичної.
ParlaMint-UA_2017-05-16-m1.u49.p2.sent4	націонал-соціалістичної та комуністичної символіки.
ParlaMint-UA_2017-05-16-m1.u49.p2.sent5	Таким чином цей закон буде протидіяти намаганням російської пропаганди розколювати українську націю, український народ.
ParlaMint-UA_2017-05-16-m1.u49.p3.sent1	Пропоную проголосувати цей закон за основу і в цілому.
ParlaMint-UA_2017-05-16-m1.u49.p3.sent2	Для того, щоби зараз люди не втручалися в бійки, а визивали поліцію, поліція складала адміністративний протокол, суд його розглядав.
ParlaMint-UA_2017-05-16-m1.u49.p3.sent3	Якщо будуть законні підставі – особи, які будуть використовувати цю стрічку проти інтересів народу України в інтересах російської пропаганди, платили штрафи до бюджету.
ParlaMint-UA_2017-05-16-m1.u49.p3.sent4	Дякую за увагу.
ParlaMint-UA_2017-05-16-m1.u50.p1.sent1	Прошу провести запис: два – за, два – проти.
ParlaMint-UA_2017-05-16-m1.u50.p2.sent1	Лінько Дмитро Володимирович.
ParlaMint-UA_2017-05-16-m1.u51.p1.sent1	Дмитро Лінько, Радикальна партія.
ParlaMint-UA_2017-05-16-m1.u51.p2.sent1	Шановні колеги, я хочу нагадати тим, хто забув 14-й рік, коли тільки починалася війна, наших військових зупиняли якраз з георгіївськими стрічками.
ParlaMint-UA_2017-05-16-m1.u51.p2.sent2	Це був знак, який відрізняв українські сили і сили ворога.
ParlaMint-UA_2017-05-16-m1.u51.p3.sent1	Хочу нагадати, що георгіївська стрічка не має ніякого відношення до Другої світової війни і як символ була вигадана російською пропагандою.
ParlaMint-UA_2017-05-16-m1.u51.p4.sent1	Цей закон дуже простий, і ми можемо приймати його одразу в цілому.
ParlaMint-UA_2017-05-16-m1.u51.p4.sent2	Він не стосується нагород, і ті ветерани, які мають нагороди, вони можуть спокійно їх носити.
ParlaMint-UA_2017-05-16-m1.u51.p4.sent3	Але для того, щоб на наших вулицях кожного разу проросійські сили і "п’ята колона" тут не створювали свої провокації, не використовували свої, антиукраїнські, символи для того, щоб розхитувати ситуацію в Україні, ми повинні очистити наші мізки, очистити наші голови, тому що в гібридній війні ми воюємо не тільки зброєю, а ми воюємо пропагандою і ідеями.
ParlaMint-UA_2017-05-16-m1.u51.p4.sent4	Тому ми маємо пропагувати українські символи, українські ідеали і ідеї.
ParlaMint-UA_2017-05-16-m1.u51.p4.sent5	А те, що нам нав’язує ворог: свої символи, свою історію – і все це намагається нам впихнути, ми маємо заборонити.
ParlaMint-UA_2017-05-16-m1.u51.p4.sent6	Тому дуже правильний закон, прошу всіх підтримати.
ParlaMint-UA_2017-05-16-m1.u52.p1.sent1	Дякую.
ParlaMint-UA_2017-05-16-m1.u52.p2.sent1	Береза Юрій Миколайович, "Народний фронт", будь ласка.
ParlaMint-UA_2017-05-16-m1.u53.p1.sent1	Шановні колеги, по-перше, я хочу вас поздоровити сьогодні з черговою річницею перемоги українського козацтва, яка відбулася 16 травня 1648 року в Княжих Байраках під Жовтими Водами.
ParlaMint-UA_2017-05-16-m1.u53.p1.sent2	Тоді українське військо разом з татарським військом вперше показало на міжнародному рівні, що є спільна армія.
ParlaMint-UA_2017-05-16-m1.u53.p2.sent1	А тепер я звертаюсь до великих.
ParlaMint-UA_2017-05-16-m1.u53.p2.sent2	нащадків великих предків.
ParlaMint-UA_2017-05-16-m1.u53.p2.sent3	Ви знаєте, коли цирк імені Радянського Союзу – отой, що сидить тут ліворуч, – виступає і говорить про якісь святі речі для них, і махаючи при цьому цією клятою, клятою георгіївською стрічкою, яка була започаткована після знищення Запорізької Січі, мені не просто стає соромно і сумно, мені хочеться взяти кулемет і все ж таки положити цю всю наволоч!
ParlaMint-UA_2017-05-16-m1.u53.p3.sent1	До яких пір ми будемо терпіти наругу "п’ятої колони"?!
ParlaMint-UA_2017-05-16-m1.u53.p3.sent2	До яких пір вони будуть ковзати на історії і на пам’яті наших дідів?!
ParlaMint-UA_2017-05-16-m1.u53.p4.sent1	Тому я закликаю.
ParlaMint-UA_2017-05-16-m1.u53.p4.sent2	По-перше, ми повинні проголосувати і забути, як про страшний сон, про цю "радянську імперію", про цих клоунів, які до сих пір йорзають на пам’яті наших дідів, про цих клоунів, які "танцюють на кістках" наших дідів!
ParlaMint-UA_2017-05-16-m1.u53.p4.sent3	Соромно!
ParlaMint-UA_2017-05-16-m1.u53.p5.sent1	Я закликаю весь зал, особливо, хто зараз знаходиться в кулуарах.
ParlaMint-UA_2017-05-16-m1.u53.p5.sent2	Прошу, прийдіть і проголосуйте.
ParlaMint-UA_2017-05-16-m1.u53.p5.sent3	І давайте, просто ця Верховної Ради закриє ще одну історичну несправедливість, придумане радянським, "совіцьким агітпромом".
ParlaMint-UA_2017-05-16-m1.u53.p5.sent4	Слава Україні!
ParlaMint-UA_2017-05-16-m1.u54.p1.sent1	Романова Анна Антоліївна передає слово Семенусі Роману.
ParlaMint-UA_2017-05-16-m1.u54.p1.sent2	Будь ласка.
ParlaMint-UA_2017-05-16-m1.u55.p1.sent1	Семенуха Роман, фракція "Об’єднання "Самопоміч".
ParlaMint-UA_2017-05-16-m1.u55.p2.sent1	Шановні колеги!
ParlaMint-UA_2017-05-16-m1.u55.p2.sent2	Шановний пане Голово!
ParlaMint-UA_2017-05-16-m1.u55.p2.sent3	Фракція "Самопоміч", безумовно, буде підтримувати цю ідею, оскільки очевидно, що і георгіївська стрічка стала вбивства українців в Україні.
ParlaMint-UA_2017-05-16-m1.u55.p2.sent4	І беззастережно ми маємо прийняти цей закон.
ParlaMint-UA_2017-05-16-m1.u55.p3.sent1	Але я хотів би, щоб ми сьогодні в контексті цього законопроекту поговорили про агресію, війну значно глибше і чесніше.
ParlaMint-UA_2017-05-16-m1.u55.p3.sent2	Якою б мала бути відповідь української держави на вторгнення "русского мира" на зовнішню агресію?
ParlaMint-UA_2017-05-16-m1.u55.p3.sent3	Чи непритягнення до відповідальності і поліцейських, які 9 травня цього року в місті Дніпро били ветеранів сучасної україно-російської війни?
ParlaMint-UA_2017-05-16-m1.u55.p3.sent4	Чи непритягнення до відповідальності було би відповіддю тих людей, які били ветеранів війни в Полтаві на весні цього року?
ParlaMint-UA_2017-05-16-m1.u55.p4.sent1	Скажіть мені, чи не гідним опором російському імперіалізму було нарешті скасування ліцензії телеканалу "Інтер", який десятки років несе ворожнечу?
ParlaMint-UA_2017-05-16-m1.u55.p4.sent2	Який розпалює ворожнечу, якраз і несе той самий "русский мир" всередину нашої країни?
ParlaMint-UA_2017-05-16-m1.u55.p5.sent1	Я переконаний, що заборона георгіївської стрічки на четвертий рік війни поруч з тим, що ми досі війну не назвали війною, вибачте, є цинізмом.
ParlaMint-UA_2017-05-16-m1.u55.p5.sent2	Я думаю, що ті депутати, які справді хочуть чинити опір російському імперіалізму і цій гібридній війні, мають негайно розглянути Закон "Про тимчасово окуповані території", саме той закон, який покликаний відновити державний суверенітет України, закон, який захистить наших воїнів, закон, який захистить наших солдатів, закон, який врешті-решт перекладе всю юридичну відповідальність за агресію на Російську Федерацію, закон, який, справді, відновить справедливість і визнає реальність.
ParlaMint-UA_2017-05-16-m1.u55.p5.sent3	Закликаємо Голову Верховної Ради негайно винести цей законопроект на розгляд.
ParlaMint-UA_2017-05-16-m1.u55.p5.sent4	Дякую.
ParlaMint-UA_2017-05-16-m1.u56.p1.sent1	Від "Опозиційного блоку" Шуфрич Нестор Іванович.
ParlaMint-UA_2017-05-16-m1.u57.p1.sent1	Дякую.
ParlaMint-UA_2017-05-16-m1.u57.p1.sent2	Шановний головуючий, шановні колеги, як ви думаєте, яке було перше рішення, одне з перших рішень радянської влади в 1917 році в листопаді?
ParlaMint-UA_2017-05-16-m1.u57.p1.sent3	Саме заборона георгіївської стрічки.
ParlaMint-UA_2017-05-16-m1.u57.p1.sent4	Чому?
ParlaMint-UA_2017-05-16-m1.u57.p1.sent5	Котляревський Петро, відомий воєначальник, громадський діяч, українець за походженням, кавалер Ордена Святого Георгія другого ступеня.
ParlaMint-UA_2017-05-16-m1.u57.p1.sent6	Безбородько Ілля, відомий громадський діяч, генерал, нагороджений Орденом Святого Георгія третього ступеня.
ParlaMint-UA_2017-05-16-m1.u57.p1.sent7	Десятки, десятки представників української аристократії нагороджені цим славетним орденом за особисту хоробрість.
ParlaMint-UA_2017-05-16-m1.u57.p1.sent8	Тисячі українських селян, які служили в армії, нагороджені Георгіївськими хрестами за особисту хоробрість.
ParlaMint-UA_2017-05-16-m1.u57.p1.sent9	До речі, орден було засновано після відомий подій Запорізькою Січчю, а наші козаки пішли захищати відповідні кордони.
ParlaMint-UA_2017-05-16-m1.u57.p1.sent10	Саме з Георгіївськими хрестами було приєднано Крим, я кажу приєднано до сучасної території України.
ParlaMint-UA_2017-05-16-m1.u57.p1.sent11	І з Георгіївськими хрестами захищали Крим і Севастополь в 70-і роки ХІХ століття.
ParlaMint-UA_2017-05-16-m1.u57.p1.sent12	В 1941 році восени було відновлено георгіївську стрічку як гвардійську, а в 43-му році Орден Слави отримав відповідні кольори як солдатський орден.
ParlaMint-UA_2017-05-16-m1.u57.p1.sent13	Ми сьогодні відмовляємось від нашої слави, від слави наших предків, ми відмовляємось від історії, а значить ви не маєте майбутнє.
ParlaMint-UA_2017-05-16-m1.u57.p1.sent14	Зробивши людей нищими ви зараз відволікаєте увагу від того, що їм немає що їсти.
ParlaMint-UA_2017-05-16-m1.u57.p1.sent15	Нормальна влада дає і хліба, і зрелищ.
ParlaMint-UA_2017-05-16-m1.u57.p1.sent16	А ви.
ParlaMint-UA_2017-05-16-m1.u58.p1.sent1	Дякую.
ParlaMint-UA_2017-05-16-m1.u58.p2.sent1	Колеги, і по хвилині Олег Барна і Сергій Власенко, і Мельничук.
ParlaMint-UA_2017-05-16-m1.u58.p2.sent2	Будь ласка, в послідовності в такій як я називав.
ParlaMint-UA_2017-05-16-m1.u58.p2.sent3	Барна, включіть мікрофон.
ParlaMint-UA_2017-05-16-m1.u58.p2.sent4	А, ні, він буде від трибуни.
ParlaMint-UA_2017-05-16-m1.u58.p2.sent5	Будь ласка.
ParlaMint-UA_2017-05-16-m1.u59.p1.sent1	Шановні колеги, даний законопроект фракція "Блоку Петра Порошенка" буде підтримувати.
ParlaMint-UA_2017-05-16-m1.u59.p1.sent2	Він спрямований на введення адміністративного покарання у вигляді високих штрафів для адептів руського мира, які виготовляють і пропагують оцей, так би мовити, імперський символ.
ParlaMint-UA_2017-05-16-m1.u59.p2.sent1	Відверто кажучи, ми мали питання це законотворчо вирішити ще у 2014 році, коли сепаратисти-окупанти, використовуючи оцей символ Другої світової війни, використали його для того, щоб нищити українські міста, для того, щоб вбивати українських синів, для того, щоб перетворити його у символ братовбивчої війни.
ParlaMint-UA_2017-05-16-m1.u59.p2.sent2	І поряд з тим, якби вони хотіли цей символ вберегти, вони би його не заляпали кров’ю українських героїв.
ParlaMint-UA_2017-05-16-m1.u59.p3.sent1	Та поряд з тим події останнього тижня вказують на те, що оці символи Другої світової війни, свято Перемоги, свято Перемоги у Другій світовій війні Кремлем використовується.
ParlaMint-UA_2017-05-16-m1.u60.p1.sent1	30 секунд, завершуйте.
ParlaMint-UA_2017-05-16-m1.u61.p1.sent1	пропаганди свої імперських амбіцій.
ParlaMint-UA_2017-05-16-m1.u61.p1.sent2	Давно георгіївська стрічка стала символом російського шовінізму, зверхності над іншими народами задля розповсюдження своїх імперських амбіцій.
ParlaMint-UA_2017-05-16-m1.u61.p1.sent3	А тому ми повинні виключно зробити все належне, щоб вшанувати істинних героїв в боротьбі за незалежність України і в боротьбі з фашизмом, а "колорадів" ізолювати і по можливості утилізувати.
ParlaMint-UA_2017-05-16-m1.u61.p2.sent1	Слава борцям за волю України!
ParlaMint-UA_2017-05-16-m1.u62.p1.sent1	Сергій Власенко одна хвилина.
ParlaMint-UA_2017-05-16-m1.u63.p1.sent1	Дякую, шановні колеги!
ParlaMint-UA_2017-05-16-m1.u63.p2.sent1	Фракція "Батьківщина" підтримає цей законопроект, абсолютно беззаперечно, тут немає жодних проблем.
ParlaMint-UA_2017-05-16-m1.u63.p2.sent2	В мене просто є єдине питання, а як ми всі будемо відноситися до того, що 9 травня цього року Липецька фабрика була обвішана георгіївськими стрічками, що Липецька фабрика випускала і продовжує випускати цукерки з георгіївською стрічною, що люди ці сплачують податки в країну-агресора, мільйони доларів Сполучених Штатів Америки, отримують дивіденди звідти.
ParlaMint-UA_2017-05-16-m1.u63.p2.sent3	Давайте, прийнявши цей закон, приймемо закон, яким ми введемо адміністративну відповідальність за отримання дивідендів із підприємств, які працюють на території Російської Федерації і запровадимо санкцію, яка передбачена Кодексом про адміністративні порушення, конфіскація цих грошових коштів в державний бюджет України, а також конфіскація знаряддя злочину.
ParlaMint-UA_2017-05-16-m1.u63.p2.sent4	і так дуже швидко Петро Олексійович виконає свій обов’язок по продажу Липецької фабрики, бо вона конфіскована в Український державний бюджет.
ParlaMint-UA_2017-05-16-m1.u63.p2.sent5	Давайте говорити про це, давайте говорити не лише про загиблих героїв, про яких.
ParlaMint-UA_2017-05-16-m1.u64.p1.sent1	5 секунд.
ParlaMint-UA_2017-05-16-m1.u65.p1.sent1	Про яких треба говорити, але давайте говорити, що на чолі нашої держави стоїть людина.
ParlaMint-UA_2017-05-16-m1.u66.p1.sent1	Дякую.
ParlaMint-UA_2017-05-16-m1.u66.p2.sent1	Сергій Мельничук одна хвилина.
ParlaMint-UA_2017-05-16-m1.u66.p2.sent2	І заключний виступ буде – Андрій Іллєнко.
ParlaMint-UA_2017-05-16-m1.u66.p3.sent1	І я прошу заходити в зал, прошу голів фракцій запросити депутатів в зал. Будь ласка, Сергій Мельничук.
ParlaMint-UA_2017-05-16-m1.u67.p1.sent1	Шановні колеги, шановний український народе!
ParlaMint-UA_2017-05-16-m1.u67.p1.sent2	В 2014 році, коли ми захищали країну, нашу незалежність, нами були вилучені кілометри, я не перебільшую, кілометри георгіївських стрічок, це були рулони і ці рулони не відносяться до тих стрічок наших дідів, які воювали, до тих наших предків, які отримували нагороди, в цьому законопроекті вони розрізняються.
ParlaMint-UA_2017-05-16-m1.u67.p2.sent1	Але хочу звернутися до тих, хто пропонує цей законопроект.
ParlaMint-UA_2017-05-16-m1.u67.p2.sent2	Чому цей законопроект подається саме після так званих подій 9 травня, чому ті люди, які створили цю подію там, вже відпущені під заставу?
ParlaMint-UA_2017-05-16-m1.u67.p2.sent3	Чому не покарані всі міліціянти чи поліціянти, які до цього причетні, а вихваляється МВС?
ParlaMint-UA_2017-05-16-m1.u67.p2.sent4	Ні, мають відповідати всі, включаючи міністра.
ParlaMint-UA_2017-05-16-m1.u67.p2.sent5	Дякую.
ParlaMint-UA_2017-05-16-m1.u68.p1.sent1	І заключний виступ – Андрій Іллєнко, одна хвилина.
ParlaMint-UA_2017-05-16-m1.u68.p1.sent2	Прошу заходити в зал, приготуватися до прийняття рішення.
ParlaMint-UA_2017-05-16-m1.u68.p1.sent3	Будь ласка, запросіть депутатів в зал.
ParlaMint-UA_2017-05-16-m1.u69.p1.sent1	Андрій Іллєнко, "Всеукраїнське об’єднання "Свобода".
ParlaMint-UA_2017-05-16-m1.u69.p2.sent1	Насправді це добре, що сьогодні, дуже добре, що ми сьогодні розглядаємо цей законопроект і я дуже сподіваюся, що знайдеться 226 депутатів, які проголосують "за" і все-таки українців більше, ніж ватників у Верховній Раді.
ParlaMint-UA_2017-05-16-m1.u69.p2.sent2	Але дуже погано, що такі законопроекти виносяться тільки після того, як проблема стає вже величезною, як це сталося на 9 травня, коли просто по всій Україні була спроба сепаратистського реваншу.
ParlaMint-UA_2017-05-16-m1.u69.p3.sent1	Я хочу сказати, що ще два роки тому до того, як був зареєстрований цей законопроект, який ми зараз розглядаємо, ми, свободівці, зареєстрували системний законопроект про заборону пропаганди імперіалістичних ідей, де передбачена не просто адміністративна відповідальність, а в тому числі і кримінальна відповідальність за подібні дії, якщо, наприклад, вони вчиняються повторно, ми передбачаємо відповідальність до тих, хто розповсюджує, роздає, ввозить в Україну ці георгіївські ленточки і тому подібне.
ParlaMint-UA_2017-05-16-m1.u69.p3.sent2	Там є дуже багато речей, на жаль, в цьому законі є прогалини, але треба голосувати "за", це тест для українського парламенту.
ParlaMint-UA_2017-05-16-m1.u70.p1.sent1	Колеги, прошу заходити в зал і два слова скажу.
ParlaMint-UA_2017-05-16-m1.u70.p1.sent2	Я історик і можу дуже довго говорити про історію георгіївської стрічки, нагадувати про Власова, армія якого воювала в нацистській армії Гітлера, але ми говоримо про сьогодення.
ParlaMint-UA_2017-05-16-m1.u70.p1.sent3	І я хочу нагадати, сьогодні йде війна і Георгіївська стрічка стала символом окупаційної війни Російської Федерації проти України.
ParlaMint-UA_2017-05-16-m1.u70.p1.sent4	Ці стрічки сьогодні носять ті, хто розв’язав війну проти України, хто щоденно стріляє у наших воїнів, хто вбиває мирних жителів Авдіївки і інших міст, від Майдану і до сьогодні цей символ став символом російської агресії, і елементом для дестабілізації в Україні.
ParlaMint-UA_2017-05-16-m1.u70.p1.sent5	Я сподіваюся, парламент об’єднається, щоб ми не допустили більше таких провокацій, які були, зокрема, і востаннє, 9 травня в Дніпрі.
ParlaMint-UA_2017-05-16-m1.u70.p1.sent6	Колеги, я прошу всіх об’єднатись і ще раз показати, що це український парламент, який за стабільність, за розвиток української держави і за українську перемогу.
ParlaMint-UA_2017-05-16-m1.u70.p2.sent1	І я ставлю на голосування проект Закону про внесення доповнення до Кодексу України про адміністративні правопорушення щодо заборони виготовлення та пропаганди георгіївської стрічки (номер 2987) за основу і в цілому.
ParlaMint-UA_2017-05-16-m1.u70.p2.sent2	Прошу підтримати, прошу проголосувати, колеги.
ParlaMint-UA_2017-05-16-m1.u70.p2.sent3	Голосуємо, патріоти-українці, голосуємо!
ParlaMint-UA_2017-05-16-m1.u70.p2.sent4	Прошу підтримати, 2987, в цілому.
ParlaMint-UA_2017-05-16-m1.u70.p2.sent5	Прошу підтримати, прошу проголосувати, голосуємо.
ParlaMint-UA_2017-05-16-m1.u70.p3.sent1	За-238
ParlaMint-UA_2017-05-16-m1.u70.p4.sent1	238 – за.
ParlaMint-UA_2017-05-16-m1.u70.p4.sent2	Закон прийнято.
ParlaMint-UA_2017-05-16-m1.u70.p5.sent1	Я впевнений це важливий закон для України.
ParlaMint-UA_2017-05-16-m1.u70.p5.sent2	Прошу по фракціям включити.
ParlaMint-UA_2017-05-16-m1.u70.p5.sent3	"Блок Петра Порошенка" – 97, "Народний фронт" – 57, "Опозиційний блок" – 0, "Об’єднання "Самопоміч" – 21, Радикальна партія – 18, "Батьківщина" – 12, "Воля народу" – 5, "Партія "Відродження" – 2.
ParlaMint-UA_2017-05-16-m1.u70.p6.sent1	Колеги, наступний в порядку денному блок питань "включення в порядок денний сесії".
ParlaMint-UA_2017-05-16-m1.u70.p6.sent2	Я хочу нагадати, що ми узгодили, що у вівторок ми включаємо в порядок денний сесії депутатські ініціативи, а в четвер – урядові ініціативи.
ParlaMint-UA_2017-05-16-m1.u70.p6.sent3	Усі мали можливість ознайомитись з тими питаннями, які включаються в порядок денний сесії.
ParlaMint-UA_2017-05-16-m1.u70.p6.sent4	Колеги, прошу не розходитись, зараз не буде обговорення, зараз будуть швидкі голосування.
ParlaMint-UA_2017-05-16-m1.u70.p6.sent5	Тому я дуже прошу всіх приготуватись до голосування, я буду називати кожен законопроект і потім зал буде визначатись шляхом голосування.
ParlaMint-UA_2017-05-16-m1.u70.p6.sent6	Колеги, будь ласка, не виходьте з залу.
ParlaMint-UA_2017-05-16-m1.u70.p7.sent1	І ми переходимо до розгляду цього блоку.
ParlaMint-UA_2017-05-16-m1.u70.p7.sent2	Перший: проект Закону про внесення змін до Закону України "Про освіту" щодо особливостей доступу осіб з особливими освітніми потребами до освітніх послуг (номер 6437).
ParlaMint-UA_2017-05-16-m1.u70.p8.sent1	Лишень включення в порядок денний сесії, щоб міг комітет розглядати, прошу проголосувати, прошу підтримати це комітет Співаковського, прошу підтримати.
ParlaMint-UA_2017-05-16-m1.u70.p9.sent1	За-231
ParlaMint-UA_2017-05-16-m1.u70.p10.sent1	Рішення прийнято.
ParlaMint-UA_2017-05-16-m1.u70.p11.sent1	Наступний проект Закону про внесення змін до Житлового кодексу Української РСР та інших законодавчих актів України щодо забезпечення прав власників (користувачів) приміщень жилого будинку (6424). Скуратовський Сергій Іванович.
ParlaMint-UA_2017-05-16-m1.u70.p11.sent2	Комітет пропонує.
ParlaMint-UA_2017-05-16-m1.u70.p11.sent3	Прошу проголосувати, прошу підтримати.
ParlaMint-UA_2017-05-16-m1.u70.p11.sent4	6424, прошу підтримати.
ParlaMint-UA_2017-05-16-m1.u70.p11.sent5	Голосуємо лишень включення у порядок денний сесії.
ParlaMint-UA_2017-05-16-m1.u70.p12.sent1	За-189
ParlaMint-UA_2017-05-16-m1.u70.p13.sent1	Рішення не прийнято.
ParlaMint-UA_2017-05-16-m1.u70.p14.sent1	Наступний проект Закону про внесення змін до Закону України "Про Держаний бюджет України на 2017 рік" (щодо забезпечення фінансування місцевих виборів).
ParlaMint-UA_2017-05-16-m1.u70.p15.sent1	Я хочу нагадати, що на останній Погоджувальній раді дуже гостро підняли це питання про забезпечення фінансування місцевих виборів.
ParlaMint-UA_2017-05-16-m1.u70.p15.sent2	Всі, хто є в цьому зацікавлені, прошу підтримати включити у порядок денний сесії.
ParlaMint-UA_2017-05-16-m1.u70.p15.sent3	6431, прошу підтримати, прошу проголосувати.
ParlaMint-UA_2017-05-16-m1.u70.p16.sent1	Голосуємо, колеги.
ParlaMint-UA_2017-05-16-m1.u70.p16.sent2	Змобілізуємося і проголосуємо.
ParlaMint-UA_2017-05-16-m1.u70.p16.sent3	Це фінансування місцевих виборів.
ParlaMint-UA_2017-05-16-m1.u70.p17.sent1	За-217
ParlaMint-UA_2017-05-16-m1.u70.p18.sent1	Колеги, я ще раз озвучу, бо не вистачило всього кілька голосів.
ParlaMint-UA_2017-05-16-m1.u70.p18.sent2	Це лишень включення у порядок денний законопроекту, який передбачає зміни до бюджету і щодо фінансування місцевих виборів.
ParlaMint-UA_2017-05-16-m1.u70.p19.sent1	Колеги, це не є питання будь-якої політичної партії, це питання і обов’язки всієї держави і кожного депутата.
ParlaMint-UA_2017-05-16-m1.u70.p19.sent2	Давайте відкинемо політику і включимо в порядок денний сесії.
ParlaMint-UA_2017-05-16-m1.u70.p20.sent1	Колеги, прошу сконцентруватися, кожний голос має вагу.
ParlaMint-UA_2017-05-16-m1.u70.p20.sent2	Будь ласка, займіть робочі місця.
ParlaMint-UA_2017-05-16-m1.u70.p20.sent3	Я ще раз ставлю на голосування проект Закону про внесення змін до Закону України "Про державний бюджет" (щодо забезпечення фінансування місцевих виборів) (6431).
ParlaMint-UA_2017-05-16-m1.u70.p20.sent4	Лишень включення в порядок денний сесії.
ParlaMint-UA_2017-05-16-m1.u70.p20.sent5	Прошу проголосувати, прошу підтримати, колеги.
ParlaMint-UA_2017-05-16-m1.u70.p20.sent6	Голосуємо, прошу підтримати.
ParlaMint-UA_2017-05-16-m1.u70.p21.sent1	Прошу підтримати, колеги.
ParlaMint-UA_2017-05-16-m1.u70.p21.sent2	Уважно!
ParlaMint-UA_2017-05-16-m1.u70.p22.sent1	За-228
ParlaMint-UA_2017-05-16-m1.u70.p23.sent1	Рішення прийнято.
ParlaMint-UA_2017-05-16-m1.u70.p24.sent1	Наступний: проект Закону про внесення змін до Закону України "Про державну підтримку розвитку індустрії програмної продукції" щодо розроблення трирічних планів заходів з підтримки розвитку індустрії програмної продукції (6160).
ParlaMint-UA_2017-05-16-m1.u70.p24.sent2	Це є Комітет з питань інформатизації та зв’язку.
ParlaMint-UA_2017-05-16-m1.u70.p25.sent1	Прошу підтримати включення у порядок денний сесії.
ParlaMint-UA_2017-05-16-m1.u70.p25.sent2	Прошу проголосувати 6160 – включення у порядок денний сесії.
ParlaMint-UA_2017-05-16-m1.u70.p25.sent3	Прошу підтримати, колеги.
ParlaMint-UA_2017-05-16-m1.u70.p25.sent4	Голосуємо.
ParlaMint-UA_2017-05-16-m1.u70.p26.sent1	За-196
ParlaMint-UA_2017-05-16-m1.u70.p27.sent1	Рішення не прийнято.
ParlaMint-UA_2017-05-16-m1.u70.p28.sent1	Наступний: проект Закону про внесення змін до статті 4 Закону України "Про поводження з радіоактивними відходами" щодо удосконалення механізму фінансування поводження з радіоактивними відходами.
ParlaMint-UA_2017-05-16-m1.u70.p29.sent1	Колеги, це питання екологічної політики.
ParlaMint-UA_2017-05-16-m1.u70.p29.sent2	І в мене є величезне прохання до вас, наступного тижня має бути блок екологічної політики – тут відкинуті будь-які політичні протиріччя – і підтримати включення у порядок денний сесії.
ParlaMint-UA_2017-05-16-m1.u70.p30.sent1	Отже, шановні колеги, 6435, включення у порядок денний сесії, Комітет екологічної політики.
ParlaMint-UA_2017-05-16-m1.u70.p30.sent2	Прошу проголосувати, прошу підтримати.
ParlaMint-UA_2017-05-16-m1.u70.p30.sent3	Голосуємо, колеги!
ParlaMint-UA_2017-05-16-m1.u70.p30.sent4	Прошу підтримати.
ParlaMint-UA_2017-05-16-m1.u70.p31.sent1	В нас весь час було розуміння спільне по питанням екологічної політики, я сподіваюсь, і зараз ми його продемонструємо.
ParlaMint-UA_2017-05-16-m1.u70.p32.sent1	За-214
ParlaMint-UA_2017-05-16-m1.u70.p33.sent1	Колеги, будь ласка, займіть робочі місця!
ParlaMint-UA_2017-05-16-m1.u70.p33.sent2	В чому може бути дискусія?
ParlaMint-UA_2017-05-16-m1.u70.p33.sent3	Ні-ні-ні-ні!
ParlaMint-UA_2017-05-16-m1.u70.p33.sent4	Давайте ви краще запросіть депутатів в зал, передзвоніть, кого поруч з вами нема.
ParlaMint-UA_2017-05-16-m1.u70.p34.sent1	Колеги, це питання, яке має загальну підтримку в залі.
ParlaMint-UA_2017-05-16-m1.u70.p34.sent2	Я дуже прошу змобілізуватися.
ParlaMint-UA_2017-05-16-m1.u70.p35.sent1	Колеги, я теж не розумію.
ParlaMint-UA_2017-05-16-m1.u70.p35.sent2	Я прошу змобілізуватися максимально.
ParlaMint-UA_2017-05-16-m1.u70.p35.sent3	Питання екології і безпеки наших дітей – це зобов’язання кожного з депутатів, а не коаліції або опозиції, інакше все в голові перевертається, якщо це інакше, якщо ми будемо ділити хто має відповідати за майбутнє наших дітей.
ParlaMint-UA_2017-05-16-m1.u70.p35.sent4	Всі ми відповідаємо, всі ми є влада.
ParlaMint-UA_2017-05-16-m1.u70.p35.sent5	Давайте приймати відповідальні рішення.
ParlaMint-UA_2017-05-16-m1.u70.p36.sent1	Колеги, я ще раз ставлю лишень включення в порядок денний сесії проект Закону про внесення змін до статті 4 Закону України "Про поводження з радіоактивними відходами" щодо удосконалення механізму фінансування поводження з радіоактивними відходами (6435), лишень включення в порядок денний сесії, щоб комітет міг розглянути, колеги.
ParlaMint-UA_2017-05-16-m1.u70.p36.sent2	Прошу підтримати, прошу проголосувати, колеги.
ParlaMint-UA_2017-05-16-m1.u70.p36.sent3	Кожен голос має вагу, прошу проголосувати.
ParlaMint-UA_2017-05-16-m1.u70.p36.sent4	Голосуємо, колеги.
ParlaMint-UA_2017-05-16-m1.u70.p36.sent5	Підтримайте, колеги.
ParlaMint-UA_2017-05-16-m1.u70.p36.sent6	Голосуємо, колеги, прошу підтримати, голосуємо.
ParlaMint-UA_2017-05-16-m1.u70.p37.sent1	За-239
ParlaMint-UA_2017-05-16-m1.u70.p38.sent1	Дякую за відповідальну політику.
ParlaMint-UA_2017-05-16-m1.u70.p39.sent1	Ми зараз маємо цілий блок тих екологічних питань, і я відразу до наступного перейду.
ParlaMint-UA_2017-05-16-m1.u70.p39.sent2	Це проект Закону про внесення змін до Бюджетного кодексу України щодо удосконалення механізму фінансового забезпечення поводження з радіоактивними відходами.
ParlaMint-UA_2017-05-16-m1.u70.p39.sent3	Це фактично на ту ж саму тематику, але це вже подає бюджетний комітет, тут йдеться про фінансування забезпечення поводження з радіоактивними відходами (6436).
ParlaMint-UA_2017-05-16-m1.u70.p40.sent1	Я прошу підтримати включення в порядок денний сесії, колеги.
ParlaMint-UA_2017-05-16-m1.u70.p40.sent2	Прошу проголосувати, також відкинути будь-які політичні протиріччя, зайняти робочі місця і проголосувати.
ParlaMint-UA_2017-05-16-m1.u70.p40.sent3	Колеги, прошу підтримати включення в порядок денний сесії 6436.
ParlaMint-UA_2017-05-16-m1.u70.p40.sent4	Будь ласка, голосуємо, голосуємо, колеги.
ParlaMint-UA_2017-05-16-m1.u70.p40.sent5	Прошу підтримати, голосуємо.
ParlaMint-UA_2017-05-16-m1.u70.p41.sent1	За-237
ParlaMint-UA_2017-05-16-m1.u70.p42.sent1	237 – за.
ParlaMint-UA_2017-05-16-m1.u70.p42.sent2	Рішення прийняте.
ParlaMint-UA_2017-05-16-m1.u70.p43.sent1	Наступний: проект Закону про внесення змін до Закону України "про Державний бюджет України на 2017 рік" щодо збільшення обсягу видатків на заробітну плату працівникам державних підприємств космічної галузі.
ParlaMint-UA_2017-05-16-m1.u70.p43.sent2	Це теж питання, яке пропонується Комітетом з питань бюджету.
ParlaMint-UA_2017-05-16-m1.u70.p44.sent1	Прошу проголосувати.
ParlaMint-UA_2017-05-16-m1.u70.p44.sent2	Прошу підтримати.
ParlaMint-UA_2017-05-16-m1.u70.p44.sent3	5693.
ParlaMint-UA_2017-05-16-m1.u70.p44.sent4	Прошу проголосувати, прошу підтримати включення в порядок денний сесії.
ParlaMint-UA_2017-05-16-m1.u70.p44.sent5	Підтримаємо космічну галузь.
ParlaMint-UA_2017-05-16-m1.u70.p44.sent6	Колеги, голосуємо.
ParlaMint-UA_2017-05-16-m1.u70.p45.sent1	За-210
ParlaMint-UA_2017-05-16-m1.u70.p46.sent1	201 – за.
ParlaMint-UA_2017-05-16-m1.u70.p47.sent1	Давайте я ще раз поставлю, колеги.
ParlaMint-UA_2017-05-16-m1.u70.p47.sent2	Отже, колеги, я ще раз ставлю 5693: проект Закону про внесення змін до Закону України "про Державний бюджет України на 2017 рік" щодо збільшення обсягу видатків на заробітну плату працівникам державних підприємств космічної галузі, - включення в порядок денний сесії.
ParlaMint-UA_2017-05-16-m1.u70.p47.sent3	Прошу проголосувати, прошу підтримати.
ParlaMint-UA_2017-05-16-m1.u70.p47.sent4	Прошу підтримати.
ParlaMint-UA_2017-05-16-m1.u70.p48.sent1	За-211
ParlaMint-UA_2017-05-16-m1.u70.p49.sent1	211.
ParlaMint-UA_2017-05-16-m1.u70.p49.sent2	Немає.
ParlaMint-UA_2017-05-16-m1.u70.p50.sent1	І, колеги, останній.
ParlaMint-UA_2017-05-16-m1.u70.p50.sent2	Це є проект Закону про внесення змін до деяких законів України щодо посилення державних гарантій для гірських та високогірних населених пунктів (6439).
ParlaMint-UA_2017-05-16-m1.u70.p50.sent3	Це є комітет Власенка Сергія.
ParlaMint-UA_2017-05-16-m1.u70.p50.sent4	Прошу підтримати включення в порядок денний сесії.
ParlaMint-UA_2017-05-16-m1.u70.p50.sent5	Підтримаємо гірські та високогірні населені пункти.
ParlaMint-UA_2017-05-16-m1.u70.p50.sent6	Прошу проголосувати.
ParlaMint-UA_2017-05-16-m1.u70.p50.sent7	Прошу підтримати.
ParlaMint-UA_2017-05-16-m1.u70.p51.sent1	За-243
ParlaMint-UA_2017-05-16-m1.u70.p52.sent1	243.
ParlaMint-UA_2017-05-16-m1.u70.p52.sent2	Рішення прийняте.
ParlaMint-UA_2017-05-16-m1.u70.p53.sent1	Таким чином, ми завершили цей блок, колеги.
ParlaMint-UA_2017-05-16-m1.u70.p53.sent2	І переходимо до наступного питання порядку денного.
ParlaMint-UA_2017-05-16-m1.u70.p53.sent3	Важливе питання, до якого ми вже приводили багато дискусій.
ParlaMint-UA_2017-05-16-m1.u70.p53.sent4	Це є Закон України "Про службу в органах місцевого самоврядування" (нова редакція) з пропозиціями Президента України (2489).
ParlaMint-UA_2017-05-16-m1.u70.p54.sent1	Хочу нагадати, це дуже фундаментальний і важливий закон, який ми прийняли.
ParlaMint-UA_2017-05-16-m1.u70.p54.sent2	Але, на жаль, десь під час дискусії розбалансували його поправками.
ParlaMint-UA_2017-05-16-m1.u70.p54.sent3	Президент вніс зі своїми поправками цей законопроект.
ParlaMint-UA_2017-05-16-m1.u70.p54.sent4	Зараз тільки виясню, яка має бути процедура.
ParlaMint-UA_2017-05-16-m1.u70.p54.sent5	Ми ставимо скорочену, чи ні?
ParlaMint-UA_2017-05-16-m1.u70.p54.sent6	Ні, не ставимо.
ParlaMint-UA_2017-05-16-m1.u70.p54.sent7	Він так розглядається.
ParlaMint-UA_2017-05-16-m1.u70.p55.sent1	Він має розгляд за спеціальною процедурою.
ParlaMint-UA_2017-05-16-m1.u70.p55.sent2	Нагадаю вам, як виглядає спеціальна процедура: доповідь Представника Президента – відповіді на запитання, співдоповідь головного комітету – відповіді на запитання, а потім –голосування.
ParlaMint-UA_2017-05-16-m1.u70.p55.sent3	Така є спеціальна процедура цього законопроекту.
ParlaMint-UA_2017-05-16-m1.u70.p56.sent1	І я запрошую до доповіді Представника Президента України у Верховній Раді Луценко Ірину Степанівну.
ParlaMint-UA_2017-05-16-m1.u70.p56.sent2	Пані Ірино, будь ласка, переходимо до розгляду Закону України 2489.
ParlaMint-UA_2017-05-16-m1.u70.p56.sent3	Будь ласка.
ParlaMint-UA_2017-05-16-m1.u71.p1.sent1	Шановний пане Голово!
ParlaMint-UA_2017-05-16-m1.u71.p1.sent2	Шановні колеги!
ParlaMint-UA_2017-05-16-m1.u71.p1.sent3	Прийнятий Верховною Радою України 9 лютого 2017 року Закон України "Про службу в органах місцевого самоврядування" (реєстраційний номер 2489) не може бути підписаний Президентом України, виходячи з наступного.
ParlaMint-UA_2017-05-16-m1.u71.p2.sent1	Даним законом зокрема пропонується визначати посадові оклади службовців місцевого самоврядування залежно від розміру мінімальної заробітної платні.
ParlaMint-UA_2017-05-16-m1.u71.p2.sent2	Разом з тим, слід зазначити, що 1 січня 2017 року набрав чинності Закон України "Про внесення змін до деяких законодавчих актів України" (№1774), яким, зокрема, передбачено, що з вказаної дати мінімальна заробітна платня не застосовується як розрахункова величина для визначення посадових окладів і заробітної плати працівників та інших виплат.
ParlaMint-UA_2017-05-16-m1.u71.p3.sent1	Крім того, відповідного до чинного законодавства для визначення розмірів посадових окладів державних службовців, суддів, прокурорів, працівників НАБУ, членів НАЗК розрахунковою величиною є прожитковий мінімум, встановлений для працездатних осіб на 1 січня календарного року, а не розмір мінімальної заробітної платні.
ParlaMint-UA_2017-05-16-m1.u71.p4.sent1	З огляду на вище вказане, а також враховуючи те, що при визначені посадових окладів, заробітної платні осіб, які перебувають на публічній службі, має застосовуватися єдиний підхід, Президент України пропонує положення закону, що надійшли на підпис, узгодити із вимогами Закону України 1774 та при визначенні розміру посадових окладів службовців місцевого самоврядування як розрахункову величину застосувати прожитковий мінімум, встановлений для працездатних осіб на 1 січня календарного року.
ParlaMint-UA_2017-05-16-m1.u71.p5.sent1	Друге.
ParlaMint-UA_2017-05-16-m1.u71.p5.sent2	Також законом пропонується встановити, що його положення, зокрема в частині порядку вступу громадян України на службу в органи місцевого самоврядування за результатами конкурсу, не поширюватимуться в тому числі на заступників сільських, селищних, міських голів.
ParlaMint-UA_2017-05-16-m1.u71.p5.sent3	З цього приводу слід зазначити, що таких підхід не забезпечуватиме можливості належної перевірки професійної компетентності осіб, які претендуватимуть на зайняття відповідних посад.
ParlaMint-UA_2017-05-16-m1.u71.p6.sent1	Відтак, з метою врегулювання зазначеного питання голова держави пропонує поширити порядок вступу громадян України на службу в органах місцевого самоврядування за результатами конкурсу також на зайняття посад заступників сільського, селищного, міського голови.
ParlaMint-UA_2017-05-16-m1.u71.p7.sent1	Прошу підтримати пропозиції Президента України.
ParlaMint-UA_2017-05-16-m1.u71.p7.sent2	Дякую за увагу.
ParlaMint-UA_2017-05-16-m1.u72.p1.sent1	Дякую, шановні колеги.
ParlaMint-UA_2017-05-16-m1.u72.p2.sent1	Це обговорення в нас йде по спеціальній процедурі.
ParlaMint-UA_2017-05-16-m1.u72.p2.sent2	І тому зараз ви маєте право записатися на запитання до доповідача.
ParlaMint-UA_2017-05-16-m1.u72.p2.sent3	Будь ласка, прошу записатися.
ParlaMint-UA_2017-05-16-m1.u72.p3.sent1	Будь ласка, Купрієнко народний депутат, ваше запитання, від Радикальної партії Ляшка.
ParlaMint-UA_2017-05-16-m1.u73.p1.sent1	Олег Купрієнко, Радикальна партія Олега Ляшка.
ParlaMint-UA_2017-05-16-m1.u73.p2.sent1	Заходимо на сайт Верховної Ради, відкриваємо законопроект 2489, дата реєстрації пропозицій Президента.
ParlaMint-UA_2017-05-16-m1.u73.p2.sent2	Увага!
ParlaMint-UA_2017-05-16-m1.u73.p2.sent3	30.03.2015 року.
ParlaMint-UA_2017-05-16-m1.u73.p2.sent4	На вулиці, якщо я не помиляюсь, 2017 рік.
ParlaMint-UA_2017-05-16-m1.u73.p2.sent5	Це про ефективність роботи влади і, зокрема, щодо проведення реформ.
ParlaMint-UA_2017-05-16-m1.u73.p3.sent1	Запитання.
ParlaMint-UA_2017-05-16-m1.u73.p3.sent2	Чому два роки ніхто нічого не робив, маючи найбільшу фракцію у Верховній Раді, для того, щоб навести лад у службі органів місцевого самоврядування?
ParlaMint-UA_2017-05-16-m1.u73.p3.sent3	Дякую.
ParlaMint-UA_2017-05-16-m1.u74.p1.sent1	Будь ласка, пані Ірина, вам слово.
ParlaMint-UA_2017-05-16-m1.u75.p1.sent1	Шановні колеги, якщо ви подивитесь на сайт Президента, те, що ви тільки що сказати, ці зауваження датовані 2015 роком.
ParlaMint-UA_2017-05-16-m1.u75.p1.sent2	В мене запитання до вас, чому комітет профільний, який мав розглядати ці питання, так затягнув їх довго.
ParlaMint-UA_2017-05-16-m1.u75.p2.sent1	Я як Представник Президента в парламенті місяць-півтора тому працювала з комітетом, ми проговорювали ці питання, у нас є додаткові аргументи з цього приводу, зсилка на інші нормативні акти, на інші статті, я можу вам їх зацитувати, зі сторони Президента були розроблені і додаткові пропозиції.
ParlaMint-UA_2017-05-16-m1.u75.p2.sent2	Я думаю, що в цьому питанні треба розібратися і з комітетом профільним.
ParlaMint-UA_2017-05-16-m1.u75.p3.sent1	Не до нас, не до нас.
ParlaMint-UA_2017-05-16-m1.u75.p3.sent2	Адміністрація Президента і наш кабінет працювали.
ParlaMint-UA_2017-05-16-m1.u76.p1.sent1	Будь ласка, пані Войціцька, ваше запитання, прошу.
ParlaMint-UA_2017-05-16-m1.u77.p1.sent1	Прошу передати слово колезі Любомиру Зубачу.
ParlaMint-UA_2017-05-16-m1.u78.p1.sent1	Прошу включити мікрофон, будь ласка.
ParlaMint-UA_2017-05-16-m1.u79.p1.sent1	Любомир Зубач, "Об’єднання "Самопоміч".
ParlaMint-UA_2017-05-16-m1.u79.p2.sent1	Шановна пані Ірино, чи вам відомо, що основною метою реформи публічної служби було розмежування адміністративних і політичних посад.
ParlaMint-UA_2017-05-16-m1.u79.p2.sent2	І якщо ми говоримо, наприклад, про державну службу, про уряд, то в уряді такими політичними посадами є міністри і їх заступники і коли приймався цей закон, то в Президента не було зауважень, що заступники міністрів не проходять конкурсного відбору.
ParlaMint-UA_2017-05-16-m1.u79.p2.sent3	Чому ж застосовуються подвійні стандарти по відношенню до місцевого самоврядування і ставиться питання про проходження конкурсу заступниками сільських, селищних голів, які так само є виборними посадами і які повинні відокремлюватись від адміністративних.
ParlaMint-UA_2017-05-16-m1.u79.p3.sent1	І друге питання.
ParlaMint-UA_2017-05-16-m1.u79.p3.sent2	Як ви собі уявляєте конкурс на посади заступників при тому, що в подальшому заступники мають все-одно виноситись на затвердження відповідних рад, сесій відповідних рад – це абсурд.
ParlaMint-UA_2017-05-16-m1.u79.p4.sent1	Дякую.
ParlaMint-UA_2017-05-16-m1.u80.p1.sent1	Будь ласка, мікрофон пані Ірині.
ParlaMint-UA_2017-05-16-m1.u81.p1.sent1	Давайте, я не буду голослівною і я вам зацитую повністю бачення з цього приводу відповідно до статті 51 Закону про місцеве самоврядування, якщо уважно ви послухаєте, ви зрозумієте.
ParlaMint-UA_2017-05-16-m1.u81.p2.sent1	Відповідно до частини четвертої статті 51 Закону України "Про місцеве самоврядування в Україні", окрім сільського, селищного, міського голови, до складу виконавчого комітету ради за посадою входить лише секретар відповідної ради та староста, старости – прошу дослухати, прошу дослухати, я слухала вас уважно! – які мають особливий статус.
ParlaMint-UA_2017-05-16-m1.u81.p2.sent2	А це в свою чергу, означає, що інші члени виконавчого комітету, заступника голови селищного, сільського, міського голови, керуючий справами секретаря виконавчого комітету, керівники відділів, управлінь та інших виконавчих органів влади повинні мати єдиний уніфікований статус службовця місцевого самоврядування.
ParlaMint-UA_2017-05-16-m1.u81.p2.sent3	Уніфікованого статусу заступника сільського, селищного, міського голови, керуючими справами.
ParlaMint-UA_2017-05-16-m1.u82.p1.sent1	Будь ласка, дайте 30 секунд завершити.
ParlaMint-UA_2017-05-16-m1.u83.p1.sent1	та інших виконавчих органів влади, як службовців місцевого самоврядування, ліквідує ризики надмірної політизації процесу формування та діяльності виконавчого комітету ради.
ParlaMint-UA_2017-05-16-m1.u83.p1.sent2	Оскільки на більшість його членів буде поширюватися дія положень Закону України "Про службу в органах місцевого самоврядування", оце вам основна відповідь.
ParlaMint-UA_2017-05-16-m1.u84.p1.sent1	Шановна пані Ірина, ми дякуємо вам за роз’яснення, ми просимо вас повертатися на робоче місце.
ParlaMint-UA_2017-05-16-m1.u84.p1.sent2	І зараз до слова запрошується для співдоповіді голова підкомітету з питань державного будівництва, регіональної політики і місцевого самоврядування Альона Шкрум.
ParlaMint-UA_2017-05-16-m1.u84.p1.sent3	Будь ласка, пані Альона.
ParlaMint-UA_2017-05-16-m1.u84.p1.sent4	А потім також можна буде записатися на запитання до доповідачки.
ParlaMint-UA_2017-05-16-m1.u85.p1.sent1	Доброго дня, шановні колеги!
ParlaMint-UA_2017-05-16-m1.u85.p1.sent2	Шкрум Альона, фракція "Батьківщина".
ParlaMint-UA_2017-05-16-m1.u85.p2.sent1	Колеги, я хочу пояснити людям що сталося з тим законопроектом про службу в органах місцевого самоврядування і пояснити тим службовцям місцевого самоврядування, які чекають вже більше року на цей законопроект.
ParlaMint-UA_2017-05-16-m1.u85.p3.sent1	Законопроект був зареєстрований в парламенті в 2015 році, більше року комітет відпрацьовував його до другого читання, врегулював величезну кількість поправок, провів робочу групу з більше ніж 50-ти учасників, запросив міжнародних експертів, експертів Ради Європи, Асоціація міст відпрацювала надзвичайно плідно над цим законопроектом, а всі інші профільні асоціації також були долучені.
ParlaMint-UA_2017-05-16-m1.u85.p3.sent2	Законопроект отримав дуже-дуже позитивні відгуки Ради Європи, експертів Ради Європи, експертів проектів з децентралізації та інших міжнародних експертів, яким ми довіряємо.
ParlaMint-UA_2017-05-16-m1.u85.p3.sent3	Законопроект був прийняти в цій Раді, пройшов повну процедуру обговорення кожної поправки, яка виникала суперечності і виникала заперечення, 9 лютого 2017 року.
ParlaMint-UA_2017-05-16-m1.u85.p3.sent4	Після чого пан Президент повернув його фактично з вето, з двома поправками і ці дві поправки ви зараз почули від Представника Президента в парламенті.
ParlaMint-UA_2017-05-16-m1.u85.p4.sent1	Першою поправкою Президент пропонує замінити, фактично, прив’язку зарплат службовців місцевого самоврядування з відповідним коефіцієнтом до мінімальної заробітної плати, як це має бути за логікою, як це було завжди і прив’язати з коефіцієнтом до мінімального прожиткового мінімуму.
ParlaMint-UA_2017-05-16-m1.u85.p4.sent2	Ми всі розуміємо чому це було зроблено, фактично, три тисячі 200 заявлена мінімальна заробітна плата, красива, яка була заявлена Прем’єр-міністром не працює і Президент пропонує прив’язати до тисячі 600 гривень мінімального прожиткового мінімуму.
ParlaMint-UA_2017-05-16-m1.u85.p5.sent1	У нас є висновок Головного юридичного управління Апарату Верховної Ради України, що до цієї поправки пана Президента, де управління Верховної Ради говорить про те, що це суперечить визначенню поняття "прожитковий мінімум" у Законах України "Про прожитковий мінімум", "Про державні соціальні стандарти та соціальні гарантії" та не підтримує таку відв’язку від мінімальної зарплати і прив’язку до мінімального прожиткового мінімуму.
ParlaMint-UA_2017-05-16-m1.u85.p5.sent2	Втім, комітет розглянувши цю пропозицію Президента прийняв рішення підтримати цю пропозицію номер один, Президента.
ParlaMint-UA_2017-05-16-m1.u85.p6.sent1	Пропозиція номер два викликає дуже багато запитань у тих людей, які розбираються трошки у місцевому самоврядуванні і будь-коли працювали з місцевим самоврядуванням.
ParlaMint-UA_2017-05-16-m1.u85.p6.sent2	Президент пропонує фактично у своїй другій поправці до цього законопроекту фактично створити істотні проблеми в призначенні на посади в органах місцевого самоврядування.
ParlaMint-UA_2017-05-16-m1.u85.p6.sent3	Як ви знаєте, відповідно до Закону про місцеве самоврядування наразі заступники сільського, селищного, міського голови затверджуються відповідною радою за пропозицією голови.
ParlaMint-UA_2017-05-16-m1.u85.p7.sent1	Ви також, мабуть, знаєте і пам’ятаєте, що головною новелою, однією з головних новел реформи публічного управління і публічної служби було, в тому що у нас є політичні посади і розподіл на політичні посади, а також на посади службовців місцевого самоврядування та державних службовців.
ParlaMint-UA_2017-05-16-m1.u85.p7.sent2	От всі службовці вони призначаються за конкурсними процедурами та за відкритим тоді як політичні посади такі, як, наприклад, є заступник сільського, селищного, міського голови фактично призначаються так, як і записано в законі відповідною радою за пропозицією голови, і по своїй суті не є посадами місцевого самоврядування службовців або державної служби.
ParlaMint-UA_2017-05-16-m1.u85.p7.sent3	Тут Президент пропонує, щоб заступники сільського, селищного, міського голови обиралися по конкурсу навіть не дивлячись на те, що вони затверджуються відповідною радою за пропозицією цього голови.
ParlaMint-UA_2017-05-16-m1.u85.p8.sent1	Головне-юридичне управління не підтримує цієї пропозиції.
ParlaMint-UA_2017-05-16-m1.u85.p8.sent2	А ця пропозиція викликала дуже багато заперечень на комітеті і членами комітету була відхилена.
ParlaMint-UA_2017-05-16-m1.u85.p8.sent3	Комітет проголосував проти цієї другої пропозиції Президента України.
ParlaMint-UA_2017-05-16-m1.u85.p8.sent4	Тому, беручи до уваги висновок Головного юридичного управління, беручи до увагу позицію Асоціації-міст, яка дуже плідно працювала над цим законопроектом та експертів, які були присутні під час напрацювання цього законопроекту до другого читання, комітет вирішив: перше – рекомендувати Верховній Раді України відповідно до частини шостої статті 135 Регламенту Верховної Ради частково прийняти пропозиції Президента України до Закону "Про службу в органах місцевого самоврядування", підтримати пропозицію номер один (щодо прив’язки до мінімального прожиткового мінімуму) і відхилити пропозицію номер два (щодо конкурсу на посади заступників сільських (селищних) та міських голів) та прийняти Закон і подолати вето Президента.
ParlaMint-UA_2017-05-16-m1.u85.p9.sent1	У цьому разі також я прошу.
ParlaMint-UA_2017-05-16-m1.u85.p9.sent2	У цьому разі я також попрошу парламент доручити комітету при підготовки тексту Закону на підпис Голові Верховної Ради зробити спільно з Головним юридичним управлінням його техніко-юридичне доопрацювання.
ParlaMint-UA_2017-05-16-m1.u85.p10.sent1	Якщо ж ця пропозиція не буде прийнята цією залою, то тоді в разі непідтримки парламентом, комітет рекомендує Верховній Раді відповідно до частини 8 статті 135 Регламенту направити закон на доопрацювання у комітет.
ParlaMint-UA_2017-05-16-m1.u85.p11.sent1	І тут, колеги, я попрошу вас сконсолідуватися, не втрачати закон, над яким працюємо ми всі спільно разом більше двох років.
ParlaMint-UA_2017-05-16-m1.u85.p11.sent2	І, дійсно, в разі непідтримки першої пропозиції направити на повторне.
ParlaMint-UA_2017-05-16-m1.u86.p1.sent1	Позиція зрозуміла.
ParlaMint-UA_2017-05-16-m1.u86.p1.sent2	Якщо не проходить пропозиція комітету, на повторне друге читання в комітет.
ParlaMint-UA_2017-05-16-m1.u86.p2.sent1	Колеги, згідно Регламенту зараз у вас є можливість записатися на запитання до доповідача.
ParlaMint-UA_2017-05-16-m1.u86.p2.sent2	Будь ласка.
ParlaMint-UA_2017-05-16-m1.u86.p3.sent1	Будь ласка, Володимир Михайлович Литвин, ваше запитання.
ParlaMint-UA_2017-05-16-m1.u86.p4.sent1	Колеги, будь ласка, сядьте всі, щоби Володимир Михайлович Литвин мав можливість задати запитання.
ParlaMint-UA_2017-05-16-m1.u86.p4.sent2	Будь ласка.
ParlaMint-UA_2017-05-16-m1.u87.p1.sent1	Шановна колего, наскільки я розумію, відповідно до Конституції України Президент України перевіряє Закони на відповідність Конституції України.
ParlaMint-UA_2017-05-16-m1.u87.p1.sent2	Скажіть, будь ласка, яку норму Конституції України порушено цим законом?
ParlaMint-UA_2017-05-16-m1.u87.p1.sent3	Інакше ми маємо справу з тим, що Конституційний Суд, усі Президенти – я наголошую – всі президенти в сучасній історії України займаються нормотворчістю, підміняючи Верховну Раду України.
ParlaMint-UA_2017-05-16-m1.u87.p1.sent4	Дякую.
ParlaMint-UA_2017-05-16-m1.u88.p1.sent1	Будь ласка, пані Шкрум.
ParlaMint-UA_2017-05-16-m1.u89.p1.sent1	Я вам дякую за це доречне слушне запитання.
ParlaMint-UA_2017-05-16-m1.u89.p1.sent2	Насправді, жодної норми Конституції України порушено тут не було.
ParlaMint-UA_2017-05-16-m1.u89.p1.sent3	В аналізі і відповіді Президента України, коли він повертав законопроект на доопрацювання, немає жодної згадки про порушення норм Конституції України.
ParlaMint-UA_2017-05-16-m1.u89.p1.sent4	Навіть більше, я мушу сказати про те, що в своїх пропозиціях, пропозиції викладені не текстовно, тобто пропо.
ParlaMint-UA_2017-05-16-m1.u89.p1.sent5	Президент повернув на доопрацювання закон у Верховну Раду з двома пропозиціями, які викладені концептуально без конкретних змін словесних в конкретні норми.
ParlaMint-UA_2017-05-16-m1.u89.p1.sent6	Тому комітет, навіть якщо зала підтримає вето Президента зараз фактично на цей закон і прийме з пропозиціями Президента, у нас немає тексту від Президента і комітет буде змушений вигадувати, що Президент мав на увазі і роботи цей текст.
ParlaMint-UA_2017-05-16-m1.u90.p1.sent1	Будь ласка, Євтушок, ваше запитання.
ParlaMint-UA_2017-05-16-m1.u91.p1.sent1	Сергій Євтушок, Рівненщина, "Батьківщина".
ParlaMint-UA_2017-05-16-m1.u91.p2.sent1	Пані Олена, ну, тут все зрозуміло.
ParlaMint-UA_2017-05-16-m1.u91.p2.sent2	Я от думаю по другій частині, що все ж таки по конкурсу по заступник сільського, селищного, міського голови, очевидно, що Президенту хтось порадив, бо він не працював, напевно, в органах місцевого самоврядування, аби і цю, скажімо так, інститут народовладдя низовий, який здійснює управління на низових управлінських ланках, контролювати.
ParlaMint-UA_2017-05-16-m1.u91.p3.sent1	Але в мене питання до вас по першій поправочці.
ParlaMint-UA_2017-05-16-m1.u91.p3.sent2	Скажіть, от у відсотках, можливо, скільки приблизно будуть втрачати наші службовці, які служать в органах місцевого самоврядування, якщо ми дійсно підтримаємо Президента і відв’яжемо від мінімальної заробітної плати до мінімального прожиткового мінімуму коефіцієнт?
ParlaMint-UA_2017-05-16-m1.u92.p1.sent1	Дякую.
ParlaMint-UA_2017-05-16-m1.u92.p2.sent1	Дякую вам за непросте запитання.
ParlaMint-UA_2017-05-16-m1.u92.p2.sent2	Я не можу сказати у відсотках, тому що я не можу це порахувати, але я точно можу сказати, що однією з новел головних цього Закону про службу в органах місцевого самоврядування було в тому числі дати можливість Раді збільшувати зарплати тим успішним службовцям, які виконують свої функції, залучати, наприклад, хороших експертів, залучати хороших спеціалістів на службу в органах місцевого самоврядування.
ParlaMint-UA_2017-05-16-m1.u92.p2.sent3	І саме тому ми давали їм можливість прив’язати це до мінімальної заробітної плати, але збільшувати відповідно до коефіцієнта та бюджету міської ради, наприклад.
ParlaMint-UA_2017-05-16-m1.u92.p2.sent4	Це і є процес децентралізації, коли за допомогою ефективної децентралізації, об’єднання громад, ефективного управління, залучення інвестицій можна отримувати кращих експертів служби органів місцевого самоврядування і більше їм платити.
ParlaMint-UA_2017-05-16-m1.u92.p2.sent5	Ну, на жаль, Президент накладає вето фактично на цю норму і просить прив’язати все до 1 тисячі 600 гривень мінімального прожиткового мінімуму.
ParlaMint-UA_2017-05-16-m1.u92.p2.sent6	Дякую.
ParlaMint-UA_2017-05-16-m1.u93.p1.sent1	Будь ласка, останнє запитання.
ParlaMint-UA_2017-05-16-m1.u93.p1.sent2	Зубач, народний депутат.
ParlaMint-UA_2017-05-16-m1.u93.p1.sent3	Будь ласка, пане Зубач.
ParlaMint-UA_2017-05-16-m1.u94.p1.sent1	Прошу передати слово Роману Семенусі.
ParlaMint-UA_2017-05-16-m1.u95.p1.sent1	Будь ласка, пану Семенусі.
ParlaMint-UA_2017-05-16-m1.u96.p1.sent1	У мене таких два запитання.
ParlaMint-UA_2017-05-16-m1.u96.p1.sent2	Ну, перше: хто порадив Президенту, фактично його підставивши?
ParlaMint-UA_2017-05-16-m1.u96.p1.sent3	Ну, фізично як можна провести конкурс, наприклад, заступника сільського голови, якщо в селі, наприклад, проживає 150-200 чоловік?
ParlaMint-UA_2017-05-16-m1.u96.p1.sent4	Ну, це повний абсурд.
ParlaMint-UA_2017-05-16-m1.u96.p2.sent1	Друге.
ParlaMint-UA_2017-05-16-m1.u96.p2.sent2	Яка ж зневага демонструється цими пропозиціями до органів місцевого самоврядування, коли ми приймали Закон "Про державну службу України", де аналогічна норма не запропонована ані до заступників міністрів, ані до заступників голів обласних, районних державних адміністрацій, а органи місцевого самоврядування зобов’язуються проводити конкурс для заступників!
ParlaMint-UA_2017-05-16-m1.u96.p2.sent3	Дякую.
ParlaMint-UA_2017-05-16-m1.u97.p1.sent1	Дякую.
ParlaMint-UA_2017-05-16-m1.u97.p1.sent2	Дякую за запитання.
ParlaMint-UA_2017-05-16-m1.u97.p2.sent1	Дійсно, на комітеті під час дискусії звучали аргументи про те, що є абсолютно ненормальним і фактично є нісенітницею зобов’язувати проводити конкурси на посади заступників сільського або селищного голови.
ParlaMint-UA_2017-05-16-m1.u97.p2.sent2	Але при тому вся концепція взагалі реформи, вона є розподілом, як я вже казала, на політичні посади та посади служби.
ParlaMint-UA_2017-05-16-m1.u97.p3.sent1	Тому фактично ця структура ламається цією пропозицією Президента.
ParlaMint-UA_2017-05-16-m1.u97.p3.sent2	І саме тому комітет не підтримав цю пропозицію Президента.
ParlaMint-UA_2017-05-16-m1.u97.p3.sent3	Дякую.
ParlaMint-UA_2017-05-16-m1.u98.p1.sent1	Дякую вам!
ParlaMint-UA_2017-05-16-m1.u98.p1.sent2	Колеги, обговорення завершено.
ParlaMint-UA_2017-05-16-m1.u98.p1.sent3	Переходимо до прийняття рішення.
ParlaMint-UA_2017-05-16-m1.u98.p1.sent4	І я прошу всіх зайти в зал і найняти робочі місця.
ParlaMint-UA_2017-05-16-m1.u98.p1.sent5	Отже, в результаті обговорення ми домовились про наступну послідовність.
ParlaMint-UA_2017-05-16-m1.u98.p1.sent6	Я прошу уважно Представника Президента і голову комітету.
ParlaMint-UA_2017-05-16-m1.u98.p2.sent1	Спочатку я поставлю подолання вето.
ParlaMint-UA_2017-05-16-m1.u98.p2.sent2	Якщо подолання вето не проходить, я ставлю пропозицію направити в комітет на доопрацювання.
ParlaMint-UA_2017-05-16-m1.u98.p2.sent3	Так?
ParlaMint-UA_2017-05-16-m1.u98.p2.sent4	Приймається така послідовність?
ParlaMint-UA_2017-05-16-m1.u98.p3.sent1	Тому, колеги, я прошу зайняти робочі місця.
ParlaMint-UA_2017-05-16-m1.u98.p3.sent2	Для того, щоб ми змогли доопрацювати закон, як розумію, комітет пропонує доопрацювати на базі комітету.
ParlaMint-UA_2017-05-16-m1.u98.p3.sent3	Приймається?
ParlaMint-UA_2017-05-16-m1.u98.p3.sent4	Представник Президента, приймається така послідовність?
ParlaMint-UA_2017-05-16-m1.u98.p4.sent1	Отже, колеги, я ставлю першою пропозицію: Закон України в органах місцевого самоврядування (2489).
ParlaMint-UA_2017-05-16-m1.u98.p4.sent2	Перша пропозиція: подолати вето Президента України.
ParlaMint-UA_2017-05-16-m1.u98.p4.sent3	Необхідно 300 голосів.
ParlaMint-UA_2017-05-16-m1.u98.p4.sent4	Хто підтримує подолання вето Президента, прошу проголосувати.
ParlaMint-UA_2017-05-16-m1.u98.p5.sent1	Хто за подолання вето президента, прошу голосувати.
ParlaMint-UA_2017-05-16-m1.u98.p6.sent1	За-129
ParlaMint-UA_2017-05-16-m1.u98.p7.sent1	Рішення не прийнято.
ParlaMint-UA_2017-05-16-m1.u98.p8.sent1	І, колеги, тепер я прошу всіх об’єднатися навколо пропозиції, яка була висловлена від імені комітету: направити в комітет на доопрацювання.
ParlaMint-UA_2017-05-16-m1.u98.p8.sent2	Прошу зайняти робочі місця, переходимо до прийняття рішення.
ParlaMint-UA_2017-05-16-m1.u98.p8.sent3	І я ставлю на голосування.
ParlaMint-UA_2017-05-16-m1.u98.p8.sent4	Все правильно, Артур, так, комітет?
ParlaMint-UA_2017-05-16-m1.u98.p9.sent1	Отже, я ставлю на голосування направити в комітет на доопрацювання Закон України "Про службу в органах місцевого самоврядування" (2489).
ParlaMint-UA_2017-05-16-m1.u98.p9.sent2	прошу проголосувати і прошу підтримати, колеги.
ParlaMint-UA_2017-05-16-m1.u98.p9.sent3	Голосуємо згуртовано, організовано.
ParlaMint-UA_2017-05-16-m1.u98.p9.sent4	Прошу підтримати.
ParlaMint-UA_2017-05-16-m1.u98.p9.sent5	Голосуємо.
ParlaMint-UA_2017-05-16-m1.u98.p10.sent1	За-234
ParlaMint-UA_2017-05-16-m1.u98.p11.sent1	Рішення прийнято.
ParlaMint-UA_2017-05-16-m1.u98.p12.sent1	Як я розумію, це оптимальне рішення.
ParlaMint-UA_2017-05-16-m1.u98.p12.sent2	І ми, сподіваюсь, комітет швидко доопрацює даний проект закону.
ParlaMint-UA_2017-05-16-m1.u98.p13.sent1	Колеги, наступний в порядку денному дуже важливий Закон про внесення змін до Закону України "Про попереднє ув’язнення" щодо забезпечення безперешкодного доступу представників Міжнародного Комітету Червоного Хреста до осіб, взятих під варту (номер 5574).
ParlaMint-UA_2017-05-16-m1.u98.p13.sent2	Я прошу підтримати розгляд його за скороченою процедурою, колеги.
ParlaMint-UA_2017-05-16-m1.u98.p13.sent3	Прошу проголосувати, прошу підтримати за скорочену процедуру.
ParlaMint-UA_2017-05-16-m1.u98.p13.sent4	Прошу.
ParlaMint-UA_2017-05-16-m1.u98.p13.sent5	Голосуємо.
ParlaMint-UA_2017-05-16-m1.u98.p14.sent1	За-169
ParlaMint-UA_2017-05-16-m1.u98.p15.sent1	169 –за. Рішення прийняте.
ParlaMint-UA_2017-05-16-m1.u98.p16.sent1	І я запрошую до доповіді народного депутата України Паламарчука Миколу Петровича.
ParlaMint-UA_2017-05-16-m1.u98.p16.sent2	Будь ласка, Микола Петрович.
ParlaMint-UA_2017-05-16-m1.u99.p1.sent1	Шановний пане Голово!
ParlaMint-UA_2017-05-16-m1.u99.p1.sent2	Шановні народні депутати України!
ParlaMint-UA_2017-05-16-m1.u99.p1.sent3	Вашій увазі пропонується проект Закону України про внесення змін до Закону України "Про попереднє ув’язнення" щодо забезпечення безперешкодного доступу представників Міжнародного Комітету Червоного Хреста до осіб, взятих під варту (реєстраційний номер 5574).
ParlaMint-UA_2017-05-16-m1.u99.p2.sent1	Зазначеним законопроектом пропонується доповнити статтю 12 "Надання побачення особам, взятим під варту" Закону України "Про попереднє ув’язнення" новою частиною п’ятою, відповідно до якої представникам Міжнародного Комітету Червоного Хреста побачення з особами, взятими під варту, надається адміністрацією місця попереднього ув’язнення безперешкодно та без обмежень в кількості таких побачень та їх тривалості у випадках та у відповідності до умов Женевської конференції 1949 року про захист жертв війти з повідомленням слідчого або суду, який здійснює це кримінальне провадження у вільний від виконання слідчих дій та судових засідань час.
ParlaMint-UA_2017-05-16-m1.u99.p3.sent1	На підставі викладеного, з огляду на важливість зазначеного законопроекту, пропоную Верховній Раді України законопроект за результатами розгляду в першому читанні прийняти за основу.
ParlaMint-UA_2017-05-16-m1.u99.p4.sent1	Дякую за увагу.
ParlaMint-UA_2017-05-16-m1.u100.p1.sent1	Дякую вам.
ParlaMint-UA_2017-05-16-m1.u100.p2.sent1	До співдоповіді запрошується голова комітету Кожем’якін Андрій Анатолійович, будь ласка.
ParlaMint-UA_2017-05-16-m1.u101.p1.sent1	Шановний головуючий, шановні народні депутати!
ParlaMint-UA_2017-05-16-m1.u101.p1.sent2	Комітетом з питань законодавчого забезпечення і правоохоронної діяльності підготовлений до розгляду проект Закону України про внесення змін до Закону України "Про попереднє ув’язнення" щодо забезпечення безперешкодного доступу представників Міжнародного комітету Червоного Хреста до осіб взятих під варту.
ParlaMint-UA_2017-05-16-m1.u101.p1.sent3	Проектом пропонується доповнити статтю 12 Закону України "Про попереднє ув’язнення" новою частиною п’ять відповідно до якої представникам Міжнародного комітету Червоного Хреста побачення із особами взятими під варту надається адміністрацією місця попереднього ув’язнення безперешкодно, без обмеження кількості таких побачень та їх тривалості у випадках та відповідно до умов Женевської конвенції 1949 року про захист жертв війни з повідомленням слідчого, або суду, які здійснюють кримінальне провадження у вільні від виконання слідчих дій та судових засідань час.
ParlaMint-UA_2017-05-16-m1.u101.p1.sent4	Автори проекту зазначають, що на сьогодні законодавством України визначено загальний порядок надання побачень особам, взятих під варту.
ParlaMint-UA_2017-05-16-m1.u101.p2.sent1	Так частиною першою статті 12 Закону України про попереднє ув’язнення передбачено, що побачення таким особам із їх родичами або іншими особами може надавати адміністрація місії попередньо ув’язнених лише з письмового дозволу слідчого або суду, які здійснюють кримінальні провадження, не менше трьох разів на місяць всього.
ParlaMint-UA_2017-05-16-m1.u101.p2.sent2	Тривалість побачення встановлюється від однієї до чотирьох годин.
ParlaMint-UA_2017-05-16-m1.u101.p2.sent3	Тобто це дуже такий європейський необхідний закон, який чітко виконує вимоги конвенції, Женевської конвенції від 1949 року.
ParlaMint-UA_2017-05-16-m1.u101.p2.sent4	Тому комітет прийняв рішення рекомендувати Верховній Раді під час розгляду у першому читанні прийняти закон у першому читанні за основу.
ParlaMint-UA_2017-05-16-m1.u101.p2.sent5	Прошу підтримати.
ParlaMint-UA_2017-05-16-m1.u101.p2.sent6	Дякую.
ParlaMint-UA_2017-05-16-m1.u102.p1.sent1	Дякую.
ParlaMint-UA_2017-05-16-m1.u102.p2.sent1	Прошу провести запис: два – за, два – проти.
ParlaMint-UA_2017-05-16-m1.u102.p2.sent2	Будь ласка.
ParlaMint-UA_2017-05-16-m1.u102.p3.sent1	Лунченко, будь ласка.
ParlaMint-UA_2017-05-16-m1.u102.p4.sent1	Ленський Олексій Олексійович, передає слово Андрію Лозовому.
ParlaMint-UA_2017-05-16-m1.u103.p1.sent1	Андрій Лозовий, Радикальна партія Ляшка.
ParlaMint-UA_2017-05-16-m1.u103.p2.sent1	Я хотів би, шановні колеги, щоб ви замислилися, що ті громадяни, які перебувають за ґратами – це теж живі люди.
ParlaMint-UA_2017-05-16-m1.u103.p2.sent2	Провина багатьох них не доведена і доведена не буде, до багатьох людей там немає гуманного ставлення.
ParlaMint-UA_2017-05-16-m1.u103.p2.sent3	В системі пенітенціарної служби абсолютний бардак, про це знають всі, хто розуміється, що відбувається в галузі.
ParlaMint-UA_2017-05-16-m1.u103.p2.sent4	І те, що у нас немає досі такого закону – це ганьба, це варварство, це середньовіччя.
ParlaMint-UA_2017-05-16-m1.u103.p2.sent5	Адже з 1859 року, коли був заснований Міжнародний рух Червоного Хреста і Червоного Півмісяця, рух, який нині налічує у світі, вдумайтесь, 97 мільйонів волонтерів-добровольців, які захищають право людини на життя і на здоров’я, в першу чергу, право солдата.
ParlaMint-UA_2017-05-16-m1.u103.p2.sent6	То те, що сьогодні наші заклади системи виконання покарань вони не мають вільного, безперешкодного доступу, є порушенням прав людини, є порушенням Женевської конвенції, є абсолютним архаїзмом минулого, який пахне нафталіном сталінізму і нацизму.
ParlaMint-UA_2017-05-16-m1.u103.p2.sent7	Це абсолютне знущання над людьми те, що сьогодні представник руху Червоного Хреста не може підійти до ув’язненого і захистити його право на здоров’я.
ParlaMint-UA_2017-05-16-m1.u103.p3.sent1	До мене і до багатьох інших колег приходять десятки звернень щодо порушення прав у слідчих ізоляторах в першу чергу, по часті це порушення прав на охорону здоров’я саме добровольців, провина яких у більшості випадків доведена не була і доведена ймовірно не буде за браком доказової бази.
ParlaMint-UA_2017-05-16-m1.u103.p3.sent2	І ці люди, які часто не є святими, але такі самі люди як усі ми, які як і кожна людина, має право на гідне, нормальне, медичне забезпечення.
ParlaMint-UA_2017-05-16-m1.u103.p3.sent3	Дякувати Богу, за ініціативи Радикальної партії ми добилися програми з безкоштовними ліками, зараз добиваємося програма з безкоштовним обстеження для громадян.
ParlaMint-UA_2017-05-16-m1.u103.p3.sent4	Але ті люди, які перебувають за ґратами вони так само мають право на медичне забезпечення.
ParlaMint-UA_2017-05-16-m1.u103.p4.sent1	Закликаю вас підтримати цей європейський, цей гуманістичний проект закону.
ParlaMint-UA_2017-05-16-m1.u103.p4.sent2	Дякую.
ParlaMint-UA_2017-05-16-m1.u104.p1.sent1	Дякую вам.
ParlaMint-UA_2017-05-16-m1.u104.p2.sent1	Юрій Мірошниченко, будь ласка, з трибуни.
ParlaMint-UA_2017-05-16-m1.u104.p3.sent1	Колеги, тільки прошу так, більш лаконічно, бо я дивлюся, щоб ми змогли вийти на позитивне рішення, в межах регламенту.
ParlaMint-UA_2017-05-16-m1.u105.p1.sent1	Шановні колеги, ви знаєте, в цій залі багато ми говоримо про цінності, говоримо про ті наші здобутки, про ті проблеми, які існують, на жаль, в нашій країні.
ParlaMint-UA_2017-05-16-m1.u105.p1.sent2	Але демократія і ті європейські стандарти, про які ми так багато говоримо, починаються, в першу чергу, з поваги до особи, до людини.
ParlaMint-UA_2017-05-16-m1.u105.p1.sent3	І те, що пропонується сьогодні нам дати можливість представникам Червоного Хреста, захищаючи право ув’язнених, заарештованих осіб, на здоров’я, на гуманне ставлення, воно нас не тільки на словах, а й на справі наближає до того, чого ми всі разом з вами прагнемо.
ParlaMint-UA_2017-05-16-m1.u105.p2.sent1	Я як голова підкомітету профільного, працюючи з нашими колегами із європейських структур, із нашими експертами, правозахисниками, підготували вже не один законопроект, спрямований на гуманне і гуманізацію до ув’язнених.
ParlaMint-UA_2017-05-16-m1.u105.p3.sent1	Шановні колеги, я прошу всіх присутніх в залі підтримати цей правильний законопроект і дати можливість тій організації, яка користується авторитетом у світі, долучитися і допомогти нам у проведенні реформи пенітенціарної системи.
ParlaMint-UA_2017-05-16-m1.u105.p4.sent1	Дякую вам за увагу.
ParlaMint-UA_2017-05-16-m1.u106.p1.sent1	Дякую.
ParlaMint-UA_2017-05-16-m1.u106.p2.sent1	Сергій Мельничук, будь ласка, одну хвилину, і потім Ірина Сисоєнко, одну хвилину.
ParlaMint-UA_2017-05-16-m1.u107.p1.sent1	Шановні українці, колеги!
ParlaMint-UA_2017-05-16-m1.u107.p2.sent1	Пенітенціарна служба має реформуватися і дійсно Червоний Хрест має право і необхідність доступу до всіх людей, які знаходяться, відбувають покарання.
ParlaMint-UA_2017-05-16-m1.u107.p2.sent2	Але ми, група "Воля народу", пропонуємо прийняти тільки це в першому читанні.
ParlaMint-UA_2017-05-16-m1.u107.p2.sent3	До другого читання внести поправки саме в тому, що багато хто з наших військовослужбовців, волонтерів, взагалі громадян України знаходяться на непідконтрольних територіях.
ParlaMint-UA_2017-05-16-m1.u107.p2.sent4	І Червоний Хрест не має доступу зараз на ті території.
ParlaMint-UA_2017-05-16-m1.u107.p2.sent5	Тому голосуємо тільки в першому читанні і пропозиції все-таки внести зміни, щоб Червоний Хрест мав доступ до тих людей, які знаходяться в полоні у сепаратистів.
ParlaMint-UA_2017-05-16-m1.u107.p2.sent6	Дякую.
ParlaMint-UA_2017-05-16-m1.u108.p1.sent1	Будь ласка, Ірина Сисоєнко, одна хвилина.
ParlaMint-UA_2017-05-16-m1.u108.p1.sent2	І потім – Ар’єв.
ParlaMint-UA_2017-05-16-m1.u109.p1.sent1	Шановні колеги, це надзвичайно важливий законопроект, тому що буде можливість у людей, які знаходяться під вартою, одержувати додаткову допомогу, а саме, лікарські засоби, які можуть бути поставлені представниками Міжнародного Червоного Хреста до тих людей, як і знаходяться у в’язниці і потребують допомоги, також це харчі, це одяг – все те, що сьогодні вкрай необхідно тим людям, які перебувають під вартою.
ParlaMint-UA_2017-05-16-m1.u109.p2.sent1	І фракція "Об’єднання "Самопоміч" буде голосувати за цей законопроект в першому читанні.
ParlaMint-UA_2017-05-16-m1.u109.p2.sent2	Але я хочу звернути увагу всіх присутніх на те, що - мабуть, про це ніхто не говорить, - в цьому році уряд України майже позбавив державного фінансування на Фонд оплати праці працівників Червоного Хреста України.
ParlaMint-UA_2017-05-16-m1.u109.p2.sent3	Тож ми однією рукою даємо можливість таким людям допомагати нашим українцям, які знаходяться під вартою, а, з іншої сторони, уряд України припиняє фінансування роботи тих працівників.
ParlaMint-UA_2017-05-16-m1.u109.p2.sent4	Відповідно зараз розформовуються по всій Україні, тому що немає коштів на заробітні плати.
ParlaMint-UA_2017-05-16-m1.u109.p2.sent5	Люди звільняються, і, по суті, Червоний Хрест України буде.
ParlaMint-UA_2017-05-16-m1.u110.p1.sent1	Будь ласка, 30 секунд, завершіть.
ParlaMint-UA_2017-05-16-m1.u111.p1.sent1	І, по суті, просто Червоний Хрест України буде позбавлений такої фізичної можливості надавати допомогу громадянам.
ParlaMint-UA_2017-05-16-m1.u111.p1.sent2	Тож я вимагаю змінити урядову позицію – і відмінити те фінансування, яке було багато років в нашій державі відповідно до міжнародної угоди між Україною і Червоним Хрестом.
ParlaMint-UA_2017-05-16-m1.u111.p1.sent3	Дякую за увагу.
ParlaMint-UA_2017-05-16-m1.u112.p1.sent1	Дякую.
ParlaMint-UA_2017-05-16-m1.u112.p2.sent1	Будь ласка, одну хвилину Володимир Ар’єв.
ParlaMint-UA_2017-05-16-m1.u112.p2.sent2	Пане Володимир, будь ласка.
ParlaMint-UA_2017-05-16-m1.u112.p2.sent3	Перепрошую, за хвилину переходимо до голосування.
ParlaMint-UA_2017-05-16-m1.u112.p2.sent4	Я прошу секретаріат Верховної Ради запросити депутатів в зал. І прошу голів фракцій запросити депутатів в зал. Будь ласка.
ParlaMint-UA_2017-05-16-m1.u113.p1.sent1	Дякую.
ParlaMint-UA_2017-05-16-m1.u113.p2.sent1	Шановні колеги!
ParlaMint-UA_2017-05-16-m1.u113.p2.sent2	Це один з тих нечастих випадків, коли ми дійсно опікуємось питаннями прав людини.
ParlaMint-UA_2017-05-16-m1.u113.p2.sent3	І я закликаю всіх проголосувати за цей законопроект.
ParlaMint-UA_2017-05-16-m1.u113.p2.sent4	Оскільки ми знаємо, що пенітенціарна система на сьогоднішній день недореформована.
ParlaMint-UA_2017-05-16-m1.u113.p2.sent5	І на сьогоднішній день фактично все забезпечення попередньо ув’язнених товарами, послугами, а також надання медичної допомоги залежить фактично від адміністрації закладу.
ParlaMint-UA_2017-05-16-m1.u113.p3.sent1	Крім того, є можливість тепер ув’язненим, попередньо ув’язненим подати скаргу на тиск і отримати відповідним чином реакцію з боку міжнародних правозахисних організацій, в тому числі і шляхом подачі заяв до Червоного Хреста.
ParlaMint-UA_2017-05-16-m1.u113.p4.sent1	Це повністю відповідає Європейській конвенції з прав людини, Женевської конвенції.
ParlaMint-UA_2017-05-16-m1.u113.p4.sent2	Тому я вважаю, що ми, кожен із нас тут зобов’язаний просто проголосувати за цей законопроект про необмежене допущення представників Червоного Хреста до.
ParlaMint-UA_2017-05-16-m1.u114.p1.sent1	Дякую.
ParlaMint-UA_2017-05-16-m1.u114.p2.sent1	Колеги, переходимо до голосування.
ParlaMint-UA_2017-05-16-m1.u114.p2.sent2	Я прошу зайняти усіх робочі місця.
ParlaMint-UA_2017-05-16-m1.u114.p2.sent3	І я прошу приготуватись до голосування.
ParlaMint-UA_2017-05-16-m1.u114.p3.sent1	І я ставлю на голосування проект Закону про внесення змін до Закону України "Про попереднє ув’язнення" щодо забезпечення безперешкодного доступу представників Міжнародного Комітету Червоного Хреста до осіб, взятих під варту (№5574) за пропозицією комітету за основу.
ParlaMint-UA_2017-05-16-m1.u114.p3.sent2	Колеги, прошу проголосувати, прошу підтримати 5574 за основу.
ParlaMint-UA_2017-05-16-m1.u114.p3.sent3	Голосуємо, колеги.
ParlaMint-UA_2017-05-16-m1.u114.p4.sent1	За-227
ParlaMint-UA_2017-05-16-m1.u114.p5.sent1	227 – за.
ParlaMint-UA_2017-05-16-m1.u114.p5.sent2	Рішення прийняте.
ParlaMint-UA_2017-05-16-m1.u114.p6.sent1	Колеги, скорочену процедуру підготовки до другого читання давайте підтримаємо?
ParlaMint-UA_2017-05-16-m1.u114.p6.sent2	Скорочену процедуру підготовки до другого читання.
ParlaMint-UA_2017-05-16-m1.u114.p6.sent3	Прошу підтримати, прошу проголосувати скорочення строку подання пропозицій і поправок.
ParlaMint-UA_2017-05-16-m1.u114.p6.sent4	Прошу підтримати.
ParlaMint-UA_2017-05-16-m1.u114.p7.sent1	За-199
ParlaMint-UA_2017-05-16-m1.u114.p8.sent1	199.
ParlaMint-UA_2017-05-16-m1.u114.p8.sent2	Рішення не прийняте.
ParlaMint-UA_2017-05-16-m1.u114.p9.sent1	Колеги, тепер я маю до вас прохання.
ParlaMint-UA_2017-05-16-m1.u114.p9.sent2	Подивіться, я прошу увагу, в залі не розходитесь.
ParlaMint-UA_2017-05-16-m1.u114.p9.sent3	В нас сьогодні є кілька проектів постанов про перейменування сіл, населених пунктів.
ParlaMint-UA_2017-05-16-m1.u114.p9.sent4	Це не декомунізація, це в звичайному.
ParlaMint-UA_2017-05-16-m1.u114.p9.sent5	Мукачеве перейменування, села Падалки Полтавського району питання, які не мають жодної дискусії, але ми їх з тижня в тиждень переносимо.
ParlaMint-UA_2017-05-16-m1.u114.p10.sent1	Я звернусь до залу з проханням: давайте підтримаємо це, колеги, у нас більше не буде часу, я продовжу на 15 хвилин засідання, давайте ми тих кілька хвилин інвестуємо в наші громади, в людей, які чекають тих рішень.
ParlaMint-UA_2017-05-16-m1.u114.p11.sent1	Отже, колеги, я прошу зараз підтримати, щоб ми перейшли до розгляду блоку питань про перейменування сіл і міст, які підготовлені Комітетом з питань державного будівництва, регіональної політики та місцевого самоврядування, хоча б кілька щоб ми розглянули.
ParlaMint-UA_2017-05-16-m1.u114.p11.sent2	Колеги, давайте підтримаємо, тут нема політики.
ParlaMint-UA_2017-05-16-m1.u114.p11.sent3	Прошу проголосувати, прошу підтримати, щоб ми зараз перейшли до цього блоку.
ParlaMint-UA_2017-05-16-m1.u114.p11.sent4	Підтримаємо, колеги, це дуже швидко ми зможемо пройти.
ParlaMint-UA_2017-05-16-m1.u114.p11.sent5	Колеги, будь ласка, голосуємо.
ParlaMint-UA_2017-05-16-m1.u114.p12.sent1	Артур!
ParlaMint-UA_2017-05-16-m1.u114.p12.sent2	Артур, підтримайте, будь ласка, голосуємо.
ParlaMint-UA_2017-05-16-m1.u114.p12.sent3	Прошу проголосувати підтримку переходу до цих питань, прошу проголосувати, прошу підтримати, голосуємо.
ParlaMint-UA_2017-05-16-m1.u114.p13.sent1	За-200
ParlaMint-UA_2017-05-16-m1.u114.p14.sent1	Ще раз поставити чи нема сенсу?
ParlaMint-UA_2017-05-16-m1.u114.p14.sent2	Давайте ще раз, щоб ми розглянули, можливо, ми без обговорення просто їх зможемо перейменувати.
ParlaMint-UA_2017-05-16-m1.u114.p15.sent1	Прошу, колеги, я ще раз поставлю пропозицію, щоб ми перейшли до блоку питань Комітету з питань державного будівництва щодо перейменування сіл і міст, по яким до нас звернулися місцеві громади.
ParlaMint-UA_2017-05-16-m1.u114.p15.sent2	Прошу проголосувати, прошу підтримати.
ParlaMint-UA_2017-05-16-m1.u114.p15.sent3	Прошу проголосувати, голосуємо.
ParlaMint-UA_2017-05-16-m1.u114.p16.sent1	За-197
ParlaMint-UA_2017-05-16-m1.u114.p17.sent1	Немає політичної волі, колеги, 197 – за.
ParlaMint-UA_2017-05-16-m1.u114.p17.sent2	Але тим не менше ми провели дуже плідний день, ми прийняли важливі закони.
ParlaMint-UA_2017-05-16-m1.u114.p17.sent3	І, я вважаю, що закон, який стосується георгіївської стрічки, це дуже символічне і важливе парламенту, яке нагадує нам про головне, про те, що ми парламент воюючої країни і повинні пам’ятати про те, що ми маємо кожного дня робити крок до української перемоги.
ParlaMint-UA_2017-05-16-m1.u114.p18.sent1	Вітаю вас з сьогоднішнім днем, і завтра о 10-й годині ми продовжимо нашу непросту, але таку потрібну для країни роботу.
ParlaMint-UA_2017-05-16-m1.u114.p19.sent1	Вечірнє засідання Верховної Ради України оголошую закритим.
