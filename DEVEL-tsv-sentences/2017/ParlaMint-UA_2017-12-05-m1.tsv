id	text
ParlaMint-UA_2017-12-05-m1.u1.p1.sent1	Шановні колеги, час, відведений для перерви, завершений.
ParlaMint-UA_2017-12-05-m1.u1.p1.sent2	І я прошу всіх народних депутатів зайти в зал для реєстрації на вечірньому засіданні Верховної Ради України, будь ласка.
ParlaMint-UA_2017-12-05-m1.u1.p2.sent1	Колеги, ви готові до реєстрації?
ParlaMint-UA_2017-12-05-m1.u1.p2.sent2	Будь ласка, заходьте в зал, займайте робочі місця.
ParlaMint-UA_2017-12-05-m1.u1.p3.sent1	Отже, колеги, прошу приготуватися до реєстрації, зайти в зал. Прошу провести реєстрацію, прошу зареєструватися.
ParlaMint-UA_2017-12-05-m1.u1.p4.sent1	Зареєстровано 356 народних депутатів.
ParlaMint-UA_2017-12-05-m1.u1.p4.sent2	Вечірнє пленарне засідання Верховної Ради України оголошую відкритим.
ParlaMint-UA_2017-12-05-m1.u1.p5.sent1	Колеги, я хочу нагадати, що на ранковому засіданні ми прийняли рішення про запрошення на пленарне засідання Верховної Ради України та заслуховування керівників правоохоронних органів.
ParlaMint-UA_2017-12-05-m1.u1.p5.sent2	До Верховної Ради України для надання інформації прибули Генеральний прокурор України Луценко Юрій Віталійович.
ParlaMint-UA_2017-12-05-m1.u1.p5.sent3	Присутній.
ParlaMint-UA_2017-12-05-m1.u1.p5.sent4	Заступник керівника Спеціалізованої антикорупційної прокуратури Кривенко Володимир Володимирович.
ParlaMint-UA_2017-12-05-m1.u1.p5.sent5	Начальник Головного управління Служби безпеки України у місті Києві та Київській області Семочко Сергій Олексійович.
ParlaMint-UA_2017-12-05-m1.u1.p6.sent1	Колеги, хочу нагадати, про регламент розгляду.
ParlaMint-UA_2017-12-05-m1.u1.p6.sent2	Генеральний прокурор попросив до 30 хвилин доповідь.
ParlaMint-UA_2017-12-05-m1.u1.p6.sent3	Потім запитання від усіх фракцій і груп.
ParlaMint-UA_2017-12-05-m1.u1.p6.sent4	Шість фракцій і дві групи, це орієнтовно буде до 25 хвилин.
ParlaMint-UA_2017-12-05-m1.u1.p6.sent5	Нагадаю, система така ж сама і також для депутатів – до 20 хвилин.
ParlaMint-UA_2017-12-05-m1.u1.p6.sent6	Отже, будуть мати змогу задати запитання усі представники фракцій і також народні депутати по запису.
ParlaMint-UA_2017-12-05-m1.u1.p6.sent7	Система буде така ж сама, як під час "години запитань до Уряду", тобто хвилина – запитання, дві хвилини – відповідь.
ParlaMint-UA_2017-12-05-m1.u1.p7.sent1	І я прошу всіх під час запису, хто хоче взяти участь в обговоренні, проводити запис.
ParlaMint-UA_2017-12-05-m1.u1.p7.sent2	Від фракцій, це зрозуміло, що кожна фракція буде мати гарантовану можливість запитання, а частині поміж депутатів в залежності від того, як буде проведений запис через систему реєстрації Верховної Ради України.
ParlaMint-UA_2017-12-05-m1.u1.p7.sent3	Запитання.
ParlaMint-UA_2017-12-05-m1.u1.p8.sent1	Колеги, окрім того хочу повідомити вам, що ми сьогодні очевидно не встигнемо заслухати всіх керівників, і тому ті керівники, яких ми не зможемо заслухати сьогодні, вони зможуть виступити, і ми їх заслухаємо завтра, продовжуючи наше засідання, під час пленарного засідання в середу.
ParlaMint-UA_2017-12-05-m1.u1.p9.sent1	І, шановні колеги, слово надається Генеральному прокурору України Юрію Віталійовичу Луценку.
ParlaMint-UA_2017-12-05-m1.u1.p9.sent2	Ми домовились, що виступ Генпрокурора буде перший виступ з трибуну.
ParlaMint-UA_2017-12-05-m1.u1.p9.sent3	Будь ласка, Юрій Васильович.
ParlaMint-UA_2017-12-05-m1.u1.p10.sent1	Юрій Віталійович, наголошую, наше ранкове засідання проговорювали, що по питанню, яке сьогодні склалося з приводу затримання певних осіб у місті Києві.
ParlaMint-UA_2017-12-05-m1.u1.p10.sent2	Юрій Віталійович, будь ласка.
ParlaMint-UA_2017-12-05-m1.u2.p1.sent1	Шановні народні депутати, шановний пане головуючий!
ParlaMint-UA_2017-12-05-m1.u2.p1.sent2	Питання, з якого мене запросили до Верховної Ради, це питання цілісності і законності діяльності правоохоронної системи України.
ParlaMint-UA_2017-12-05-m1.u2.p1.sent3	Мені здається, що обговорювати її треба з усіма першими особами, які представляють
ParlaMint-UA_2017-12-05-m1.u2.p1.sent4	Генеральну прокуратуру України, Службу безпеки України, Національне антикорупційне бюро та Спеціалізовану антикорупційну прокуратуру.
ParlaMint-UA_2017-12-05-m1.u2.p1.sent5	При всій повазі до заступників або виконуючих обов’язки глав цих відомств я вважаю, що подальше продовження практики НАБУ першим відкривати вогонь по дискредитації на будь-кого, хто сміє задавати питання про законність діяльності цієї структури, треба припинити.
ParlaMint-UA_2017-12-05-m1.u2.p2.sent1	Єдине, що я хотів би перед вашим рішенням про те, чи мені продовжувати цю тему зараз, чи чекати керівників, сказати, це спростувати запущений прес-службою НАБУ міф про війну між ГПУ та Національний антикорупційним бюро.
ParlaMint-UA_2017-12-05-m1.u2.p2.sent2	Я з цифрами на руках, з фактами хочу твердо заявити: Я, Луценко Юрій Віталійович, як один із співавторів Закону про НАБУ та інші антикорупційні закони на своїй посаді робив, роблю і буду робити все, щоб всі правоохоронні органи працювали ефективно в протистоянні корупції та злочинності.
ParlaMint-UA_2017-12-05-m1.u2.p2.sent3	З 50 справ, які за цей рік НАБУ спромоглося відправити в суд, 20 – за матеріалами ГПУ та СБУ.
ParlaMint-UA_2017-12-05-m1.u2.p3.sent1	Лише це показує, що ми працюємо разом там, де закон дозволяє йти разом уперед.
ParlaMint-UA_2017-12-05-m1.u2.p4.sent1	Останні резонансні події, коли саме ГПУ затримало особу, що пробувала вручити хабар керівнику САП, а за його заявою ми його затримали.
ParlaMint-UA_2017-12-05-m1.u2.p4.sent2	Або інша резонансна подія, коли "король контрабандистів" Альперін, який десятки років безкарно грабує державний бюджет, в наручниках по заяві НАБУ, зверненої до ГПУ, вийшов із Печерського суду, означає: ми вміємо і хочемо працювати разом.
ParlaMint-UA_2017-12-05-m1.u2.p4.sent3	Але це не означає, що будь-які дії НАБУ є поза моїм ретельним наглядом за законом.
ParlaMint-UA_2017-12-05-m1.u2.p4.sent4	Ті дії, які виходять за межі законодавства, повинні стати предметом розгляду того органу, якому ніхто не може відмовити у верховенстві.
ParlaMint-UA_2017-12-05-m1.u2.p5.sent1	Керівник НАБУ заявляє, що вказівки керівника САП, який є його процесуальним керівником, юридично нікчемні.
ParlaMint-UA_2017-12-05-m1.u2.p5.sent2	Керівник НАБУ порушує кримінальну справу проти керівника НАЗК, яка в межах свої компетенції звертається з протоколом.
ParlaMint-UA_2017-12-05-m1.u2.p5.sent3	запитом, а в разі відмови у наданні інформації, із запитом.
ParlaMint-UA_2017-12-05-m1.u2.p5.sent4	з протоколом про корупцію.
ParlaMint-UA_2017-12-05-m1.u2.p5.sent5	Керівник НАБУ порушує кримінальне провадження проти керівника фінансового аудиту, який підписує папери про незаконність отримання квартири керівником НАБУ.
ParlaMint-UA_2017-12-05-m1.u2.p5.sent6	Все це означає позицію людини, яка каже: я недоторканний, я на особливому статусі.
ParlaMint-UA_2017-12-05-m1.u2.p6.sent1	Вважаю, що якщо людина не визнає ні повноважень керівника САП, ні авторитету, бо мене не наділили відповідними контрольними функціями, Генерального прокурора, то він мусить прийти особисто на трибуну Верховної Ради і дати звіт, чому один орган став новоявленим "ЧК", який хоче себе поставити поза законом і загальним порядком.
ParlaMint-UA_2017-12-05-m1.u2.p7.sent1	Тому, шановні народні депутати, я просив би вас сьогодні цю тему зняти і попросити головуючого – це моє особисте прохання – направити телеграму до керівництва НАБУ і САП, які знаходяться у Вашингтоні і виконують важливу державну місію.
ParlaMint-UA_2017-12-05-m1.u2.p7.sent2	Я в силу загруженості не міг поїхати на цю конференцію і розповісти про найбільшу за останні 100 років спецконфіскацію – півтора мільярди, але Національне антикорупційне бюро, я думаю, за два дні вже могло відзвітуватися про повернення до бюджету 26 тисяч гривень.
ParlaMint-UA_2017-12-05-m1.u2.p7.sent3	І може повернутися вже все-таки в Київ, щоб стати на трибуну Верховної Ради і дати звіт про законність або незаконність певних дій.
ParlaMint-UA_2017-12-05-m1.u2.p8.sent1	Тому прошу, просив би або пропонував би Голову Верховної Ради направити таку телеграму і завтра бачити на трибуні тих, хто починає цю, з моєї точки зору, законовбивчу війну між відомствами.
ParlaMint-UA_2017-12-05-m1.u2.p8.sent2	Якщо буде таке ваше добро, я перейду до наступної теми, яка сьогодні є не менш резонансною, я би сказав, ключовою для майбутнього правової української держави.
ParlaMint-UA_2017-12-05-m1.u2.p8.sent3	Йдеться про події навколо Міхеїла Саакашвілі.
ParlaMint-UA_2017-12-05-m1.u2.p8.sent4	Але я просив би добро від головуючого з цього приводу.
ParlaMint-UA_2017-12-05-m1.u3.p1.sent1	Будь ласка, Юрій Віталійович.
ParlaMint-UA_2017-12-05-m1.u3.p2.sent1	Ми додамо час, якщо буде необхідність.
ParlaMint-UA_2017-12-05-m1.u4.p1.sent1	Дякую.
ParlaMint-UA_2017-12-05-m1.u4.p2.sent1	Я просив би, якщо я доповідаю зараз за ситуацію навколо Саакашвілі, то я просив би близько 15 хвилин частинами до і після відеоматеріалу, а також і демонстрація, власне, відеоматеріалу.
ParlaMint-UA_2017-12-05-m1.u4.p2.sent2	Чи можу я на це розраховувати?
ParlaMint-UA_2017-12-05-m1.u5.p1.sent1	Так, будь ласка.
ParlaMint-UA_2017-12-05-m1.u5.p1.sent2	Відеоматеріал зараз включити?
ParlaMint-UA_2017-12-05-m1.u6.p1.sent1	Ні.
ParlaMint-UA_2017-12-05-m1.u6.p2.sent1	Декілька слів до того.
ParlaMint-UA_2017-12-05-m1.u6.p2.sent2	Шановні народні депутати, і я для вас, хоча я впевнений, що ви знаєте обставини резонансно-кримінальної справи про організоване злочинне угрупування Януковича, і для наших слухачів, глядачів хочу ще раз нагадати.
ParlaMint-UA_2017-12-05-m1.u6.p2.sent3	Генеральна прокуратура України з подякою отримала від Верховної Ради можливість так званого заочного розслідування і заочного засудження тих.
ParlaMint-UA_2017-12-05-m1.u6.p2.sent4	того оточення Януковича, яке втекло, розграбувавши нашу країну.
ParlaMint-UA_2017-12-05-m1.u6.p3.sent1	Хочу ще раз нагадати про те, що на момент, коли Прем’єр-міністр Яценюк заступив на свою посаду після Майдану, в Державному казначействі було менше 10 тисяч доларів на все: на пенсії, охорону здоров’я, виплату соціальних платежів і навіть на війну, розв’язану Януковичем.
ParlaMint-UA_2017-12-05-m1.u6.p3.sent2	Все це означає страшне розкрадання, яке коїлося в ті роки.
ParlaMint-UA_2017-12-05-m1.u6.p3.sent3	Ще раз можу повторити, що згідно висновку експертів, які несуть кримінальну відповідальність за свої висновки, розмір розкрадань та його компанії в Україні сягнув близько 40 мільярдів доларів, це один річний бюджет України.
ParlaMint-UA_2017-12-05-m1.u6.p4.sent1	З посеред усіх членів організованого злочинного угрупування Януковича видне місце займає Курченко.
ParlaMint-UA_2017-12-05-m1.u6.p4.sent2	Той Сергій Курченко, який після приходу Януковича до влади протягнув рішення про можливість монополізувати продажу скрапленого газу, штучно завищуючи його необхідну кількість для населення по низьких цінах, перепродаючи його в декілька разів дорожче для підконтрольних та непідконтрольних промислових підприємств.
ParlaMint-UA_2017-12-05-m1.u6.p4.sent3	Загальні збитки від такої схеми Курченка сягнули 14 мільярдів гривень, лише по цій схемі.
ParlaMint-UA_2017-12-05-m1.u6.p5.sent1	Є також інша схема, по якій Курченко взагалі без жодних платежів до державного бюджету завозив фактично весь обсяг паливо-мастильних матеріалів в Україну, списуючи їх нібито на транзит до Придністров’я, яке вже мало би купатися в нафті, якби це було правдою.
ParlaMint-UA_2017-12-05-m1.u6.p5.sent2	Правдою є те, що всі трейдери нафти і газу в Україну мусили проводити свої оборудки через Курченка, залишаючи мільярди поза державним бюджетом.
ParlaMint-UA_2017-12-05-m1.u6.p5.sent3	Фактично це був величезний внутрішніх офшор, де жодних платежів за нафту і газ в Україні не сплачувалося.
ParlaMint-UA_2017-12-05-m1.u6.p6.sent1	Саме цей Курченко втік з території України один з перших і зараз в Москві отримує від Генеральної прокуратури України законним шляхом направлені документи про підозру в скоєнні особливо тяжких злочинів в складі організованого злочинного угрупування Януковича.
ParlaMint-UA_2017-12-05-m1.u6.p6.sent2	Ця підозра йому оголошена давно.
ParlaMint-UA_2017-12-05-m1.u6.p6.sent3	Як заведено у правоохоронних органів, ми разом зі Службою безпеки України відслідковуємо ймовірність сприяння членам ОЗУ, зокрема Курченку, з боку інших осіб уникнути покарання через ймовірне корумпування судів, прокурорів, слідчих, будь-яких інших органів.
ParlaMint-UA_2017-12-05-m1.u6.p6.sent4	Так робиться майже у всіх серйозних справах, так зване супероперативне супроводження СБУ тих, кому оголошена підозра або обвинувачення.
ParlaMint-UA_2017-12-05-m1.u6.p7.sent1	В ході цього відстеження Службою безпеки України Києва, Київської області разом зі слідчим управлінням Міжнародного департаменту ГПУ було виявлено контакти Сергія Курченка та його помічника, правої руки, прізвище якого ми в інтересах слідства сьогодні не оголошуємо.
ParlaMint-UA_2017-12-05-m1.u6.p7.sent2	Хоча сьогодні і Курченко, і ця особа, їм уже надіслано в установленому порядку нові підозри по діям, які ви зараз побачите на екрані.
ParlaMint-UA_2017-12-05-m1.u6.p8.sent1	Також було встановлено, що ці особи, Курченко та його помічник, постійно спілкуються з правою рукою лідера "Руху нових сил" Міхеїла Саакашвілі про те, скільки коштів фінансування треба виділити на повстання задля усунення діючої влади в Україні.
ParlaMint-UA_2017-12-05-m1.u6.p8.sent2	Підкреслюю, йдеться саме про фінансування повстання та скидання в незаконний спосіб діючої влади в Україні і фактично реванш проросійських сил з метою скасувати всі кримінальні переслідування Януковича та його оточення і повернення активів Курченка назад у його власність, вкрадених активів, очевидно.
ParlaMint-UA_2017-12-05-m1.u6.p9.sent1	Все це задокументовано в рамках судових рішень законними процедурами, в тому числі при співпраці двох громадян Російської Федерації українського походження, які в ході нашої розробки виявили бажання співпрацювати з українським слідством.
ParlaMint-UA_2017-12-05-m1.u6.p9.sent2	Слава Богу, українців в Москві ще багато, маю на увазі справжніх українців.
ParlaMint-UA_2017-12-05-m1.u6.p10.sent1	Також нами задокументовано оперативні з номерами купюр суми, які віддавалися для Саакашвілі, для організації так званих народних протестів.
ParlaMint-UA_2017-12-05-m1.u6.p10.sent2	Загальна сума фінансування, про яке йдеться на плівках, котрі ви зараз побачите, сягає близько півмільйона доларів.
ParlaMint-UA_2017-12-05-m1.u6.p10.sent3	Із них майже половина задокументована по номерам купюр і під аудіо та відеоконтролем була вручена правій руці Міхеїла Саакашвілі Северіону Дангадзе.
ParlaMint-UA_2017-12-05-m1.u6.p10.sent4	Ця людина постійно розмовляє з правою рукою і з самим Курченком, і от безпосередньо отримувала гроші.
ParlaMint-UA_2017-12-05-m1.u6.p11.sent1	Після того, як ми отримали рішення судів на обшуки та затримання цієї особи, після витоку інформації, якою ми зараз займаємося, із судів ця особа втекла з міста Києва декілька тижнів тому.
ParlaMint-UA_2017-12-05-m1.u6.p11.sent2	В кінці минулого тижня ця особа була виявлена в місті Буковелі, де перебувала, так би мовити, на.
ParlaMint-UA_2017-12-05-m1.u6.p11.sent3	приховуючи своє місце перебування.
ParlaMint-UA_2017-12-05-m1.u6.p12.sent1	Оперативна служба Служби.
ParlaMint-UA_2017-12-05-m1.u6.p12.sent2	оперативний підрозділ Служби безпеки України в минулу суботу виїхав на його затримання і йшла по його сліду до міста Львова, де ця особа, очевидно володіючи навиками оперативної контррозвідувальної роботи, виявила машину, яка в силу погодних умов не могла рухатись швидше 40 кілометрів на той момент, і біля одного із львівських супермаркетів втік Северіон Дангадзе з машини.
ParlaMint-UA_2017-12-05-m1.u6.p12.sent3	Був затриманий його попутник, у якого в машині були найдені всі фінансові документи, що свідчать про використання коштів Курченка на підвоз людей та фінансування телевізійних агітаційних програм Саакашвілі.
ParlaMint-UA_2017-12-05-m1.u6.p13.sent1	Ця людина на прізвище Назар, прізвище її в інтересах слідства ми поки що не розголошуємо, є постійним консультантом Комітету Верховної Ради з антикорупційної політики.
ParlaMint-UA_2017-12-05-m1.u6.p13.sent2	Після цього Служба безпеки України, яка, безумовно, відчувала вину за упущення основного фігуранта, цілу ніч відслідковувала громадянина Донгадзе по території України, зрештою, виявила його на автомобілі його близької особи.
ParlaMint-UA_2017-12-05-m1.u6.p13.sent3	Цей автомобіль рухався зі швидкістю 180 кілометрів на годину в сторону російського кордону.
ParlaMint-UA_2017-12-05-m1.u6.p14.sent1	В результаті операції ГПУ та СБУ в точці приблизно міста Лубен цей автомобіль був затриманий працівниками поліції і Северіон Донгадзе був затриманий, обшуканий.
ParlaMint-UA_2017-12-05-m1.u6.p14.sent2	При ньому були знайдені при свідках частина купюр, котрі були передані Курченком для організації масових акцій непокори.
ParlaMint-UA_2017-12-05-m1.u6.p14.sent3	Не сумніваюсь, що такі самі купюри зараз переховують в своїх гаманцях ті, хто був обдурений або свідомо служать московській мамоні під Верховною Радою в напівпорожніх наметах.
ParlaMint-UA_2017-12-05-m1.u6.p15.sent1	Тому думаю, що все, що я сказав, найкраще підтвердять аудіо та відеозйомки, отримані в установленому порядку Службою безпеки України.
ParlaMint-UA_2017-12-05-m1.u6.p15.sent2	Але, шановні народні депутати та громадяни України, відразу приношу вибачення за надто часті нецензурні вислови, які лунають.
ParlaMint-UA_2017-12-05-m1.u6.p15.sent3	Враховуючи, що лише вчора були легалізовані всі плівки, ми не змогли надто акуратно все "запікати", прошу вибачення в українського народу за те, як спілкується світоч української демократії і прогресу.
ParlaMint-UA_2017-12-05-m1.u6.p15.sent4	Прошу включити відео.
ParlaMint-UA_2017-12-05-m1.u7.p1.sent1	Шановні колеги, я дам доручення Апарату, щоб максимально приглушили всю нецензурну лайку.
ParlaMint-UA_2017-12-05-m1.u7.p1.sent2	І прошу включити відео.
ParlaMint-UA_2017-12-05-m1.u8.p1.sent1	Так був установлений зв’язок між Саакашвілі та правою рукою Курченком.
ParlaMint-UA_2017-12-05-m1.u9.p1.sent1	Одне секунду, це день.
ParlaMint-UA_2017-12-05-m1.u9.p2.sent1	Зараз ви будете чути день після першої акції Саакашвілі біля Верховної Ради.
ParlaMint-UA_2017-12-05-m1.u9.p2.sent2	Зверніть особливу увагу на ставлення до рядових учасників необізнаних в джерелах фінансування та дій.
ParlaMint-UA_2017-12-05-m1.u9.p2.sent3	Прошу.
ParlaMint-UA_2017-12-05-m1.u10.p1.sent1	Пішли в баню, баня згоріла.
ParlaMint-UA_2017-12-05-m1.u11.p1.sent1	Звук ми виключили, читайте, бо.
ParlaMint-UA_2017-12-05-m1.u11.p2.sent1	Включи їм звук, хочуть люди звук.
ParlaMint-UA_2017-12-05-m1.u12.p1.sent1	Колеги, я тільки прошу звук виключити.
ParlaMint-UA_2017-12-05-m1.u12.p1.sent2	Все написано.
ParlaMint-UA_2017-12-05-m1.u12.p1.sent3	Це дивиться вся Україна.
ParlaMint-UA_2017-12-05-m1.u12.p1.sent4	Я прошу виключити звук під час оперативки.
ParlaMint-UA_2017-12-05-m1.u12.p1.sent5	Там є написи, уважно дивіться.
ParlaMint-UA_2017-12-05-m1.u12.p2.sent1	Я не раджусь, я повідомляю.
ParlaMint-UA_2017-12-05-m1.u13.p1.sent1	Колеги, насправді головне не звук, а купюри.
ParlaMint-UA_2017-12-05-m1.u13.p2.sent1	Сотні тисяч, крадених в Україні, грошей, які переходять в руки на організацію акції Саакашвілі.
ParlaMint-UA_2017-12-05-m1.u13.p2.sent2	Рахуйте.
ParlaMint-UA_2017-12-05-m1.u14.p1.sent1	Колеги, поки ви дивитесь, залишилося 5 хвилин загалом.
ParlaMint-UA_2017-12-05-m1.u14.p1.sent2	Після оперативної зйомки Юрій Віталійович зробить ще одне повідомлення, потім ми завершимо, і буде його заключне слово.
ParlaMint-UA_2017-12-05-m1.u14.p2.sent1	Я ще раз хочу наголосити, йде нецензурна лексика.
ParlaMint-UA_2017-12-05-m1.u14.p2.sent2	Є можливість читати.
ParlaMint-UA_2017-12-05-m1.u14.p2.sent3	Ми не можемо з головної трибуни країни озвучувати лексику такого рівня.
ParlaMint-UA_2017-12-05-m1.u15.p1.sent1	Колеги, через 30 секунд буде включений звук, через 30 секунд звук буде включений.
ParlaMint-UA_2017-12-05-m1.u16.p1.sent1	І зараз пауза, два слова – Юрій Віталійович.
ParlaMint-UA_2017-12-05-m1.u16.p1.sent2	І лишилося всього півтори хвилини.
ParlaMint-UA_2017-12-05-m1.u16.p2.sent1	Будь ласка, Юрій Віталійович.
ParlaMint-UA_2017-12-05-m1.u17.p1.sent1	Шановні народні депутати, як ви бачили на останніх двох оперативних відео, під контролем Служби безпеки України та Генпрокуратури "права рука" Саакашвілі Северіон Далідзе отримав приблизно 220 тисяч євро, а також частину суми у доларах із цієї суми, для відновлення протестних акцій.
ParlaMint-UA_2017-12-05-m1.u17.p1.sent2	Також ви бачили передачу спеціального телефону для зв’язку з Курченком, який, як вони вважають, захищений від можливості прослуховування українських спецслужб.
ParlaMint-UA_2017-12-05-m1.u17.p1.sent3	Тому саме по цьому телефону в один із наступних днів надія людей, які зібралися у наметовому містечку імені Саакашвілі, особисто сам Саакашвілі як світоч демократії і законності, і чесності провів розмову із Курченком, який знаходиться у Москві.
ParlaMint-UA_2017-12-05-m1.u17.p2.sent1	Прошу включити.
ParlaMint-UA_2017-12-05-m1.u17.p2.sent2	І звук також.
ParlaMint-UA_2017-12-05-m1.u18.p1.sent1	Шановний головуючий, шановні народні депутати!
ParlaMint-UA_2017-12-05-m1.u18.p1.sent2	Підсумовуючи, хочу висловити велику подяку працівникам Служби безпеки України та Генеральної прокуратури України, які дали змогу не допустити цього першого етапу, запланованого ФСБ, плану "Русская зима в Києві".
ParlaMint-UA_2017-12-05-m1.u18.p2.sent1	Я зразу вам кажу, що це лише перший етап з того, про що ми знаємо, і я не сумніваюся, що прийду у Верховну Раду з інформацією, а, можливо, і з поданнями до наступних українських діячів, які за гроші Москви намагаються знищити постмайданівську владу і привести до реваншу Януковича та його оточення, контрольованого ФСБ.
ParlaMint-UA_2017-12-05-m1.u18.p3.sent1	Я також надзвичайно вдячний українському народу, який на відміну від багатьох дуже досвідчених політиків відразу зрозумів всю фальш і всю аморальність популізму та закликів до повалення влади, які озвучував постійно Саакашвілі за гроші закордонних олігархів.
ParlaMint-UA_2017-12-05-m1.u18.p4.sent1	Саме цей народ не пішов на акції, і ви чули про це в списках: только наши, человеко-часы протестующих.
ParlaMint-UA_2017-12-05-m1.u18.p5.sent1	Тому в цій ситуації я змушений повідомити про те, що станом на вчора після обшуків о Северіона Дангадзе на його помешканнях в місті Києві, нарешті, був знайдений паспорт громадянина України Саакашвілі, який, за його словами, перебував чи то у Авакова, чи то у Порошенка.
ParlaMint-UA_2017-12-05-m1.u18.p5.sent2	Насправді, він зрештою знайдений, і ця брехня, може маленька, але стартова брехня, з моменту його цинічного, за 300 тисяч доларів, прориву українського кордону також вилізла назовні.
ParlaMint-UA_2017-12-05-m1.u18.p6.sent1	Я також мушу сказати, що з огляду на те, що ми знайшли в його помешканні, ми вчора і сьогодні пред’явили йому послідовно статтю 256, це "Співпраця із членами злочинного угрупування", та 110-а "Державна зрада" громадянину України Северіону Дангадзе.
ParlaMint-UA_2017-12-05-m1.u18.p7.sent1	Також вчора ввечері ми провели нараду, на якій було прийнято, що здобутих доказів достатньо для затримання Міхеїла Саакашвілі для пред’явлення йому підозри в статті 256 Кримінального кодексу України як сприяння учасникам злочинних організацій та укриття їх злочинної діяльності.
ParlaMint-UA_2017-12-05-m1.u18.p8.sent1	У зв’язку з цим ми о 7-й ранку в дозволеній судом процедурі, разом з адвокатом прийшли до помешкання Саакашвілі, яке він відмовився відкривати.
ParlaMint-UA_2017-12-05-m1.u18.p8.sent2	Двері були взламані, як і дозволяє нам це закон в подібних випадках.
ParlaMint-UA_2017-12-05-m1.u18.p8.sent3	Сам Міхеїл Саакашвілі вискочив на дах і провів близько півтори години на даху з криками "Київ, вставай!".
ParlaMint-UA_2017-12-05-m1.u18.p8.sent4	Після того, як Київ не встав, Міхеїл Саакашвілі погрожував кинутися з даху.
ParlaMint-UA_2017-12-05-m1.u18.p8.sent5	Звичайно, ми змушені були терпіти все це, переживаючи і опікуючись про життя підозрюваного, вірніше, майбутнього підозрюваного.
ParlaMint-UA_2017-12-05-m1.u18.p8.sent6	Після цього Міхеїл Саакашвілі дав добро на затримання, він був все ж таки доправлений з дуже слизького і небезпечного даху, я це всерйоз кажу, до помешкання, де в присутності адвоката йому було оголошено постанову про затримання.
ParlaMint-UA_2017-12-05-m1.u18.p8.sent7	З цього моменту він був взятий під охорону Служби безпеки України.
ParlaMint-UA_2017-12-05-m1.u18.p8.sent8	На цей момент біля під’їзду цього будинку скопилося менше сотні активістів, які очевидно не були обізнані з фінансовими зв’язками Саакашвілі з оточенням Януковича і вимагали його звільнення.
ParlaMint-UA_2017-12-05-m1.u18.p9.sent1	П’ять працівників СБУ зрештою були оточені цим натовпом, ще семеро були відрізані в іншому автомобілі, і, на жаль, без достатнього підкріплення з боку Національної поліції закінчилося все це втечею з-під варти самого Міхеїла Саакашвілі, що є само по собі кримінальним злочином.
ParlaMint-UA_2017-12-05-m1.u18.p10.sent1	Також кримінальними діяннями ми вважаємо, і про це вже зареєстровано кримінальне провадження, діяння всіх осіб, які перешкоджали законним діям по захисту української держави правоохоронцям Служби безпеки України.
ParlaMint-UA_2017-12-05-m1.u18.p10.sent2	Серед них діючих народних депутатів: Ігоря Луценка, Юрія Дерев’янка, Світлани Заліщук, Мустафи Найєма, Олега Петренка, Юрія Левченка, Сергія Лещенка, Віктора Чумака.
ParlaMint-UA_2017-12-05-m1.u18.p10.sent3	Звичайно, зараз я не можу говорити про будь-які підозри, слідство обов’язково запросить згаданих народних депутатів і дасть оцінку їхнім діям, які призвели до втечі з-під варти.
ParlaMint-UA_2017-12-05-m1.u18.p10.sent4	Людина, обґрунтовано має отримати підозру в скоєнні особливо тяжкого злочину проти українського народу та української держави.
ParlaMint-UA_2017-12-05-m1.u18.p10.sent5	Вважаю, що це має бути припинено.
ParlaMint-UA_2017-12-05-m1.u18.p11.sent1	З моменту прориву на кордоні, де ганебні дії народних депутатів та проплачених за 300 тисяч олігархічних грошей, так званих, активістів Саакашвілі, привели до побиття наших військовослужбовців прикордонників, ця ганьба наростає.
ParlaMint-UA_2017-12-05-m1.u18.p12.sent1	На жаль, я мушу сьогодні вибачатися перед Верховною Радою, як Генеральний прокурор України, за те, що правоохоронна система України не вживала достатніх заходів для того, щоб ця втеча з-під варти не була можливою.
ParlaMint-UA_2017-12-05-m1.u18.p12.sent2	На жаль, ми думали, що людина, яка зафіксована на таких зв’язках з Москвою, не може розраховувати на жодну підтримку не тільки простих людей, а тим більше народних депутатів України.
ParlaMint-UA_2017-12-05-m1.u18.p12.sent3	Проте не так сталося, як гадалося, жадоба влади, особистої наживи заливає очі тим, хто попри очевидні зв’язки Саакашвілі з Москвою, хоче далі продовжувати підривну діяльність тут.
ParlaMint-UA_2017-12-05-m1.u18.p12.sent4	Великий український поет про це сказав: "Підніжки, грязь Москви".
ParlaMint-UA_2017-12-05-m1.u18.p12.sent5	Інакше я це оцінювати не можу.
ParlaMint-UA_2017-12-05-m1.u18.p13.sent1	Я цілком свідомий, що є багато людей, які не люблять і навіть ненавидять діючу владу.
ParlaMint-UA_2017-12-05-m1.u18.p13.sent2	Коли починалися всі ці акції, ви бачили в плівках, вони дуже розраховували на розгон, "который нам очень выгоден", як було сказано.
ParlaMint-UA_2017-12-05-m1.u18.p13.sent3	Я як Генеральний прокурор запевнив, що влада України після двох майданів гарантує будь-якому українцю право на мирний протест, недивлячись на будь-які дії, які провокували б правоохоронців ми дотримали свого слова, і всі, хто мирно демонструє, має на це законне право.
ParlaMint-UA_2017-12-05-m1.u18.p13.sent4	На жаль, як людина можу сказати, навіть повні підстави, бо жити в Україні є, дійсно, надзвичайно важко.
ParlaMint-UA_2017-12-05-m1.u18.p13.sent5	Люди мають право протестувати, і тисячі людей, які вийшли під стіни Верховної Ради, використовують своє конституційне право.
ParlaMint-UA_2017-12-05-m1.u18.p13.sent6	Але декілька десятків реваншистів, радикалістів силових, які задумали силові дії, як тут ви бачили, "спєцефєкти, и без крови тут не обойтись", робили все, щоб це право людей не було допущене.
ParlaMint-UA_2017-12-05-m1.u18.p14.sent1	Хочу похвалити правоохоронну систему, яка змогла в ході підготовки до цих акцій затримати людей з оточення Саакашвілі і Северіона Дангадзе, які закуповували зброю, це зафіксовано Службою безпеки України.
ParlaMint-UA_2017-12-05-m1.u18.p14.sent2	Які створювали схрони прямо біля вулиці Грушевського, і це зафіксовано в ході слідчих дій.
ParlaMint-UA_2017-12-05-m1.u18.p14.sent3	Які готувалися до кровопролиття під час цих акцій, аби вкинути Україну в хаос внутрішнього протистояння.
ParlaMint-UA_2017-12-05-m1.u18.p15.sent1	Я також мушу сказати, що тепер ви можете під іншим кутом подивитися на всі події по депортації, екстрадиції, затримання, взяття під варту тих осіб, які були найбільш активними бойовиками цього маленького угрупування, котре за спинами декількох тисяч людей збиралися занести Саакашвілі в приміщення Верховної Ради і повалити в неконституційний спосіб владу.
ParlaMint-UA_2017-12-05-m1.u18.p15.sent2	І про це ви також чуєте на плівках, про такий намір.
ParlaMint-UA_2017-12-05-m1.u18.p16.sent1	Тому, шановні друзі, я ще раз, і недруги, я ще раз підкреслюю, це лише один епізод широкомасштабного плану "руської зими" в Києві.
ParlaMint-UA_2017-12-05-m1.u18.p16.sent2	Я знаю, про що я кажу.
ParlaMint-UA_2017-12-05-m1.u18.p16.sent3	Пам’ятаю, як декілька тижнів тому хтось підсміювався, що Луценко пообіцяв і, як завжди?
ParlaMint-UA_2017-12-05-m1.u18.p16.sent4	нічого не сказав.
ParlaMint-UA_2017-12-05-m1.u18.p16.sent5	Я, дійсно, казав, що маю докази і закордонного фінансування акцій Саакашвілі і у свій час це докажу.
ParlaMint-UA_2017-12-05-m1.u18.p16.sent6	Цей час прийшов.
ParlaMint-UA_2017-12-05-m1.u18.p17.sent1	Пропоную всім, хто знаходиться у наметовому містечку біля Верховної Ради, в 24 години проаналізувати ці записи і прийняти для себе рішення.
ParlaMint-UA_2017-12-05-m1.u18.p17.sent2	Кожна людина в цій країні може бути у владі чи в опозиції, може бути навіть поза політикою, але ніхто не може бути проти української держави, ніхто не може підтримувати план Кремля.
ParlaMint-UA_2017-12-05-m1.u18.p18.sent1	Тому я залишаюся на позиції законності і гуманізму, і жодних силових акцій з пролиттям крові, якого бажають уже декілька місяців організатори цього шабашу, ми будемо старатися не допускати.
ParlaMint-UA_2017-12-05-m1.u18.p18.sent2	Але через 24 години вся правоохоронна система України зробить все необхідне, щоб апетит Міхеїл Саакашвілі, який, очевидно, пов’язаний фінансовими оборудками з олігархами, в тому числі з Москви, постав перед слідчим для пред’явлення підозри, а потім перед судом, де прокуратура буде клопотати йому домашній арешт.
ParlaMint-UA_2017-12-05-m1.u18.p18.sent3	Хоча після сьогоднішньої втечі запобіжний захід вже є, такий м’який запобіжний захід уже стає під сумнів.
ParlaMint-UA_2017-12-05-m1.u18.p19.sent1	Тим не менше, будучи людиною, яка дбає про спокій в Україні, вважаю, що прихід до слідчого завтра з 9:00, до слідчого Служби безпеки України, на вулиці Воровського особисто Міхеїла Саакашвілі позбавить країну, яку він на словах так любить, від зайвих потрясінь.
ParlaMint-UA_2017-12-05-m1.u18.p19.sent2	Закликаю Саакашвілі проявити хоча би раз чоловічу мужність і відповідальність за свої слова, припинити брехню, поливання брудом, стикання українців між собою і прийти до слідчого української держави для отримання в законний спосіб процесуальних документів.
ParlaMint-UA_2017-12-05-m1.u18.p19.sent3	Вважаю це єдиним гідним чоловіка і громадянина будь-якої держави чи навіть негромадянина будь-якої держави вчинком.
ParlaMint-UA_2017-12-05-m1.u18.p20.sent1	Також прошу усіх, хто знаходиться в наметах Саакашвілі прийняти для себе рішення: бути в опозиції – будь ласка, критикувати, не любити і навіть протестувати проти нашої влади – ваше право, але треба припинити зрештою виконувати сценарій Москви, зняти намети, пред’явити слідчим крадені купюри із грошей Курченка і допомогти зрештою випалити цю заразу в українському політикумі.
ParlaMint-UA_2017-12-05-m1.u18.p21.sent1	Власне, в мене все.
ParlaMint-UA_2017-12-05-m1.u19.p1.sent1	Дякую, Юрій Віталійович.
ParlaMint-UA_2017-12-05-m1.u19.p2.sent1	Колеги, зараз я нагадую: 25 хвилин запитання від фракцій і груп.
ParlaMint-UA_2017-12-05-m1.u19.p2.sent2	Запитання від фракцій і груп, і тому, колеги, я прошу провести запис.
ParlaMint-UA_2017-12-05-m1.u19.p2.sent3	Будуть після виступів фракцій, як під час повного читання.
ParlaMint-UA_2017-12-05-m1.u19.p3.sent1	Будь ласка, спочатку фракції.
ParlaMint-UA_2017-12-05-m1.u19.p3.sent2	"Самопоміч", Роман Семенуха.
ParlaMint-UA_2017-12-05-m1.u19.p3.sent3	Слово для запитання.
ParlaMint-UA_2017-12-05-m1.u19.p4.sent1	Олег Березюк, будь ласка.
ParlaMint-UA_2017-12-05-m1.u20.p1.sent1	Вельмишановні колеги, я не юрист-фахівець, і я не знаю, чи те, що сьогодні показав нам Генеральний прокурор, є правдою чи брехнею – це має сказати суд.
ParlaMint-UA_2017-12-05-m1.u20.p2.sent1	Скажу одне як нефахівець: Шокін був прокурор, і приніс нам фільм, який, принаймні, можна було скласти враження, хоча в суді також, як виявляється, воно розвалилось.
ParlaMint-UA_2017-12-05-m1.u20.p2.sent2	Я хочу вас запитати про інше, пане прокуроре.
ParlaMint-UA_2017-12-05-m1.u20.p2.sent3	Чому з символу Генеральної прокуратури зникли слова: "Закон, честь і гідність"?
ParlaMint-UA_2017-12-05-m1.u20.p2.sent4	І мені здається, це має пряме відношення до сьогоднішньої презентації вашої.
ParlaMint-UA_2017-12-05-m1.u20.p2.sent5	Дякую.
ParlaMint-UA_2017-12-05-m1.u21.p1.sent1	Шановний пане Березюк, я завжди закликав судити не по словам, а по діям.
ParlaMint-UA_2017-12-05-m1.u21.p1.sent2	У мене в руках розписка на отримання 25 тисяч гривень учасників акцій, у мене в руках посадочні документи для підвозу партійних активістів, в тому числі вашої організації, і я точно знаю, що це гроші Януковича.
ParlaMint-UA_2017-12-05-m1.u21.p2.sent1	І ще одне, якщо вас, пане Березюк, з міста Львова обраного народним депутатом, турбує, що з герба ГПУ зник словесний символ ВЧК КГБ – щит з мечами, то я глибоко співчуваю тим вашим виборцям, які вас обрали.
ParlaMint-UA_2017-12-05-m1.u21.p2.sent2	Часи тоталітарної системи закінчилися!
ParlaMint-UA_2017-12-05-m1.u21.p2.sent3	Я обіцяв з цієї трибуни, що покладу край каральній, тоталітарній системі ГПУ і створю прокуратуру європейського взірця, це і зроблено.
ParlaMint-UA_2017-12-05-m1.u21.p3.sent1	На щиту нової прокуратури український герб – Тризуб, якщо ви цього не помітили, пане Березюк.
ParlaMint-UA_2017-12-05-m1.u21.p3.sent2	І його я захищаю від продажних політиків, які організовують акції за гроші Курченка та Януковича!
ParlaMint-UA_2017-12-05-m1.u21.p3.sent3	Думаю, що вам найкраще було б сьогодні вийти в центр Львова, стати на коліно, поцілувати Національний Прапор і скласти мандат як визнання політичної ганьби вашої сили, яка діє за гроші Москви!
ParlaMint-UA_2017-12-05-m1.u22.p1.sent1	"Народний фронт".
ParlaMint-UA_2017-12-05-m1.u23.p1.sent1	Знаю, що мужності.
ParlaMint-UA_2017-12-05-m1.u23.p1.sent2	Знаю, що мужності у вас на це ніколи не вистачить, тому зустрінемося у слідчого і в суді.
ParlaMint-UA_2017-12-05-m1.u24.p1.sent1	Максим Бурбак від "Народного фронту" запитання.
ParlaMint-UA_2017-12-05-m1.u25.p1.sent1	Шановні колеги, ну, впевнений, що більшість з вас після того, як переглянули дані відео та заслухали доповідь Генпрокурара по-новому аналізують ті факти, події, які останнім часом відбувалися в Україні.
ParlaMint-UA_2017-12-05-m1.u25.p1.sent2	Ми сьогодні викликали сюди представ.
ParlaMint-UA_2017-12-05-m1.u25.p1.sent3	запрошували представників правоохоронних органів по боротьбі з корупцією у вищих ешелонах влади для того, щоб розглянути інші питання.
ParlaMint-UA_2017-12-05-m1.u25.p1.sent4	Але, Юрій Віталійович, я хотів би спитати вас, чи був дозвіл суду на прослуховування, для того щоб ми зараз це бачили?
ParlaMint-UA_2017-12-05-m1.u25.p1.sent5	Чи це буде фактами в судах?
ParlaMint-UA_2017-12-05-m1.u25.p1.sent6	Тому що попередньо ми повинні сьогодні були обговорювати інші прослуховування, не санкціоновані судом.
ParlaMint-UA_2017-12-05-m1.u25.p1.sent7	Дайте, будь ласка, відповідь.
ParlaMint-UA_2017-12-05-m1.u25.p1.sent8	Дякую.
ParlaMint-UA_2017-12-05-m1.u26.p1.sent1	Шановний пане Максиме Бурбак, Генеральна прокуратура України принаймні в тих кримінальних провадженнях, які я особисто контролюю, безумовно, дотримується духу і букви українського закону.
ParlaMint-UA_2017-12-05-m1.u26.p1.sent2	На всі дії, які проводилися в цьому кримінальному провадженні, були отримані відповідні дозволи суду у встановленому законом порядку.
ParlaMint-UA_2017-12-05-m1.u26.p1.sent3	Всі дії, прослуховування контрольної передачі грошей Курченка до правої руки Саакашвілі - були отримані відповідні дозволи українських судів.
ParlaMint-UA_2017-12-05-m1.u26.p1.sent4	Все з законністю в цій справі в порядку.
ParlaMint-UA_2017-12-05-m1.u26.p1.sent5	Я впевнений, що це усвідомлює і юрист Саакашвілі, інакше він би не втікав з оперативного автомобіля Служби безпеки України і не переховувався б зараз за спинами обдурених або куплених ним за гроші Януковича людей.
ParlaMint-UA_2017-12-05-m1.u27.p1.sent1	Від "Блоку Петра Порошенка" Артур Герасимов.
ParlaMint-UA_2017-12-05-m1.u28.p1.sent1	Шановні колеги, перш за все, я б хотів щиро подякувати Генеральній прокуратурі, Службі безпеки, особисто Генеральному прокурору за цю операцію, яка, дійсно, вскрила відносини команди Саакашвілі з оточенням Януковича з метою підривної діяльності в Україні.
ParlaMint-UA_2017-12-05-m1.u28.p2.sent1	Крім цього, ви знаєте, от дивлячись на події, які відбулися сьогодні, я б щиро звернувся до, наприклад, спецназу Національного антикорупційного бюро, щоб вони разом зі своїми братами, з якими вони разом воювали в АТО, спецназом інших правоохоронних органів, допомогли для того, щоб не збігали з-під охорони такі персонажі, як Саакашвілі.
ParlaMint-UA_2017-12-05-m1.u28.p3.sent1	І, Юрій Віталійович, питання дуже просте.
ParlaMint-UA_2017-12-05-m1.u28.p3.sent2	Після того, що все ми побачили, після отієї інформації, яку ми всі почули тут, наскільки, з вашої точки зору, і згідно доказів причетна ФСБ Російської Федерації до фінансування і підтримки діяльності команди Саакашвілі в Україні.
ParlaMint-UA_2017-12-05-m1.u28.p3.sent3	Дякую.
ParlaMint-UA_2017-12-05-m1.u29.p1.sent1	Дякую за запитання.
ParlaMint-UA_2017-12-05-m1.u29.p1.sent2	На цей момент у мене немає прямих доказів тому, що Курченко діяв за прямою вказівкою в цих передачах ФСБ Російської Федерації.
ParlaMint-UA_2017-12-05-m1.u29.p1.sent3	Але з відкритих джерел інформації відомо, що сам Курченко, саме використовуючи свої зв’язки у вищих кабінетах російської влади, про це він говорить сьогодні на плівках, має бізнес на тимчасово окупованій території України, має інший захист своїх інтересів, свого бізнесу.
ParlaMint-UA_2017-12-05-m1.u29.p2.sent1	Проте, забігаючи вперед, іще раз втретє хочу сказати: Служба безпеки України і Генпрокуратура України володіє основними тезами плану ФСБ "Русская зима в Киеве", які, зокрема?
ParlaMint-UA_2017-12-05-m1.u29.p2.sent2	передбачали і описані сьогодні на.
ParlaMint-UA_2017-12-05-m1.u29.p2.sent3	в наданій вам інформації дії.
ParlaMint-UA_2017-12-05-m1.u29.p2.sent4	Ми знаємо наступного, хто буде планувати за кошти Москви у зв’язках з керівництвом "ЛНР", "ДНР" інші дії по підриву конституційного ладу в Україні.
ParlaMint-UA_2017-12-05-m1.u29.p2.sent5	Ми це знаємо, і ми це доведемо, у свій час оприлюднимо.
ParlaMint-UA_2017-12-05-m1.u29.p3.sent1	Це багатоепізодний план.
ParlaMint-UA_2017-12-05-m1.u29.p3.sent2	І я горджуся тим, що Служба безпеки України та прокурори можуть, змогли дати відсіч першій його спробі.
ParlaMint-UA_2017-12-05-m1.u29.p3.sent3	Далі будемо працювати.
ParlaMint-UA_2017-12-05-m1.u30.p1.sent1	Дякую.
ParlaMint-UA_2017-12-05-m1.u30.p2.sent1	Від фракції "Батьківщина" Соболєв Сергій Владиславович.
ParlaMint-UA_2017-12-05-m1.u31.p1.sent1	Юрій Віталійович.
ParlaMint-UA_2017-12-05-m1.u31.p1.sent2	Я попрошу представників Юри Єнакієвського не так кричати.
ParlaMint-UA_2017-12-05-m1.u31.p1.sent3	Юрій Віталійович, скажіть, будь ласка, от ми бачили і по українському телебаченню гори купюр, які були взяті в золотому офісі "смотрящего" від Юри Єнакієвського Анісімова в Запоріжжі.
ParlaMint-UA_2017-12-05-m1.u31.p1.sent4	Всі гроші зникли, вещдоки, мільйони гривень, де було підписано, звідки брали, з яких комунальних підприємств, кому роздавали: тим губернаторам, мерам і всім іншим.
ParlaMint-UA_2017-12-05-m1.u31.p2.sent1	Ми тут дивились немало відео.
ParlaMint-UA_2017-12-05-m1.u31.p2.sent2	А за останні півроку з розшуку зняли того ж самого Курченка, Януковича, Юру Єнакієвського і ще десятки-десятки прізвищ.
ParlaMint-UA_2017-12-05-m1.u31.p2.sent3	У мене питання одне, коли ви повторно звернетесь в Інтерпол для того, щоб ці особи знову були в розшуку, а не гуляли по Монако, по Москві і по інших столицях?
ParlaMint-UA_2017-12-05-m1.u31.p2.sent4	Дякую.
ParlaMint-UA_2017-12-05-m1.u32.p1.sent1	Дякую.
ParlaMint-UA_2017-12-05-m1.u32.p1.sent2	Пане Сергію, я дуже дякую, що ви зараз, принаймні, не повторили неправдиву інформацію, яку ви розповсюджували про те, що з розшуку знятий сам Анісімов.
ParlaMint-UA_2017-12-05-m1.u32.p1.sent3	Це неправда, він не знятий.
ParlaMint-UA_2017-12-05-m1.u32.p1.sent4	Дякую, що ви цього разу були точнішими.
ParlaMint-UA_2017-12-05-m1.u32.p2.sent1	Хочу вам повідомити вкотре, і ви це добре чули вже не раз від мене особисто про те, що, на жаль, нове керівництво Інтерполу використовує відповідну статтю про імовірні політичні підстави для того, щоб не виставляти червоні картки розшуку на багатьох колишніх високопосадовців України.
ParlaMint-UA_2017-12-05-m1.u32.p2.sent2	Це є правда.
ParlaMint-UA_2017-12-05-m1.u32.p2.sent3	Як правдою є те, що я звернувся в зв’язку з цим до парламенту і дуже дякую всім, в тому числі і вашій фракції "Батьківщина" за те, що Закон про можливість заочного досудового, а потім і спеціального режиму судового слідства був вами підтриманий, що відкрило дорогу до наших дій.
ParlaMint-UA_2017-12-05-m1.u32.p3.sent1	З гордістю повідомляю вам, що очолювана мною Генеральна прокуратура України закінчила слідство проти Януковича, Захарченка та Якименка, які дали, за нашою версією, злочинний наказ розстріляти мирних демонстрантів на Майдані.
ParlaMint-UA_2017-12-05-m1.u32.p3.sent2	І ця справа знаходиться в суді з дозволом на заочний характер засудження.
ParlaMint-UA_2017-12-05-m1.u32.p4.sent1	Також ми завершили слідство по Азарову, Арбузову, Клименку, Курченку, Ставицькому та багатьом іншим високопосадовцям оточення Януковича.
ParlaMint-UA_2017-12-05-m1.u32.p4.sent2	Всі ці справи, матеріали знаходяться в суді і ми очікуємо на дозвіл на заочне досудове слідство та передачу в суд для спеціального режиму судового слідства.
ParlaMint-UA_2017-12-05-m1.u32.p5.sent1	Величезна, титанічна робота, яку провели слідчі прокуратури за ці три роки, фактично вийшла на фінальний етап, в суди.
ParlaMint-UA_2017-12-05-m1.u32.p5.sent2	Саме в судах зараз потрібен максимальний громадський, можливо, й депутатський контроль.
ParlaMint-UA_2017-12-05-m1.u32.p5.sent3	Також хочу вам сказати, що кошти, які були виявлені у Анісімова в Запоріжжі в 2014 році, нікуди не зникли, вони знаходяться в установленому місці під відповідними пломбами.
ParlaMint-UA_2017-12-05-m1.u32.p5.sent4	Щоправда.
ParlaMint-UA_2017-12-05-m1.u33.p1.sent1	Будь ласка, хвилину, завершуйте.
ParlaMint-UA_2017-12-05-m1.u34.p1.sent1	Щоправда, да, з цих мішків з грошима зникли бірки, з яких підприємств ці гроші ймовірно були отримані.
ParlaMint-UA_2017-12-05-m1.u34.p1.sent2	Я, звичайно, маю це визнати, хоча це робилося за 2 роки до мого призначення, і я можу лише у даному випадку пожаліти, що у нас забрали один із дуже важливих доказів.
ParlaMint-UA_2017-12-05-m1.u34.p1.sent3	Тим не менше справа про організоване злочинне угрупування, яке діяло на території Запоріжжя в часи Іванющенка, Анісімова ті інших діячів, діє і по ним затримуються особи у рідному для вас місті Запоріжжі.
ParlaMint-UA_2017-12-05-m1.u34.p1.sent4	Вони знаходяться під запобіжними заходами, які обирає їм суд. Сам Анісімов знаходиться у розшуку, і у той момент, коли він буде знайдений, він буде взятий під варту.
ParlaMint-UA_2017-12-05-m1.u34.p1.sent5	Це я вам гарантую так само, як і всі інші законні дії на захист української держави.
ParlaMint-UA_2017-12-05-m1.u35.p1.sent1	Дякую вам.
ParlaMint-UA_2017-12-05-m1.u35.p2.sent1	Від Радикальної партії Лозовой, так?
ParlaMint-UA_2017-12-05-m1.u35.p2.sent2	Будь ласка, включіть мікрофон Лозовому.
ParlaMint-UA_2017-12-05-m1.u36.p1.sent1	Андрій Лозовой, Радикальна партія.
ParlaMint-UA_2017-12-05-m1.u36.p2.sent1	Хотів нагадати всім присутнім і народу України, що конкретно наша команда – лідер Олег Ляшко, Ігор Мосійчук, Дмитро Лінько, я – з першого дня говорили про те, яка помилка була покликати сюди Саакашвілі, що це грузинський Янукович, який по лікоть у крові свого народу, що це абсолютно.
ParlaMint-UA_2017-12-05-m1.u36.p2.sent2	Що громадянство його незаконне, що це безпринципний персонаж, який заради влади і грошей готовий переходити будь-які моральні межі.
ParlaMint-UA_2017-12-05-m1.u36.p2.sent3	І час показав нашу правоту.
ParlaMint-UA_2017-12-05-m1.u36.p2.sent4	Краще пізно, ніж ніколи.
ParlaMint-UA_2017-12-05-m1.u36.p3.sent1	Водночас краще, ніж ніколи, шановний Юрію Віталійовичу, було.
ParlaMint-UA_2017-12-05-m1.u36.p3.sent2	Ви сьогодні дуже правильно цитували Тараса Григоровича Шевченка про "раби, подножки, грязь Москви".
ParlaMint-UA_2017-12-05-m1.u36.p3.sent3	Хотів нагадати: у вересня минулого року ви анонсували подання на московського агента Миколу Скорика, присутнього у цьому залі, який особисто керував тітушками, які калічили журналістів і активістів одеського євромайдану.
ParlaMint-UA_2017-12-05-m1.u36.p3.sent4	Внесіть подання.
ParlaMint-UA_2017-12-05-m1.u36.p3.sent5	Час прийшов.
ParlaMint-UA_2017-12-05-m1.u37.p1.sent1	Шановний пане Лозовий, я дозволю собі висловити свою особисту точку зору, що запрошення Саакашвілі в Україну було недалекоглядним рішенням.
ParlaMint-UA_2017-12-05-m1.u37.p1.sent2	Вважаю, що з огляду на багато подій і не тільки, пов’язаних із Саакашвілі, українська держава має прийняти для себе рішення про доцільність надання громадянства для очолення того чи іншого міністерства, відомства.
ParlaMint-UA_2017-12-05-m1.u37.p1.sent3	Особисто я вважаю, що статус радників достатній для того, щоб використовувати закордонний досвід.
ParlaMint-UA_2017-12-05-m1.u37.p1.sent4	Це перше.
ParlaMint-UA_2017-12-05-m1.u37.p2.sent1	Друге.
ParlaMint-UA_2017-12-05-m1.u37.p2.sent2	Я не відповів, вибачте, попередньому і хотів би і вам також це нагадати.
ParlaMint-UA_2017-12-05-m1.u37.p2.sent3	Я вже сказав про те, що змушений як Генпрокурор принести вибачення за неефективність дій правоохоронців сьогодні.
ParlaMint-UA_2017-12-05-m1.u37.p2.sent4	Цілком усвідомлюю, що демократія не може бути захищена слабкими силовими структурами.
ParlaMint-UA_2017-12-05-m1.u37.p2.sent5	Да, це правда, 5 працівників СБУ сьогодні думали, як не піти на поводу тих, хто хоче пролити кров.
ParlaMint-UA_2017-12-05-m1.u37.p2.sent6	Але тим не менше, на жаль, сьогодні правоохоронна система України показала слабкість.
ParlaMint-UA_2017-12-05-m1.u37.p2.sent7	Я думаю, що це неприпустимо, бо будь-яка держава – це обов’язкові права і обов’язкова відповідальність.
ParlaMint-UA_2017-12-05-m1.u37.p2.sent8	Я це можу казати, бо я нікуди не тікав із своєї країни.
ParlaMint-UA_2017-12-05-m1.u37.p2.sent9	І я стояв перед законом, навіть коли він був кривий.
ParlaMint-UA_2017-12-05-m1.u37.p3.sent1	Тому сьогодні, ще раз нагадую, з вашою підтримкою, шановні народні депутати, закликаю Саакашвілі прийти до слідства, а усіх, хто був введений в оману і його демагогію, згорнути намети і припинити нищити українську державу.
ParlaMint-UA_2017-12-05-m1.u37.p4.sent1	Стосовно Скорика.
ParlaMint-UA_2017-12-05-m1.u37.p4.sent2	Я вже декілька разів казав з цієї трибуни, я як і у вашому, пане Андрію, одному з випадків, так і у випадку Скорика є Генеральним прокурором, який не користується симпатіями-антипатіями.
ParlaMint-UA_2017-12-05-m1.u37.p4.sent3	Я, дійсно, маю декілька показів, які вказують на ймовірне правопорушення, кримінальне правопорушення пана Скорика.
ParlaMint-UA_2017-12-05-m1.u37.p4.sent4	Але за оцінкою прокурора в справі, який єдиний має право визначати достатньо чи недостатньо підозри цих.
ParlaMint-UA_2017-12-05-m1.u38.p1.sent1	30 секунд, будь ласка.
ParlaMint-UA_2017-12-05-m1.u39.p1.sent1	Доказів недостатньо.
ParlaMint-UA_2017-12-05-m1.u39.p2.sent1	Звертаюся до вас, до всіх одеситів, до всіх українців, у кого є докази того, що злочинну команду побиття євромайданівців під вікнами губернатора Скорика давав саме він, надати ці докази.
ParlaMint-UA_2017-12-05-m1.u39.p2.sent2	Одне-два свідчення приведе до зміни позицій прокурора.
ParlaMint-UA_2017-12-05-m1.u39.p3.sent1	Зрозумійте, я – людина з Майдану, але це не значить, що я буду без доказів садити тих, хто бив майданців, інакше дракон з’їсть знову демократію.
ParlaMint-UA_2017-12-05-m1.u39.p3.sent2	Я такою людиною не можу бути.
ParlaMint-UA_2017-12-05-m1.u40.p1.sent1	І останнє запитання від фракцій, це від фракції "Опозиційний блок" Бойко Юрій Анатолійович.
ParlaMint-UA_2017-12-05-m1.u40.p1.sent2	Будь ласка.
ParlaMint-UA_2017-12-05-m1.u41.p1.sent1	Дякую.
ParlaMint-UA_2017-12-05-m1.u41.p1.sent2	Шановний пане головуючий, шановний Юрій Віталійович!
ParlaMint-UA_2017-12-05-m1.u41.p1.sent3	Ми вважаємо, що сьогоднішня подія – це одна з тих, яка просто знищує міжнародний імідж нашої держави.
ParlaMint-UA_2017-12-05-m1.u41.p1.sent4	Тому що ми звикли до таких подій, а коли на це явище дивиться весь світ, то у всього світу виникає питання: чи є керованість нашої держави, коли такі речі проходять безнаказано.
ParlaMint-UA_2017-12-05-m1.u41.p1.sent5	І сьогодні та людина, яку ви звинуватили, вона зараз просто виступає поруч з Радою на мітингу.
ParlaMint-UA_2017-12-05-m1.u41.p2.sent1	Але питання в мене не в цьому.
ParlaMint-UA_2017-12-05-m1.u41.p2.sent2	В мене питання і до спікера і до вас, Юрій Віталійович.
ParlaMint-UA_2017-12-05-m1.u41.p2.sent3	Наша фракція зареєструвала проект постанови по звіту керівників правоохоронних органів стосовно розслідування найбільш резонансних злочинів, які сталися в останні роки в нашій державі.
ParlaMint-UA_2017-12-05-m1.u41.p2.sent4	Це маються на увазі резонансні вбивства, підриви, підриви арсеналів і все інше.
ParlaMint-UA_2017-12-05-m1.u41.p2.sent5	І суспільство чекає якраз звіту, як іде хід цього розслідування, а не того політичного шоу, яке сьогодні діється під стінами Верховної Ради.
ParlaMint-UA_2017-12-05-m1.u41.p2.sent6	Дякую за увагу.
ParlaMint-UA_2017-12-05-m1.u42.p1.sent1	Шановний пане Бойко!
ParlaMint-UA_2017-12-05-m1.u42.p1.sent2	Перш за все я не згодний, як і в більшості випадків, з вашою позицією, бо вважаю, що сьогодні весь світ бачить, що українська держава вміє захищати себе.
ParlaMint-UA_2017-12-05-m1.u42.p1.sent3	Ми не допустили, розкрили, оприлюднили і, впевнений, покараємо кримінальні дії тих, хто за гроші Москви хоче знищити українську державу.
ParlaMint-UA_2017-12-05-m1.u42.p1.sent4	І думаю, що сьогоднішні проблеми із Саакашвілі, які викликають такі щирі посмішки от у депутатів, близько біля трибуни сидячих, з групи його підтримки, які радіють тому, що він не був затриманий, тимчасові.
ParlaMint-UA_2017-12-05-m1.u42.p1.sent5	Як казали колись брати унсовці під час акції "Україна без Кучми": "На все приходить час розплати".
ParlaMint-UA_2017-12-05-m1.u42.p1.sent6	Для всіх, хто замахнувся на українську державу, це абсолют.
ParlaMint-UA_2017-12-05-m1.u42.p2.sent1	І ще одне.
ParlaMint-UA_2017-12-05-m1.u42.p2.sent2	Пане Бойко, дозвольте, я не буду відповідати на другу частину вашого питання, бо ми знаходимось в конфлікті інтересів, адже слідство, яке йде по так званим "вишкам Бойко", доходить до пред’явлення матеріалів для зняття депутатської недоторканності.
ParlaMint-UA_2017-12-05-m1.u43.p1.sent1	Колеги, отже, запитання від фракцій завершились.
ParlaMint-UA_2017-12-05-m1.u43.p2.sent1	Зараз ми переходимо до запитань від народних депутатів.
ParlaMint-UA_2017-12-05-m1.u43.p2.sent2	Будь ласка, 15 хвилин, прошу провести запис.
ParlaMint-UA_2017-12-05-m1.u43.p2.sent3	Хто з народних депутатів хоче поставити запитання, прошу провести запис.
ParlaMint-UA_2017-12-05-m1.u43.p2.sent4	Будь ласка, запитання від народних депутатів.
ParlaMint-UA_2017-12-05-m1.u43.p2.sent5	Прошу включити запис.
ParlaMint-UA_2017-12-05-m1.u43.p3.sent1	Так, будь ласка, перший до слова запрошується, до запитання, Амельченко Василь Васильович.
ParlaMint-UA_2017-12-05-m1.u43.p3.sent2	Нагадую, це запитання, виступи будуть після запитань, зараз тільки запитання.
ParlaMint-UA_2017-12-05-m1.u43.p3.sent3	Потім, на прохання фракцій, я дам виступи від фракцій.
ParlaMint-UA_2017-12-05-m1.u43.p3.sent4	Зараз запитання для уточнення.
ParlaMint-UA_2017-12-05-m1.u43.p3.sent5	Амельченко Василь передає слово Олегові Ляшку, будь ласка.
ParlaMint-UA_2017-12-05-m1.u44.p1.sent1	Олег Ляшко Радикальна партія.
ParlaMint-UA_2017-12-05-m1.u44.p1.sent2	Пане Генеральний прокурор!
ParlaMint-UA_2017-12-05-m1.u44.p1.sent3	Стаття 36 Конституції України: "членами політичних партій можуть бути лише громадяни України".
ParlaMint-UA_2017-12-05-m1.u44.p1.sent4	У мене питання до вас, як до особи, яка очолює орган, котрий мав би вимагати від органів влади дотримання законності.
ParlaMint-UA_2017-12-05-m1.u44.p1.sent5	Чому не громадяни України проводять політичну діяльність в Україні?
ParlaMint-UA_2017-12-05-m1.u44.p1.sent6	Чому не громадяни України дозволяють собі хаос в Україні, який дискредитує українську державу?
ParlaMint-UA_2017-12-05-m1.u44.p1.sent7	В мене дуже просте запитання, чи може будь-який громадянин відчувати себе безпечно в рідній країні, коли немає влади, немає закону, немає верховенства Конституції, немає дотримання самої Конституції?
ParlaMint-UA_2017-12-05-m1.u45.p1.sent1	Шановний пане Ляшко!
ParlaMint-UA_2017-12-05-m1.u45.p1.sent2	Як ви добре напевно пам’ятаєте, Верховна Рада забрала у Генеральної прокуратури України радянський рудимент загального нагляду, за яким я міг би вимагати від інших відомств дотримання тих чи інших законів.
ParlaMint-UA_2017-12-05-m1.u45.p1.sent3	Ця практика визнана не європейською і скасована у діючому Законі про прокуратуру.
ParlaMint-UA_2017-12-05-m1.u45.p1.sent4	Я більше не маю можливості писати приписи обов’язкові для виконання.
ParlaMint-UA_2017-12-05-m1.u45.p2.sent1	Те, про що ви говорите, я цілком поділяю.
ParlaMint-UA_2017-12-05-m1.u45.p2.sent2	Мене, дійсно, турбує ситуація з реєстрацією сотень фейкових партій, які насправді такими не є, а лише є інструментами корупції під час виборів.
ParlaMint-UA_2017-12-05-m1.u45.p2.sent3	Мене також турбує політична активність не громадян України, а навіть громадян Росії, які відверто проводять політичну агітацію на телебаченні та радіо з інших засобів масової інформації України.
ParlaMint-UA_2017-12-05-m1.u45.p2.sent4	В свій час ви побачите і зв’язки коштів Курченка, які були передані на акції протесту із мураївським телеканалом.
ParlaMint-UA_2017-12-05-m1.u45.p2.sent5	Думаю, що в ближчий час до ми робимо те, що можемо, бо адміністративне покарання передбачене в таких випадках, має приймати рішення органи Національної поліції та суду.
ParlaMint-UA_2017-12-05-m1.u45.p2.sent6	Проте ми будемо робити те, що можемо.
ParlaMint-UA_2017-12-05-m1.u45.p3.sent1	Я дуже сподіваюсь, що до нового року подарунком для всіх чесних українців буде припинення функціонування проросійських засобів масової інформації, які засмічують наші вулиці та мізки окремих довірливих українців.
ParlaMint-UA_2017-12-05-m1.u45.p3.sent2	Ми уже пройшли відповідну процедуру і чекаємо вступу в законну силу такого рішення.
ParlaMint-UA_2017-12-05-m1.u46.p1.sent1	Дякуємо.
ParlaMint-UA_2017-12-05-m1.u46.p2.sent1	Будь ласка, Юрій Соловей, ваше запитання.
ParlaMint-UA_2017-12-05-m1.u47.p1.sent1	Юрій Соловей, 89 виборчий округ.
ParlaMint-UA_2017-12-05-m1.u47.p2.sent1	Шановний Генеральний прокурор!
ParlaMint-UA_2017-12-05-m1.u47.p2.sent2	Я думаю, що.
ParlaMint-UA_2017-12-05-m1.u47.p2.sent3	і звертаюсь до вас як найвищої посадової особи в правоохоронній системі, я думаю, що ви чітко усвідомлюєте, що сьогоднішня ситуація є тестом для правоохоронної системи України.
ParlaMint-UA_2017-12-05-m1.u47.p2.sent4	І тому питання у мене надзвичайно просте: як ви вважаєте, наскільки надійними і впевненими є доказами причетності Курченко до фінансування Саакашвілі.
ParlaMint-UA_2017-12-05-m1.u47.p2.sent5	Дякую.
ParlaMint-UA_2017-12-05-m1.u48.p1.sent1	Будь ласка, пане Юрію.
ParlaMint-UA_2017-12-05-m1.u49.p1.sent1	Я в своїй діяльності керуюсь не тільки своєю особистою точкою зору, але і висновками високо фахових прокурорів та експертів, які кожного разу візують документи, котрі процесуальний керівник приймає під свою кримінальну відповідальність.
ParlaMint-UA_2017-12-05-m1.u49.p1.sent2	В даному випадку прокурори, які ведуть цю справу абсолютно переконані в достатності доказів для оголошення.
ParlaMint-UA_2017-12-05-m1.u49.p1.sent3	для затримання, для оголошення підозри Міхеїлу Саакашвілі по статті 256 за сприяння злочинної організації.
ParlaMint-UA_2017-12-05-m1.u49.p1.sent4	Це їхнє рішення фахівців, які мають відповідну освіту та багаторічну практику.
ParlaMint-UA_2017-12-05-m1.u49.p1.sent5	Також вони вже вручили підозри по сприянню злочинній організації та замаху на поваленню влади правій руці пана Саакашвілі Северіону Дангадзе, який знаходиться в ізоляторі Служби безпеки України.
ParlaMint-UA_2017-12-05-m1.u49.p2.sent1	Щодо ваших слів про тест для правоохоронної системи.
ParlaMint-UA_2017-12-05-m1.u49.p2.sent2	Я це розумію, але розумію навіть більше.
ParlaMint-UA_2017-12-05-m1.u49.p2.sent3	Це тест для українського суспільства.
ParlaMint-UA_2017-12-05-m1.u49.p2.sent4	З моєї точки зору, держава, яка не вміє себе захищати, приречена бути служанкою у інших держав.
ParlaMint-UA_2017-12-05-m1.u49.p2.sent5	Тому саме в цьому випадку, недивлячись на мої достатньо близькі колишні стосунки з Саакашвілі, я мушу сказати, він перейшов червону межу, яка відділяє політика будь-якої держави від того, хто підозрюється у скоєнні тяжкого кримінального злочину.
ParlaMint-UA_2017-12-05-m1.u49.p2.sent6	Да, я провів два майдани, на яких часто зустрічався з Саакашвілі.
ParlaMint-UA_2017-12-05-m1.u49.p2.sent7	Да, я був у Грузії в часи його президентства і мав з ним не мало близьких бесід.
ParlaMint-UA_2017-12-05-m1.u49.p2.sent8	Але це не позбавляє мене обов’язку сьогодні діяти проти цієї людини, яка кидає відвертий виклик українській державі.
ParlaMint-UA_2017-12-05-m1.u49.p2.sent9	Це тест для всього суспільства.
ParlaMint-UA_2017-12-05-m1.u50.p1.sent1	30 секунд завершити.
ParlaMint-UA_2017-12-05-m1.u51.p1.sent1	Колись гетьман Скоропадський казав, що українці постійно хочу всього і зразу, і в цьому.
ParlaMint-UA_2017-12-05-m1.u51.p1.sent2	жадобі популізму вони нищать свою державу.
ParlaMint-UA_2017-12-05-m1.u51.p1.sent3	Я впевнений, що ми зробили висновки із багаторічних помилок.
ParlaMint-UA_2017-12-05-m1.u51.p1.sent4	Майдан, кривава війна на сході має навчити нас згуртовуватися всіх незалежно від політичних поглядів, коли є виклик українській державі.
ParlaMint-UA_2017-12-05-m1.u51.p1.sent5	Цього разу я також це розглядаю не тільки тест для ГПУ чи СБУ, як тест.
ParlaMint-UA_2017-12-05-m1.u52.p1.sent1	Дякуємо.
ParlaMint-UA_2017-12-05-m1.u52.p2.sent1	Будь ласка, наступне запитання від пана Березенка.
ParlaMint-UA_2017-12-05-m1.u52.p2.sent2	Пане Сергію.
ParlaMint-UA_2017-12-05-m1.u53.p1.sent1	Прошу передати слово Олексію Гончаренку.
ParlaMint-UA_2017-12-05-m1.u54.p1.sent1	Будь ласка, Олексію Гончаренко мікрофон увімкніть.
ParlaMint-UA_2017-12-05-m1.u55.p1.sent1	Шановний пане Генеральний прокурор!
ParlaMint-UA_2017-12-05-m1.u55.p2.sent1	В мене наступне питання: яким є зараз правовий статус апатрида Міхеїла "Карлсона" Саакашвілі, "в меру упитанного мужчины в самом расцвете сил", який фактично втік від українських правоохоронців і зараз ховається за спинами чи то проплачених, чи то обдурених протестувальників?
ParlaMint-UA_2017-12-05-m1.u55.p2.sent2	І якими будуть дії українських правоохоронців, якщо завтра о 9-й годині ранку цей "сміливий джигіт" не прийде на допит до слідчого в СБУ?
ParlaMint-UA_2017-12-05-m1.u55.p2.sent3	Що буде зроблено?
ParlaMint-UA_2017-12-05-m1.u55.p2.sent4	Дякую.
ParlaMint-UA_2017-12-05-m1.u56.p1.sent1	Будь ласка, відповідь.
ParlaMint-UA_2017-12-05-m1.u57.p1.sent1	Шановний пане Гончаренко, дозволю собі дати вам пораду не зриватися на мілкі образи, особливо щодо тих, кого ви вважаєте своїм ворогом.
ParlaMint-UA_2017-12-05-m1.u57.p1.sent2	Це лише збільшує їхню самозакоханість.
ParlaMint-UA_2017-12-05-m1.u57.p1.sent3	Думаю, що треба навіть для ворога залишати місце для честі і особистої гідності.
ParlaMint-UA_2017-12-05-m1.u57.p2.sent1	Міхеїл Саакашвілі, безумовно, відомий міжнародний діяч, і саме в цьому є найбільша проблема сьогодення, в тому, що саме ця людина, використовуючи свої колишні заслуги перед Грузією та Україною, дурить українців, використовуючи кошти організованого злочинного угрупування.
ParlaMint-UA_2017-12-05-m1.u57.p3.sent1	Пане Лещенко, можна попросити вас, як вам так весело, посміятися там, із Саакашвілі, і не заважати мені виступати.
ParlaMint-UA_2017-12-05-m1.u57.p3.sent2	Візьмете репліку – все, що завгодно!
ParlaMint-UA_2017-12-05-m1.u57.p3.sent3	Але надзвичайно хтива усмішка на ваших вустах вказує, який ви щасливий від втечі людини, що підозрюється у державному злочині!
ParlaMint-UA_2017-12-05-m1.u57.p3.sent4	Ви б якось хоча би лимон з’їли!
ParlaMint-UA_2017-12-05-m1.u57.p4.sent1	Продовжую відповідь.
ParlaMint-UA_2017-12-05-m1.u57.p4.sent2	Буде вам репліка і лимон.
ParlaMint-UA_2017-12-05-m1.u57.p4.sent3	Від Курченка.
ParlaMint-UA_2017-12-05-m1.u57.p5.sent1	Так от, шановний пане Гончаренко, статус: Саакашвілі є людина, яка втекла з-під варти, і це ставить під сумнів можливість гуманної прокуратури завтра або в наступні дні після оголошення підозри запропонувати йому домашній арешт.
ParlaMint-UA_2017-12-05-m1.u57.p5.sent2	Ми будемо над цим міцно думати, але думати, в першу чергу, про українську державу.
ParlaMint-UA_2017-12-05-m1.u58.p1.sent1	Дякую.
ParlaMint-UA_2017-12-05-m1.u58.p2.sent1	Колеги, я би попросила, щоби в залі була все-таки більш спокійна атмосфера, тому що важко і вже доповідачу говорити, і щоби всі краще чули один одного.
ParlaMint-UA_2017-12-05-m1.u58.p3.sent1	Що стосується реплік, а зараз всі питання пройдуть, потім, згідно процедури, ми дамо право на репліку.
ParlaMint-UA_2017-12-05-m1.u58.p4.sent1	Будь ласка, Бондар від "Народного фронту".
ParlaMint-UA_2017-12-05-m1.u59.p1.sent1	Передайте, будь ласка, слово Тетеруку Андрію.
ParlaMint-UA_2017-12-05-m1.u60.p1.sent1	Андрій Тетерук, ваш мікрофон.
ParlaMint-UA_2017-12-05-m1.u61.p1.sent1	Шановний пане Генеральний прокуроре, з 2014 року наш парламент робить все можливе, аби захистити нашу країну від збройної агресії Російської Федерації.
ParlaMint-UA_2017-12-05-m1.u61.p1.sent2	Ми в цій залі приймали не одне важливе державницьке рішення, яке посилювало нашу країну.
ParlaMint-UA_2017-12-05-m1.u61.p1.sent3	І ми розуміємо, хто головний ворог – ворог сидить в Кремлі.
ParlaMint-UA_2017-12-05-m1.u61.p1.sent4	Але також ми розуміємо, що він використовує всі можливі і неможливі засоби для того, щоби зруйнувати нашу державу.
ParlaMint-UA_2017-12-05-m1.u61.p1.sent5	Але наша держава не здатна боротися на два фронти – на зовнішній і з внутрішніми ворогами.
ParlaMint-UA_2017-12-05-m1.u61.p2.sent1	Тому я звертаюсь до вас, до Голови Служби безпеки і до Президента країни зробити все можливе для того, щоби взяти ситуацію під контроль і всі ті, хто роблять заколоти з очевидними доказами фінансування банкірами злочинної родини Януковича, щоби їх у відкритий спосіб притягнути до відповідальності, щоби судовий процес був зрозумілий всьому суспільству і всьому світові, і ми зупинили воювати на два фронти.
ParlaMint-UA_2017-12-05-m1.u61.p2.sent2	Внутрішні вороги мають сидіти за ґратами.
ParlaMint-UA_2017-12-05-m1.u62.p1.sent1	Дякуємо.
ParlaMint-UA_2017-12-05-m1.u62.p2.sent1	Будь ласка, відповідь.
ParlaMint-UA_2017-12-05-m1.u63.p1.sent1	Дякую.
ParlaMint-UA_2017-12-05-m1.u63.p2.sent1	Отже, від.
ParlaMint-UA_2017-12-05-m1.u63.p2.sent2	Наступне запитання.
ParlaMint-UA_2017-12-05-m1.u63.p2.sent3	А ще відповідь.
ParlaMint-UA_2017-12-05-m1.u63.p2.sent4	Так, будь ласка, Юрій Віталійович.
ParlaMint-UA_2017-12-05-m1.u64.p1.sent1	Шановний пане Тетерук!
ParlaMint-UA_2017-12-05-m1.u64.p1.sent2	На жаль, я мушу сказати вам правду, ми і далі будемо воювати на два фронти, це реальність і давайте себе не дурити.
ParlaMint-UA_2017-12-05-m1.u64.p1.sent3	Як і сотні років до того, українці будуть боротися і з зовнішніми, і з внутрішніми ворогами.
ParlaMint-UA_2017-12-05-m1.u64.p1.sent4	І єдина можливість виграти - це відчувати внутрішню єдність, не залежно від партійних або регіональних, або будь-яких інших інтересів.
ParlaMint-UA_2017-12-05-m1.u64.p1.sent5	Можна багато говорити про патріотизм, але саме зараз він вирішується там на фронті і на цьому другому фронті.
ParlaMint-UA_2017-12-05-m1.u64.p1.sent6	Там, де йде мова про необхідність бути в українського слідчого української Служби безпеки – дискусій бути не може.
ParlaMint-UA_2017-12-05-m1.u64.p1.sent7	Будь-хто від Генерального прокурора до апатрида Саакашвілі мусять постати перед слідством і дати відповіді, і відповідати за свої вчинки.
ParlaMint-UA_2017-12-05-m1.u64.p1.sent8	Мені здається це очевидним.
ParlaMint-UA_2017-12-05-m1.u64.p2.sent1	Єдине, про що я можу вам точно підкреслити в вашому запитанні: я гарантую, що всі судові процеси над Міхеїлом Саакашвілі будуть відкритими, з дотриманням усіх процедур.
ParlaMint-UA_2017-12-05-m1.u64.p2.sent2	Так, це важко, ми вперше ведемо відкриту війну з Росією і внутрішню війну з її агентами при дотриманні усіх високих норм європейського права.
ParlaMint-UA_2017-12-05-m1.u64.p2.sent3	Але ми пройдемо цю дорогу і доведемо, що правда і закон захищає Україну.
ParlaMint-UA_2017-12-05-m1.u65.p1.sent1	Дякую вам.
ParlaMint-UA_2017-12-05-m1.u65.p2.sent1	Наступне запитання – від народного депутата.
ParlaMint-UA_2017-12-05-m1.u65.p2.sent2	Река Андрій Олександрович.
ParlaMint-UA_2017-12-05-m1.u65.p2.sent3	Передає слово Лапіну Ігорю, так?
ParlaMint-UA_2017-12-05-m1.u65.p2.sent4	Будь ласка, Ігор Лапін.
ParlaMint-UA_2017-12-05-m1.u65.p2.sent5	Включіть мікрофон.
ParlaMint-UA_2017-12-05-m1.u66.p1.sent1	Доброго дня!
ParlaMint-UA_2017-12-05-m1.u66.p1.sent2	Шановний пане Генеральний прокурор, я, звичайно, хочу подякувати в тому числі і вам, і Службі безпеки України, які роблять титанічну працю.
ParlaMint-UA_2017-12-05-m1.u66.p1.sent3	Але наскільки мені дає можливість моя юридична освіта з цього приводу роздумувати, то я можу сказати, що кривавий захід в українські державні установи, в тому числі і в парламент, ми такий сценарій бачили, як в Грузії це відбувалося, і таких сценаріїв було дуже багато.
ParlaMint-UA_2017-12-05-m1.u66.p2.sent1	Я думаю, що там 256 стаття – вона є, ну, занадто така, толерантна.
ParlaMint-UA_2017-12-05-m1.u66.p2.sent2	Тим не менше, якщо ми говоримо про можливі захоплення державних установ, то це дає підстави Службі безпеки України заходити, не чекаючи ранку і даючи можливості піаритися, в тому числі і на крові українців.
ParlaMint-UA_2017-12-05-m1.u66.p2.sent3	Тому я вважаю, що тут треба звернути увагу на те, щоб був хребет наших силових структур.
ParlaMint-UA_2017-12-05-m1.u66.p3.sent1	А до вас особисто запитання.
ParlaMint-UA_2017-12-05-m1.u66.p3.sent2	Хватить розмовляти з приводу "Опозиційного блоку".
ParlaMint-UA_2017-12-05-m1.u66.p3.sent3	Давайте частіше з поданнями заходьте до нас в парламент.
ParlaMint-UA_2017-12-05-m1.u66.p3.sent4	Дякую.
ParlaMint-UA_2017-12-05-m1.u67.p1.sent1	Шановний пане Лапін, з вашого дозволу, я тут цілком поділяю вашу точку зору, але зупинюся на одному моменті.
ParlaMint-UA_2017-12-05-m1.u67.p1.sent2	Як ви знаєте, за цей рік ми довели, що недоторканність, депутатська недоторканність може бути скасована, якщо на це є підстави, і я за це вам щиро вдячний.
ParlaMint-UA_2017-12-05-m1.u67.p1.sent3	Проте є ще одна проблема: чи є, куди звертатися Генеральній прокуратурі України або іншим органам після того, як слідство виходить на обвинувальний акт.
ParlaMint-UA_2017-12-05-m1.u67.p1.sent4	На жаль, мушу ще і ще раз повторити.
ParlaMint-UA_2017-12-05-m1.u67.p1.sent5	В Печерському суді працюють лише 4 судді, осколки колишніх часів, які вже багато часів.
ParlaMint-UA_2017-12-05-m1.u67.p1.sent6	разів побували на Афоні.
ParlaMint-UA_2017-12-05-m1.u67.p1.sent7	І я, наприклад, дуже добре думаю, чи є можливість взагалі подавати справу Новинського в цей суд, даруйте мені за відвертість.
ParlaMint-UA_2017-12-05-m1.u67.p2.sent1	Я прошу вас, шановні народні депутати, постійно прошу Президента заповнити вакансії по всіх судах України, привести туди нових чесних і професійних суддів, які ніяким чином не пов’язані з колишнім режимом, із ймовірними правопорушеннями нинішнього.
ParlaMint-UA_2017-12-05-m1.u67.p2.sent2	Нам конче потрібні суди.
ParlaMint-UA_2017-12-05-m1.u67.p2.sent3	Вдумайтеся, ми перетнули риску 9 тисяч корупціонерів, яких затримали на гарячому ГПУ цього року, – 9 тисяч за цей рік.
ParlaMint-UA_2017-12-05-m1.u67.p2.sent4	Якщо бути точним, 9 тисяч 144, із них понад три тисячі вже в судах.
ParlaMint-UA_2017-12-05-m1.u67.p2.sent5	Але вироків маємо, да, в 4 рази більше ніж завжди, але все ще всього 800.
ParlaMint-UA_2017-12-05-m1.u67.p2.sent6	А потребуємо тисячі і тисячі, щоб змінити атмосферу з корупцією в нашій державі.
ParlaMint-UA_2017-12-05-m1.u67.p3.sent1	Тому, якщо є в мене хоч яка.
ParlaMint-UA_2017-12-05-m1.u67.p3.sent2	прохання під ялинку до Верховної Ради, це нові чесні судді в усіх судах, починаючи із столиці.
ParlaMint-UA_2017-12-05-m1.u67.p3.sent3	Це був би найбільший подарок і найбільший інструмент, щоб зрештою в тюрмах сиділи ті, хто давно її прогулює.
ParlaMint-UA_2017-12-05-m1.u68.p1.sent1	Дякую, колеги.
ParlaMint-UA_2017-12-05-m1.u68.p1.sent2	Час, відведений для запитань від народних депутатів, вичерпаний.
ParlaMint-UA_2017-12-05-m1.u68.p1.sent3	Репліка, так?
ParlaMint-UA_2017-12-05-m1.u68.p2.sent1	Будь ласка, 1 хвилина, репліка Лещенко.
ParlaMint-UA_2017-12-05-m1.u68.p2.sent2	І потім, як я і обіцяв, виступи від фракцій по запису так само.
ParlaMint-UA_2017-12-05-m1.u68.p2.sent3	Будь ласка, 1 хвилина, репліка.
ParlaMint-UA_2017-12-05-m1.u69.p1.sent1	Я хочу повідомити Генпрокурору, що напевне його погано інформують.
ParlaMint-UA_2017-12-05-m1.u69.p1.sent2	Тому що лише о 10 ранку я приїхав потягом із Запоріжжя.
ParlaMint-UA_2017-12-05-m1.u69.p1.sent3	Я жодним чином не міг допомагати Саакашвілі кудись там заважати чи не заважати.
ParlaMint-UA_2017-12-05-m1.u69.p2.sent1	А що стосується Курченка, то нехай Генпрокурор запитає, а кому ж Курченко заплатив декілька сот мільйонів доларів за український медіа-холдинг кілька років тому.
ParlaMint-UA_2017-12-05-m1.u69.p2.sent2	Може, він не знає прізвища Порошенка і Ложкіна, які були отримувачами цих грошей від Курченка.
ParlaMint-UA_2017-12-05-m1.u69.p2.sent3	Якщо Генпрокурору цікаво, то нехай він розкаже, почему він врятував Юрія Бойка із справи Курченка про скраплений газ.
ParlaMint-UA_2017-12-05-m1.u69.p2.sent4	Коли два з половиною року тому слідчі підготували проект підозри і внесення подання в парламент про арешт Бойка.
ParlaMint-UA_2017-12-05-m1.u69.p2.sent5	І Луценко за цей час, як і Шокін, не вніс подання на Бойка по справі Курченка, де йдеться про півмільярда гривень розкрадених українських грошей!
ParlaMint-UA_2017-12-05-m1.u69.p2.sent6	І якщо вже зовсім цікаво, то нехай розкаже він, чому він не вносить подання на Лукаш, підозру на Лукаш і чому він блокує справу Пшонки по колезі Корнацькому, який на весь світ вже повідомив, як його рекетував.
ParlaMint-UA_2017-12-05-m1.u70.p1.sent1	Дякую.
ParlaMint-UA_2017-12-05-m1.u70.p2.sent1	Колеги, отже, як я і обіцяв, зараз.
ParlaMint-UA_2017-12-05-m1.u70.p2.sent2	А, відповідь, будь ласка.
ParlaMint-UA_2017-12-05-m1.u71.p1.sent1	Сергію Лещенко, пам’ятаю той день, коли ви з друзями просилися до нас у список.
ParlaMint-UA_2017-12-05-m1.u71.p1.sent2	І тоді я вам казав, і тоді я вам казав, візьміть одну справу, в якій розумієтесь і доведіть її до кінця, і станете справжнім впізнаваним і авторитетним політиком.
ParlaMint-UA_2017-12-05-m1.u71.p1.sent3	На жаль, сталось не так.
ParlaMint-UA_2017-12-05-m1.u71.p1.sent4	Скажу вам дуже просто.
ParlaMint-UA_2017-12-05-m1.u71.p1.sent5	Брехнею світ пройдеш, а політиком так і не станеш.
ParlaMint-UA_2017-12-05-m1.u71.p1.sent6	Вся ваша брехня, яку ви щойно озвучили, неодноразово спростовувалась офіційними посадовими особами, в тому числі і слідством.
ParlaMint-UA_2017-12-05-m1.u71.p2.sent1	Але вам так хочеться, щоб вас бачили і щоб так забули про вашу нізвідки взяту величезну квартиру, що ви не можете зупинитися в брехні і тому підтримуєте Саакашвілі, який в цьому вам дає майстер-клас.
ParlaMint-UA_2017-12-05-m1.u72.p1.sent1	Отже, колеги, увага!
ParlaMint-UA_2017-12-05-m1.u72.p1.sent2	Зараз виступи від фракцій.
ParlaMint-UA_2017-12-05-m1.u72.p1.sent3	І після того я запрошую до заключного слова Юрія Віталійовича.
ParlaMint-UA_2017-12-05-m1.u72.p2.sent1	Хочу наголосити, що нам лишилось 15 хвилин.
ParlaMint-UA_2017-12-05-m1.u72.p2.sent2	І тому я правом, наданим мені Регламентом, продовжую на 15 хвилин засідання.
ParlaMint-UA_2017-12-05-m1.u72.p2.sent3	Це той період, в який ми можемо встигнути виступити.
ParlaMint-UA_2017-12-05-m1.u72.p2.sent4	І я прошу представників фракцій, хто бажає взяти участь у виступі по три хвилини, провести запис.
ParlaMint-UA_2017-12-05-m1.u72.p2.sent5	Потім заключне слово, Луценко.
ParlaMint-UA_2017-12-05-m1.u72.p2.sent6	Будь ласка, прошу провести запис.
ParlaMint-UA_2017-12-05-m1.u72.p3.sent1	І я нагадую, я продовжую на 15 хвилин засідання.
ParlaMint-UA_2017-12-05-m1.u72.p4.sent1	Від "Самопомочі" до слова запрошується Березюк Олег.
ParlaMint-UA_2017-12-05-m1.u72.p4.sent2	Будь ласка.
ParlaMint-UA_2017-12-05-m1.u73.p1.sent1	Я ще раз повторюся, що як не юрист не може зараз оцінювати те, що ми почули у залі і побачили, тому що для мене це просто відео.
ParlaMint-UA_2017-12-05-m1.u73.p1.sent2	Суд скаже нам і ми побачимо, що відбувається.
ParlaMint-UA_2017-12-05-m1.u73.p1.sent3	Скажу тільки одне, що ми у цьому залі позбавили депутатської недоторканності не менше 10 осіб, які нам так полум’яно тут розповідав Генеральний прокурор, що жодної доведеної справи до суду ми не бачимо.
ParlaMint-UA_2017-12-05-m1.u73.p1.sent4	Ми не бачимо жодної доведеної справи до суду людей, які руйнували українську державність у 2013, 14-му роках.
ParlaMint-UA_2017-12-05-m1.u73.p1.sent5	Але ми бачимо справи у судах і покарання на 13 років позбавлення волі тим солдатам і воїнам, які воюють за Україну.
ParlaMint-UA_2017-12-05-m1.u73.p2.sent1	Я не вірю.
ParlaMint-UA_2017-12-05-m1.u73.p2.sent2	Я хочу вірити Генеральному прокурору, найвищій процесуальній особі в країні.
ParlaMint-UA_2017-12-05-m1.u73.p2.sent3	А сьогодні Генеральний прокурор з цієї трибуни до мене, до народного депутата звертається і каже: побачимося у слідстві і в суді.
ParlaMint-UA_2017-12-05-m1.u73.p2.sent4	А по що, по мені слідство відкрите чи судовий процес?
ParlaMint-UA_2017-12-05-m1.u73.p2.sent5	До кого я маю звертатися зі скаргою про порушення моїх прав як звичайного громадянина України і звичайного народного депутата?
ParlaMint-UA_2017-12-05-m1.u73.p2.sent6	До Генерального прокурора чи до Президента України?
ParlaMint-UA_2017-12-05-m1.u73.p3.sent1	Я вважаю, що ця ситуація сьогодні шкодить гаранту прав і законів України, Конституції, бо це підстава найвищої посадової особи країни і гаранта нашої Конституції Президента України.
ParlaMint-UA_2017-12-05-m1.u73.p3.sent2	Сьогодні Генеральний прокурор поводиться як політик, а не як процесуальна особа, і це ганьбить українську правоохоронну систему.
ParlaMint-UA_2017-12-05-m1.u73.p4.sent1	А Саакашвілі і відео, треба розібратись в суді і показати країні, хто руйнує українську державу – він чи ті, хто протягом трьох років не можуть вивести справи в суд людей, які руйнують і дотепер українську державу і співпрацюють з чинною владою, ділячись своїми схемами і своїми грошима.
ParlaMint-UA_2017-12-05-m1.u73.p4.sent2	Куди відправляють субсидії, які платять український бюджет за українських людей, які не можуть витримати цього тягарю?
ParlaMint-UA_2017-12-05-m1.u73.p4.sent3	Кому як не олігархам.
ParlaMint-UA_2017-12-05-m1.u73.p4.sent4	Яким олігархам?
ParlaMint-UA_2017-12-05-m1.u73.p4.sent5	Вони змінилися за останні 3 роки?
ParlaMint-UA_2017-12-05-m1.u73.p4.sent6	Ні.
ParlaMint-UA_2017-12-05-m1.u73.p4.sent7	Тому що чинна влада покриває олігархат, а правоохоронна система стоїть на їхньому боці, а не на боці української людини і української політики, яка є чесною.
ParlaMint-UA_2017-12-05-m1.u73.p4.sent8	До кого мені звертатися, що сьогодні Генеральний прокурор погрожував мені з найвищої трибуни українського парламенту?
ParlaMint-UA_2017-12-05-m1.u74.p1.sent1	Від радикальної партії до слова запрошується Ляшко Олег Валерійович.
ParlaMint-UA_2017-12-05-m1.u74.p1.sent2	Будь ласка.
ParlaMint-UA_2017-12-05-m1.u75.p1.sent1	Олег Ляшка, Радикальна партія.
ParlaMint-UA_2017-12-05-m1.u75.p2.sent1	Генеральний прокурор Луценко цитував Гетьмана Скоропадського.
ParlaMint-UA_2017-12-05-m1.u75.p3.sent1	Я хочу процитувати ще одного великого гетьмана Івана Мазепу: "Усе гине там, де володар не готовий кожної хвилини захищати свою країну, як лев, як вовк, як собака".
ParlaMint-UA_2017-12-05-m1.u75.p4.sent1	Проблеми Саакашвілі, про які зараз, насправді, це не проблеми Саакашвілі, це проблеми України, це проблеми кожного українця.
ParlaMint-UA_2017-12-05-m1.u75.p4.sent2	Тому що там, де хаос, там, де беззаконня, там, де безвладдя, – це демонстрація для всього світу відсутності країни, відсутності держави, це приниження нашої держави.
ParlaMint-UA_2017-12-05-m1.u75.p5.sent1	Звідки виникли ці проблеми?
ParlaMint-UA_2017-12-05-m1.u75.p5.sent2	Хто привів сюди цю "торпеду" Саакашвілі?
ParlaMint-UA_2017-12-05-m1.u75.p5.sent3	Влада.
ParlaMint-UA_2017-12-05-m1.u75.p5.sent4	Хто дав їм незаконно паспорт, замість того, щоб дати добровольцям?
ParlaMint-UA_2017-12-05-m1.u75.p5.sent5	Влада.
ParlaMint-UA_2017-12-05-m1.u75.p5.sent6	Хто допомагав Саакашвілі боротися проти опонентів влади і Президента?
ParlaMint-UA_2017-12-05-m1.u75.p5.sent7	Влада.
ParlaMint-UA_2017-12-05-m1.u75.p5.sent8	А сьогодні, коли вони не поділили між собою, у них країна в заручниках.
ParlaMint-UA_2017-12-05-m1.u75.p6.sent1	Тому я вітаю зусилля правоохоронних органів на розкриття цієї "кремлівської консерви".
ParlaMint-UA_2017-12-05-m1.u75.p6.sent2	Наша команда одразу, з самого початку, коли він прийшов сюди, в Україну, ми сказали, треба не іноземців приводити до України, а треба власним українцям давати можливість реалізувати себе в рідній країні, а не шукати "рятівників і пророків" за кордонами.
ParlaMint-UA_2017-12-05-m1.u75.p6.sent3	Підіть на базари, підіть на вокзали, найдіть молодь українську, яка з дипломами про вищу освіту торгує, не має можливості реалізувати себе в іншій країні, в рідній країні.
ParlaMint-UA_2017-12-05-m1.u75.p7.sent1	Але я зараз хочу звернутись до політиків, до Тимошенко, яка підтримувала прорив Саакашвілі кордону, до колеги шановного Березюка, до інших.
ParlaMint-UA_2017-12-05-m1.u75.p7.sent2	Скажіть, будь ласка, дорогі колеги, я сподіваюся, на відміну від Саакашвілі ви історію України знаєте, що 100 років тому згубила країна через чвари.
ParlaMint-UA_2017-12-05-m1.u75.p7.sent3	Яка влада варта того, щоб порушувати український кордон?
ParlaMint-UA_2017-12-05-m1.u75.p7.sent4	Чим відрізняються загарбники Саакашвілі від тих загарбників, які на Донбасі захоплювали український кордон.
ParlaMint-UA_2017-12-05-m1.u75.p7.sent5	Яка влада варта того, щоб розвалити країну зсередини?
ParlaMint-UA_2017-12-05-m1.u75.p7.sent6	Що вас пов’язує із Курченком, що вас пов’язує із Саакашвілі, що вас пов’язує з Кремлем?
ParlaMint-UA_2017-12-05-m1.u75.p7.sent7	Я вам скажу, що вас пов’язує, ви говорите за людей, ви не говоріть за людей, бо ви говорите неправду, ви боретеся за владу і для вас люди це витратний матеріал у боротьбі за владу, для вас Україна витратний матеріал.
ParlaMint-UA_2017-12-05-m1.u75.p7.sent8	Але ви забули одну просту істину, замість того, щоб сьогодні сконцентрувати всі сили на східному фронті, на відбитті російської агресії, ви розвалюєте країну зсередини і ви використовуєте Саакашвілі, ви готові чорта лисого використати і любі гроші аби прийти до влади, тому що вам байдуже Україна.
ParlaMint-UA_2017-12-05-m1.u75.p7.sent9	Для вас на першому плані власні, політичні інтереси.
ParlaMint-UA_2017-12-05-m1.u75.p8.sent1	Я хочу сказати українцям, не вірте тим, хто говорить, як дбає про народ, у них на першому плані власні інтереси, а не ви, шановні українці.
ParlaMint-UA_2017-12-05-m1.u76.p1.sent1	Від "Батьківщини" до слова запрошується Сергій Соболєв, будь ласка.
ParlaMint-UA_2017-12-05-m1.u77.p1.sent1	Шановні колеги, я думаю, найпростіше було тут поставити дзеркало і особа, яка зверталася, дивилася б в це дзеркало і розказувала про себе, все було б зрозуміло.
ParlaMint-UA_2017-12-05-m1.u77.p2.sent1	А тепер по суті.
ParlaMint-UA_2017-12-05-m1.u77.p2.sent2	Та Міхеїл Саакашвілі – це герой, який врятував Грузію, це людина, яка врятувала Грузію від корупції, яка навела порядок в судах, це людина, яка змогла зробити економічний прорив в Грузії.
ParlaMint-UA_2017-12-05-m1.u77.p2.sent3	Я цитую Петра Порошенка під час представлення Міхеїла Саакашвілі на посаду глави Одеської обласної адміністрації і вручення йому посвідчення громадянина України.
ParlaMint-UA_2017-12-05-m1.u77.p2.sent4	Саме в цей момент йому передали Указ за підписом глави держави.
ParlaMint-UA_2017-12-05-m1.u77.p2.sent5	Та вам не соромно все, що тут відбувається?
ParlaMint-UA_2017-12-05-m1.u77.p2.sent6	Вам не здається, що ви всі є учасниками одного театру абсурду?
ParlaMint-UA_2017-12-05-m1.u77.p3.sent1	Коли соціологи визначають в країні кого знищувати, а кого підтримувати, зріс рейтинг одного політика моментально витягають одні справи, зростає рейтинг іншого, вже іншого треба зачистити.
ParlaMint-UA_2017-12-05-m1.u77.p3.sent2	Ну хоч раз буде держава жити за законами честі і совісті?
ParlaMint-UA_2017-12-05-m1.u77.p3.sent3	При всій повазі до каналу "Прямий" і до журналістського колективу, скажіть, будь ласка, чи заарештовані у нас гроші Януковича і його сина?
ParlaMint-UA_2017-12-05-m1.u77.p3.sent4	Ну це ж канал, який прямо був зв’язаний з сином Януковича, Олександром, скажіть, будь ласка, як пройшла ця сдєлка в Україні, хто дозволив перевезти кошти за цей канал?
ParlaMint-UA_2017-12-05-m1.u77.p4.sent1	Люди, що ми робимо?
ParlaMint-UA_2017-12-05-m1.u77.p4.sent2	Хто їхав до Фірташа у Відень напередодні президентський виборів?
ParlaMint-UA_2017-12-05-m1.u77.p4.sent3	Фірташа, який під арештом сидів у Відні за заявою Федерального бюро розслідування США.
ParlaMint-UA_2017-12-05-m1.u77.p4.sent4	В хабарах, які він давав і в яких він обвинувачується за спробу заволодіти індійськими ресурсами.
ParlaMint-UA_2017-12-05-m1.u77.p4.sent5	Що ми робимо?
ParlaMint-UA_2017-12-05-m1.u77.p5.sent1	Я вважаю, що сьогодні не є питання ні Саакашвілі, ні будь-кого іншого, я пам’ятаю як на цій трибуні стояли інші і доводили.
ParlaMint-UA_2017-12-05-m1.u77.p5.sent2	Луценко – злочинець, Тимошенко – злочинець, Ляшко – злочинець, всі злочинці.
ParlaMint-UA_2017-12-05-m1.u77.p5.sent3	Де тепер ці люди всі?
ParlaMint-UA_2017-12-05-m1.u77.p5.sent4	В Москві, в Ростові, вам не буде потім соромно, коли ви слухаєте все це, а не робите висновків.
ParlaMint-UA_2017-12-05-m1.u77.p5.sent5	Ніяких політичних справ не може бути в країні, є злочин – у суд, доведіть.
ParlaMint-UA_2017-12-05-m1.u77.p5.sent6	А концерти тут влаштовувати досить.
ParlaMint-UA_2017-12-05-m1.u77.p5.sent7	Дякую.
ParlaMint-UA_2017-12-05-m1.u78.p1.sent1	Дякую вам.
ParlaMint-UA_2017-12-05-m1.u78.p2.sent1	Від "Блоку Петра Порошенка" Мельничук.
ParlaMint-UA_2017-12-05-m1.u78.p2.sent2	Включіть мікрофон, будь ласка.
ParlaMint-UA_2017-12-05-m1.u78.p3.sent1	Це виступи від фракцій, і фракція визначає, хто від неї виступає.
ParlaMint-UA_2017-12-05-m1.u78.p3.sent2	Голова фракції мені повідомив, Мельничук.
ParlaMint-UA_2017-12-05-m1.u78.p3.sent3	Так?
ParlaMint-UA_2017-12-05-m1.u78.p3.sent4	Так, будь ласка, включіть мікрофон.
ParlaMint-UA_2017-12-05-m1.u79.p1.sent1	Хотілось би сказати попередньому виступаючому, ви перед тим, як згадувати і цитувати Петра Олексійовича Порошенка, згадайте про те, як ваша політична сила брала у свій список депутатів від Партії регіонів для перевиховання.
ParlaMint-UA_2017-12-05-m1.u79.p1.sent2	А потім зразу об’явила, що вони не перевиховуються.
ParlaMint-UA_2017-12-05-m1.u79.p1.sent3	Але у Верховну Раду ви їх уже завели.
ParlaMint-UA_2017-12-05-m1.u79.p1.sent4	Ви загадайте, як ви завели у Верховну Раду "героя України", в лапках, який зараз їздить по всій земній кулі і паплюжить Україну, яка хоче повернути її до Московії, яка все робить для того, щоб підірвати авторитет України.
ParlaMint-UA_2017-12-05-m1.u79.p2.sent1	Мій виступ ще стосується того, що я не вспів задати питання Юрію Віталійовичу, коли він виступав.
ParlaMint-UA_2017-12-05-m1.u79.p2.sent2	Ми тут сьогодні почули виступ і оказалось у нас, що правда була те, про що я говорив завжди, що керівництво Комітет по протидії корупції управляється із Москви.
ParlaMint-UA_2017-12-05-m1.u79.p2.sent3	І я би хотів дуже почути, що за такий народний депутат, помічник народного депутата, який приймає участь у переправці грошей із Москви на оцю підривну діяльність, яка відбувається зараз і під стінами Верховної Ради, і під стінами України.
ParlaMint-UA_2017-12-05-m1.u79.p3.sent1	Шановні, мені сьогодні цілий день дзвонять люди з округу і кажуть, ми хочемо на кінець-то побачити силу влади України по захисту авторитету України, ми хочемо бачити силу наших правоохоронних органів, які знищать оце "промосковське кубло" що у Верховній Раді, що під стінами Верховної Ради.
ParlaMint-UA_2017-12-05-m1.u79.p4.sent1	Тому фракція "Блоку Петра Порошенка" підтримує Генерального прокурора, підтримує всі правоохоронні органи в Україні.
ParlaMint-UA_2017-12-05-m1.u79.p4.sent2	Ганьба тим, хто ліпиться до московських грошей!
ParlaMint-UA_2017-12-05-m1.u79.p4.sent3	Вам цих грошей надовго не вистачить.
ParlaMint-UA_2017-12-05-m1.u79.p4.sent4	Дякую.
ParlaMint-UA_2017-12-05-m1.u80.p1.sent1	Від "Народного фронту" голова фракції Максим Бурбак, будь ласка.
ParlaMint-UA_2017-12-05-m1.u80.p2.sent1	Колеги, прошу заспокоїтись!
ParlaMint-UA_2017-12-05-m1.u80.p2.sent2	Я наголошую, коли є виступи від фракцій, як правило, я просто називаю голів фракцій.
ParlaMint-UA_2017-12-05-m1.u80.p2.sent3	Зараз ми записались, послідовність!
ParlaMint-UA_2017-12-05-m1.u80.p2.sent4	Від "Народного фронту" Максим Бурбак, потім репліка – Березюк.
ParlaMint-UA_2017-12-05-m1.u80.p3.sent1	Будь ласка, Максим Бурбак.
ParlaMint-UA_2017-12-05-m1.u81.p1.sent1	Шановні колеги, Юрій Віталійович!
ParlaMint-UA_2017-12-05-m1.u81.p1.sent2	Ми вам дякуємо за змістовну доповідь стосовно тих подій, які відбувалися останнім часом в нашій країні.
ParlaMint-UA_2017-12-05-m1.u81.p1.sent3	Я можу відкрито публічно заявити: нарешті маски знято, і вся фальш, яка відбувається в цьому залі останніх три роки була показана всьому українському народу.
ParlaMint-UA_2017-12-05-m1.u81.p1.sent4	Тепер ми по-новому можемо усвідомити і осмислити ті історичні події, які відбувалися останнім часом у нашій країні.
ParlaMint-UA_2017-12-05-m1.u81.p2.sent1	Блокада Донбасу.
ParlaMint-UA_2017-12-05-m1.u81.p2.sent2	Пам’ятаєте фракцію, яка весь час про це говорила?
ParlaMint-UA_2017-12-05-m1.u81.p2.sent3	Як ми втратили нашу промисловість на тимчасово окупованій території, її віддали під управління Курченка – касира Януковича.
ParlaMint-UA_2017-12-05-m1.u81.p2.sent4	Нарешті, ми тепер бачимо чому був такий шалений супротив спецконфіскації, яку пропонував "Народний фронт" і півтора роки тут її відстоював, і Генеральна прокуратура забрала гроші банди Януковича і персонально у Курченка.
ParlaMint-UA_2017-12-05-m1.u81.p3.sent1	Тепер ми розуміє кому потрібно було запалювати димові шашки і нашому колезі Тетеруку треба було їх виносити з цього залу.
ParlaMint-UA_2017-12-05-m1.u81.p3.sent2	Тепер нам відомо чому було зірвано під час керування Одеською областю відкритий публічний міжнародний конкурс по приватизації "Одеського припортового заводу", тому що Курченко хоче його собі повернути, а його треба було зберегти.
ParlaMint-UA_2017-12-05-m1.u81.p4.sent1	Тепер ми розуміємо хто дестабілізував ситуацію в країні та виконував замовлення на зняття уряду Прем’єр-міністра Яценюка, хто це робив.
ParlaMint-UA_2017-12-05-m1.u81.p4.sent2	Тепер нам зрозуміло, що ми тоді вчинили правильно, державницьке відповідальне рішення Прем’єр-міністра Яценюка врятувало державу і команда "Народного фронту" врятує повторно її зараз.
ParlaMint-UA_2017-12-05-m1.u81.p5.sent1	Ми вимагаємо від Генеральної прокуратури, СБУ та інших правоохоронних органів відновити силу закону і право в нашій країні, відкритий чесний суд.
ParlaMint-UA_2017-12-05-m1.u81.p5.sent2	Ми будуємо правову державу, про що й говорить цей типаж на вулиці, то давайте діяти по закону, а не тікати від правосуддя.
ParlaMint-UA_2017-12-05-m1.u81.p5.sent3	Ми вимагаємо від прокуратури відкритий публічний процес судовий і те, що.
ParlaMint-UA_2017-12-05-m1.u81.p5.sent4	І ті, що сьогодні вчиняли незаконні дії, повинні відповідати, як і повинні нести політичну відповідальність ті, хто тут розказує про олігархів.
ParlaMint-UA_2017-12-05-m1.u81.p5.sent5	Та я можу вам нагадати останній приклад – голосування за секретаря Чернівецької міської ради, смотрящего від Фірташа в Чернівцях під час Януковича.
ParlaMint-UA_2017-12-05-m1.u81.p5.sent6	Як ці дві фракції, які тут поливали сльозами цю трибуну, піддалися на вмовляння колишніх "смотрящих" Януковича і проголосували за відновлення регіоналів в Чернівецькій міській раді.
ParlaMint-UA_2017-12-05-m1.u81.p5.sent7	Ось ці ваші дії!
ParlaMint-UA_2017-12-05-m1.u81.p5.sent8	Не розказуйте нам, не сійте політичну ворожнечу в державі і не годуйте людей політичним сміттям.
ParlaMint-UA_2017-12-05-m1.u81.p5.sent9	Цього не станеться.
ParlaMint-UA_2017-12-05-m1.u81.p5.sent10	"Народний фронт", наші колеги по коаліції.
ParlaMint-UA_2017-12-05-m1.u82.p1.sent1	30 секунд, будь ласка.
ParlaMint-UA_2017-12-05-m1.u83.p1.sent1	зроблять все для того, щоб верховенство права і закону було відновлено, і зроблять все для того, щоб не було кровопролиття на вулицях.
ParlaMint-UA_2017-12-05-m1.u83.p1.sent2	Слава Україні.
ParlaMint-UA_2017-12-05-m1.u84.p1.sent1	Дякую.
ParlaMint-UA_2017-12-05-m1.u84.p2.sent1	Колеги, я хочу ще раз повідомити, що це не розгляд законопроекту.
ParlaMint-UA_2017-12-05-m1.u84.p2.sent2	(Зараз дам, я дам всім фракціям).
ParlaMint-UA_2017-12-05-m1.u84.p2.sent3	Це не розгляд законопроекту.
ParlaMint-UA_2017-12-05-m1.u84.p2.sent4	Зараз йдуть виступи від фракцій, і кожна фракція самостійно визначає, хто від неї буде виступати.
ParlaMint-UA_2017-12-05-m1.u84.p2.sent5	Тому припиніть, будь ласка, інтриги.
ParlaMint-UA_2017-12-05-m1.u84.p3.sent1	Зараз одна хвилина репліка – Березюк.
ParlaMint-UA_2017-12-05-m1.u84.p3.sent2	І "Опозиційний блок", як і всі фракції, я надам слово.
ParlaMint-UA_2017-12-05-m1.u84.p3.sent3	Шурма після Березюка.
ParlaMint-UA_2017-12-05-m1.u85.p1.sent1	На жаль, коаліція і їхні посіпаки, які прекрасно працювали з попереднім режимом, в олігархічному угарі, перестрашені, що вперше їм на хвости стали інституції, які вони створили в страху перед людьми після Революції Гідності, НАБУ, ви сьогодні боретеся з тими, хто підтримує цю інституцію, в угарі і страху, тому що ви знаєте, що ви сіли на ті самі схеми, які були при попередньому режимі, і не хочете з них злазити.
ParlaMint-UA_2017-12-05-m1.u85.p1.sent2	А на ваші хвости наступають люди, які вам не довіряють.
ParlaMint-UA_2017-12-05-m1.u85.p1.sent3	Називайте когось, як хочете, але час завжди буде на боці української демократії.
ParlaMint-UA_2017-12-05-m1.u85.p2.sent1	І ми всі разом будемо захищати і боронити українську інституційну державу.
ParlaMint-UA_2017-12-05-m1.u86.p1.sent1	Дякую.
ParlaMint-UA_2017-12-05-m1.u86.p2.sent1	Заключний виступ від фракції "Опозиційного блоку" Шурма.
ParlaMint-UA_2017-12-05-m1.u86.p2.sent2	Потім заключне слово Луценка Юрія Віталійовича.
ParlaMint-UA_2017-12-05-m1.u86.p3.sent1	Включіть мікрофон.
ParlaMint-UA_2017-12-05-m1.u86.p3.sent2	Ігор Шурма, будь ласка, 3 хвилини.
ParlaMint-UA_2017-12-05-m1.u87.p1.sent1	Ігор Шурма, "Опозиційний блок".
ParlaMint-UA_2017-12-05-m1.u87.p2.sent1	Шановні колеги, я би попросив вас усіх вгамувати пристрасті тільки по одній причині: тому що ви тут всі чубитеся, а вас слухають мільйони громадян.
ParlaMint-UA_2017-12-05-m1.u87.p2.sent2	Ви задумайтеся, їм завтра треба йти на роботу, їм завтра треба йти, кому в операційну, кому в школу, кому на ринок, з дітьми, з онуками.
ParlaMint-UA_2017-12-05-m1.u87.p2.sent3	У різних є політичні погляди.
ParlaMint-UA_2017-12-05-m1.u87.p2.sent4	А що їм говорити один з одним, якщо вони дивляться на Верховну Раду, яка розривається у протиріччі?
ParlaMint-UA_2017-12-05-m1.u87.p3.sent1	Я вам нагадаю 2014 рік.
ParlaMint-UA_2017-12-05-m1.u87.p3.sent2	От в цьому квадраті сиділи люди від "Опозиційного блоку".
ParlaMint-UA_2017-12-05-m1.u87.p3.sent3	Ви всі разом були, всі разом – триста чоловік.
ParlaMint-UA_2017-12-05-m1.u87.p3.sent4	Ви всі несете політичну відповідальність за те, що сьогодні відбувається у державі.
ParlaMint-UA_2017-12-05-m1.u87.p3.sent5	Але я навіть не про це.
ParlaMint-UA_2017-12-05-m1.u87.p3.sent6	Я звертаюсь до вас, вгамуйтеся, схаменіться, не роздирайте Україну зсередини.
ParlaMint-UA_2017-12-05-m1.u87.p3.sent7	Генеральний прокурор надав дані, незалежно на кого всі ці дані є, якщо є порушення закону, потрібно притягувати за його порушення.
ParlaMint-UA_2017-12-05-m1.u87.p3.sent8	Якщо є на сьогоднішній день порушення законодавства з позбавлення громадянства Саакашвілі, то воно було і з порушенням, коли його надавали.
ParlaMint-UA_2017-12-05-m1.u87.p3.sent9	Саакашвілі – це сьогодні один з небагатьох іноземців, який був вклинений у владу.
ParlaMint-UA_2017-12-05-m1.u87.p3.sent10	І ми застерігали: краще дайте владу своїм фахівцям, а не давайте іноземцям.
ParlaMint-UA_2017-12-05-m1.u87.p4.sent1	Де сьогодні і Квіташвілі, де сьогодні є представників триста з Грузії, які займають керівні посади в Україні.
ParlaMint-UA_2017-12-05-m1.u87.p4.sent2	Це все наступні кроки.
ParlaMint-UA_2017-12-05-m1.u87.p4.sent3	Супрун не здала другий паспорт, вона є іноземка.
ParlaMint-UA_2017-12-05-m1.u87.p4.sent4	Що відбувається?
ParlaMint-UA_2017-12-05-m1.u87.p4.sent5	І саме основне.
ParlaMint-UA_2017-12-05-m1.u87.p4.sent6	Я сьогодні дивлюсь на взаємні образи.
ParlaMint-UA_2017-12-05-m1.u87.p4.sent7	Люди добрі, ви ж коаліція були!
ParlaMint-UA_2017-12-05-m1.u87.p4.sent8	Сьогодні ви несете відповідальність.
ParlaMint-UA_2017-12-05-m1.u87.p4.sent9	Якщо ви, той, хто є сьогодні, себе називає в опозиції і звертаєтесь до коаліції, ви узурпуєте владу, це означає, що ви вийшли з коаліції.
ParlaMint-UA_2017-12-05-m1.u87.p4.sent10	Я призиваю "Самопоміч", "Батьківщину", всіх.
ParlaMint-UA_2017-12-05-m1.u87.p4.sent11	Якщо ви вийшли з коаліції, позбавтесь своїх керівних посад в комітетах.
ParlaMint-UA_2017-12-05-m1.u87.p4.sent12	Ви ж їх отримали завдяки своїй участі в коаліції, ви ж несете політичну відповідальність за те, що відбувається в державі.
ParlaMint-UA_2017-12-05-m1.u87.p4.sent13	Віддайте свої посади заступників голів комітетів, секретарів.
ParlaMint-UA_2017-12-05-m1.u87.p4.sent14	Переходьте в опозицію.
ParlaMint-UA_2017-12-05-m1.u87.p5.sent1	І наостанок я вам скажу одну таку річ.
ParlaMint-UA_2017-12-05-m1.u87.p5.sent2	У мене є велике запитання, чи багато хто тут в залі любить Україну, чи він любить себе в Україні?
ParlaMint-UA_2017-12-05-m1.u87.p5.sent3	Якщо ви любите Україну як державу, пошкодуйте тих людей, які вас обирали.
ParlaMint-UA_2017-12-05-m1.u87.p5.sent4	Вони ні в чому не винні, не сійте ворожнечу, не сійте громадянське протистояння.
ParlaMint-UA_2017-12-05-m1.u87.p5.sent5	Бо ззовні дуже багато людей хочуть, щоб ми своїми руками роздерли цю державу.
ParlaMint-UA_2017-12-05-m1.u87.p5.sent6	Дякую.
ParlaMint-UA_2017-12-05-m1.u88.p1.sent1	Дякую вам.
ParlaMint-UA_2017-12-05-m1.u88.p2.sent1	Шановні колеги, я не попередив Генерального прокурора, що надам йому можливість для заключного слова, він вже поїхав виконувати свої обов’язки.
ParlaMint-UA_2017-12-05-m1.u88.p3.sent1	Я хочу вам сказати, колеги, що сьогодні під час обговорення, всі ці емоції, які були зранку, ми дали змогу повністю і задати запитання від фракцій, і задати запитання від депутатів, і виступити від фракцій.
ParlaMint-UA_2017-12-05-m1.u88.p3.sent2	Це тривало майже дві години.
ParlaMint-UA_2017-12-05-m1.u88.p3.sent3	І я хочу наголосити, що завтра ми продовжимо обговорення інших силових відомств.
ParlaMint-UA_2017-12-05-m1.u88.p3.sent4	Тільки щоб не було образ, ми не зможемо по дві години давати кожному силовому відомству, ми просто не встигнемо до будь-яких питань порядку денного дійти.
ParlaMint-UA_2017-12-05-m1.u88.p3.sent5	Тому я думаю, що ми будемо по годині завтра вислуховувати керівників.
ParlaMint-UA_2017-12-05-m1.u88.p3.sent6	Я окремо ще раз запрошу керівників на завтрашнє ранкове засідання.
ParlaMint-UA_2017-12-05-m1.u88.p4.sent1	А зараз вечірнє пленарне засідання Верховної Ради України оголошую закритим.
ParlaMint-UA_2017-12-05-m1.u88.p4.sent2	Завтра о 10-й годині ранку я запрошую всіх у зал для продовження нашої роботи.
ParlaMint-UA_2017-12-05-m1.u88.p5.sent1	Дякую.
ParlaMint-UA_2017-12-05-m1.u88.p5.sent2	До побачення.
