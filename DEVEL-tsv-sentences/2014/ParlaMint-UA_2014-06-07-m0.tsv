id	text
ParlaMint-UA_2014-06-07-m0.u1.p1.sent1	Доброго ранку, шановні народні депутати України, гості Верховної Ради України, пані панове!
ParlaMint-UA_2014-06-07-m0.u1.p2.sent1	Відповідно до статті 104 Конституції України новообраний Президент України вступає на пост з моменту складання присяги народові на Урочистому засіданні Верховної Ради України.
ParlaMint-UA_2014-06-07-m0.u1.p3.sent1	Верховна Рада визначила днем проведення Урочистого засідання з нагоди складання присяги новобраним Президентом України 07 червня 2014 року.
ParlaMint-UA_2014-06-07-m0.u1.p4.sent1	В Урочистому засіданні Верховної Ради України беруть участь: народні депутати України; Прем’єр-міністр України Арсеній Петрович Яценюк та члени уряду.
ParlaMint-UA_2014-06-07-m0.u1.p4.sent2	Керівники центральних органів виконавчої влади.
ParlaMint-UA_2014-06-07-m0.u1.p4.sent3	Президенти України: Леонід Макарович Кравчук; Леонід Данилович Кучма; Віктор Андрійович Ющенко.
ParlaMint-UA_2014-06-07-m0.u1.p4.sent4	Колишні голови Верховної Ради України, колишні прем’єр-міністри України, Голова та члени Конституційного Суду України, Голова Верховного Суду України та голови вищих спеціалізованих судів України, виконуючий обов’язки Генерального прокурора України, Голова Національного банку України, Голова та члени Центральної виборчої комісії, президент Національної академії України.
ParlaMint-UA_2014-06-07-m0.u1.p4.sent5	Секретар Ради національної безпеки і оборони України.
ParlaMint-UA_2014-06-07-m0.u1.p4.sent6	Київський міський голова, голови обласних рад та державних адміністрацій.
ParlaMint-UA_2014-06-07-m0.u1.p4.sent7	Предстоятелі церков і релігійних об’єднань України.
ParlaMint-UA_2014-06-07-m0.u1.p5.sent1	В Урочистому засіданні Верховної Ради беруть участь високоповажні іноземні гості:
ParlaMint-UA_2014-06-07-m0.u1.p6.sent1	Президент Республіки Австрія пан Гайнц Фішер;
ParlaMint-UA_2014-06-07-m0.u1.p7.sent1	Президент Республіки Албанія пан Буяр Фаїк Нішані;
ParlaMint-UA_2014-06-07-m0.u1.p8.sent1	Президент Республіки Білорусь пан Олександр Лукашенко;
ParlaMint-UA_2014-06-07-m0.u1.p9.sent1	Президент Грузії пан Георгій Маргвелашвіллі;
ParlaMint-UA_2014-06-07-m0.u1.p10.sent1	Президент Литовської Республіки пані Даля Грибаускайте;
ParlaMint-UA_2014-06-07-m0.u1.p11.sent1	Президент Республіки Македонія пан Гьорге Іванов;
ParlaMint-UA_2014-06-07-m0.u1.p12.sent1	Президент Республіки Молдова пан Ніколае Тімофті;
ParlaMint-UA_2014-06-07-m0.u1.p13.sent1	Президент Федеративної Республіки Німеччини пан Йоахим Гаук;
ParlaMint-UA_2014-06-07-m0.u1.p14.sent1	Президент Республіки Польща пан Броніслав Коморовський;
ParlaMint-UA_2014-06-07-m0.u1.p15.sent1	Президент Румунії пан Траян Бесєску;
ParlaMint-UA_2014-06-07-m0.u1.p16.sent1	Президент Словацької Республіки пан Іван Гашпарович;
ParlaMint-UA_2014-06-07-m0.u1.p17.sent1	Президент Республіки Словенія пан Борут Пахор;
ParlaMint-UA_2014-06-07-m0.u1.p18.sent1	Президент Швейцарської Конфедерації, Діючий Голова Організації з Безпеки і Співробітництва в Європі пан Дідьє Буркхальтер;
ParlaMint-UA_2014-06-07-m0.u1.p19.sent1	Віце-президент Сполучених Штатів Америки пан Джо Байден;
ParlaMint-UA_2014-06-07-m0.u1.p20.sent1	Голова Міллі і Меджлісу пан Октай Асадов;
ParlaMint-UA_2014-06-07-m0.u1.p21.sent1	Президент Європейської Ради пан Герман Ван Ромпей;
ParlaMint-UA_2014-06-07-m0.u1.p22.sent1	Прем’єр-міністр Естонської Республіки пан Тааві Рийвас;
ParlaMint-UA_2014-06-07-m0.u1.p23.sent1	Прем’єр-міністр Республіки Казахстан пан Карім Масімов;
ParlaMint-UA_2014-06-07-m0.u1.p24.sent1	Прем’єр-міністр Канади пан Стівен Гарпер;
ParlaMint-UA_2014-06-07-m0.u1.p25.sent1	Прем’єр-міністр Латвійської Республіка пані Лаймдота Страуюма;
ParlaMint-UA_2014-06-07-m0.u1.p26.sent1	Прем’єр-міністр Угорщини пан Віктор Орбан;
ParlaMint-UA_2014-06-07-m0.u1.p27.sent1	Генеральний секретар Ради Європи пан Турбйорн Ягланд;
ParlaMint-UA_2014-06-07-m0.u1.p28.sent1	Генеральний секретар Організації з безпеки і співробітництва в Європі пан Ламберто Дзаньєр;
ParlaMint-UA_2014-06-07-m0.u1.p29.sent1	Віце-прем’єр-міністр з економічного розвитку Республіки Болгарії пані Даніела Бобєва-Філіпова;
ParlaMint-UA_2014-06-07-m0.u1.p30.sent1	Віце-прем’єр-міністр республіки Таджикистан пані Мархабо Джабборі;
ParlaMint-UA_2014-06-07-m0.u1.p31.sent1	Віце-прем’єр-міністр Турецької Республіки пан Бюлент Аринч;
ParlaMint-UA_2014-06-07-m0.u1.p32.sent1	Заступник голови Кабінету Міністрів, Міністр закордонних справ Туркменістану пан Рашид Мерєдов;
ParlaMint-UA_2014-06-07-m0.u1.p33.sent1	Віце-прем’єр-міністр Королівства Швеція пан Ян Бйорклунд;
ParlaMint-UA_2014-06-07-m0.u1.p34.sent1	Міністр закордонних справ Королівства Данія пан Мартін Лідегор;
ParlaMint-UA_2014-06-07-m0.u1.p35.sent1	Міністр закордонних справ Республіки Кіпр пан Іоаніс Касулідіс;
ParlaMint-UA_2014-06-07-m0.u1.p36.sent1	Міністр закордонних справ Великого Герцогства Люксембург пан Жан Ассельборн;
ParlaMint-UA_2014-06-07-m0.u1.p37.sent1	Міністр закордонних справ Королівства Нідерланди пан Франц Тіммерманс;
ParlaMint-UA_2014-06-07-m0.u1.p38.sent1	Міністр закордонних справ Французької Республіки пан Лоран Фабіус;
ParlaMint-UA_2014-06-07-m0.u1.p39.sent1	Міністр закордонних справ Чеської Республіки пан Любомир Заоралек;
ParlaMint-UA_2014-06-07-m0.u1.p40.sent1	Президент Республіки Польщі 1995-2005 років пан Олександр Квасьнєвський;
ParlaMint-UA_2014-06-07-m0.u1.p41.sent1	Президент Європейського парламенту 2002-2004 років пан Пет Кокс;
ParlaMint-UA_2014-06-07-m0.u1.p42.sent1	Президент Республіки Хорватія 2000-2010 років пан Степан Месіч;
ParlaMint-UA_2014-06-07-m0.u1.p43.sent1	Державний міністр, член Федерального парламенту Королівства Бельгія пан Франсуа-Ксав’є де Доннеа;
ParlaMint-UA_2014-06-07-m0.u1.p44.sent1	Державний секретар з питань оборони Сполученого Королівства Великої Британії та Північної Ірландії пан Філіп Хаммонд;
ParlaMint-UA_2014-06-07-m0.u1.p45.sent1	Надзвичайний Посланник Його святості Папи Франциска Архієпископ Маріо Джордана;
ParlaMint-UA_2014-06-07-m0.u1.p46.sent1	Міністр освіти і науки Республіки Вірменія пан Армен Ашотян;
ParlaMint-UA_2014-06-07-m0.u1.p47.sent1	Міністр культури Китайської Народної Республіки пан У Цай;
ParlaMint-UA_2014-06-07-m0.u1.p48.sent1	Міністр з питань навколишнього середовища, суспільства і місцевого врядування Ірландії пан Філ Хоган;
ParlaMint-UA_2014-06-07-m0.u1.p49.sent1	Державний секретар із закордонних справ Італії пан Бенедетто Делла Ведова;
ParlaMint-UA_2014-06-07-m0.u1.p50.sent1	Державний Секретар з європейських питань Португальської Республіки пан Бруно Масаш;
ParlaMint-UA_2014-06-07-m0.u1.p51.sent1	Заступник Генерального секретаря Організації Об’єднаних Націй Джеффрі Фелтман;
ParlaMint-UA_2014-06-07-m0.u1.p52.sent1	Заступник Генерального секретаря Організації Північноатлантичного Договору пан Александр Вершбоу;
ParlaMint-UA_2014-06-07-m0.u1.p53.sent1	Парламентський заступник міністра закордонних справ Японії, член Палати радників Парламенту Японії пан Такао Макіно.
ParlaMint-UA_2014-06-07-m0.u1.p54.sent1	На Урочистому засіданні присутні посли іноземних держав, керівники представництв міжнародних організацій, які акредитовані в Україні, представники дипломатичного корпусу, повірені особи новообраного Президента України, представники громадських організацій і засобів масової інформації.
ParlaMint-UA_2014-06-07-m0.u1.p55.sent1	Шановні колеги!
ParlaMint-UA_2014-06-07-m0.u1.p55.sent2	Прошу зустрічати новообраного Президента України Петра Олексійовича Порошенка.
ParlaMint-UA_2014-06-07-m0.u1.p56.sent1	Урочисте засідання Верховної Ради України з нагоди складання присяги Українському народові новообраним Президентом України оголошую відкритим.
ParlaMint-UA_2014-06-07-m0.u2.p1.sent1	Слово для оголошення результатів виборів Президента України надається Голові Центральної виборчої комісії Михайлу Охендовському.
ParlaMint-UA_2014-06-07-m0.u3.p1.sent1	Шановні учасники Урочистого засідання Верховної Ради України, згідно з рішенням Верховної Ради України 25 травня 2014 року відбулися позачергові вибори Президента України.
ParlaMint-UA_2014-06-07-m0.u3.p2.sent1	Центральна виборча комісія на засіданні 2 червня 2014 року на підставі протоколів окружних виборчих комісій про підсумки голосування в межах територіальних виборчих округів та протоколу про підсумки голосування в межах закордонного виборчого округу встановила, а також офіційно оголосила результати виборів Президента України.
ParlaMint-UA_2014-06-07-m0.u3.p3.sent1	Відповідно до Конституції України і Закону України "Про вибори Президента України" за підсумками голосування обраним Президентом України є Порошенко Петро Олексійович.
ParlaMint-UA_2014-06-07-m0.u4.p1.sent1	Прошу Голову Конституційного Суду України Юрія Бауліна привести до Присяги новообраного Президента України.
ParlaMint-UA_2014-06-07-m0.u5.p1.sent1	Шановні учасники Урочистого засідання Верховної Ради України!
ParlaMint-UA_2014-06-07-m0.u5.p1.sent2	Новообраним Президентом України Порошенком Петром Олексійовичем виконані усі конституційні вимоги щодо несумісності з посадою Президента України.
ParlaMint-UA_2014-06-07-m0.u5.p1.sent3	Згідно з поданою ним заявою Верховна Рада України припинила його повноваження як народного депутат України.
ParlaMint-UA_2014-06-07-m0.u5.p1.sent4	Він не обіймає посад в органах державної влади та об’єднаннях громадян, не займається іншою оплачуваною або підприємницькою діяльністю, не входить до складу керівного органу або наглядової ради підприємства, що має на меті отримання прибутку.
ParlaMint-UA_2014-06-07-m0.u5.p1.sent5	Немає також інших обставин, які унеможливлюють складення ним присяги.
ParlaMint-UA_2014-06-07-m0.u5.p2.sent1	Високоповажний Петре Олексійовичу!
ParlaMint-UA_2014-06-07-m0.u5.p2.sent2	Зараз я вручу вам текст Присяги Президента України, зміст якої визначено Конституцією України.
ParlaMint-UA_2014-06-07-m0.u5.p2.sent3	Прошу вас скласти Присягу народові України, поклавши руку на Конституцію України і Пересопницьке Євангеліє, і скріпити її зміст своїм особистим підписом.
ParlaMint-UA_2014-06-07-m0.u6.p1.sent1	Прошу всіх встати.
ParlaMint-UA_2014-06-07-m0.u7.p1.sent1	Я, Порошенко Петро, волею народу обраний Президентом України, заступаючи на цей високий пост, урочисто присягаю на вірність Україні.
ParlaMint-UA_2014-06-07-m0.u7.p1.sent2	Зобов’язуюсь усіма справами боронити суверенітет і незалежність України, дбати про благо Вітчизни і добробут Українського народу, обстоювати права і свободи громадян, додержуватися Конституції України і законів України, виконувати свої обов’язки в інтересах усіх співвітчизників, підносити авторитет України у світі.
ParlaMint-UA_2014-06-07-m0.u8.p1.sent1	Прошу внести Штандарт Президента України.
ParlaMint-UA_2014-06-07-m0.u8.p2.sent1	Прошу всіх сідати.
ParlaMint-UA_2014-06-07-m0.u8.p3.sent1	Запрошую Президента України Петра Олексійовича Порошенка зайняти офіційне місце Президента України у Верховній Раді України та скріпити текст присяги своїм підписом.
ParlaMint-UA_2014-06-07-m0.u8.p4.sent1	Слово надається Голові Конституційного Суду України Юрію Бауліну.
ParlaMint-UA_2014-06-07-m0.u9.p1.sent1	Шановні учасники Урочистого засідання, високоповажні гості!
ParlaMint-UA_2014-06-07-m0.u9.p1.sent2	Відповідно до статті 104 Конституції України Петро Олексійович Порошенко, обраний волею народу Президентом України 25 травня 2014 року на п’ятирічний строк, склав Присягу Українському народові на урочистому засіданні Верховної Ради України 7 червня 2014 року і вступив на пост Глави держави.
ParlaMint-UA_2014-06-07-m0.u9.p2.sent1	У зв’язку із вступом на посаду Президента України прошу Петра Олексійовича Порошенка відповідно до пункту 17 частини першої статті 106 Конституції України підписати Указ Президента України про взяття на себе обов’язків Верховного Головнокомандувача Збройними Силами України.
ParlaMint-UA_2014-06-07-m0.u9.p3.sent1	Прошу голову Центральної виборчої комісії вручити Президенту України Петру Порошенку посвідчення Президента України.
ParlaMint-UA_2014-06-07-m0.u10.p1.sent1	Ваша Високоповажність пане Президенте, дозвольте вручити вам посвідчення Президента України.
ParlaMint-UA_2014-06-07-m0.u11.p1.sent1	Прошу Голову Конституційного Суду України вручити офіційні символи Голови держави Президенту України Петру Олексійовичу Порошенко.
ParlaMint-UA_2014-06-07-m0.u11.p2.sent1	Прошу вручити Знак Президента України.
ParlaMint-UA_2014-06-07-m0.u11.p3.sent1	Прошу вручити Гербову печатку Президента України.
ParlaMint-UA_2014-06-07-m0.u11.p4.sent1	Прошу вручити Булаву Президента України.
ParlaMint-UA_2014-06-07-m0.u11.p5.sent1	Слово для проголошення Звернення до Українського народу надається Президенту України Петру Олексійовичу Порошенко.
ParlaMint-UA_2014-06-07-m0.u12.p1.sent1	Слава Україні!
ParlaMint-UA_2014-06-07-m0.u13.p1.sent1	Дорогі співвітчизники!
ParlaMint-UA_2014-06-07-m0.u13.p1.sent2	Від Львова до Донецька, від Чернігова до Севастополя, ми - українці, живий вогник у сім’ї європейських народів і діяльні співробітники європейської цивілізаційної родини і праці.
ParlaMint-UA_2014-06-07-m0.u13.p1.sent3	Так сказав Іван Франко.
ParlaMint-UA_2014-06-07-m0.u13.p2.sent1	"Стояти ногами і серцем на Україні, свої голови держіть в Європі" – заповідав Михайло Драгоманов.
ParlaMint-UA_2014-06-07-m0.u13.p3.sent1	Повернення України до свого природнього, європейського стану було омріяно багатьма поколіннями.
ParlaMint-UA_2014-06-07-m0.u13.p3.sent2	Диктатура, що панувала останніми роками в Україні, прагнула позбавити нас цієї перспективи.
ParlaMint-UA_2014-06-07-m0.u13.p3.sent3	І народ постав.
ParlaMint-UA_2014-06-07-m0.u13.p3.sent4	Переможна Революція гідності змінила не лише владу.
ParlaMint-UA_2014-06-07-m0.u13.p3.sent5	Країна зробилася інакшою, іншими стали люди.
ParlaMint-UA_2014-06-07-m0.u13.p3.sent6	Настав час невідворотних позитивних змін.
ParlaMint-UA_2014-06-07-m0.u13.p3.sent7	Щоб запровадити їх нам необхідні, в першу чергу, мир, безпека та єдність.
ParlaMint-UA_2014-06-07-m0.u13.p3.sent8	На заваді колосальних можливостей, які з падінням тиранії відкрилися для європейської модернізації України, стала справжня війна, спланована і розв’язана на українському Донбасі.
ParlaMint-UA_2014-06-07-m0.u13.p4.sent1	Досить багато, хто думав начебто незалежність дісталася нам без жодних зусиль.
ParlaMint-UA_2014-06-07-m0.u13.p4.sent2	Це неправда.
ParlaMint-UA_2014-06-07-m0.u13.p4.sent3	За нашу незалежність і самостійність боролися цілі покоління українських патріотів.
ParlaMint-UA_2014-06-07-m0.u13.p4.sent4	За неї полягли герої Небесної Сотні.
ParlaMint-UA_2014-06-07-m0.u13.p4.sent5	За неї гинуть українські воїни та мирні громадяни.
ParlaMint-UA_2014-06-07-m0.u13.p4.sent6	Прошу вшанувати хвилиною мовчання пам’яті всіх, хто поліг за волю і незалежність України.
ParlaMint-UA_2014-06-07-m0.u13.p5.sent1	Прошу сідати.
ParlaMint-UA_2014-06-07-m0.u13.p6.sent1	Я йду на посаду Президента, щоб зберегти і зміцнити єдність України, забезпечити.
ParlaMint-UA_2014-06-07-m0.u13.p6.sent2	Забезпечити тривалий мир і гарантувати надійну безпеку.
ParlaMint-UA_2014-06-07-m0.u13.p6.sent3	Знаю, мир – найголовніше, чого прагне сьогодні Український народ.
ParlaMint-UA_2014-06-07-m0.u13.p6.sent4	У Глави держави широкий вибір різноманітних інструментів для забезпечення територіальної цілісності і мирного життя громадян.
ParlaMint-UA_2014-06-07-m0.u13.p6.sent5	Повноважень і рішучості не забракне.
ParlaMint-UA_2014-06-07-m0.u13.p6.sent6	Я не хочу війни.
ParlaMint-UA_2014-06-07-m0.u13.p6.sent7	Я не прагну помсти.
ParlaMint-UA_2014-06-07-m0.u13.p6.sent8	Хоча перед очима великі жертви, принесені Українським народом.
ParlaMint-UA_2014-06-07-m0.u13.p7.sent1	Я прагну миру і доб’юся єдності України.
ParlaMint-UA_2014-06-07-m0.u13.p7.sent2	Тому розпочинаю свою роботу з пропозиції мирного плану.
ParlaMint-UA_2014-06-07-m0.u13.p7.sent3	Наполегливо закликаю всіх, хто незаконно взяв рук зброю, скласти її.
ParlaMint-UA_2014-06-07-m0.u13.p7.sent4	У відповідь гарантую:
ParlaMint-UA_2014-06-07-m0.u13.p8.sent1	По-перше, звільнення від кримінальної відповідальності тих, на чиїх руках немає крові українських воїнів та мирних людей, і тих, хто не причетний до фінансування тероризму.
ParlaMint-UA_2014-06-07-m0.u13.p9.sent1	По-друге, контрольований коридор для російських найманців, які захочуть повернутися додому.
ParlaMint-UA_2014-06-07-m0.u13.p10.sent1	По-третє, мирний діалог.
ParlaMint-UA_2014-06-07-m0.u13.p10.sent2	Зрозуміло, що не з стрілками, абверами, бісами та іншою нечистю.
ParlaMint-UA_2014-06-07-m0.u13.p10.sent3	Йдеться про діалог з мирними громадянами України.
ParlaMint-UA_2014-06-07-m0.u13.p10.sent4	Навіть з тими, хто дотримується інших, ніж я, поглядів на майбутнє країни.
ParlaMint-UA_2014-06-07-m0.u13.p11.sent1	Сьогодні окремо хочу звернутися до співвітчизників з Донеччини та Луганщини.
ParlaMint-UA_2014-06-07-m0.u13.p12.sent1	Дорогие наши братья и сестры, сограждане!
ParlaMint-UA_2014-06-07-m0.u13.p12.sent2	Многие из вас уже успели ощутить на себе "прелести" правления террористов.
ParlaMint-UA_2014-06-07-m0.u13.p12.sent3	Они помимо мародерства и издевательства над мирным гражданами привели и без того кризисную экономику региона на грань полной катастрофы.
ParlaMint-UA_2014-06-07-m0.u13.p12.sent4	Но мы ни при каких обстоятельствах не оставим вас в беде.
ParlaMint-UA_2014-06-07-m0.u13.p12.sent5	Всенародные выборы Президента поставили жирный крест на мифе о якобы нелегитимности киевской украинской власти.
ParlaMint-UA_2014-06-07-m0.u13.p12.sent6	Этот миф посеян и взращен российской пропагандой и кланом Януковича , который предал Донбасс и ограбил его еще в большей степени, чем всю страну.
ParlaMint-UA_2014-06-07-m0.u13.p12.sent7	Донецкой областью он безраздельно правил 17 лет, а теперь финансирует террористов, и именно он несет полную ответственность за политическую, социально-экономическую ситуацию, в которой сегодня оказался регион: и за безработицу, и за бедность, и за беженцев, и за убитых граждан, и за слезы матерей.
ParlaMint-UA_2014-06-07-m0.u13.p13.sent1	С чем я как Президент приеду к вам в самое ближайшее время?
ParlaMint-UA_2014-06-07-m0.u13.p13.sent2	С миром, с проектом децентрализации власти, с гарантией свободного использования в вашем регионе русского языка, с твердым намерением не делить украинцев на "правильных" и "неправильных", с уважительным отношением к специфике регионов, к праву местных громад на свои нюансы в вопросах исторической памяти, пантеона героев, религиозных традиций , с проработанным еще до выборов совместным проектом, с нашими партнерами из Евросоюза по созданию рабочих мест на востоке Украины, с перспективой инвестиций, с проектом программы по экономической реконструкции Донбасса.
ParlaMint-UA_2014-06-07-m0.u13.p14.sent1	Сегодня нам нужен легитимный партнер по диалогу.
ParlaMint-UA_2014-06-07-m0.u13.p14.sent2	Говорить с бандитами мы не будем.
ParlaMint-UA_2014-06-07-m0.u13.p14.sent3	И мы готовы.
ParlaMint-UA_2014-06-07-m0.u13.p14.sent4	И мы готовы огласить досрочные местные выборы на Донбассе для формирования партнеров по диалогу.
ParlaMint-UA_2014-06-07-m0.u13.p15.sent1	Таковы основные детали моего мирного плана для Донбасса и для всієї країни.
ParlaMint-UA_2014-06-07-m0.u13.p15.sent2	Дискусії не підлягає питання про територіальну цілісність України.
ParlaMint-UA_2014-06-07-m0.u13.p15.sent3	Щойно я присягнув усіма своїми справами боронити суверенітет і незалежність України і завжди буду вірний цій святій обітниці.
ParlaMint-UA_2014-06-07-m0.u13.p16.sent1	Кількість людей, з якими я мав честь поспілкуватися під час виборчої кампанії, перевищує мільйон.
ParlaMint-UA_2014-06-07-m0.u13.p16.sent2	Україна – різноманітна, але вона сильна духом і духом єдина.
ParlaMint-UA_2014-06-07-m0.u13.p16.sent3	Прагнення до миру та соборності нашої держави домінує в усіх без виключення областях України.
ParlaMint-UA_2014-06-07-m0.u13.p16.sent4	Я глибоко вражений патріотизмом мешканців південних та східних українських областей, від Одещини до Харківщини.
ParlaMint-UA_2014-06-07-m0.u13.p16.sent5	Мир ще не настав, але вже сьогодні ми твердо можемо сказати, що важкі випробування об’єднали українську родину.
ParlaMint-UA_2014-06-07-m0.u13.p16.sent6	Вони зміцнили нас як українську політичну націю, впевнену в своєму європейському виборі.
ParlaMint-UA_2014-06-07-m0.u13.p16.sent7	Наш народ ніколи не був таким сильним, як тепер.
ParlaMint-UA_2014-06-07-m0.u13.p16.sent8	Але свобода не дається раз і назавжди, за неї треба постійно боротися.
ParlaMint-UA_2014-06-07-m0.u13.p16.sent9	І мир, якого ми сподіваємося досягти найближчим часом, не буде тривалим, якщо ми належним чином не зміцнимо нашу безпеку.
ParlaMint-UA_2014-06-07-m0.u13.p16.sent10	Щоб мир став довготривалим, нам слід призвичаїтись до життя в умовах постійної бойової готовності.
ParlaMint-UA_2014-06-07-m0.u13.p16.sent11	Ми повинні тримати порох сухим.
ParlaMint-UA_2014-06-07-m0.u13.p16.sent12	Армія та її переозброєння зусиллями вітчизняного військово-промислового комплексу має стати нашим найголовнішим пріоритетом.
ParlaMint-UA_2014-06-07-m0.u13.p16.sent13	Більше того, завантаження державними замовленнями підприємств оборонно-промислового комплексу дасть поштовх реіндустріалізації економіки.
ParlaMint-UA_2014-06-07-m0.u13.p16.sent14	Хто шкодує коштів годувати свої збройні сили – той годує чужу армію.
ParlaMint-UA_2014-06-07-m0.u13.p16.sent15	А наша армія повинна стати справжньою елітою українства.
ParlaMint-UA_2014-06-07-m0.u13.p16.sent16	Слово "генерал" має асоціюватися не зі словом "корупція", а зі словом "герой".
ParlaMint-UA_2014-06-07-m0.u13.p17.sent1	Все, від чого залежить забезпечення стійкого миру та безпеки України, ми повинні зробити своїми силами.
ParlaMint-UA_2014-06-07-m0.u13.p17.sent2	Найнадійніші наші союзники і найкращі гаранти миру – армія, флот, Нацгвардія та професійні спецслужби.
ParlaMint-UA_2014-06-07-m0.u13.p17.sent3	Ніхто нас не захищатиме, доки ми не навчимося оборонятися самі.
ParlaMint-UA_2014-06-07-m0.u13.p18.sent1	Я використаю весь свій дипломатичний досвід, щоб забезпечити підписання міжнародного договору, який би прийшов би на заміну Будапештського меморандуму.
ParlaMint-UA_2014-06-07-m0.u13.p18.sent2	Такий договір має надати прямі та надійні гарантії миру та безпеку аж до військової підтримки в разі загрози територіальної цілісності.
ParlaMint-UA_2014-06-07-m0.u13.p18.sent3	Будь-який агресор на кордоні України має згадати Євангельську мудрість: "Хто з мечем прийде, той від меча загине!".
ParlaMint-UA_2014-06-07-m0.u13.p19.sent1	Громадяни України не зможуть відчувати благо миру та безпеки, доки ми не врегулюємо наші відносини з Росією.
ParlaMint-UA_2014-06-07-m0.u13.p19.sent2	Росія окупувала Крим, який був, є і буде українським.
ParlaMint-UA_2014-06-07-m0.u13.p19.sent3	І вчора я про це твердо заявив російському керівництву в Нормандії на святкуванні 70-річчя.
ParlaMint-UA_2014-06-07-m0.u13.p19.sent4	Крим є і буде українським.
ParlaMint-UA_2014-06-07-m0.u13.p19.sent5	Крапка.
ParlaMint-UA_2014-06-07-m0.u13.p20.sent1	Ні з ким не може бути компромісу в питаннях Криму, європейського вибору та державного устрою.
ParlaMint-UA_2014-06-07-m0.u13.p20.sent2	А все інше повинно обговорюватися і вирішуватися за столом переговорів.
ParlaMint-UA_2014-06-07-m0.u13.p20.sent3	Будь-які спроби зовнішнього і внутрішнього поневолення українців зустрічають і зустрінуть найрішучу відсіч.
ParlaMint-UA_2014-06-07-m0.u13.p20.sent4	Ми хочемо бути вільними.
ParlaMint-UA_2014-06-07-m0.u13.p20.sent5	А жити по-новому це і означає жити вільно, в умовах такої політичної системи, яка гарантує права і свободи людини і нації.
ParlaMint-UA_2014-06-07-m0.u13.p21.sent1	Хотів би наголосити на відданості ідеї парламентсько-президентської республіки.
ParlaMint-UA_2014-06-07-m0.u13.p22.sent1	Ніякої узурпації влади!
ParlaMint-UA_2014-06-07-m0.u13.p22.sent2	Європейська демократія для мене – найкращій спосіб держаного правління, винайдений людством.
ParlaMint-UA_2014-06-07-m0.u13.p22.sent3	Саме європейський досвід підказує нам, що значну частину повноважень вже зараз треба делегувати з центру місцевим органам влади.
ParlaMint-UA_2014-06-07-m0.u13.p22.sent4	Реформа щодо децентралізації розпочнеться вже цього року змінами до Конституції.
ParlaMint-UA_2014-06-07-m0.u13.p22.sent5	Нові повноваження отримають новообрані місцеві ради.
ParlaMint-UA_2014-06-07-m0.u13.p22.sent6	Але Україна була, є і буде унітарною державою.
ParlaMint-UA_2014-06-07-m0.u13.p22.sent7	Марення про федералізацію не має ґрунту в Україні.
ParlaMint-UA_2014-06-07-m0.u13.p23.sent1	Важливою частиною суспільного запиту на повне перезавантаження влади є, дорогі друзі, і дострокові вибори парламенту.
ParlaMint-UA_2014-06-07-m0.u13.p23.sent2	Давайте будемо відвертими, чинний склад шановного нашого зібрання не зовсім відповідає настроям суспільства.
ParlaMint-UA_2014-06-07-m0.u13.p23.sent3	Воно суттєво змінилося в 2012 році.
ParlaMint-UA_2014-06-07-m0.u13.p23.sent4	А жити по-новому і означає, що не можна нехтувати волею народу.
ParlaMint-UA_2014-06-07-m0.u13.p23.sent5	Жити вільно означає, до речі, і вільно користуватися рідною мовою, керуватися 10 статтею Конституції, а вона визначає українську мову як єдину державну, що гарантує вільний розвиток російської та іншим мовам.
ParlaMint-UA_2014-06-07-m0.u13.p24.sent1	Слово "праця", "мир", "зарплата", "пенсія", "стипендія" звучать дуже подібно що українською, що російською.
ParlaMint-UA_2014-06-07-m0.u13.p24.sent2	Наявність роботи – це те, що дає людині можливість жити безбідно.
ParlaMint-UA_2014-06-07-m0.u13.p24.sent3	Найбільше професійне задоволення я досі отримував саме від створення нових робочих місць.
ParlaMint-UA_2014-06-07-m0.u13.p25.sent1	Що може втішати людину більше, як праця і гідна зарплата за неї?
ParlaMint-UA_2014-06-07-m0.u13.p25.sent2	Робочі місця мають організовувати підприємці, а от справа глави держави – це забезпечення таких умов, коли ніхто і ніщо не заважає працювати.
ParlaMint-UA_2014-06-07-m0.u13.p25.sent3	Держава цінуватиме вклад роботодавця та платника податків в економіку та соціальну сферу.
ParlaMint-UA_2014-06-07-m0.u13.p26.sent1	Забезпечення людей роботою та гідною оплатою – це перша гарантія внутрішнього миру та національної безпеки.
ParlaMint-UA_2014-06-07-m0.u13.p26.sent2	Хоча управління економічними процесами належить до компетенції вільного ринку або уряду, Президент як гарант Конституції зобов’язаний забезпечити умови для інноваційної економіки і соціальної справедливості.
ParlaMint-UA_2014-06-07-m0.u13.p26.sent3	Справедливий розподіл національного багатства – це нагальна вимога часу.
ParlaMint-UA_2014-06-07-m0.u13.p26.sent4	Але перш, ніж національне багатство ділити, його треба примножити.
ParlaMint-UA_2014-06-07-m0.u13.p26.sent5	І Україна має все необхідне, щоб забезпечити людям європейський добробут.
ParlaMint-UA_2014-06-07-m0.u13.p27.sent1	Ми вміємо і хочемо жити власною працею.
ParlaMint-UA_2014-06-07-m0.u13.p27.sent2	Ми здатні бути творчими і інноваційними.
ParlaMint-UA_2014-06-07-m0.u13.p27.sent3	Ми вже навіть вчимося не заздріти успіху сусіда чи колеги.
ParlaMint-UA_2014-06-07-m0.u13.p27.sent4	Але й ми не пасемо задніх.
ParlaMint-UA_2014-06-07-m0.u13.p27.sent5	Чому?
ParlaMint-UA_2014-06-07-m0.u13.p27.sent6	Тому що на відміну від нас країни європейської спільноти побудували економіку вільної конкуренції, нових ідей, ділової ініціативи, наполегливої праці, постійного самовдосконалення.
ParlaMint-UA_2014-06-07-m0.u13.p27.sent7	Так буде і в Україні.
ParlaMint-UA_2014-06-07-m0.u13.p27.sent8	Але для цього, дорогі друзі, перш, що нам треба зробити – знищити корупцію.
ParlaMint-UA_2014-06-07-m0.u13.p27.sent9	Нам потрібен загальнонаціональний антикорупційний пакт між владою і народом.
ParlaMint-UA_2014-06-07-m0.u13.p27.sent10	Суть його проста: чиновники не беруть, а люди не дають.
ParlaMint-UA_2014-06-07-m0.u13.p28.sent1	Ми не зможемо змінити країну, якщо не змінимо себе, своє ставлення до власного життя, до життя цілої держави.
ParlaMint-UA_2014-06-07-m0.u13.p28.sent2	В тому, що Україна прийшла до кризи державності є частка і відповідальності кожного з вас.
ParlaMint-UA_2014-06-07-m0.u13.p28.sent3	із нас.
ParlaMint-UA_2014-06-07-m0.u13.p28.sent4	Хто вважав нормою не сплачувати податки?
ParlaMint-UA_2014-06-07-m0.u13.p28.sent5	Хто розкошував за державний рахунок?
ParlaMint-UA_2014-06-07-m0.u13.p28.sent6	Хто голосував і мітингував за гроші?
ParlaMint-UA_2014-06-07-m0.u13.p28.sent7	Хто отримував незаслужені пільги і нагороди?
ParlaMint-UA_2014-06-07-m0.u13.p28.sent8	Хто?
ParlaMint-UA_2014-06-07-m0.u13.p28.sent9	Всі разом руйнували фундамент суспільної довіри, засади права і суспільної організації.
ParlaMint-UA_2014-06-07-m0.u13.p29.sent1	Європейський вибір – це серце нашого національного ідеалу, це вибір, зроблений нашими предками і пророками.
ParlaMint-UA_2014-06-07-m0.u13.p29.sent2	А що нам треба конкретно зробити, щоб жити вільно, жити безбідно, жити в мирі і безпеці?
ParlaMint-UA_2014-06-07-m0.u13.p29.sent3	Це все написано в Угоді про політичну асоціацію та зону вільної торгівлі з Європейським Союзом.
ParlaMint-UA_2014-06-07-m0.u13.p30.sent1	Багато з вас разом зі мною долучилися до складання цього документу.
ParlaMint-UA_2014-06-07-m0.u13.p30.sent2	Тепер мрію втілити його в життя.
ParlaMint-UA_2014-06-07-m0.u13.p30.sent3	Але з цього нам треба якнайшвидше, якнайшвидше, я підкреслюю, підписати економічну частину угоди.
ParlaMint-UA_2014-06-07-m0.u13.p31.sent1	Дорогі друзі, моя ручка вже в руках.
ParlaMint-UA_2014-06-07-m0.u13.p31.sent2	Я вже готовий.
ParlaMint-UA_2014-06-07-m0.u13.p31.sent3	Як тільки ЄС ухвалить відповідне рішення, підпис українського Президента миттєво з’явиться під цим доленосним документом.
ParlaMint-UA_2014-06-07-m0.u13.p31.sent4	Ми не маємо права зволікати з підписанням економічної частини угоди.
ParlaMint-UA_2014-06-07-m0.u13.p31.sent5	Те ж саме стосується і якнайшвидшого запровадження безвізового режиму для українців з Європейським Союзом.
ParlaMint-UA_2014-06-07-m0.u13.p31.sent6	Ми завершили вже перший етап безвізового режиму і дуже швидко завершимо другий, щоб з 1 січня 2015 року українські громадяни мали можливість безвізово подорожувати Європою.
ParlaMint-UA_2014-06-07-m0.u13.p32.sent1	Але і Угоду про асоціацію ми розглядаємо лише як перший крок до повноправного членства України в Європейському Союзі.
ParlaMint-UA_2014-06-07-m0.u13.p32.sent2	І я думаю, що позиція українського парламенту і тверда воля українського народу створить нам всі умови, щоб вже найближчим часом в Європейському Союзі Україна отримала перспективу членства.
ParlaMint-UA_2014-06-07-m0.u13.p32.sent3	Бо ніхто не має права вето на європейський вибір України!
ParlaMint-UA_2014-06-07-m0.u13.p32.sent4	До речі, визнати таке право – значило би проводити політику принесення миру та спокою в Україну.
ParlaMint-UA_2014-06-07-m0.u13.p33.sent1	Але для реалізації наших амбітних планів нам потрібні не лише мир та єдність країни, але і консолідація всіх патріотичних проукраїнських і проєвропейських сил.
ParlaMint-UA_2014-06-07-m0.u13.p33.sent2	Маємо постійно тримати в пам’яті суворі уроки національно-визвольних змагань 17-20-х років минулого століття.
ParlaMint-UA_2014-06-07-m0.u13.p33.sent3	Тоді наші політики не змогли об’єднатися для того, щоби спільно протистояти агресії.
ParlaMint-UA_2014-06-07-m0.u13.p33.sent4	Володимир Винниченко боровся проти Михайла Грушевського, Симон Петлюра – проти Павла Скоропадського, Нестор Махно боровся проти всіх.
ParlaMint-UA_2014-06-07-m0.u13.p33.sent5	Постійні чвари та конфлікти між видатними українцями призвели до втрати нашої державності.
ParlaMint-UA_2014-06-07-m0.u13.p33.sent6	Висновки належить робити не лише з архівів столітньої давнини, але і з недавніх подій.
ParlaMint-UA_2014-06-07-m0.u13.p33.sent7	Ми не сміємо повторити старі помилки і маємо забезпечити злагоджену роботу Президента, Верховної Ради України і уряду України.
ParlaMint-UA_2014-06-07-m0.u13.p34.sent1	Настав час будувати нову, велику країну, сучасну, високотехнологічну, обороноздатну, конкурентоспроможну.
ParlaMint-UA_2014-06-07-m0.u13.p34.sent2	Врахуємо досвід країн, які з’явилися на політичній карті лише кілька років тому, але вже зараз стали лідерами, поставивши на розвиток інтелекту та новітніх технологій.
ParlaMint-UA_2014-06-07-m0.u13.p34.sent3	Бо найцінніше – не гроші, не заводи, не підприємства, а людський капітал, який має Україна.
ParlaMint-UA_2014-06-07-m0.u13.p35.sent1	Друзі, я не маю сумніву, і я впевнений, що ні в кого в цьому залі їх немає, що ми з вами спільно здолаємо всі труднощі, відстоїмо територіальну цілісність нашої держави, забезпечимо мир та спокій.
ParlaMint-UA_2014-06-07-m0.u13.p35.sent2	Нас ніхто вже не оберне в рабів криміналу та бюрократії, в прислужників колоніальної влади.
ParlaMint-UA_2014-06-07-m0.u13.p35.sent3	Нас підтримує цілий світ, і за останні ці три дні я мав абсолютно переконливу можливість в цьому пересвідчитися.
ParlaMint-UA_2014-06-07-m0.u13.p35.sent4	Навколо ідеї незалежності, свободи, гідності, правової держави, європейської інтеграції об’єдналася вся Україна і все світове українство.
ParlaMint-UA_2014-06-07-m0.u13.p35.sent5	Народ своє вагоме слово сказав під час революційних подій, під час спротиву агресії, під час виборів.
ParlaMint-UA_2014-06-07-m0.u13.p35.sent6	Тепер черга за нами, за владою.
ParlaMint-UA_2014-06-07-m0.u13.p36.sent1	Простягаю руку миру всім, хто подав голос за мене і тим, хто не голосував, всім, хто допоможе встановити мир, порядок і спокій в Україні, і всім, хто вірить в європейську майбутність України.
ParlaMint-UA_2014-06-07-m0.u13.p36.sent2	Ми народ, що був одірваний від своєї великої батьківщини – Європи, повертаємося до неї остаточно, безповоротно.
ParlaMint-UA_2014-06-07-m0.u13.p36.sent3	Мир нам.
ParlaMint-UA_2014-06-07-m0.u13.p36.sent4	Хай благословить нас Господь.
ParlaMint-UA_2014-06-07-m0.u13.p36.sent5	Слава Україні!
ParlaMint-UA_2014-06-07-m0.u14.p1.sent1	Шановні народні депутати, гості Верховної Ради, пані і панове, Урочисте засідання Верховної Ради України з нагоди складання Присяги Українському народові новообраним Президентом України оголошую закритим.
ParlaMint-UA_2014-06-07-m0.u15.p1.sent1	Дякую.
ParlaMint-UA_2014-06-07-m0.u15.p2.sent1	Дякую Президента України за участь в Урочистому засіданні Верховної Ради України.
ParlaMint-UA_2014-06-07-m0.u15.p3.sent1	Дякую всім, хто брав участь в нашому Урочистому засіданні.
