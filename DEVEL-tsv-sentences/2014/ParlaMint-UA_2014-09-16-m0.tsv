id	text
ParlaMint-UA_2014-09-16-m0.u1.p1.sent1	Доброго дня, шановні народні депутати!
ParlaMint-UA_2014-09-16-m0.u1.p1.sent2	Прошу сідати на свої робочі місця, підготуватися до голосування.
ParlaMint-UA_2014-09-16-m0.u1.p1.sent3	За традицією, поки депутати сідають, хочу вас проінформувати, що сьогодні день народження народного депутата Фурсіна Івана Геннадійовича.
ParlaMint-UA_2014-09-16-m0.u1.p1.sent4	Прошу його привітати.
ParlaMint-UA_2014-09-16-m0.u1.p2.sent1	Будь ласка, увімкніть систему "Рада".
ParlaMint-UA_2014-09-16-m0.u1.p2.sent2	Прошу зареєструватись.
ParlaMint-UA_2014-09-16-m0.u1.p3.sent1	В залі зареєструвалося 336 народних депутатів.
ParlaMint-UA_2014-09-16-m0.u1.p3.sent2	Ранкове засідання Верховної Ради оголошую відкритим.
ParlaMint-UA_2014-09-16-m0.u1.p4.sent1	Шановні колеги!
ParlaMint-UA_2014-09-16-m0.u1.p4.sent2	У нас сьогодні повинна відбутись історична подія у Верховній Раді: о 12.30 ми з вами розпочнемо розгляд стратегічного для нашої країни питання – питання ратифікації Угоди про асоціацію з Європейським Союзом.
ParlaMint-UA_2014-09-16-m0.u1.p4.sent3	Ми з вами будемо працювати в прямому ефірі основних телеканалів України.
ParlaMint-UA_2014-09-16-m0.u1.p5.sent1	О 13 годині у нас буде пряме включення з Європейським парламентом, разом з яким синхронно ми плануємо ратифікувати Угоду.
ParlaMint-UA_2014-09-16-m0.u1.p6.sent1	Але першу частину нашого засідання за домовленістю, яка відбулась в Адміністрації Президента, де разом із Президентом засідали керівники депутатських груп і фракцій, ми повинні розглянути питання, які несуть дуже важливе навантаження, – питання обороноздатності нашої країни, питання захисту нашої країни, питання, від яких залежить подальший розвиток подій на Сході України.
ParlaMint-UA_2014-09-16-m0.u1.p7.sent1	Саме для того, щоби відбулося об’єктивне інформування Генерального штабу Збройних Сил України, Президента України, який також має бажання прийняти участь у розгляді цих питань, вноситься пропозиція відповідно до статті 84 Конституції та статті 4 Закону про Регламент України, пропозиція щодо проведення цієї частини ранкового засідання в закритому пленарному режимі.
ParlaMint-UA_2014-09-16-m0.u1.p7.sent2	Колеги, я ще раз хочу сказати, це позиція, яка була узгоджена вчора на засіданні керівників фракцій.
ParlaMint-UA_2014-09-16-m0.u1.p7.sent3	Питання, які буде доповідати керівник Генерального штабу, питання, які буде доповідати Президент України Петро Порошенко.
ParlaMint-UA_2014-09-16-m0.u1.p8.sent1	Тому, шановні колеги, давайте ми хором співати не будемо, а є пропозиція підтримати пропозицію відповідно щодо проведення з 10-ї до 12.30 закритого пленарного засідання Верховної Ради України.
ParlaMint-UA_2014-09-16-m0.u1.p9.sent1	Прошу, шановні колеги, визначитися шляхом голосування.
ParlaMint-UA_2014-09-16-m0.u1.p9.sent2	Прошу голосувати.
ParlaMint-UA_2014-09-16-m0.u1.p10.sent1	За-121
ParlaMint-UA_2014-09-16-m0.u1.p11.sent1	Рішення не прийнято.
ParlaMint-UA_2014-09-16-m0.u1.p12.sent1	По фракціях, будь ласка.
ParlaMint-UA_2014-09-16-m0.u1.p12.sent2	"Батьківщина" – 14, Партія регіонів – 33, "УДАР" – 29, "Економічний розвиток" – 28, "За мир та стабільність" – 1, "Суверенна європейська Україна" – 4, "Свобода" – 0, позафракційні – 12.
ParlaMint-UA_2014-09-16-m0.u1.p13.sent1	Шановні колеги, у зв’язку з тим, що нам треба визначитися з керівниками фракцій щодо доцільності доповіді керівника Генерального штабу, яка планувалася в закритому режимі, я оголошую 15 хвилин перерву і запрошую керівників депутатських груп і фракцій до себе в кабінет.
ParlaMint-UA_2014-09-16-m0.u2.p1.sent1	Прошу сідати на свої робочі місця.
ParlaMint-UA_2014-09-16-m0.u2.p2.sent1	Верховна Рада продовжує свою роботу.
ParlaMint-UA_2014-09-16-m0.u2.p2.sent2	У нас дуже відповідальні рішення і я прошу секретаріат зробити декілька оголошень, щоб всі народні депутати зайшли до залу і підготувалися до голосування.
ParlaMint-UA_2014-09-16-m0.u3.p1.sent1	Не чую, Олександр Рафкатович.
ParlaMint-UA_2014-09-16-m0.u3.p2.sent1	Шановні колеги, прошу, щоб потім не було зауважень, що не добігли, не встигли натиснути на кнопку.
ParlaMint-UA_2014-09-16-m0.u3.p2.sent2	Прошу, прошу.
ParlaMint-UA_2014-09-16-m0.u3.p3.sent1	Колеги, займайте, займайте місця.
ParlaMint-UA_2014-09-16-m0.u3.p4.sent1	Шановні колеги, я прошу фракцію "Суверенна європейська Україна" запросити до залу пана Єремеєва, вони зараз (я знаю) проводять зустріч з Президентом.
ParlaMint-UA_2014-09-16-m0.u3.p4.sent2	Будь ласка, зверніться, будь ласка, до цієї фракції, бо нам кожен голос зараз важливий.
ParlaMint-UA_2014-09-16-m0.u3.p4.sent3	Ні, не треба нажимати, треба, щоб кожний голосував за себе.
ParlaMint-UA_2014-09-16-m0.u3.p4.sent4	Я прошу працівників секретаріату, запросіть, будь ласка, фракцію Єремеєва до залу.
ParlaMint-UA_2014-09-16-m0.u3.p4.sent5	Руслан Петрович, попрацюйте, що потім вони договорять з Президентом після завершення роботи Верховної Ради.
ParlaMint-UA_2014-09-16-m0.u3.p5.sent1	Шановні колеги, поки збираються депутати, я інформую вас щодо процедури розгляду питання о 12.30.
ParlaMint-UA_2014-09-16-m0.u3.p6.sent1	Вона буде трошки нестандартна, тому що ми працювати будемо в обмеженому часом форматі.
ParlaMint-UA_2014-09-16-m0.u3.p6.sent2	Саме тому 3 хвилини – виступить міністр закордонних справ, проінформує про Угоду, яку ми повинні ратифікувати, і потім по 2 хвилини виступає голова комітету і керівники депутатських груп і фракцій.
ParlaMint-UA_2014-09-16-m0.u3.p6.sent3	Після цього буде можливість, я сподіваюсь, до 3 хвилин виступити Прем’єр-міністру і пряме буде включення з Європейським парламентом, де до нас звернеться пан Шульц.
ParlaMint-UA_2014-09-16-m0.u3.p6.sent4	До Європейського парламенту звернеться Президент України Петро Порошенко.
ParlaMint-UA_2014-09-16-m0.u3.p6.sent5	І десь о 13:06-13:08 ми змушені будемо синхронно, зобов’язані будемо синхронно проголосувати.
ParlaMint-UA_2014-09-16-m0.u3.p7.sent1	Тому, шановні колеги, прохання величезне, як тільки у нас починається режим розгляду питання щодо ратифікації, щоб ми зайвий не робили наголос на тому, що хтось не виступив або хтось щось хоче додатково сказати.
ParlaMint-UA_2014-09-16-m0.u3.p7.sent2	Я не зможу надавати слово, тому прошу, щоб ми чемно себе поводили, ефективно працюючи.
ParlaMint-UA_2014-09-16-m0.u3.p7.sent3	Будь ласка, секретаріат може мені сказати щось по фракції Єремеєва?
ParlaMint-UA_2014-09-16-m0.u3.p7.sent4	Ну, весь парламент чекає, ну, це неправильно, мабуть.
ParlaMint-UA_2014-09-16-m0.u3.p7.sent5	Зараз, зараз вони на підході.
ParlaMint-UA_2014-09-16-m0.u3.p8.sent1	Шановні колеги, я дуже прошу, ну, дійсно дуже серйозні питання.
ParlaMint-UA_2014-09-16-m0.u3.p8.sent2	Одна хвилина – добре.
ParlaMint-UA_2014-09-16-m0.u3.p8.sent3	Ми чекаємо не тільки на них, ми чекаємо і на Президента, який особисто хотів виступити у випадку, коли ми зможемо забезпечити режим обговорення питання щодо проведення антитерористичної операції для того, щоб міг виступити і Президент, і начальник Генерального штабу.
ParlaMint-UA_2014-09-16-m0.u4.p1.sent1	Зараз будемо голосувати, шановні колеги.
ParlaMint-UA_2014-09-16-m0.u4.p1.sent2	Поки розімніть праву руку, щоб потім не було проблем з натисканням на кнопку правильну.
ParlaMint-UA_2014-09-16-m0.u4.p1.sent3	Тому.
ParlaMint-UA_2014-09-16-m0.u4.p1.sent4	ми чекаємо Єремеєва, в першу чергу, з його фракцією, розумієте?
ParlaMint-UA_2014-09-16-m0.u4.p2.sent1	Колеги, дуже прошу.
ParlaMint-UA_2014-09-16-m0.u4.p2.sent2	я ще раз хочу сказати, я вже запросив їх до залу.
ParlaMint-UA_2014-09-16-m0.u4.p2.sent3	Сказали, що вже піднімаються.
ParlaMint-UA_2014-09-16-m0.u4.p2.sent4	Зараз всіх запросимо.
ParlaMint-UA_2014-09-16-m0.u4.p2.sent5	Колеги, заспокойтесь, будь ласка!
ParlaMint-UA_2014-09-16-m0.u4.p2.sent6	Заспокойтесь.
ParlaMint-UA_2014-09-16-m0.u4.p3.sent1	Як тільки ми почнемо, я попрошу, щоби Віталій Володимирович сів.
ParlaMint-UA_2014-09-16-m0.u4.p3.sent2	на трибуну.
ParlaMint-UA_2014-09-16-m0.u4.p4.sent1	Так, шановні колеги, я бачу, заходять наші народні депутати, яких ми наполегливо очікували.
ParlaMint-UA_2014-09-16-m0.u4.p4.sent2	Прошу, шановні колеги, трошки оперативніше заходьте до залу.
ParlaMint-UA_2014-09-16-m0.u4.p4.sent3	Оперативніше!
ParlaMint-UA_2014-09-16-m0.u4.p4.sent4	Тому що всі чекають на вас.
ParlaMint-UA_2014-09-16-m0.u4.p5.sent1	Шановні колеги, сідайте, будь ласка, на свої робочі місця.
ParlaMint-UA_2014-09-16-m0.u4.p5.sent2	Я інформую вас про те, як відбувалась Погоджувальна рада.
ParlaMint-UA_2014-09-16-m0.u4.p5.sent3	Під час проведення Погоджувальної ради участь в нашій роботі брав і Президент України Петро Олексійович Порошенко.
ParlaMint-UA_2014-09-16-m0.u4.p5.sent4	Ми дуже активно.
ParlaMint-UA_2014-09-16-m0.u4.p5.sent5	я б навіть сказав, імпульсивно обговорювали проблеми.
ParlaMint-UA_2014-09-16-m0.u4.p5.sent6	Проблеми ми обговорювали проведення антитерористичної операції, проблеми і перспективи мирного врегулювання конфлікту, керівники фракцій обмінялись своїми позиціями.
ParlaMint-UA_2014-09-16-m0.u4.p5.sent7	І ми вийшли, шановні колеги, на те, щоб дати можливість все ж таки начальнику Генерального штаба Збройних Сил України Муженку Віктору Миколайовичу, Президенту України дати можливість їм звернутися до Верховної Ради, проінформувати Верховну Раду про об’єктивну ситуацію, яка склалася на Сході нашої країни, яка склалась в україно-російських стосунках.
ParlaMint-UA_2014-09-16-m0.u4.p5.sent8	І звертається і Президент, і Верховний Головнокомандувач з тим, щоб об’єктивна розмова відбувалась в закритому режимі.
ParlaMint-UA_2014-09-16-m0.u4.p6.sent1	Тому, шановні колеги, відповідно до Погоджувальної ради, я ще раз вношу пропозицію про розгляд внесених Президентом питань та проведення частини нашого пленарного засідання, тобто до 12 години. скажімо так, до початку розгляду ратифікації європейської інтеграції в закритому режимі.
ParlaMint-UA_2014-09-16-m0.u4.p7.sent1	Прошу, шановні колеги, я прошу всіх депутатів сісти на свої робочі місця.
ParlaMint-UA_2014-09-16-m0.u4.p7.sent2	Андрій Володимирович, я прошу сісти на свої робочі місця.
ParlaMint-UA_2014-09-16-m0.u4.p7.sent3	І прошу, шановні колеги, зараз підтримати пропозицію щодо проведення частини нашої пленарної роботи в закритому режимі до початку розгляду ратифікації Угоди про асоціацію.
ParlaMint-UA_2014-09-16-m0.u4.p7.sent4	Прошу.
ParlaMint-UA_2014-09-16-m0.u4.p8.sent1	Прошу, шановні колеги, підтримати пропозицію, яка обговорювалась на Погоджувальній раді шляхом голосування.
ParlaMint-UA_2014-09-16-m0.u4.p8.sent2	Прошу підтримати проведення пленарного режиму в закритому режимі.
ParlaMint-UA_2014-09-16-m0.u4.p8.sent3	Будь ласка.
ParlaMint-UA_2014-09-16-m0.u4.p9.sent1	За – 265.
ParlaMint-UA_2014-09-16-m0.u4.p10.sent1	Рішення прийнято.
ParlaMint-UA_2014-09-16-m0.u4.p10.sent2	Дякую.
ParlaMint-UA_2014-09-16-m0.u4.p11.sent1	По фракціях, будь ласка.
ParlaMint-UA_2014-09-16-m0.u4.p11.sent2	"Батьківщина" – 32, Партія регіонів – 60, 37 – "УДАР", 37 – "Економічний розвиток", "За мир та стабільність" – 32, ""Суверенна європейська Україна" – 25, "Свобода" – 0, позафракційні – 42.
ParlaMint-UA_2014-09-16-m0.u5.p1.sent1	Колеги, прошу запросити всіх народних депутатів до сесійної зали.
ParlaMint-UA_2014-09-16-m0.u5.p1.sent2	Я прошу секретаріат запросити Прем’єр-міністра, Президента України, членів уряду.
ParlaMint-UA_2014-09-16-m0.u5.p1.sent3	Прошу, шановні колеги, сідати на свої робочі місця, прошу підготуватися до роботи.
ParlaMint-UA_2014-09-16-m0.u5.p1.sent4	Шановні колеги, прошу, шановні колеги, сідати.
ParlaMint-UA_2014-09-16-m0.u5.p2.sent1	Шановні народні депутати, шановні гості, представники засобів масової інформації!
ParlaMint-UA_2014-09-16-m0.u5.p2.sent2	Ми продовжуємо роботу Верховної Ради і зараз, як мені надали інформацію, в прямому режимі нас можуть подивитись громадяни України завдяки не тільки телеканалу "Рада", але і нашому основному телеканалу УТ-1.
ParlaMint-UA_2014-09-16-m0.u5.p2.sent3	Шановні колеги, прошу заспокоїтись, прошу сідати на свої робочі місця.
ParlaMint-UA_2014-09-16-m0.u5.p2.sent4	Без перебільшення наголошую, що зараз ми почнемо непростий розгляд питання – це фактично історична подія.
ParlaMint-UA_2014-09-16-m0.u5.p3.sent1	Прошу, шановні народні депутати, сідати, заспокоїтись.
ParlaMint-UA_2014-09-16-m0.u5.p3.sent2	Запросіть, будь ласка, до залу Президента України і Прем’єр-міністра України.
ParlaMint-UA_2014-09-16-m0.u5.p4.sent1	Шановні колеги, Президент України Петро Порошенко , Прем’єр-міністр України Арсеній Яценюк .
ParlaMint-UA_2014-09-16-m0.u5.p5.sent1	Члени уряду, шановні народні депутати, дорогі громадяни України, зараз питання, яке ми будемо розглядати, без будь-яких перебільшень, змінить історію України.
ParlaMint-UA_2014-09-16-m0.u5.p5.sent2	Україна та її народ заслужили, в тому числі і кров’ю людей, зокрема, на барикадах Революції гідності, на українських майданах мирного життя у спільному європейському домі.
ParlaMint-UA_2014-09-16-m0.u5.p5.sent3	Вперше в історії нашого континенту мільйони людей повстали на боротьбу з готовністю пожертвувати саме життя за мрію європейської єдності, за право жити у європейській спільноті, що проголошує головними цінностями: особистість, верховенство права, демократію, мир та стабільність.
ParlaMint-UA_2014-09-16-m0.u5.p5.sent4	Саме це право українці, зі зброєю в руках, захищають від кремлівських агресорів на Сході країни.
ParlaMint-UA_2014-09-16-m0.u5.p5.sent5	Унікальну можливість втілити це право в життя, надає Угода про асоціацію між Україною та Європейським Союзом.
ParlaMint-UA_2014-09-16-m0.u5.p5.sent6	Її ратифікація це перший вагомий крок до всебічного реформування країни за європейськими стандартами та цінностями.
ParlaMint-UA_2014-09-16-m0.u5.p6.sent1	Сьогодні ми одночасно з Європейським парламентом, проголосуємо за ратифікацію Угоди про асоціацію між Україною та Європейським Союзом.
ParlaMint-UA_2014-09-16-m0.u5.p6.sent2	Певен, що Верховна Рада України, як єдиний орган законодавчої влади, що втілює волю своїх виборців, переважною більшістю голосів ратифікує цю історичну угоду.
ParlaMint-UA_2014-09-16-m0.u5.p6.sent3	Саме таким чином Україна як європейська держава, що поділяє спільні цінності демократії та верховенства права, підкреслює свій суверенний вибір на користь майбутнього членства в Європейському Союзі.
ParlaMint-UA_2014-09-16-m0.u5.p6.sent4	Заяву Верховної Ради України щодо наміру вступу до Європейського Союзу пропоную проголосувати одразу після ратифікації Угоди про асоціацію.
ParlaMint-UA_2014-09-16-m0.u5.p6.sent5	Сьогодні від нашої волі залежить вибір України щодо європейського майбутнього.
ParlaMint-UA_2014-09-16-m0.u5.p6.sent6	Це вибір рішучий і остаточний, і звернути з цього шляху нашу країну не змусить ніхто.
ParlaMint-UA_2014-09-16-m0.u5.p7.sent1	Шановні колеги!
ParlaMint-UA_2014-09-16-m0.u5.p7.sent2	Я запрошую на парламентську трибуну міністра закордонних справ України Клімкіна Павла Анатолійовича.
ParlaMint-UA_2014-09-16-m0.u5.p7.sent3	Будь ласка.
ParlaMint-UA_2014-09-16-m0.u6.p1.sent1	Вельмишановний пане Президенте!
ParlaMint-UA_2014-09-16-m0.u6.p1.sent2	Шановний пане Голово!
ParlaMint-UA_2014-09-16-m0.u6.p1.sent3	Шановні народні депутати!
ParlaMint-UA_2014-09-16-m0.u6.p1.sent4	Шановні пані та панове!
ParlaMint-UA_2014-09-16-m0.u6.p1.sent5	Пропоную на ваш розгляд законопроект про ратифікацію Угоди про асоціацію між Україною та Європейським Союзом.
ParlaMint-UA_2014-09-16-m0.u6.p1.sent6	Ще ніколи, ні у новітній історії України, ні в історії Євросоюзу, не було документу про асоціацію сплаченого такою дорогою ціною.
ParlaMint-UA_2014-09-16-m0.u6.p1.sent7	І документу, який би мав настільки глибокий вплив на подальший розвиток всієї Європи.
ParlaMint-UA_2014-09-16-m0.u6.p2.sent1	Сьогодні українська нація робить крок вперед.
ParlaMint-UA_2014-09-16-m0.u6.p2.sent2	Я мав честь, саме честь, супроводжувати цей документ від перших експертних переговорів і хочу подякувати всім політикам, дипломатам та експертам, абсолютно всім, хто вклав в цей документ частину своєї праці, врешті-решт, частину себе.
ParlaMint-UA_2014-09-16-m0.u6.p3.sent1	Угода є моделлю реформ, які потрібні Україні і здійснення яких буде разом з Європейським Союзом.
ParlaMint-UA_2014-09-16-m0.u6.p3.sent2	Це будуть реформи за європейським змістом, за європейською ментальністю і за європейською моделлю, у світлі принесених за Угоду жертв це більше ніж текст – це життєвий план для всіх поколінь українців, які вірять в цю державу і які вірять в майбутнє України як члена Європейського Союзу.
ParlaMint-UA_2014-09-16-m0.u6.p3.sent3	Тому Європа для України – це рух вперед, це наш рух до майбутнього.
ParlaMint-UA_2014-09-16-m0.u6.p4.sent1	Пострадянський простір залишився позаду, він частина нашого минулого, а Європа – це наше майбутнє.
ParlaMint-UA_2014-09-16-m0.u6.p4.sent2	Майбутнє цінностей, за які ми готові боротися, суспільство рівних можливостей, справедлива політична та правова система і спрямована в майбутнє економіка.
ParlaMint-UA_2014-09-16-m0.u6.p4.sent3	Цю Угоду всім нам дав український народ як свій мандат і вираження свої прагнень в найкраще.
ParlaMint-UA_2014-09-16-m0.u6.p5.sent1	Прошу підтримати цю Угоду.
ParlaMint-UA_2014-09-16-m0.u6.p5.sent2	Слава Україні!
ParlaMint-UA_2014-09-16-m0.u6.p5.sent3	()
ParlaMint-UA_2014-09-16-m0.u7.p1.sent1	Шановні колеги, слово надається голові Комітету Верховної Ради з питань європейської інтеграції Григорію Немирі.
ParlaMint-UA_2014-09-16-m0.u7.p1.sent2	І я прошу поки Григорій іде до парламентської трибуни, записатися від фракцій на виступи.
ParlaMint-UA_2014-09-16-m0.u7.p2.sent1	Будь ласка, включіть систему "Рада" проведіть запис.
ParlaMint-UA_2014-09-16-m0.u7.p3.sent1	Будь ласка, Григорій Михайлович.
ParlaMint-UA_2014-09-16-m0.u8.p1.sent1	Шановні колеги!
ParlaMint-UA_2014-09-16-m0.u8.p1.sent2	Сьогодні вранці Комітет з питань європейської інтеграції розглянув питання Закону про ратифікацію Угоди про асоціацію.
ParlaMint-UA_2014-09-16-m0.u8.p1.sent3	І одноголосно прийняв рішення рекомендувати Верховній Раді, парламенту України, прийняти цей закон в цілому.
ParlaMint-UA_2014-09-16-m0.u8.p2.sent1	Хотів би зазначити, що, приймаючи сьогодні це рішення, – я впевнений, що ми приймемо це відповідальне рішення, – варто утриматись від надмірної помпи, від надмірного вихваляння і від надмірних речей, які, на мою думку, були б умістні і цілком доцільні, якщо б у нас був мир в Україні.
ParlaMint-UA_2014-09-16-m0.u8.p2.sent2	На жаль, у нас йде війна.
ParlaMint-UA_2014-09-16-m0.u8.p2.sent3	І, якщо ми хочемо, щоб ця Угода не стала ще однією історично втраченою можливістю, а реально послугувала не просто інструментом наближення України до Європейського Союзу, а кроком до майбутнього членства, то ми маємо говорити речі і називати їх своїми іменами.
ParlaMint-UA_2014-09-16-m0.u8.p2.sent4	Якщо ця угода є цивілізаційним вибором України, а я переконаний, що вона є таким цивілізаційним вибором, то важливо вже з самого початку до такого вибору ставитися відповідально.
ParlaMint-UA_2014-09-16-m0.u8.p3.sent1	Що мається на увазі?
ParlaMint-UA_2014-09-16-m0.u8.p3.sent2	Мається на увазі, що ми, враховуючи ситуацію, в якій знаходиться Україна, проти якої ведеться війна, не можемо, не маємо право дозволити іншій країні, зокрема Росії, мати право вето на наш цивілізаційний вибір у будь-якій формі це б не виглядало.
ParlaMint-UA_2014-09-16-m0.u8.p3.sent3	Саме тому, ратифікуючи сьогодні синхронно з Європейським парламентом цю Угоду, саме тому, знаючи, що вже 5 країн – членів Європейського Союзу ратифікували її, а також свою угоду ратифікувала Грузія і Молдова, ми маємо усвідомлювати власну відповідальність.
ParlaMint-UA_2014-09-16-m0.u8.p3.sent4	Не можна ставити на паузу цивілізаційний вибір, не можна цивілі.
ParlaMint-UA_2014-09-16-m0.u9.p1.sent1	Дякую.
ParlaMint-UA_2014-09-16-m0.u9.p2.sent1	Так, будь ласка, шановні колеги, я нагадаю, дуже жорсткий регламент у нас, тому що ми працюємо в прямому ефірі.
ParlaMint-UA_2014-09-16-m0.u9.p3.sent1	Прошу, зараз слово надається голові фракції "Свобода" Олегу Тягнибоку.
ParlaMint-UA_2014-09-16-m0.u9.p3.sent2	І прошу всіх інших колег підтягуватися до трибуни, хто буде наступний виступати, щоб ми втрачали час, щоб всі встигли виступити.
ParlaMint-UA_2014-09-16-m0.u10.p1.sent1	Олег Тягнибок, фракція Всеукраїнського об’єднання "Свобода".
ParlaMint-UA_2014-09-16-m0.u10.p2.sent1	Шановне товариство, брати і сестри, українці!
ParlaMint-UA_2014-09-16-m0.u10.p2.sent2	Сьогодні український парламент наблизився до ухвалення історичного рішення, яке формалізує цивілізаційний європейський вибір українського народу та визначає вектор розвитку України на майбутнє десятиліття.
ParlaMint-UA_2014-09-16-m0.u10.p2.sent3	Це воля українського народу, підтверджена Революцією гідності, героїзмом Небесної сотні та наших військовиків-героїв, які протистоять московській агресії на Донбасі.
ParlaMint-UA_2014-09-16-m0.u10.p3.sent1	З моменту підписання угоди "Свобода" підтримувала її якнайшвидшу ратифікацію парламентом, розуміючи, що відкладення цього рішення на руку виключно імперській Москві, яка робить все для того, щоб заблокувати українську євроінтеграцію.
ParlaMint-UA_2014-09-16-m0.u10.p3.sent2	Ми були, є і категорично проти проведення будь-яких консультацій щодо Угоди про асоціацію з Москвою, тим більше в час, коли Путін здійснює пряму військову агресію проти нашої держави і вбиває наших громадян.
ParlaMint-UA_2014-09-16-m0.u10.p4.sent1	Ратифікація Угоди про асоціацію України з Євросоюзом – це важливий крок до остаточного звільнення України з економічних та політичних пут Москви, до знищення корупції та ефективного державного управління, до ліквідації монополій та конкурентної економіки, конкурентоздатності українських виробників, до модернізації усіх сфер життя держави і суспільства, до підвищення якості життя українців до європейських стандартів, до безвізового режиму для українців у подорожах у країни ЄС.
ParlaMint-UA_2014-09-16-m0.u10.p4.sent2	Запровадження цієї угоди вже в короткій перспективі сприятиме притоку прямих іноземних інвестицій в українську економіку, передбачає адаптацію Україною європейського регуляторного законодавства в різних галузях економіки та суспільних відносин.
ParlaMint-UA_2014-09-16-m0.u10.p5.sent1	Завдання України – вийти на такий рівень розвитку, куди подальший рух у напрямі членства в Євросоюз перетвориться з далекосяжної перспективи та питання політичної доцільності.
ParlaMint-UA_2014-09-16-m0.u10.p6.sent1	Ми, українці, - європейська нація.
ParlaMint-UA_2014-09-16-m0.u10.p6.sent2	І ми обов’язково переможемо!
ParlaMint-UA_2014-09-16-m0.u10.p6.sent3	Слава Україні!
ParlaMint-UA_2014-09-16-m0.u11.p1.sent1	Від депутатської групи "Економічний розвиток" Анатолій Кінах, будь ласка.
ParlaMint-UA_2014-09-16-m0.u11.p1.sent2	Я просив, шановні колеги, підтягуйтесь на перший ряд, щоб зразу могли виступати.
ParlaMint-UA_2014-09-16-m0.u12.p1.sent1	Шановні народні депутати!
ParlaMint-UA_2014-09-16-m0.u12.p1.sent2	Шановні співвітчизники!
ParlaMint-UA_2014-09-16-m0.u12.p1.sent3	Сьогодні в українському парламенті, без перебільшення, історична подія.
ParlaMint-UA_2014-09-16-m0.u12.p1.sent4	Я дуже добре згадую той день, коли в цьому залі ми стверджували статус незалежної держави Україна.
ParlaMint-UA_2014-09-16-m0.u12.p1.sent5	І сьогодні ми маємо шанс зробити крок, щоб наповнити суверенітет України, незалежність України реальним змістом: зміцненням європейських міжнародних стандартів на українській землі, верховенства права, якості життя громадян, рівноправної конкуренції, свободи слова.
ParlaMint-UA_2014-09-16-m0.u12.p1.sent6	Але ратифікація Угоди про асоціацію України в Європейський Союз – це не повинно бути очікуванням чуда.
ParlaMint-UA_2014-09-16-m0.u12.p1.sent7	Це ознака і нашої відповідальності, що у нас попереду дуже відповідальне, в тому числі перед майбутніми поколіннями, українське домашнє завдання.
ParlaMint-UA_2014-09-16-m0.u12.p1.sent8	Це наша воля, наш розум, наші ресурси, які повинні бути спрямовані на те, щоб Україна незворотньо розвивалася як потужна конкурентоздатна європейська держава, яка спроможна сучасними методами по всьому периметру, спираючись на підтримку своїх міжнародних партнерів, захищати свої національні, економічні і політичні інтереси.
ParlaMint-UA_2014-09-16-m0.u12.p2.sent1	Ми очікуємо прийняття в стислі терміни Національної програми адаптації України, нашого права, економіки до умов Угоди про асоціацію з Європейським Союзом, включаючи умови вільної торгівлі.
ParlaMint-UA_2014-09-16-m0.u12.p2.sent2	І це може бути досягнуто тільки на основі сконсолідованої дії гілок влади, виходячи з того, що це наш стратегічний національний пріоритет.
ParlaMint-UA_2014-09-16-m0.u12.p2.sent3	Об’єднання "Економічний розвиток" підтримує ратифікацію Угоди "Україна-ЄС" і закликає об’єднати всіх навколо національних інтересів.
ParlaMint-UA_2014-09-16-m0.u12.p3.sent1	Дякую за увагу.
ParlaMint-UA_2014-09-16-m0.u13.p1.sent1	Дякую.
ParlaMint-UA_2014-09-16-m0.u13.p2.sent1	Від депутатської групи "За мир та стабільність" Опанащенко.
ParlaMint-UA_2014-09-16-m0.u13.p2.sent2	Я просив, шановні колеги, підходьте, будь ласка, до трибуни.
ParlaMint-UA_2014-09-16-m0.u14.p1.sent1	Шановні колеги!
ParlaMint-UA_2014-09-16-m0.u14.p1.sent2	Сьогодні, дійсно, дуже важливий день для нашої України.
ParlaMint-UA_2014-09-16-m0.u14.p1.sent3	Усі ми об’єдналися навколо ідеї щодо євроінтеграції, і саме зараз, сьогодні ми мусимо проголосувати та підтримати весь той важкий труд, який був зроблений для цього.
ParlaMint-UA_2014-09-16-m0.u14.p2.sent1	Усі сподівання наших громадян також націлені саме на євроінтеграцію.
ParlaMint-UA_2014-09-16-m0.u14.p2.sent2	Це та політика, яка ставить людину понад усе у державі.
ParlaMint-UA_2014-09-16-m0.u14.p2.sent3	Це політика, де немає корупції.
ParlaMint-UA_2014-09-16-m0.u14.p2.sent4	Це політика високих стандартів в якості саме життя наших українських громадян.
ParlaMint-UA_2014-09-16-m0.u14.p3.sent1	Але ж хочу також подякувати парламенту за те, що було проголосовано раніше.
ParlaMint-UA_2014-09-16-m0.u14.p3.sent2	Тому що про яку євроінтеграцію можна казати, якщо не буде миру в нашій країні.
ParlaMint-UA_2014-09-16-m0.u14.p3.sent3	Тому ті рішення, які були прийняті, це дуже важливі рішення і для нашої країни.
ParlaMint-UA_2014-09-16-m0.u14.p3.sent4	Саме Україна прагне миру.
ParlaMint-UA_2014-09-16-m0.u14.p3.sent5	І ми, політики, повинні так як наші солдати на передовій боронять зі зброєю в руках, ми повинні докладати усіх своїх професійних знань, щоби відстоювати саме дипломатичною зброєю, шляхом домовленостей.
ParlaMint-UA_2014-09-16-m0.u14.p3.sent6	А ті, хто були проти, на жаль, можуть іти і доповісти своїм виборцям, що вони не здатні як політики вести політику миру та дипломатії.
ParlaMint-UA_2014-09-16-m0.u14.p3.sent7	Тому я закликаю підтримати цю надзвичайно важливу Угоду і надати нашій молоді, нашим дітям перспективу жити у європейській країні з високими стандартами якості життя та європейськими цінностями.
ParlaMint-UA_2014-09-16-m0.u14.p3.sent8	Дякую за увагу.
ParlaMint-UA_2014-09-16-m0.u15.p1.sent1	Від фракції "УДАР" народний депутат Геращенко.
ParlaMint-UA_2014-09-16-m0.u16.p1.sent1	Шановні колеги!
ParlaMint-UA_2014-09-16-m0.u16.p1.sent2	Нам з вами випала дійсно велика честь і історична місія ратифікувати сьогодні Угоду про асоціацію, над якою багато українських дипломатів, політиків, урядовців працювали шість драматичних років.
ParlaMint-UA_2014-09-16-m0.u16.p1.sent3	Надзвичайно важкою ціною, коли Україну тягли в абсолютно інший бік, нам вдалося вистояти.
ParlaMint-UA_2014-09-16-m0.u16.p1.sent4	Я думаю, що буде правильно, коли сьогодні ми потім хвилиною мовчання згадаємо пам’ять всіх тих, хто насправді заплатив своїм життям за те, щоб ми з вами могли сьогодні ратифікувати Угоду про асоціацію.
ParlaMint-UA_2014-09-16-m0.u16.p1.sent5	Але перед нами стоїть надзвичайно велике завдання: перше – це прийняти національний план імплементації цієї Угоди.
ParlaMint-UA_2014-09-16-m0.u16.p2.sent1	Друге.
ParlaMint-UA_2014-09-16-m0.u16.p2.sent2	Пам’ятати про те, що після нашого голосування жодної літери, жодного пункта там не можна змінити.
ParlaMint-UA_2014-09-16-m0.u16.p2.sent3	А це означає, що вона вступить в дію з 1 листопада 2014 року і тут не можна спекулювати.
ParlaMint-UA_2014-09-16-m0.u16.p3.sent1	Друге, що наші товари вже виходять на європейські ринки без мита і за останній рік експорт українських товарів до країн ЄС виріс на 15 відсотків.
ParlaMint-UA_2014-09-16-m0.u16.p4.sent1	Третє.
ParlaMint-UA_2014-09-16-m0.u16.p4.sent2	Європейська сторона пішла на безпрецедентний крок і вони будуть сплачувати, європеські виробники, мито за свої товари.
ParlaMint-UA_2014-09-16-m0.u16.p4.sent3	Ці гроші, а це 300–500 (за різними оцінками) мільйонів євро щомісяця підуть на оборону нашої армії, на посилення нашої боєздатності.
ParlaMint-UA_2014-09-16-m0.u16.p4.sent4	Час грає на Україну.
ParlaMint-UA_2014-09-16-m0.u16.p4.sent5	Важливо тільки, чи зможемо ми з вами правильно скористатися цим часом: провести відповідні реформи, боротися з корупцією і головне – провести такі чесні вибори, щоб в наступному парламенті не було жодного представника п’ятої колони, а тільки проєвропейські сили, які зможуть за 10 років привести Україну до повноправного членства в Європейському Союзі.
ParlaMint-UA_2014-09-16-m0.u16.p5.sent1	І останнє.
ParlaMint-UA_2014-09-16-m0.u16.p5.sent2	Хоча безвізовий режим не є частиною цієї Угоди, маємо докласти все для того, щоб українські громадяни отримали безвізовий режим якомога швидше, щоби кордони між нами та Європейським Союзом впали.
ParlaMint-UA_2014-09-16-m0.u16.p6.sent1	Слава Україні і йдемо до Європейського Союзу разом!
ParlaMint-UA_2014-09-16-m0.u16.p6.sent2	Дякую.
ParlaMint-UA_2014-09-16-m0.u17.p1.sent1	Дякую.
ParlaMint-UA_2014-09-16-m0.u17.p1.sent2	Народний депутат Мошенський, будь ласка.
ParlaMint-UA_2014-09-16-m0.u17.p1.sent3	Передає слово народному депутату Єремеєву.
ParlaMint-UA_2014-09-16-m0.u18.p1.sent1	Шановний пане Президенте!
ParlaMint-UA_2014-09-16-m0.u18.p1.sent2	Голово!
ParlaMint-UA_2014-09-16-m0.u18.p1.sent3	Народні депутати!
ParlaMint-UA_2014-09-16-m0.u18.p1.sent4	Шановний українськи народе!
ParlaMint-UA_2014-09-16-m0.u18.p1.sent5	23 роки тому Україна отримала незалежність, але 23 роки тому ми не прийняли рішення, що наш курс – Європа.
ParlaMint-UA_2014-09-16-m0.u18.p1.sent6	23 роки підряд ми тягнемо за собою пуповину Радянського Союзу.
ParlaMint-UA_2014-09-16-m0.u18.p1.sent7	І врешті-решт, коли сьогодні український народ сказав, що наш вибір – Європа, ми отримали війну, ми отримали Майдан.
ParlaMint-UA_2014-09-16-m0.u18.p1.sent8	Але Майдан вистояв і молоді люди, які народились за 23 роки в незалежній Україні, доказали, що ми – європейська країна.
ParlaMint-UA_2014-09-16-m0.u18.p2.sent1	Ми сьогодні приймаємо з вами історичне рішення.
ParlaMint-UA_2014-09-16-m0.u18.p2.sent2	Багато, тисячі наших молодих людей, які захищають сьогодні Україну від агресора, не побачать цього рішення, але вони віддали своє життя заради того, щоб молоді люди, щоб діти, які сьогодні навчаються в школі, могли жити в іншій країні.
ParlaMint-UA_2014-09-16-m0.u18.p3.sent1	Ми сьогодні приймаємо багато важких рішень, але ми це робимо заради дітей, щоб вони могли навчатись в правильних вузах, щоб вони могли бачити правильні суди.
ParlaMint-UA_2014-09-16-m0.u18.p3.sent2	Сьогодні це перший крок, крок який визначає нашу траєкторію, куди буде рухатися країна.
ParlaMint-UA_2014-09-16-m0.u18.p3.sent3	І я сьогодні, в першу чергу, звертаюсь до керівників держави: до пана Президента, до Голови Верховної Ради, до Прем’єр-міністра, до народних депутатів і кандидатів в народні депутати, не підведіть тих людей, які захищали Майдан, не підведіть тих людей, які сьогодні віддають життя.
ParlaMint-UA_2014-09-16-m0.u18.p3.sent4	Ми повинні зробити все, щоб Україна раз і назавжди стала європейською Україною.
ParlaMint-UA_2014-09-16-m0.u18.p3.sent5	Слава Україні!
ParlaMint-UA_2014-09-16-m0.u19.p1.sent1	Народний депутат Томенко, "Батьківщина".
ParlaMint-UA_2014-09-16-m0.u20.p1.sent1	Ніколай, тут непростий період.
ParlaMint-UA_2014-09-16-m0.u20.p1.sent2	Коли в нас була дискусія, що нам робити з підписанням асоціації про Угоду, я з цієї трибуни говорив про те, що в нас є дуже простий вибір: якщо ми не захочемо вчитися, то нас заберуть в армію.
ParlaMint-UA_2014-09-16-m0.u20.p1.sent3	І тоді, більше, як півроку назад, тут багато людей хіхікало, тому що вважалось, що це жарт, який у соціальних мережах придумали, що ми тут мужньо будемо домовлятися з Росією і брати наші навчать, як нам жити в "тайожном союзе".
ParlaMint-UA_2014-09-16-m0.u20.p1.sent4	Після цих півроку, що ми пройшли смертю хлопців, загибеллю наших і молодих, і старших людей, ця придумана анекдотична ситуація в соціальних мережах стає не просто трагічною, а стає знаковою: не захотіли вчитися – пішли служити в армію, точніше, не в армію, а забрала Росія в армію.
ParlaMint-UA_2014-09-16-m0.u20.p2.sent1	Сьогодні мусимо виправляти помилки, які допущені, і всі ті люди не сьогодні–завтра, не обов’язково під час виборів, я думаю, повинні зрозуміти, що таку трагічну помилку, яку допустила попередня влада, мусимо виправляти вже не один рік, а десятиліттями.
ParlaMint-UA_2014-09-16-m0.u20.p3.sent1	І трагедія нашої історії полягає в тому, що ми історично захищали Європу.
ParlaMint-UA_2014-09-16-m0.u20.p3.sent2	Захищали від різних кочівників, від різних іг, потім від більшовиків, потім від фашистів.
ParlaMint-UA_2014-09-16-m0.u20.p3.sent3	Сьогодні настав час, щоби Європа почала нас захищати.
ParlaMint-UA_2014-09-16-m0.u20.p3.sent4	І ми повинні сьогодні чітко сказати, що відповідальність Європи сьогодні захистити, в тому числі нас, бо ми століттями її захищали.
ParlaMint-UA_2014-09-16-m0.u20.p4.sent1	І підписання цієї Угоди, насправді, це не велике свято, яке ми мусимо святкувати, як завжди так буває, – це робота, яку ми повинні починати з завтрашнього дня.
ParlaMint-UA_2014-09-16-m0.u20.p4.sent2	Бо жити в Європі – це означає зліквідувати корупцію, це означає працювати як в Європі, це означає повернути європейські цінності і розуміти, що від кожної людини це залежить.
ParlaMint-UA_2014-09-16-m0.u20.p4.sent3	Тому давайте, як кажуть класики, будемо стояти в Україні ногами, а головою в Європі.
ParlaMint-UA_2014-09-16-m0.u20.p5.sent1	Слава Україні!
ParlaMint-UA_2014-09-16-m0.u21.p1.sent1	Народний депутат Колесніков, партія Регіонів.
ParlaMint-UA_2014-09-16-m0.u22.p1.sent1	Уважаемый господин Президент!
ParlaMint-UA_2014-09-16-m0.u22.p1.sent2	Уважаемые коллеги!
ParlaMint-UA_2014-09-16-m0.u22.p1.sent3	Уважаемые дамы и господа!
ParlaMint-UA_2014-09-16-m0.u22.p1.sent4	Фракция Регионов приняла решение поддержать сегодняшнюю ратификацию Соглашения об ассоциации с Европейским Союзом.
ParlaMint-UA_2014-09-16-m0.u22.p2.sent1	Фракция Регионов также приветствует инициативу господина Фюлле о гармонизации, синхронизации отношений Украины со всеми нашими сегодняшними партнерами и завтрашними.
ParlaMint-UA_2014-09-16-m0.u22.p3.sent1	Фракция Регионов также хочет обратиться ко всем сегодняшним и завтрашним партнерам Украины со словами, которые 60 лет назад, даже больше, произнес Госсекретарь Соединенных Штатов Америки Джорж Маршалл, - это было 5 июня 1947 года в Гарварде, что Европа изношена.
ParlaMint-UA_2014-09-16-m0.u22.p4.sent1	Соединенным Штатам, на первый взгляд, выгоднее всего продавать товары и услуги Европе, но она разрушена и европейцам нечем заплатить за эти товары и услуги.
ParlaMint-UA_2014-09-16-m0.u22.p4.sent2	Поэтому Соединенные Штаты должны поступить прагматичнее и дать помощь Европе на долгие годы просто так, иначе есть угроза демократии и свободы.
ParlaMint-UA_2014-09-16-m0.u22.p5.sent1	Я хотел бы, прежде всего сказать нашим партнерам, что в Украине ситуация такая, как после Второй Мировой войны в Европе.
ParlaMint-UA_2014-09-16-m0.u22.p5.sent2	И поэтому мы поддерживаем ассоциацию, и просим, и поручаем Кабинету Министров добиться для Украины четыре степени свободы: товаров, услуг, труда и капитала.
ParlaMint-UA_2014-09-16-m0.u22.p5.sent3	Пускай не за один год, но во всем мире.
ParlaMint-UA_2014-09-16-m0.u22.p6.sent1	Украина заканчивается не в наших географических границах.
ParlaMint-UA_2014-09-16-m0.u22.p6.sent2	Украина заканчивается там, где заканчиваются ее экономические интересы, а значит и интересы украинского народа.
ParlaMint-UA_2014-09-16-m0.u22.p6.sent3	Спасибо.
ParlaMint-UA_2014-09-16-m0.u23.p1.sent1	Слово надається Прем’єр-міністру України Арсенію Яценюку.
ParlaMint-UA_2014-09-16-m0.u24.p1.sent1	Шановний пане Президенте!
ParlaMint-UA_2014-09-16-m0.u24.p1.sent2	Пане Голово, народні депутати України і високодостойний український народ!
ParlaMint-UA_2014-09-16-m0.u24.p1.sent3	Голосування за сьогоднішню ратифікацію є цивілізаційним вибором України.
ParlaMint-UA_2014-09-16-m0.u24.p1.sent4	Ми виправляємо помилку, яка була допущена 350 років тому.
ParlaMint-UA_2014-09-16-m0.u24.p2.sent1	Україна – це Європа.
ParlaMint-UA_2014-09-16-m0.u24.p2.sent2	І так сказав, і зробив Український народ.
ParlaMint-UA_2014-09-16-m0.u24.p2.sent3	Під цією Угодою стоїть підпис, в першу чергу всієї України.
ParlaMint-UA_2014-09-16-m0.u24.p2.sent4	І прикро, що ця Угода, скріплена кров’ю.
ParlaMint-UA_2014-09-16-m0.u24.p2.sent5	Але такий вибір, така боротьба і така плата за свободу, за демократію і за незалежність.
ParlaMint-UA_2014-09-16-m0.u24.p2.sent6	Так, зараз наші вояки борються за український суверенітет, за українську незалежність і за цілісність української держави.
ParlaMint-UA_2014-09-16-m0.u24.p3.sent1	Підписання Угоди і її ратифікація – це перший крок.
ParlaMint-UA_2014-09-16-m0.u24.p3.sent2	Це тільки початок великого європейського шляху.
ParlaMint-UA_2014-09-16-m0.u24.p4.sent1	Ефективність і результативність залежить тільки від нас, від політичної волі, від волі до змін, від волі до боротьби і від волі до перемоги.
ParlaMint-UA_2014-09-16-m0.u24.p5.sent1	Народ продемонстрував своє прагнення бути в Європі і жити в Європі.
ParlaMint-UA_2014-09-16-m0.u24.p5.sent2	Відповідальність чинної Верховної Ради, нової Верховної Ради, уряду і Президента, і політичної еліти, яка повинна бути обрана українським народом, за реалізацією прагнень і волі багатомільйонної європейської української держави.
ParlaMint-UA_2014-09-16-m0.u24.p5.sent3	Тепер від нас чекають не підписів і переможних реляцій, а конкретних дій і результатів.
ParlaMint-UA_2014-09-16-m0.u24.p5.sent4	Тому вперед до реалізації угоди і до перемоги демократії, свободи і України.
ParlaMint-UA_2014-09-16-m0.u24.p6.sent1	Слава Україні!
ParlaMint-UA_2014-09-16-m0.u25.p1.sent1	Шановні колеги, зараз відбудеться синхронна ратифікація Угоди про асоціацію між Україною та Європейським Союзом, Верховною Радою України та Європейським парламентом.
ParlaMint-UA_2014-09-16-m0.u25.p1.sent2	І у нас повинно зараз відбутися пряме включення Європейського парламенту.
ParlaMint-UA_2014-09-16-m0.u25.p1.sent3	Ми будемо мати можливість зараз почути виступ Президента Європейського парламенту Мартіна Шульца.
ParlaMint-UA_2014-09-16-m0.u25.p1.sent4	Прошу, будь ласка, включіть пряму трансляцію.
ParlaMint-UA_2014-09-16-m0.u25.p2.sent1	Так, не бачу Європи.
ParlaMint-UA_2014-09-16-m0.u25.p2.sent2	Шановні колеги, прошу зараз прямий міст налагоджується між нашими парламентами, і сподіваюся, що ми зараз почуємо Президента Європейського парламенту Мартіна Шульца.
ParlaMint-UA_2014-09-16-m0.u25.p2.sent3	Я прошу взяти навушники, щоб ми могли його чути.
ParlaMint-UA_2014-09-16-m0.u25.p3.sent1	Поки ми бачимо український парламент, добре, я сподіваюся.
ParlaMint-UA_2014-09-16-m0.u25.p3.sent2	і європейський також бачимо.
ParlaMint-UA_2014-09-16-m0.u25.p3.sent3	Шановні колеги, привітаємо наших колег з Європи.
ParlaMint-UA_2014-09-16-m0.u26.p1.sent1	Будь ласка, запрошую всіх сідати.
ParlaMint-UA_2014-09-16-m0.u26.p2.sent1	Пані та панове, будь ласка, займайте свої місця.
ParlaMint-UA_2014-09-16-m0.u26.p2.sent2	Шановні колеги, будь ласка, займайте місяця.
ParlaMint-UA_2014-09-16-m0.u26.p3.sent1	Як ви знаєте, для майбутнього голосування у нас є прямий міст з українським парламентом.
ParlaMint-UA_2014-09-16-m0.u26.p3.sent2	І ви можете на своєму екрані бачити наших партнерів з українського парламенту.
ParlaMint-UA_2014-09-16-m0.u26.p4.sent1	Шановні пані та панове, може бути невеличка затримка в трансляції.
ParlaMint-UA_2014-09-16-m0.u26.p4.sent2	Таким чином все, що ми говоримо та робимо тут, може бути передано десь там на 30 секунд чи на хвилину пізніше.
ParlaMint-UA_2014-09-16-m0.u26.p4.sent3	Тобто може бути невеличка затримка, яка може працювати і в зворотному напрямку.
ParlaMint-UA_2014-09-16-m0.u26.p4.sent4	Наприкінці мого виступу, якщо ви захочете поаплодувати, то майте на увазі, що буде затримка.
ParlaMint-UA_2014-09-16-m0.u26.p4.sent5	У вас буде хороша причина поаплодувати мені 30 секунд, пані та панове.
ParlaMint-UA_2014-09-16-m0.u26.p5.sent1	Зараз перейдемо до наших пунктів.
ParlaMint-UA_2014-09-16-m0.u26.p5.sent2	Пані та панове, Президент Порошенко.
ParlaMint-UA_2014-09-16-m0.u26.p5.sent3	Я думаю, пані та панове, що не буде перебільшенням сказати, що це є історичний момент, момент, коли Європейський парламент сидить тут у Страсбурзі та наші партнери, український парламент у Києві, будуть ратифіковувати Угоду між.
ParlaMint-UA_2014-09-16-m0.u26.p5.sent4	Угоду про асоціацію.
ParlaMint-UA_2014-09-16-m0.u26.p5.sent5	Ми будемо це робити одночасно за домовленістю.
ParlaMint-UA_2014-09-16-m0.u26.p5.sent6	Це вільне самовизначення та вільна демократія – ратифікація.
ParlaMint-UA_2014-09-16-m0.u26.p6.sent1	Пані та панове, ратифікація цієї Угоди - угоди, що була не змінена з часу мирних демонстрацій на Майдані в Києві, вона не змінена і це дуже важливо.
ParlaMint-UA_2014-09-16-m0.u26.p6.sent2	Хто б подумав, тільки кілька місяців тому, що певний момент часу кордони Європи можуть бути пересунуті насильно.
ParlaMint-UA_2014-09-16-m0.u26.p6.sent3	І, що, зокрема, після "холодної війни", хто б подумав, що буде необхідність чи це буде можливо потрапити під загрозу, і що буде привалювати той, хто має більшу силу.
ParlaMint-UA_2014-09-16-m0.u26.p7.sent1	Війна розв’язалася в Україні, у Європі.
ParlaMint-UA_2014-09-16-m0.u26.p7.sent2	І те, що відбувається в Україні, вбиває всіх нас.
ParlaMint-UA_2014-09-16-m0.u26.p7.sent3	Хочу скористатися цією нагодою, щоб всіх нас.
ParlaMint-UA_2014-09-16-m0.u26.p7.sent4	всім нам сказати, що Європейський парламент завжди захищав територіальну цілісність та суверенітет України і ми будемо продовжувати це робити.
ParlaMint-UA_2014-09-16-m0.u26.p8.sent1	І ми будемо це робити для того, щоб мрії людей України, мрії, за які люди боролися на Майдані, вимоги українських людей, могли пройти в реальність, матеріалізуватися.
ParlaMint-UA_2014-09-16-m0.u26.p8.sent2	І ми зможемо прийняти Україну з Конституцією.
ParlaMint-UA_2014-09-16-m0.u26.p8.sent3	Україну – країну, в якій були поставлені під сумнів права людей, але вони дотримуються, вони поважаються це, і люди ці борються за своє краще майбутнє.
ParlaMint-UA_2014-09-16-m0.u26.p9.sent1	День, коли це стане реальністю в Україні стане днем, коли обіцянки мирної революції на Майдані стануть реальністю.
ParlaMint-UA_2014-09-16-m0.u26.p9.sent2	Я говорю від більшості представників Європарламенту.
ParlaMint-UA_2014-09-16-m0.u26.p9.sent3	Ми підтримуємо українських людей у досягнені мрій Майдану.
ParlaMint-UA_2014-09-16-m0.u26.p10.sent1	А тепер, перш ніж ми перейдемо до голосування тут в Палаті, я хочу сказати, що це велика честь і завдяки технологіям ми можемо голосувати разом з Президентом Порошенком.
ParlaMint-UA_2014-09-16-m0.u26.p10.sent2	І я хочу дати слово пану Порошенку, який звернеться до нас із Києва, потім ми перейдемо до голосування.
ParlaMint-UA_2014-09-16-m0.u26.p10.sent3	І після голосування я підпишу лист, який піде до Ради, що є формальною процедурою для початку процесу, що завершить цей процес.
ParlaMint-UA_2014-09-16-m0.u26.p11.sent1	Президент України Петро Порошенко.
ParlaMint-UA_2014-09-16-m0.u27.p1.sent1	Слово надається Президенту України Петру Порошенку.
ParlaMint-UA_2014-09-16-m0.u28.p1.sent1	Дорогі співвітчизники, високодостойні українці!
ParlaMint-UA_2014-09-16-m0.u28.p1.sent2	Вельмишановні народні депутати Верховної Ради України!
ParlaMint-UA_2014-09-16-m0.u28.p1.sent3	Перш за все я хотів би подякувати вам за ці оплески і підтримку України, яку ви щойно продемонстрували.
ParlaMint-UA_2014-09-16-m0.u28.p1.sent4	Я хочу сказати, що та атмосфера, яка зараз панує в залі Верховної Ради мені дуже нагадує таку саму атмосферу в 1991 році, коли ми здобули незалежність.
ParlaMint-UA_2014-09-16-m0.u28.p2.sent1	"Хто готовий померти за Європу?", – саме таке питання ставлять вчені, коли під час соціологічних досліджень, досліджують вплив європейської ідентичності та значний поділ нації.
ParlaMint-UA_2014-09-16-m0.u28.p2.sent2	Дуже природньою вважається готовність віддати своє життя і померти за свою Батьківщину.
ParlaMint-UA_2014-09-16-m0.u28.p2.sent3	Але Небесна сотня і 872 відважних українських воїни померли не лише за Україну, вони склали голови за те, щоб ми посіли гідне місце в родині європейських народів.
ParlaMint-UA_2014-09-16-m0.u28.p2.sent4	З часів Другої світової війни, жодна нація за право бути європейцями, ніколи не платила такої високої ціни.
ParlaMint-UA_2014-09-16-m0.u28.p3.sent1	Скажіть мені, будь ласка, хто зараз, після цього, наважиться закрити двері до Європи перед Україною?
ParlaMint-UA_2014-09-16-m0.u28.p3.sent2	Хто буде проти надання нам перспективи членства в Європейському Союзі, до якого сьогодні ми робимо перший, але дуже рішучий крок.
ParlaMint-UA_2014-09-16-m0.u28.p3.sent3	7 років, починаючи з 2007 року, з саміту, Паризького саміту Україна–ЄС, ми готували цю Угоду.
ParlaMint-UA_2014-09-16-m0.u28.p3.sent4	Я хотів би почати з подяки всім, хто причетний до цього процесу: дипломатам, урядовцям, депутатам, експертам і в першу чергу громадянам, які рішуче підтримували наш європейський курс.
ParlaMint-UA_2014-09-16-m0.u28.p4.sent1	Минулої осені здавалося, що все вже готове до підписання, бо вся країна рішуче каже: "Так"!
ParlaMint-UA_2014-09-16-m0.u28.p4.sent2	І немає або дуже слабкими виглядали аргументи ті, хто каже: "ні".
ParlaMint-UA_2014-09-16-m0.u28.p4.sent3	Але 29 листопада у Вільнюсі, коли ми всі цього чекали, цього не відбулося.
ParlaMint-UA_2014-09-16-m0.u28.p4.sent4	Необхідність Угоди тоді і зараз є абсолютно очевидною для всього українського суспільства.
ParlaMint-UA_2014-09-16-m0.u28.p4.sent5	Тоді воно повстало.
ParlaMint-UA_2014-09-16-m0.u28.p4.sent6	Щойно Янукович спробував на ходу розвернути наш експрес із Заходу на Схід і євроінтеграція стала нашою українською національною ідеєю.
ParlaMint-UA_2014-09-16-m0.u28.p4.sent7	І я переконаний, що сьогоднішнє голосування яскраво продемонструє це.
ParlaMint-UA_2014-09-16-m0.u28.p4.sent8	А внутрішні та зовнішні потуги зупинити наш стратегічний поступ вже зазнали фіаско.
ParlaMint-UA_2014-09-16-m0.u28.p5.sent1	Історичний договір 27 червня в Брюсселі було підписано.
ParlaMint-UA_2014-09-16-m0.u28.p5.sent2	І сьогоднішня наша синхронна ратифікація, я впевнений, буде святом, святом не лише України, святом всієї об’єднаної Європи, бо без України об’єднаної Європи не існує.
ParlaMint-UA_2014-09-16-m0.u28.p5.sent3	Ми витримали цей потужний тиск, ми не піддалися на жоден шантаж.
ParlaMint-UA_2014-09-16-m0.u28.p5.sent4	В Угоді – я наголошую!
ParlaMint-UA_2014-09-16-m0.u28.p5.sent5	– не змінено жодного параметру, жодного параграфу, жодного слова, крапки або коми.
ParlaMint-UA_2014-09-16-m0.u28.p5.sent6	Я невідкладно сьогодні в цьому залі підпишу Закон про ратифікацію.
ParlaMint-UA_2014-09-16-m0.u28.p6.sent1	Я доручаю українському уряду вже завтра затвердити план виконання Угоди і втілювати її в життя вже з першої хвилини вступу закону в дію.
ParlaMint-UA_2014-09-16-m0.u28.p7.sent1	Дорогі друзі, імплементація це дуже просто – це і верховенство права, це і свобода слова, це і безвізовий режим, це питання інвестиційного клімату, це питання демократії.
ParlaMint-UA_2014-09-16-m0.u28.p7.sent2	Все це – імплементація нашої угоди і ми просто не маємо права і не можемо зволікати.
ParlaMint-UA_2014-09-16-m0.u28.p8.sent1	Домовленості, які досягнуті днями в Брюсселі, дозволили нам отримати ще більше, ніж передбачає Угода: до кінця 2015 року Україна має гарантовані преференції, коли, з одного боку, наші товари продаються в Європі безмитно, в той час як на українському ринку європейська продукція працює за правилами СОТ, підтримуючи українського виробника, український бюджет і курс української валюти.
ParlaMint-UA_2014-09-16-m0.u28.p9.sent1	Вітчизняна економіка отримала півтора додаткових років, щоб бути конкурентоздатною, якісно і ефективно підготуватися до конкуренції з нашими європейськими партнерами і виробниками.
ParlaMint-UA_2014-09-16-m0.u28.p9.sent2	Тим самим я хочу подякувати Європейському Союзу за цей багатомільярдний бонус, який вони продемонстрували, підтримуючи Україну в ці складні часи.
ParlaMint-UA_2014-09-16-m0.u28.p9.sent3	Навзаєм наші європейські партнери просять одного: реформи.
ParlaMint-UA_2014-09-16-m0.u28.p9.sent4	Не зволікайте з ними!
ParlaMint-UA_2014-09-16-m0.u28.p9.sent5	Ні війна, ні політична ситуація не є і не може бути виправданням за відсутність реформ.
ParlaMint-UA_2014-09-16-m0.u28.p9.sent6	І я впевнений в тому, що вже найближчим часом національний план реформ "Стратегія 2020" буде презентована спільно.
ParlaMint-UA_2014-09-16-m0.u28.p9.sent7	Немає в нас ковдри, який кожен тягне на себе – це відповідальність Президента уряду, парламенту.
ParlaMint-UA_2014-09-16-m0.u28.p9.sent8	І тільки тоді, коли ми будемо діяти об’єднано і ефективно ми досягнемо перемоги.
ParlaMint-UA_2014-09-16-m0.u28.p9.sent9	Якщо хтось спробує відкрити внутрішній фронт – це буде проти України.
ParlaMint-UA_2014-09-16-m0.u28.p9.sent10	Ні я, ні уряд, ні Верховна Рада цього не дасть зробити.
ParlaMint-UA_2014-09-16-m0.u28.p10.sent1	Серед іншого, ці реформи передбачають, що Україна повинна стати зоною потужної антикорупційної операції.
ParlaMint-UA_2014-09-16-m0.u28.p10.sent2	І вже сьогодні я від парламенту очікую ухвалення Закону про національне антикорупційне бюро.
ParlaMint-UA_2014-09-16-m0.u28.p11.sent1	Друзі!
ParlaMint-UA_2014-09-16-m0.u28.p11.sent2	Це наші зобов’язання в рамках виконання імплементації цієї Угоди і голосування за цей проект буде найкращим свідченням замість розмов, що імплементацію ми вже почали.
ParlaMint-UA_2014-09-16-m0.u28.p12.sent1	Шановні друзі!.
ParlaMint-UA_2014-09-16-m0.u28.p12.sent2	Ще в 20-роках минулого століття великий українець Микола Хвильовий.
ParlaMint-UA_2014-09-16-m0.u28.p12.sent3	просте, але велике гасло: "Даєшь Європу!".
ParlaMint-UA_2014-09-16-m0.u28.p12.sent4	Подібно Хвильовому ми розуміємо Європу, як психологічну категорію, яка виводить нас на великий тракт прогресу.
ParlaMint-UA_2014-09-16-m0.u28.p13.sent1	Сьогодні ми впевнено вийшли на цей європейський шлях.
ParlaMint-UA_2014-09-16-m0.u28.p13.sent2	Я хочу нагадати старт був важким, але фініш буде переможним.
ParlaMint-UA_2014-09-16-m0.u28.p13.sent3	Слава Європі!
ParlaMint-UA_2014-09-16-m0.u28.p13.sent4	Слава Україні!
ParlaMint-UA_2014-09-16-m0.u29.p1.sent1	Шановні друзі!
ParlaMint-UA_2014-09-16-m0.u29.p1.sent2	Шановні колеги, нагадаю, що нам треба проголосувати, це зараз буде просто історична мить, коли ми разом з Європейським парламентом приймемо рішення.
ParlaMint-UA_2014-09-16-m0.u29.p2.sent1	Шановні колеги, я ставлю на голосування проект Закону (реєстраційний номер 0098) про ратифікацію Угоди про Асоціацію між Україною з однієї сторони та Європейським Союзом, Європейським співтовариством з атомної енергії і іншими державами-членами з іншої сторони для прийняття за основу і в цілому.
ParlaMint-UA_2014-09-16-m0.u29.p2.sent2	Прошу шановні колеги голосувати.
ParlaMint-UA_2014-09-16-m0.u29.p3.sent1	За-355
ParlaMint-UA_2014-09-16-m0.u29.p4.sent1	()
ParlaMint-UA_2014-09-16-m0.u29.p4.sent2	Рішення прийнято.
ParlaMint-UA_2014-09-16-m0.u29.p5.sent1	Вітаю!
ParlaMint-UA_2014-09-16-m0.u29.p5.sent2	()
ParlaMint-UA_2014-09-16-m0.u29.p6.sent1	Слава Україні!
ParlaMint-UA_2014-09-16-m0.u29.p7.sent1	Шановні колеги, в вашій присутності я підписую Закон про ратифікацію Угоди про асоціацію між Україною, з однієї сторони, та Європейським Союзом і іншими державами-членами, з іншої сторони, і передаю її Президенту.
ParlaMint-UA_2014-09-16-m0.u30.p1.sent1	Європейський парламент вже проголосував.
ParlaMint-UA_2014-09-16-m0.u30.p1.sent2	І сьогодні ми завершили процедуру і з 1 листопада Угода вступає в силу.
ParlaMint-UA_2014-09-16-m0.u30.p1.sent3	Я вам усім дякую і всіх вітаю!
ParlaMint-UA_2014-09-16-m0.u30.p1.sent4	Справжній європейський прорив України!
ParlaMint-UA_2014-09-16-m0.u30.p1.sent5	Дякую вам!
ParlaMint-UA_2014-09-16-m0.u31.p1.sent1	Шановні друзі, я прошу сідати на свої робочі місця.
ParlaMint-UA_2014-09-16-m0.u31.p1.sent2	Нагадаю, що у нас дуже багато питань, які треба розглянути сьогодні.
ParlaMint-UA_2014-09-16-m0.u31.p1.sent3	І разом ми повинні прийняти зараз Заяву про європейський вибір України.
ParlaMint-UA_2014-09-16-m0.u31.p1.sent4	Ця заява підготовлена разом з Комітетом Верховної Ради профільним.
ParlaMint-UA_2014-09-16-m0.u31.p1.sent5	Її автори, крім Голови Верховної Ради, народні депутати: Немиря, Тарасюк, Богословська, Благодир, Курпіль, Балога, Дмитрук, Кириленко, Панькевич, Геращенко.
ParlaMint-UA_2014-09-16-m0.u31.p2.sent1	Шановні колеги, дозвольте зачитати текст цієї заяви.
ParlaMint-UA_2014-09-16-m0.u31.p3.sent1	Заява Верховної Ради України "Про європейський вибір України".
ParlaMint-UA_2014-09-16-m0.u31.p4.sent1	В історії новітньої доби України відбулася знаменна подія: українським парламентом зроблено визначальний крок у напрямку європейської інтеграції.
ParlaMint-UA_2014-09-16-m0.u31.p4.sent2	Подолавши 23 роки вагань і невизначеності, пройшовши важкі випробування, протистояння жорсткій агресії, український народ виборов право жити у вільній, демократичній країні.
ParlaMint-UA_2014-09-16-m0.u31.p4.sent3	Лише в союзі рівних, незалежних, заможних, демократичних і правових європейських держав можна набути такий статус.
ParlaMint-UA_2014-09-16-m0.u31.p5.sent1	Угода про асоціацію між Україною та Європейським Союзом надає таку унікальну можливість.
ParlaMint-UA_2014-09-16-m0.u31.p5.sent2	Її ратифікація дозволяє розпочати всебічне реформування країни на основі європейських стандартів і цінностей.
ParlaMint-UA_2014-09-16-m0.u31.p5.sent3	Ми розуміємо, що це буде важкий шлях, але ми не бачимо альтернативи для нашої країни.
ParlaMint-UA_2014-09-16-m0.u31.p5.sent4	Наразі всі гілки влади демонструють єдність у баченні європейської перспективи України, і не в останню чергу завдячуючи фактору зовнішнього тиску, відверто спрямованого на відступ нашої держави від її доленосного вибору.
ParlaMint-UA_2014-09-16-m0.u31.p6.sent1	Той, хто його чинить, має усвідомлювати, що чим потужніший буде цей тиск, тим потужнішим буде йому опір і тим згуртованішим стане український народ в боротьбі за вибір свого майбутнього, адже прагнення до більш високого ступеня цивілізаційного розвитку, основу якого становлять демократія і громадянське суспільство, є невід’ємною складовою стратегічного розвитку нашої країни.
ParlaMint-UA_2014-09-16-m0.u31.p7.sent1	Верховна Рада України як єдиний орган законодавчої влади, що втілює волю своїх виборців, заявляє, що, ратифікувавши Угоду про асоціацію між Україною та Європейським Союзом, Україна як європейська держава, яка поділяє спільні цінності демократії та верховенства права, підкреслює свій суверенний вибір на користь майбутнього членства в Європейському Союзі відповідно до статті 49 Договору про Європейський Союз.
ParlaMint-UA_2014-09-16-m0.u31.p8.sent1	У зв’язку з цим українські парламентарі наголошують, що ратифікована Угода про асоціацію між Україною та Європейським Союзом розглядатиметься Україною як інструмент всебічної підготовки для досягнення цієї мети.
ParlaMint-UA_2014-09-16-m0.u31.p9.sent1	Верховна Рада України розглядає ратифікацію Угоди про асоціацію не лише як стимулюючий фактор для здійснення подальших реформ в Україні, але як черговий крок на шляху до досягнення кінцевої мети – європейської інтеграції, набуття повноцінного членства у Європейському Союзі.
ParlaMint-UA_2014-09-16-m0.u31.p10.sent1	Вибір України щодо європейського майбутнього рішучий і остаточний, і ніхто не змусить нашу країну змінити вектор руху на цьому шляху!
ParlaMint-UA_2014-09-16-m0.u31.p11.sent1	Шановні колеги, є пропозиція підтримати цю заяву нашим рішенням, нашим голосуванням.
ParlaMint-UA_2014-09-16-m0.u31.p11.sent2	Прошу підтримати Заяву про європейський вибір України, підтримавши її за основу і в цілому.
ParlaMint-UA_2014-09-16-m0.u31.p11.sent3	Прошу голосувати, шановні колеги.
ParlaMint-UA_2014-09-16-m0.u31.p12.sent1	За-289
ParlaMint-UA_2014-09-16-m0.u31.p13.sent1	Рішення прийнято.
ParlaMint-UA_2014-09-16-m0.u31.p13.sent2	Дякую.
ParlaMint-UA_2014-09-16-m0.u31.p13.sent3	Вітаю вас, шановні колеги!
ParlaMint-UA_2014-09-16-m0.u31.p14.sent1	Шановні колеги, є пропозиція, яка була висловлена депутатами, оголосити зараз хвилину мовчання, вшановуючи пам’ять тих, хто віддав своє життя для того, щоб Україна могла вільною бути країною серед інших рівних європейських країн.
ParlaMint-UA_2014-09-16-m0.u31.p15.sent1	Дякую, прошу сідати.
ParlaMint-UA_2014-09-16-m0.u31.p16.sent1	Шановні колеги!
ParlaMint-UA_2014-09-16-m0.u31.p16.sent2	Нагадаю, у нас дуже сьогодні важкий і відповідальний порядок денний.
ParlaMint-UA_2014-09-16-m0.u31.p16.sent3	Ми дякуємо уряду за співпрацю.
ParlaMint-UA_2014-09-16-m0.u31.p16.sent4	Прошу залишитись тих, хто буде працювати з нами в питаннях антикопуційної стратегії нашої країни.
ParlaMint-UA_2014-09-16-m0.u31.p17.sent1	І зараз першим, шановні колеги, питанням є пропозиція розглянути Закон про засади державної антикорупційної політики в Україні (Антикорупційна стратегія).
ParlaMint-UA_2014-09-16-m0.u31.p17.sent2	Доповідати планує цей закон Петренко Павло Дмитрович.
ParlaMint-UA_2014-09-16-m0.u31.p17.sent3	Я дуже прошу, шановні колеги, підтримати.
ParlaMint-UA_2014-09-16-m0.u31.p17.sent4	Щоб ми встигли всі питання розглянути, в тому числі антикорупційної стратегії України, щоб ми зараз перейшли до розгляду питань в першому читанні за скороченою процедурою.
ParlaMint-UA_2014-09-16-m0.u31.p17.sent5	Прошу підтримати, шановні колеги.
ParlaMint-UA_2014-09-16-m0.u31.p18.sent1	Прошу голосувати за скорочену процедуру розгляду.
ParlaMint-UA_2014-09-16-m0.u31.p19.sent1	За-104
ParlaMint-UA_2014-09-16-m0.u31.p20.sent1	Рішення не підтримано.
ParlaMint-UA_2014-09-16-m0.u31.p21.sent1	Шановні колеги, по фракціям, будь ласка.
ParlaMint-UA_2014-09-16-m0.u31.p21.sent2	"Батьківщина" – 30, Партія регіонів – 0, "УДАР" – 30, "Економічний розвиток" – 6, "За мир та стабільність" – 0, "Суверенна європейська Україна" – 15, "Свобода" – 0, позафракційні – 23.
ParlaMint-UA_2014-09-16-m0.u31.p22.sent1	Шановні колеги!
ParlaMint-UA_2014-09-16-m0.u31.p22.sent2	Я звертаюсь до вас, ми не встигнемо розглянути всі питання порядку денного.
ParlaMint-UA_2014-09-16-m0.u31.p22.sent3	Дуже прошу, багато важливих питань, які стосуються і обороноздатності нашої країни, і антикорупційної боротьби, і багато інших важливих питань на яких наполягали представники всіх депутатських груп і фракцій.
ParlaMint-UA_2014-09-16-m0.u31.p23.sent1	Прошу, шановні колеги, ще раз підтримати пропозицію щодо скороченої процедури, інакше ми не розглянемо всі інші питання.
ParlaMint-UA_2014-09-16-m0.u31.p23.sent2	Прошу, шановні колеги, підтримати.
ParlaMint-UA_2014-09-16-m0.u31.p23.sent3	Прошу сісти на свої робочі місця, прошу підтримати і ще раз проголосувати за скорочену процедуру.
ParlaMint-UA_2014-09-16-m0.u31.p24.sent1	За-140
ParlaMint-UA_2014-09-16-m0.u31.p25.sent1	Рішення не прийнято.
ParlaMint-UA_2014-09-16-m0.u31.p26.sent1	Будь ласка, по фракціям.
ParlaMint-UA_2014-09-16-m0.u31.p26.sent2	"Батьківщина" – 38, Регіони – 1, "УДАР" – 21, "Економічний розвиток" – 6, ЗМС – 0, "Суверенна європейська Україна" – 14, "Свобода" – 34, позафракційні – 26.
ParlaMint-UA_2014-09-16-m0.u31.p27.sent1	Шановні колеги!
ParlaMint-UA_2014-09-16-m0.u31.p27.sent2	За повною процедурою будемо розглядати питання.
ParlaMint-UA_2014-09-16-m0.u31.p27.sent3	Будь ласка, запрошую міністра юстиції Петренка Павла Дмитровича.
ParlaMint-UA_2014-09-16-m0.u32.p1.sent1	Шановний голово парламенту!
ParlaMint-UA_2014-09-16-m0.u32.p1.sent2	Шановні народні депутати!
ParlaMint-UA_2014-09-16-m0.u32.p1.sent3	Шановний український народ!
ParlaMint-UA_2014-09-16-m0.u32.p1.sent4	Щойно відбулася історична подія, коли Україна чітко підтвердила свій цивілізаційний вибір, була ратифікована Угода про асоціацію між Україною і Європейським Союзом.
ParlaMint-UA_2014-09-16-m0.u32.p1.sent5	Ця Угода є дійсно історичним рішенням всього українського народу і тим рішенням, яким він виборов у надзвичайно складних умовах і дуже високою ціною.
ParlaMint-UA_2014-09-16-m0.u32.p1.sent6	Ця Угода так само є тим стратегічним планом реформ і тою дорожньою картою, яку Україна повинна пройти для того, щоб досягнути кінцевої мети, а саме: повноцінного членства у Європейському Союзі.
ParlaMint-UA_2014-09-16-m0.u32.p2.sent1	Тому зараз дуже знаково є те, що першим рішенням, яке ми будемо зараз розглядати після ратифікації Угоди про асоціацію є законопроект про затвердження антикорупційної стратегії.
ParlaMint-UA_2014-09-16-m0.u32.p2.sent2	Одним з перепон на нашому шляху до Європейського Союзу, окрім війни, окрім зовнішнього агресора, є той ворог, який фактично на внутрішньому фронті перешкоджав нам багато років, це – корупція.
ParlaMint-UA_2014-09-16-m0.u32.p2.sent3	Це той ворог, який роз’їдав українську державу і українське суспільство зсередини, як ржавчина, яка знищує будь-який матеріал.
ParlaMint-UA_2014-09-16-m0.u32.p2.sent4	Це той ворог, який фактично знищував наші перспективи на економічний розвиток, на реформування державного апарату, на повноцінне реформування органів юстиції, судової системи і правоохоронної системи.
ParlaMint-UA_2014-09-16-m0.u32.p3.sent1	Тому я вважаю, що одним з найважливіших блоків реформ в нашому національному плані імплементації Угоди про асоціацію, є реформи, пов’язані з боротьбою з корупцією.
ParlaMint-UA_2014-09-16-m0.u32.p4.sent1	Український уряд протягом цих шести місяців вніс цілу низку законодавчих ініціатив, які були проголосовані в парламентом саме в сфері боротьби з корупцією.
ParlaMint-UA_2014-09-16-m0.u32.p4.sent2	Саме завдяки цьому ми, Україна, отримала право перейти до наступного етапу по виконанню плану по безвізовому режиму.
ParlaMint-UA_2014-09-16-m0.u32.p4.sent3	Але ми розуміємо, що цього не достатньо.
ParlaMint-UA_2014-09-16-m0.u32.p4.sent4	Україна повинна мати чітку антикорупційну стратегію і ця стратегія повинна бути спільною відповідальністю парламенту, президента і уряду.
ParlaMint-UA_2014-09-16-m0.u32.p5.sent1	Багато років Україна затверджувала цю стратегію на рівні рішень Кабінету Міністрів чи указів Президента, але вона залишалась завжди декларацією.
ParlaMint-UA_2014-09-16-m0.u32.p5.sent2	Тому саме зараз, в цей історичний момент, ми звертаємося до членів парламенту проявити відповідальність і прийняти так само цей, не менш важливий історичний документ – Антикорупційну стратегію України, яка чітко підтвердить не просто на рівні слів і декларацій, а на рівні конкретних дій наше спільне стремління до знищення корупції як явища в українському суспільстві і в українській державі.
ParlaMint-UA_2014-09-16-m0.u32.p6.sent1	Дана антикорупційна стратегія була розроблена протягом так само досить тривалого періоду часу.
ParlaMint-UA_2014-09-16-m0.u32.p6.sent2	До неї долучилися українські і іноземні експерти, до неї долучилися фахівці Європейського Союзу, до неї долучилися фахівці міжнародних організацій.
ParlaMint-UA_2014-09-16-m0.u32.p6.sent3	І я думаю, що і їхні сподівання, і сподівання мільйонів українців полягають в тому, що ми приймемо цей документ, і саме основне, що ми будемо його виконувати.
ParlaMint-UA_2014-09-16-m0.u32.p7.sent1	Ця антикорупційна стратегія – це дорожня карта імплементації європейських норм по боротьбі з корупцією в українське законодавство і в українську реальність.
ParlaMint-UA_2014-09-16-m0.u32.p8.sent1	Українська реальність полягає в тому, що корупція стала тим побутовим явищем, яке пронизало всі сфери життя наших людей.
ParlaMint-UA_2014-09-16-m0.u32.p8.sent2	Корупція знищується на верхніх рівнях, але вона залишається внизу, на місцевому рівні.
ParlaMint-UA_2014-09-16-m0.u32.p8.sent3	Тому тільки інституційна реформа, яка закріплена в даній антикорупційній стратегії, дасть можливість нам ввести правило в стиль життя кожного українця, те, що він не сприймає сутнісно будь-яку корупцію.
ParlaMint-UA_2014-09-16-m0.u32.p9.sent1	Дана антикорупційна стратегія визначає те, що Україна створює національний антикорупційний орган.
ParlaMint-UA_2014-09-16-m0.u32.p9.sent2	Я маю надію, що сьогодні народні депутати проголосують так само за цей надзвичайно важливий закон.
ParlaMint-UA_2014-09-16-m0.u32.p9.sent3	Дана антикорупційна стратегія передбачає те, що ми вводимо європейські правила доброчесності публічної служби.
ParlaMint-UA_2014-09-16-m0.u32.p10.sent1	Дана антикорупційна стратегія передбачає цілу низку європейських стандартів, пов’язаних з контролем за діяльністю державних службовців, контролем за їхніми статками і витратами.
ParlaMint-UA_2014-09-16-m0.u32.p10.sent2	Контролем за тими рішеннями, які приймаються на всіх рівнях державного апарату.
ParlaMint-UA_2014-09-16-m0.u32.p11.sent1	Дана антикорупційна стратегія передбачає те, що державний апарат буде реформований і він буде дійсно ефективним і європейським.
ParlaMint-UA_2014-09-16-m0.u32.p11.sent2	Коли державний службовець отримує достойну платню за свою роботу і несе відповідальність за порушення законів і корупцію.
ParlaMint-UA_2014-09-16-m0.u32.p12.sent1	Цей документ є важливим і стратегічним.
ParlaMint-UA_2014-09-16-m0.u32.p12.sent2	Але саме основне, що цей документ є тією дорожньою картою, яку парламент затвердить, і спільно з урядом і Президентом пройде шляхом прийняття конкретних законів, які вже зараз є в парламенті, які будуть внесені протягом найближчих місяців.
ParlaMint-UA_2014-09-16-m0.u32.p12.sent3	Тому що це фактично і є виконання і імплементація Угоди про асоціацію.
ParlaMint-UA_2014-09-16-m0.u32.p13.sent1	Шановні колеги!
ParlaMint-UA_2014-09-16-m0.u32.p13.sent2	Я вас прошу підтримати даний законопроект в першому читанні.
ParlaMint-UA_2014-09-16-m0.u32.p13.sent3	До другого читання ми спільно з вами, спільно з європейськими експертами, спільно з громадськими діячами, які були долучені до розробки цього законопроекту, підготуємо кінцевий текст закону.
ParlaMint-UA_2014-09-16-m0.u32.p13.sent4	І це буде той закон, який фактично дасть відповідь, що український парламент не просто ратифікував Угоду про асоціацію, а що український парламент з перших хвилин після ратифікації почав приймати конкретні кроки щодо реалізації цієї Угоди в життя.
ParlaMint-UA_2014-09-16-m0.u32.p13.sent5	Дякую.
ParlaMint-UA_2014-09-16-m0.u33.p1.sent1	Дякую.
ParlaMint-UA_2014-09-16-m0.u33.p1.sent2	Шановні колеги, я дуже прошу, у нас не залишається часу для розгляду питань.
ParlaMint-UA_2014-09-16-m0.u33.p1.sent3	Давайте зараз ми послухаємо голову профільного комітету, і після цього буде можливість виступити від депутатських груп, фракцій і позафракційних.
ParlaMint-UA_2014-09-16-m0.u33.p2.sent1	Будь ласка, прошу, Віктор Васильович Чумак, голова Комітету з питань боротьби з організованою злочинністю і корупцією.
ParlaMint-UA_2014-09-16-m0.u34.p1.sent1	Доброго дня, шановні колеги!
ParlaMint-UA_2014-09-16-m0.u34.p1.sent2	Доброго дня, громадяни України!
ParlaMint-UA_2014-09-16-m0.u34.p1.sent3	Я хотів би сказати, що достатньо символічно те, що антикорупційна стратегія і антикорупційні закони розглядаються одразу після ратифікації Угоди про асоціацію.
ParlaMint-UA_2014-09-16-m0.u34.p1.sent4	Тому що Угода про європейську асоціація і шлях до Європи це не просто шлях до європейських стандартів життя, але і шлях до європейських стандартів урядування.
ParlaMint-UA_2014-09-16-m0.u34.p2.sent1	Європейські шляхи урядування якраз і передбачають те, що чиновники, депутати, політики є відкритими для народу, є відкритими для громадян, до яких можна завжди достукатися, з якими можна завжди говорити.
ParlaMint-UA_2014-09-16-m0.u34.p2.sent2	Тому цей закон, який ми зараз з вами розглядаємо, є одним із таких, який і створює дорогу до такої відкритості політиків, чиновників і держави як інституту в цілому.
ParlaMint-UA_2014-09-16-m0.u34.p3.sent1	Цей законопроект, як і все, що стосується боротьби з корупцією в Україні, має достатньо заплутану історію.
ParlaMint-UA_2014-09-16-m0.u34.p3.sent2	Вперше ми його розглядали в нашому комітеті ще в квітні місяці цього року.
ParlaMint-UA_2014-09-16-m0.u34.p3.sent3	Перед нами зараз доопрацьований і покращений варіант цього документу, який спільними зусиллями профільних громадських організацій і Міністерства юстиції був доведений до своєї сьогоднішньої кондиції.
ParlaMint-UA_2014-09-16-m0.u34.p4.sent1	Фактично цей текст – це дорожня карта того, що, як нам варто робити для того, щоб боротьба з корупцією була успішною і ефективною.
ParlaMint-UA_2014-09-16-m0.u34.p4.sent2	Ця стратегія дає відповіді на наступні питання: як і якими органами має формуватися і координуватися антикорупційна політика; якими інструментами необхідно подолати корупцію в представницьких органах влади, на державні службі, в органах виконавчої влади, у сфері державних закупівель, у судовій системі та в органах кримінальної юстиції, в приватному секторі; як треба реформувати систему покарання за корупцію; як саме розширити доступ до публічної інформації, аби це мало сталий антикорупційних ефект.
ParlaMint-UA_2014-09-16-m0.u34.p4.sent3	Стратегія містить дуже обмежений перелік пріоритетів та набір чітких завдань у кожному з цих напрямків, який полягає у прийнятті відповідного законодавства чи відповідних підзаконних актів або у створенні чи реорганізації відповідних інституцій.
ParlaMint-UA_2014-09-16-m0.u34.p4.sent4	Також ця стратегія має чітко визначений перелік індикаторів успішності, за якими можна оцінювати її виконання: це є конкретний перелік законів, що мають бути прийняті; це і підвищення індексу сприйняття корупції за шкалою "Transparency International" та інші показники, вимірювання яких покаже, чи втілення стратегії дає реальний антикорупційний ефект.
ParlaMint-UA_2014-09-16-m0.u34.p5.sent1	Профільний комітет парламенту на своєму засіданні 23 липня цього року розглянув даний проекту.
ParlaMint-UA_2014-09-16-m0.u34.p5.sent2	Думки комітету щодо законопроекту розділилися.
ParlaMint-UA_2014-09-16-m0.u34.p5.sent3	Моя особиста позиція полягає у тому, що цей закон треба приймати, аби всі мали чітку відповідь, що саме і в якій послідовності ми будемо робити для боротьби з корупцією, щоб ті норми, які записані в цьому законі, і ті індикатори стали реальними правовими нормами, на яких би рівнялася виконавча гілка влади.
ParlaMint-UA_2014-09-16-m0.u34.p5.sent4	Але більшість вирішила інакше.
ParlaMint-UA_2014-09-16-m0.u34.p5.sent5	І комітет прийняв рішення рекомендувати Верховній Раді України повернути цей законопроект суб’єкту права законодавчої ініціативи на доопрацювання.
ParlaMint-UA_2014-09-16-m0.u34.p5.sent6	Головний аргумент на користь цього рішення той факт, що цей законопроект за своїм змістом є більшою мірою державною цільовою програмою і не є нормативно-правовим актом з нормами прямої дії.
ParlaMint-UA_2014-09-16-m0.u34.p5.sent7	А тому така програма може бути затверджена і указом Президента.
ParlaMint-UA_2014-09-16-m0.u34.p5.sent8	Ця думка має право на життя, оскільки згідно з діючою нормою сьогодні редакції Закону про засади запобігання і протидію корупції антикорупційна стратегія визначається саме Президентом України.
ParlaMint-UA_2014-09-16-m0.u34.p5.sent9	Хоча ця норма пропонованим сьогодні законопроектом теж змінюється.
ParlaMint-UA_2014-09-16-m0.u34.p5.sent10	Я вважаю, що коли в умовах, ми живемо в умовах парламентсько-президентської республіки, саме парламент повинен взяти на себе сміливість і відповідальність пропонувати суспільству антикорупційні стратегії і контролювати їх втілення в життя.
ParlaMint-UA_2014-09-16-m0.u34.p5.sent11	Це надважливе завдання.
ParlaMint-UA_2014-09-16-m0.u34.p6.sent1	Остаточне рішення цього документу залишається за нами.
ParlaMint-UA_2014-09-16-m0.u34.p6.sent2	Але давайте будемо відвертими, важливо не стільки прийняти цю стратегію, скільки на ділі засвідчувати, що ми готові її виконувати.
ParlaMint-UA_2014-09-16-m0.u34.p6.sent3	Сьогодні зразу після прийняття цього закону стоїть Закон про Національне антикорупційне бюро.
ParlaMint-UA_2014-09-16-m0.u34.p6.sent4	Я сподіваюсь, що ми з гідністю пройдемо через ці закони і зможемо наступним нашим кроком відкрити прийняття Закону про Національне антикорупційне бюро, яке подано Президентом, яке має абсолютно консенсусний характер.
ParlaMint-UA_2014-09-16-m0.u34.p6.sent5	І тому по сьогоднішньому рішенню парламенту щодо Закону про Антикорупційне бюро нас будуть судити і журналісти, і виборці, і наші виборці.
ParlaMint-UA_2014-09-16-m0.u34.p6.sent6	Я хочу сказати, що це будете, знаєте, така дуже важлива реперна точка тих, хто хоче реально боротися з корупцією і тих, хто не хоче.
ParlaMint-UA_2014-09-16-m0.u34.p6.sent7	Це.
ParlaMint-UA_2014-09-16-m0.u35.p1.sent1	Шановні колеги, є необхідність обговорювати?
ParlaMint-UA_2014-09-16-m0.u35.p1.sent2	Є необхідність.
ParlaMint-UA_2014-09-16-m0.u35.p1.sent3	Будь ласка, запишіться від фракцій.
ParlaMint-UA_2014-09-16-m0.u35.p1.sent4	Будь ласка, народний депутат Розенко, фракція "УДАР".
ParlaMint-UA_2014-09-16-m0.u36.p1.sent1	Павло Розенко, фракція "УДАР Віталія Кличка".
ParlaMint-UA_2014-09-16-m0.u36.p1.sent2	І звичайно наша фракція одноголосно буде підтримувати зазначений проект, незважаючи на те, що він має, безумовно, рамковий характер.
ParlaMint-UA_2014-09-16-m0.u36.p1.sent3	Але все-таки це план дій, і це політичні зобов’язання, які бере на себе вся влада щодо цивілізаційного вибору, цивілізаційного вибору, про який сьогодні сказав, в тому числі і Президент України, це антикорупційна операція в Україні, антикорупційне очищення країни, нові принципи в антикорупційній діяльності в нашій державі.
ParlaMint-UA_2014-09-16-m0.u36.p1.sent4	І саме тому сьогодні Верховна Рада України має ухвалити це принципове для себе рішення і взяти, в тому числі на себе відповідальність за проведення цієї жорсткої антикорупційної політики, бо це питання номер 1.
ParlaMint-UA_2014-09-16-m0.u36.p1.sent5	Безумовно сьогодні країна знаходиться у стані бойових дій, безумовно всіх хвилює ситуація, яка на Сході.
ParlaMint-UA_2014-09-16-m0.u36.p1.sent6	Але тим не менше, ми повинні паралельно з очищенням країни від терористичної навали говорити про очищення країни від корупційної навали для того, щоб сформувати сьогодні таке привабливе бізнес і інвестиційне середовище, яке дасть можливість після закінчення цієї війни відкрити Україну для інвестора.
ParlaMint-UA_2014-09-16-m0.u36.p1.sent7	Відкрити Україну для притоку зовнішніх інвестицій, які дадуть Україні якраз шанс на сильний економічний і соціальний розвиток.
ParlaMint-UA_2014-09-16-m0.u36.p1.sent8	Тому ми підтримуємо необхідну боротьбу з корупцією.
ParlaMint-UA_2014-09-16-m0.u36.p1.sent9	Ми готові взяти на себе відповідальність за проведення жорсткої антикорупційної нашої позиції в нашій державі.
ParlaMint-UA_2014-09-16-m0.u36.p1.sent10	І ми готові голосувати за цей законопроект всією фракцією.
ParlaMint-UA_2014-09-16-m0.u36.p1.sent11	Дякую за увагу.
ParlaMint-UA_2014-09-16-m0.u37.p1.sent1	Дякую.
ParlaMint-UA_2014-09-16-m0.u37.p2.sent1	Будь ласка, народний депутат Леонов від фракції "Свобода".
ParlaMint-UA_2014-09-16-m0.u38.p1.sent1	Прошу передати слово Осуховському.
ParlaMint-UA_2014-09-16-m0.u39.p1.sent1	Будь ласка, народний депутат Осуховський.
ParlaMint-UA_2014-09-16-m0.u40.p1.sent1	Олег Осуховський, Всеукраїнське об’єднання "Свобода", місто Рівне.
ParlaMint-UA_2014-09-16-m0.u40.p2.sent1	Пане Голово, панове депутати, брати та сестри українці!
ParlaMint-UA_2014-09-16-m0.u40.p2.sent2	Справді, ми вже один раз мали спробу проголосувати Закон "Про Національне антикорупційне бюро" це ще в травні 2013 року, коли лідери опозиції подали цей закон у Верховну Раду України.
ParlaMint-UA_2014-09-16-m0.u40.p2.sent3	Але, на жаль, цей закон не був проголосований.
ParlaMint-UA_2014-09-16-m0.u40.p2.sent4	Він був завалений тодішньою більшістю Партії регіонів, комуністами та їхніми поплічниками.
ParlaMint-UA_2014-09-16-m0.u40.p2.sent5	Звичайно, їм не потрібно було цього закону тоді, бо їм потрібно було займатися корупцією, нищити економіку, армію українську, і їм це вдалося.
ParlaMint-UA_2014-09-16-m0.u40.p2.sent6	І однозначно, ми мали ставити Закон "Про Національне антикорупційне бюро" зразу на наступний день після революції гідності.
ParlaMint-UA_2014-09-16-m0.u40.p2.sent7	Ми тоді не поставили.
ParlaMint-UA_2014-09-16-m0.u40.p2.sent8	І що ми маємо?
ParlaMint-UA_2014-09-16-m0.u40.p2.sent9	Маємо продовження корупції в нашій українській державі.
ParlaMint-UA_2014-09-16-m0.u40.p3.sent1	Фракція Всеукраїнського об’єднання "Свобода", звичайно, що буде підтримувати всі законопроекти, які сьогодні будуть висуватися про Національне антикорупційне бюро.
ParlaMint-UA_2014-09-16-m0.u40.p4.sent1	І однозначно ми маємо винищити корупцію на сьогоднішній день в Україні.
ParlaMint-UA_2014-09-16-m0.u40.p4.sent2	Винищити корупцію, бо міжнародні фінансові організації і інституції не дадуть жодної копійки сьогодні для України, бо вже більше 20 років вони фінансують, кредитують Україну, а потім невідомо де діваються ті гроші, зависають в офшорах, в кишенях, тобто більшість тих грошей розкрадається.
ParlaMint-UA_2014-09-16-m0.u40.p5.sent1	Законопроект про Національне антикорупційне бюро ми будемо сьогодні підтримувати, так само як будемо підтримувати Закон про люстрацію.
ParlaMint-UA_2014-09-16-m0.u40.p5.sent2	Ті два закони справді сьогодні є необхідні для української держави.
ParlaMint-UA_2014-09-16-m0.u40.p5.sent3	І однозначно, в тому законі кажеться, що ті всі працівники, які будуть працювати в Національному антикорупційному бюро, вони повинні бути захищені як соціально, так матеріально і фізично.
ParlaMint-UA_2014-09-16-m0.u40.p5.sent4	І ми будемо все робити для того, щоби так було, і корупція в нашій державі була нарешті подолана.
ParlaMint-UA_2014-09-16-m0.u40.p5.sent5	Дякую вам!
ParlaMint-UA_2014-09-16-m0.u40.p5.sent6	Слава Україні!
ParlaMint-UA_2014-09-16-m0.u41.p1.sent1	Народний депутат Павловський передає слово Андрію Кожем’якіну.
ParlaMint-UA_2014-09-16-m0.u42.p1.sent1	Шановний Головуючий, шановні колеги!
ParlaMint-UA_2014-09-16-m0.u42.p1.sent2	Фракція, вірніше так можна сказати партія "Батьківщина", яка сьогодні входить до фракції "Батьківщина", буде повністю, буде підтримувати звичайно ж і ці законопроекти.
ParlaMint-UA_2014-09-16-m0.u42.p1.sent3	Тому що всі мої колеги завжди послідовно відстоювали боротьбу з корупцією, створення антикорупційних бюро в Україні.
ParlaMint-UA_2014-09-16-m0.u42.p1.sent4	Ми голосували за всі законопроекти, які розглядала Верховна Рада, на жаль, вони не потрапляли у порядок денний, на жаль, нас не чули.
ParlaMint-UA_2014-09-16-m0.u42.p1.sent5	Як нас не чули і не чують сьогодні, у цій залі, можливо десь вище про законопроект, який вимагав від нас Європейський Союз.
ParlaMint-UA_2014-09-16-m0.u42.p1.sent6	Законопроект, який Україна давала слово, що він буде прийнятий ще до 29 листопада минулого року, тобто цей законопроект, який повинен бути як гарантія для Європи, що дійсно Україна сьогодні вибирає європейський шлях і шлях європейський для правоохоронних органів.
ParlaMint-UA_2014-09-16-m0.u42.p1.sent7	Я маю на увазі антикорупційний теж законопроект, який називається "Про прокуратуру".
ParlaMint-UA_2014-09-16-m0.u42.p1.sent8	Шановні колеги, він лежить вже на полиці в комітеті, на жаль, 6 місяців.
ParlaMint-UA_2014-09-16-m0.u42.p1.sent9	Тому що то один прокурор прийшов, йому не подобалось, тепер другий прокурор Генеральний прийшов, йому теж не подобається, що є європейська позиція і є позиція комітету, і є позиція тих, хто хоче боротися з корупцією.
ParlaMint-UA_2014-09-16-m0.u42.p1.sent10	Тобто, вона повністю реформує прокуратуру, вона прибирає всю корупційну складову.
ParlaMint-UA_2014-09-16-m0.u42.p1.sent11	Кому цього не хочеться сьогодні?
ParlaMint-UA_2014-09-16-m0.u42.p1.sent12	І навіть, на жаль, при нашій демократичній владі.
ParlaMint-UA_2014-09-16-m0.u42.p1.sent13	Тому звичайно, я хочу, щоб ми були послідовні, як завжди, тобто ми казали, що ми будемо боротися з корупцією, ми будемо боротися, ми казали про люстрацію.
ParlaMint-UA_2014-09-16-m0.u42.p1.sent14	Будь ласка, фракція "Батьківщини" і партія "Батьківщини" у фракції "Батьківщини" завжди голосувала за будь-який законопроект про люстрацію.
ParlaMint-UA_2014-09-16-m0.u42.p1.sent15	Тому за законопроект про люстрацію, за законопроект про прокуратуру, за проекти, які сьогодні нам пропонують наші колеги, ми будемо голосувати, в тому числі, і за урядовий проект, який представляв пан Петренко.
ParlaMint-UA_2014-09-16-m0.u42.p1.sent16	І ми будемо послідовні, я думаю, що ми підтримаємо цей законопроект.
ParlaMint-UA_2014-09-16-m0.u42.p1.sent17	Дякую.
ParlaMint-UA_2014-09-16-m0.u43.p1.sent1	Дякую.
ParlaMint-UA_2014-09-16-m0.u43.p1.sent2	Будь ласка, народний депутат Рудьковський дві хвилини і будемо приймати рішення.
ParlaMint-UA_2014-09-16-m0.u44.p1.sent1	Шановні народні депутати, той закон, який ми зараз розглядаємо, він надважливий, бо, коли в Україні протягом 20 останніх років було розкрадання державних бюджетів це була стабільність, зараз ми маємо умови війни.
ParlaMint-UA_2014-09-16-m0.u44.p1.sent2	В цей час, коли вся країна збирає кошти на бронежилети, на зимовий одяг для своїх синів, ми маємо кричущі факти в Міністерстві оборони, в інших міністерствах по розкраданню бюджетних коштів.
ParlaMint-UA_2014-09-16-m0.u44.p1.sent3	Про що можна говорити, якщо вже протягом останнього місяця встановлені кричущі факти порушень в "Укрзалізниці"?
ParlaMint-UA_2014-09-16-m0.u44.p1.sent4	Мені здається, прийшов той час, міняти не людей на посадах, прийшов час міняти систему.
ParlaMint-UA_2014-09-16-m0.u44.p2.sent1	Саме прийняття рішення про формування антикорупційного комітету може покласти той край, коли не буде корупції, в тому числі і політичної.
ParlaMint-UA_2014-09-16-m0.u44.p2.sent2	Бо ми маємо не тільки на центральному рівні, а на місцях ще більшу корупцію і про її всі мовчать, до неї звикли.
ParlaMint-UA_2014-09-16-m0.u44.p2.sent3	Звикли до того, що людям вчасно не виплачується заробітна плата.
ParlaMint-UA_2014-09-16-m0.u44.p2.sent4	Вчора ми зустрічалися з представниками профспілок міста Прилук з міністром фінансів.
ParlaMint-UA_2014-09-16-m0.u44.p2.sent5	Він нарешті відкрив очі, що три місяці не виплачена заробітна плата, а обласний рівень замовчує і каже, що вся заробітна плата виплачена.
ParlaMint-UA_2014-09-16-m0.u44.p2.sent6	І таких фактів по всіх регіонах України десятки, мені здається, що не потрібно думати про те, якщо ми проголосуємо антикорупційне бюро, то до нас прийдуть і провірять наші видатки.
ParlaMint-UA_2014-09-16-m0.u44.p2.sent7	Так, на жаль, думає більшість депутатів Верховної Ради.
ParlaMint-UA_2014-09-16-m0.u45.p1.sent1	Дайте завершити півхвилини.
ParlaMint-UA_2014-09-16-m0.u46.p1.sent1	яка не хоче голосувати за цей закон.
ParlaMint-UA_2014-09-16-m0.u46.p1.sent2	Якщо ми не подолаємо корупцію, то люди прийдуть до нас додому і у нас не буде що перевіряти, вони спалять домівки і вони вже візьмуть владу у свої руки.
ParlaMint-UA_2014-09-16-m0.u46.p1.sent3	Потрібно голосувати і не відкладати на потім.
ParlaMint-UA_2014-09-16-m0.u47.p1.sent1	Шановні колеги, я хочу порадитись з вами, увага, ви розумієте, що ми зараз дуже важливе прийняли рішення щодо ратифікації Угоди з Європейським Союзом – це принципово важливо для нас.
ParlaMint-UA_2014-09-16-m0.u47.p1.sent2	В той же час ратифікація передбачає план конкретних дій, а один з головних моментів цього плану – це безумовна боротьба з корупцією і я зараз дивлюсь на зал у нас багато депутатів так втомились голосувати за ратифікацію, що відсутні зараз під час прийняття важливого рішення, які наповнюють конкретним змістом цю ратифікацію.
ParlaMint-UA_2014-09-16-m0.u47.p1.sent3	Саме тому у мене конкретна пропозиція, шановні колеги, щоб ми перенесли голосування на чотири години, колеги увага.
ParlaMint-UA_2014-09-16-m0.u47.p1.sent4	А зараз у нас.
ParlaMint-UA_2014-09-16-m0.u47.p1.sent5	колеги, я раджусь з вами, заспокойтесь, будь ласка, то я бачу один самий головний борець з корупцією тут виступає.
ParlaMint-UA_2014-09-16-m0.u47.p1.sent6	Будь ласка, заспокойтесь, я прошу, колеги у нас є ще два закони (4780) і (4781).
ParlaMint-UA_2014-09-16-m0.u47.p1.sent7	До мене підходив голова комітету Чумак Віктор Васильович і говорив, що відпрацьований один інтегральний закон, але його не можна внести поки ці закони стоять в порядку денному, може шановні колеги зараз їх поставлю, щоб ми якби їх не підтримали, а вийшли після обіду на інтегральні закони.
ParlaMint-UA_2014-09-16-m0.u47.p1.sent8	Олександр Рафкатович, підтримуємо цю ідею?
ParlaMint-UA_2014-09-16-m0.u47.p1.sent9	Не підтримуєте.
ParlaMint-UA_2014-09-16-m0.u47.p2.sent1	Тобто ви пропонуєте обговорювати їх по повній програм?.
ParlaMint-UA_2014-09-16-m0.u47.p2.sent2	Так я розумію.
ParlaMint-UA_2014-09-16-m0.u47.p3.sent1	Шановні колеги, тоді будемо це робити після перерви.
ParlaMint-UA_2014-09-16-m0.u47.p3.sent2	А зараз я закриваю засідання ранкове.
ParlaMint-UA_2014-09-16-m0.u47.p4.sent1	Шановні колеги, я ще раз кажу, автор наполягає виступати і обговорювати це питання.
ParlaMint-UA_2014-09-16-m0.u47.p5.sent1	Шановні колеги, я пропоную наступним чином – от голова комітету наполягає, Олександр Рафкатович Абдуллін наполягає на виступі з цього закону, давайте дамо йому слово.
ParlaMint-UA_2014-09-16-m0.u47.p6.sent1	Олександр Рафкатович?
ParlaMint-UA_2014-09-16-m0.u47.p6.sent2	Немає.
ParlaMint-UA_2014-09-16-m0.u47.p7.sent1	Колеги, я можу поставити на голосування, щоб ми їх фактично зняли з розгляду?
ParlaMint-UA_2014-09-16-m0.u47.p7.sent2	Можу.
ParlaMint-UA_2014-09-16-m0.u48.p1.sent1	Так.
ParlaMint-UA_2014-09-16-m0.u48.p1.sent2	Ні-ні, в першому читанні, щоб зняли з розгляду, тому що вноситься єдиний інтегральний закон.
ParlaMint-UA_2014-09-16-m0.u48.p1.sent3	Розумієте?
ParlaMint-UA_2014-09-16-m0.u48.p2.sent1	Тому шановні колеги, я прошу 4780 про Національне бюро антикорупційних розслідувань.
ParlaMint-UA_2014-09-16-m0.u48.p2.sent2	Автор Чумак Віктор Васильович пропонує його зняти, ми можемо це зробити шляхом голосування не підтримавши його.
ParlaMint-UA_2014-09-16-m0.u48.p2.sent3	Немає заперечень?
ParlaMint-UA_2014-09-16-m0.u48.p2.sent4	Немає.
ParlaMint-UA_2014-09-16-m0.u48.p3.sent1	Прошу голосувати щодо прийняття в першому читанні.
ParlaMint-UA_2014-09-16-m0.u48.p3.sent2	Прошу голосувати.
ParlaMint-UA_2014-09-16-m0.u48.p4.sent1	За-93
ParlaMint-UA_2014-09-16-m0.u48.p5.sent1	Рішення не прийнято.
ParlaMint-UA_2014-09-16-m0.u48.p6.sent1	Будь ласка, 4780-1.
ParlaMint-UA_2014-09-16-m0.u48.p6.sent2	Прошу шановні колеги, я можу дати можливість автору доповісти закон, але я бачу, що автора немає зараз в залі.
ParlaMint-UA_2014-09-16-m0.u48.p7.sent1	Прошу голосувати щодо підтримки в першому читанні цього закону.
ParlaMint-UA_2014-09-16-m0.u48.p8.sent1	За-105
ParlaMint-UA_2014-09-16-m0.u48.p9.sent1	Рішення не прийнято.
ParlaMint-UA_2014-09-16-m0.u48.p10.sent1	Шановні колеги, зараз я для протоколу даю доручення голові комітету Чумаку Віктору Васильовичу провести засідання комітету і подати після 16 години інтегральний закон, який стосується Національного бюро антикорупційних розслідувань.
ParlaMint-UA_2014-09-16-m0.u48.p10.sent2	А зараз, шановні колеги, я оголошую перерву в нашій роботі до 16 години.
ParlaMint-UA_2014-09-16-m0.u48.p10.sent3	Дуже прошу всіх депутатів своєчасно приходити до сесійної зали.
