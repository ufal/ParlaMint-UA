id	text
ParlaMint-UA_2014-03-27-m0.u1.p1.sent1	Доброго ранку, шановні народні депутати, прошу сідати на свої робочі місця.
ParlaMint-UA_2014-03-27-m0.u1.p1.sent2	Давайте проведемо реєстрацію.
ParlaMint-UA_2014-03-27-m0.u1.p2.sent1	Прошу включити систему "Рада".
ParlaMint-UA_2014-03-27-m0.u1.p3.sent1	Зареєструвалося в залі 306 народних депутатів.
ParlaMint-UA_2014-03-27-m0.u1.p3.sent2	Верховна Рада розпочинає своє засідання.
ParlaMint-UA_2014-03-27-m0.u1.p4.sent1	Шановні колеги, я хочу надати інформацію нашим громадянам і шановним колегам, що, як і ми обіцяли, Україна вжила заходи, і генерал-майор Воронченко, полковник Мамчур, підполковник Делятицький, майор Ломтєв вже на свободі.
ParlaMint-UA_2014-03-27-m0.u1.p4.sent2	Давайте привітаємо цих мужній людей.
ParlaMint-UA_2014-03-27-m0.u1.p5.sent1	Я хочу зробити оголошення.
ParlaMint-UA_2014-03-27-m0.u1.p5.sent2	Згідно з поданою заявою і та відповідно до частини третьої статті 60 Регламенту Верховної Ради, повідомляю про входження народного депутата Ревенка Анатолія Дмитровича до складу депутатської фракції політичної партії "УДАР".
ParlaMint-UA_2014-03-27-m0.u1.p5.sent3	Привітайте депутата.
ParlaMint-UA_2014-03-27-m0.u1.p6.sent1	Шановні народні депутати, у нас сьогодні дуже відповідальний день.
ParlaMint-UA_2014-03-27-m0.u1.p6.sent2	Сьогодні уряд презентує антикризові заходи, це перший пакет найважливіших законодавчих актів, які необхідно прийняти нашому парламенту.
ParlaMint-UA_2014-03-27-m0.u1.p7.sent1	Я прошу, шановні колеги, сісти на свої місця і підтримати пропозицію Кабінету Міністрів щодо включення до порядку денного сесії проекту Закону (реєстраційний номер 4576) про запобігання фінансовій катастрофі та створення передумов для економічного зростання в Україні і проект Закону про внесення змін до Закону України "Про Державний бюджет на 2014 рік" (реєстраційний номер 4575).
ParlaMint-UA_2014-03-27-m0.u1.p8.sent1	Шановні колеги, я можу поставити на голосування, щоб Верховна Рада підтримала включення цих законів до порядку денного?
ParlaMint-UA_2014-03-27-m0.u1.p8.sent2	І після цього я би надав слово Прем’єр-міністру України для їх презентації.
ParlaMint-UA_2014-03-27-m0.u1.p8.sent3	Поки закони, один закон уже розтиражований, поки буде виступати Прем’єр-міністр, ми роздамо народним депутатам всі закони.
ParlaMint-UA_2014-03-27-m0.u1.p9.sent1	Що стосується подальшої роботи, шановні колеги, що стосується подальшої роботи.
ParlaMint-UA_2014-03-27-m0.u1.p9.sent2	Пропозиція наступна, ця пропозиція обговорювалась вчора з керівниками депутатських фракцій.
ParlaMint-UA_2014-03-27-m0.u1.p10.sent1	Прем’єр-міністр робить презентацію, надає інформацію, не приховує нічого перед Верховною Радою і українським народом.
ParlaMint-UA_2014-03-27-m0.u1.p10.sent2	Відповідає на питання народних депутатів.
ParlaMint-UA_2014-03-27-m0.u1.p10.sent3	І ми робимо перерву до 16-ї години для того, щоб можна було детально ознайомитись із законами.
ParlaMint-UA_2014-03-27-m0.u1.p10.sent4	Прем’єр-міністр і міністри готові зустрічатись з фракціями.
ParlaMint-UA_2014-03-27-m0.u1.p10.sent5	І я би просив, щоби засідання фракцій відбулись, тому що надто важливі ці питання і надто відповідальне сьогоднішнє наше рішення, а також були проведені відповідні профільні комітети, які відповідають за бюджетні, податкові, митні та інші питання, які внесені до порядку денного.
ParlaMint-UA_2014-03-27-m0.u1.p10.sent6	І о 16-й годині ми би почали розгляд цих питань і голосування.
ParlaMint-UA_2014-03-27-m0.u1.p11.sent1	Саме тому, шановні колеги, є пропозиція зараз підтримати включення до порядку денного цих двох законів, після цього надати слово для їх презентації Прем’єр-міністру.
ParlaMint-UA_2014-03-27-m0.u1.p12.sent1	Прошу сісти на свої робочі місця і підтримати.
ParlaMint-UA_2014-03-27-m0.u1.p12.sent2	Я прошу підтримати, я надам вам потім слово.
ParlaMint-UA_2014-03-27-m0.u1.p12.sent3	І підтримати цю пропозицію.
ParlaMint-UA_2014-03-27-m0.u1.p12.sent4	Прошу проголосувати включення до порядку денного проектів (реєстраційний номер 4576, 4575).
ParlaMint-UA_2014-03-27-m0.u1.p12.sent5	Прошу підтримати, шановні колеги.
ParlaMint-UA_2014-03-27-m0.u1.p13.sent1	За-220
ParlaMint-UA_2014-03-27-m0.u1.p14.sent1	Рішення не прийнято.
ParlaMint-UA_2014-03-27-m0.u1.p15.sent1	Шановні колеги, є питання до порядку денного, або депутати не зрозуміли відповідальності, яка на кожному з нас сьогодні лежить за ситуацію в країні.
ParlaMint-UA_2014-03-27-m0.u1.p16.sent1	Будь ласка, по фракціях включіть.
ParlaMint-UA_2014-03-27-m0.u1.p16.sent2	Партія регіонів - 1, "Батьківщина" - 74, "УДАР Кличка" - 28, "Економічний розвиток" - 27.
ParlaMint-UA_2014-03-27-m0.u1.p16.sent3	"Суверенна Україна" - 29, "Свобода" - 33, Компартія - 0, позафракційні - 28.
ParlaMint-UA_2014-03-27-m0.u1.p17.sent1	Шановні колеги, я прошу сісти на свої робочі місця і припинити ходьбу по залу.
ParlaMint-UA_2014-03-27-m0.u1.p17.sent2	Йдеться про життя наших громадян, про існування країни в кінці-кінців!
ParlaMint-UA_2014-03-27-m0.u1.p17.sent3	Будь ласка, сядьте і голосуйте!
ParlaMint-UA_2014-03-27-m0.u1.p18.sent1	Я ставлю повторно на голосування питання щодо включення до порядку денного проекту Закону про запобігання фінансової катастрофи та створення передумов для економічного зростання в Україні, а також проект Закону про внесення змін до Закону "Про Державний бюджет України на 2014 рік".
ParlaMint-UA_2014-03-27-m0.u1.p19.sent1	Прошу голосувати щодо включення до порядку денного.
ParlaMint-UA_2014-03-27-m0.u1.p20.sent1	За-221
ParlaMint-UA_2014-03-27-m0.u1.p21.sent1	Рішення не прийнято.
ParlaMint-UA_2014-03-27-m0.u1.p22.sent1	По фракціям.
ParlaMint-UA_2014-03-27-m0.u1.p22.sent2	Будь ласка, запишіться на виступ.
ParlaMint-UA_2014-03-27-m0.u1.p22.sent3	І я прошу показати результати голосування по фракціям.
ParlaMint-UA_2014-03-27-m0.u1.p23.sent1	Партія регіонів – 0, "Батьківщина" – 76, "УДАР" – 29, "Економічний розвиток" – 27, "Суверенна Україна" – 30, "Свобода" – 33, позафракційні – 26.
ParlaMint-UA_2014-03-27-m0.u1.p24.sent1	Будь ласка, "Економічний розвиток", Журавський, народний депутат.
ParlaMint-UA_2014-03-27-m0.u2.p1.sent1	Шановні колеги, очевидно і на часі виховна робота з керівниками фракцій і груп, і індивідуально депутатів, які входять в коаліцію.
ParlaMint-UA_2014-03-27-m0.u2.p1.sent2	Де ці люди, - я запитую?
ParlaMint-UA_2014-03-27-m0.u2.p1.sent3	Чому вони не ходять на роботу?
ParlaMint-UA_2014-03-27-m0.u2.p1.sent4	Чи вони не дисципліновані?
ParlaMint-UA_2014-03-27-m0.u2.p1.sent5	Наведіть порядок, будь ласка.
ParlaMint-UA_2014-03-27-m0.u2.p1.sent6	Дякую.
ParlaMint-UA_2014-03-27-m0.u3.p1.sent1	Я думаю, пан Журавський, і до своєї групи також треба ставити такі питання.
ParlaMint-UA_2014-03-27-m0.u3.p2.sent1	Будь ласка, від фракції "Батьківщина" народний депутат Бондаренко.
ParlaMint-UA_2014-03-27-m0.u4.p1.sent1	Прошу передати слово Соболєву.
ParlaMint-UA_2014-03-27-m0.u5.p1.sent1	Включіть мікрофон народного депутата Соболєва.
ParlaMint-UA_2014-03-27-m0.u6.p1.sent1	Шановні колеги, по-перше, тут декілька моїх колег звернулися, у них не спрацювали кнопки для голосування, от підняли руку.
ParlaMint-UA_2014-03-27-m0.u6.p2.sent1	По-друге, наша пропозиція є наступна.
ParlaMint-UA_2014-03-27-m0.u6.p2.sent2	Ми розуміємо, що нам треба почати процес обговорення.
ParlaMint-UA_2014-03-27-m0.u6.p2.sent3	Для того, щоб почати цей процес обговорення, ми повинні включити ці питання в порядок денний.
ParlaMint-UA_2014-03-27-m0.u6.p3.sent1	Далі, наскільки я знаю, заплановані зустрічі Прем’єра і фінансово-економічного блоку з усіма фракціями.
ParlaMint-UA_2014-03-27-m0.u6.p3.sent2	Ми не зможемо навіть проводити тоді ці зустрічі, якщо не включимо в порядок денний.
ParlaMint-UA_2014-03-27-m0.u6.p4.sent1	Тому наша пропозиція є наступна: ми включаємо в порядок денний ці питання, далі обговорюємо у фракціях, в комітетах і повертаємось до порядку розгляду в той час, коли визначать комітети і фракції.
ParlaMint-UA_2014-03-27-m0.u6.p4.sent2	Дякую.
ParlaMint-UA_2014-03-27-m0.u7.p1.sent1	Дякую.
ParlaMint-UA_2014-03-27-m0.u7.p1.sent2	Будь ласка, народний депутат Мирний передає народному депутату Тягнибоку слово.
ParlaMint-UA_2014-03-27-m0.u7.p1.sent3	Включіть мікрофон Олега Тягнибока.
ParlaMint-UA_2014-03-27-m0.u8.p1.sent1	Дякую.
ParlaMint-UA_2014-03-27-m0.u8.p1.sent2	Олег Тягнибок, фракція Всеукраїнського об’єднання "Свобода".
ParlaMint-UA_2014-03-27-m0.u8.p2.sent1	Шановне товариство, я дуже прошу, щоб ви звернули увагу, що зараз робиться в українському парламенті.
ParlaMint-UA_2014-03-27-m0.u8.p2.sent2	В першу чергу звертаюся до наших виборців, до всіх українців, Партія регіонів і комуністи навмисно не голосують не просто за цей законопроект, а за те, щоб не вносити його в порядок денний.
ParlaMint-UA_2014-03-27-m0.u8.p2.sent3	А знаєте, чому?
ParlaMint-UA_2014-03-27-m0.u8.p2.sent4	Бо це вони протягом чотирьох років розкрадали державну скарбницю, сьогодні державна скарбниця пуста, вони бояться, щоб Прем’єр-міністр назвав правдиві цифри, в що перетворилася сьогодні українська економіка.
ParlaMint-UA_2014-03-27-m0.u8.p2.sent5	І, пропонуючи реальні кроки з цієї просто жахливою, надкритичної ситуації, для виходу з цієї кризи, вони не те, що бояться взяти відповідальність на себе, вони потім будуть розказувати про необхідні скорочення тарифів, соціальних послуг і таке інше.
ParlaMint-UA_2014-03-27-m0.u8.p2.sent6	А це все відбулося саме через їхню.
ParlaMint-UA_2014-03-27-m0.u9.p1.sent1	Дайте завершити виступ.
ParlaMint-UA_2014-03-27-m0.u10.p1.sent1	а це все відбулося саме через їхню бандитську політику.
ParlaMint-UA_2014-03-27-m0.u10.p1.sent2	Звичайно, що ми проголосуємо, скільки треба буде голосувати, проголосуємо за внесення в порядок денний, але народ України має побачити оте фарисейство Партії регіонів і комуністів, які спочатку розікрали, які награбастали, які збагатилися за рахунок народу, а тепер навіть не тиснуть кнопки, щоб внести в порядок денний.
ParlaMint-UA_2014-03-27-m0.u10.p1.sent3	Боягузи, голосуйте, бо народ буде реагувати на вашу бездіяльність і підлість.
ParlaMint-UA_2014-03-27-m0.u10.p2.sent1	Слава Україні!
ParlaMint-UA_2014-03-27-m0.u11.p1.sent1	Народний депутат Дудка, "Суверенна європейська Україна".
ParlaMint-UA_2014-03-27-m0.u12.p1.sent1	Дудка Володимир, "Суверенна європейська Україна".
ParlaMint-UA_2014-03-27-m0.u12.p1.sent2	Прошу передати слово Віктору Бондарю.
ParlaMint-UA_2014-03-27-m0.u13.p1.sent1	Включіть мікрофон, Віктора Бондаря, народного депутата.
ParlaMint-UA_2014-03-27-m0.u14.p1.sent1	Шановний Олександр Валентинович!
ParlaMint-UA_2014-03-27-m0.u14.p1.sent2	Шановні депутати!
ParlaMint-UA_2014-03-27-m0.u14.p1.sent3	Група "Суверена європейська Україна" голосувала за включення даних законопроектів в порядок денний, но у нас є питання.
ParlaMint-UA_2014-03-27-m0.u14.p2.sent1	По-перше, законопроекти тільки зараз в обмеженій кількості роздавались в кулуарах, ми не бачили реальних цифр, ми не бачили реальних показників і не було можливості нормально попрацювати з документами.
ParlaMint-UA_2014-03-27-m0.u14.p3.sent1	Друге.
ParlaMint-UA_2014-03-27-m0.u14.p3.sent2	Ми бачимо і чуємо, що законопроектом передбачено радикальне збільшення фіскальних заходів і так далі.
ParlaMint-UA_2014-03-27-m0.u14.p3.sent3	Ми маємо побачити одночасно проект реформ і документів, які покажуть, як будуть відбуватися реформи по податковій системі, по інших напрямках, що ми даємо взамін, де ми полегшимо економіку, де ми робимо дерегуляцію, де ми зменшимо навантаження на бізнес і де ми відкриваємо нові можливості для України.
ParlaMint-UA_2014-03-27-m0.u14.p4.sent1	Друге.
ParlaMint-UA_2014-03-27-m0.u14.p4.sent2	Які очікування по праці з міжнародними організаціями фінансовими, щоб ми розуміли, які реальні показники.
ParlaMint-UA_2014-03-27-m0.u15.p1.sent1	Шановні колеги, я нагадаю ще раз, що йдеться про включення законопроектів до порядку денного і на всі питання, які ви зараз задаєте, буде відповідь Прем’єр-міністра в його вступному слові і про реформи, і про проблеми.
ParlaMint-UA_2014-03-27-m0.u15.p1.sent2	Я щиро дивуюсь тому, що іде блокування навіть включення цих питань, а це життєдіяльність країни, це пенсії і зарплати наших громадян, це існування держави.
ParlaMint-UA_2014-03-27-m0.u15.p1.sent3	Іде блокування навіть включення до порядку денного і я вважаю, що це свідома провокація проти України.
ParlaMint-UA_2014-03-27-m0.u15.p2.sent1	Будь ласка, народний депутат Агафонова, фракція "УДАР".
ParlaMint-UA_2014-03-27-m0.u16.p1.sent1	Прошу передати слово Ірині Геращенко.
ParlaMint-UA_2014-03-27-m0.u17.p1.sent1	Будь ласка, включить мікрофон Ірини Геращенко.
ParlaMint-UA_2014-03-27-m0.u18.p1.sent1	Шановні колеги, в першу чергу мені хочеться звернутися до всіх членів коаліції і сказати, що ми засуджуємо тих, хто сьогодні пропускає цей робочій день і кого немає зараз в сесійній залі.
ParlaMint-UA_2014-03-27-m0.u18.p1.sent2	Наша висока відповідальність – бути тут і підтримувати рішення, необхідні для стабілізації ситуації в державі.
ParlaMint-UA_2014-03-27-m0.u18.p2.sent1	Друге.
ParlaMint-UA_2014-03-27-m0.u18.p2.sent2	Шановний пане Голово, ми просимо вас чути так само вулицю і обов’язково включити сьогодні до порядку денного законопроект 4238 про утилізаційний збір, це є дуже важливо і воно так само працює на підтримку українського бізнесу, який має платити податки, малого і середнього.
ParlaMint-UA_2014-03-27-m0.u18.p3.sent1	І третє.
ParlaMint-UA_2014-03-27-m0.u18.p3.sent2	От ви знаєте, сьогодні тут з’явився в сесійній залі після двох місяців відсутності "вождь краснокожих", які прогулюють парламент і не працюють.
ParlaMint-UA_2014-03-27-m0.u18.p3.sent3	Чому це відбувається?
ParlaMint-UA_2014-03-27-m0.u18.p3.sent4	Може, тому що ніхто не покараний: ані за сепаратизм, ані за всю підривну діяльність проти держави?
ParlaMint-UA_2014-03-27-m0.u18.p3.sent5	Весь "Мордор" сьогодні підняв голову.
ParlaMint-UA_2014-03-27-m0.u18.p3.sent6	Партія регіонів і комуністів знову намагаються, дійсно, зірвати ситуацію в державі і.
ParlaMint-UA_2014-03-27-m0.u19.p1.sent1	Дайте завершити виступ.
ParlaMint-UA_2014-03-27-m0.u20.p1.sent1	Ви знаєте, нас лякали дочасними виборами місяць тому.
ParlaMint-UA_2014-03-27-m0.u20.p1.sent2	То, може, якщо парламент не працює, варто йти на ці дочасні вибори?
ParlaMint-UA_2014-03-27-m0.u20.p1.sent3	І щоб український народ оцьому "Мордору" дав відповідь на те, чи достойні вони, чи мають право тут знаходитися.
ParlaMint-UA_2014-03-27-m0.u20.p2.sent1	І ще.
ParlaMint-UA_2014-03-27-m0.u20.p2.sent2	Ми просимо вас поставити зараз на голосування віддачу мандатів тих депутатів, які написали на складання мандату, тому що вони призначені на посади в виконавчій влади, щоб інші депутати зайшли, від "УДАРу" в тому числі, і могли голосувати.
ParlaMint-UA_2014-03-27-m0.u20.p3.sent1	Наша фракція хоче голосувати.
ParlaMint-UA_2014-03-27-m0.u20.p3.sent2	Аверченко написав заяву, просимо поставити її на голосування.
ParlaMint-UA_2014-03-27-m0.u20.p3.sent3	Дякую.
ParlaMint-UA_2014-03-27-m0.u21.p1.sent1	Добре.
ParlaMint-UA_2014-03-27-m0.u21.p2.sent1	Будь ласка, народний депутат Єфремов, Партія регіонів.
ParlaMint-UA_2014-03-27-m0.u22.p1.sent1	Спасибо, Александр Валентинович.
ParlaMint-UA_2014-03-27-m0.u22.p2.sent1	Уважаемые коллеги и уважаемые представители провластной коалиции!
ParlaMint-UA_2014-03-27-m0.u22.p2.sent2	Когда вы были в оппозиции, устраивали истерику, это еще каким-то образом можно объяснить.
ParlaMint-UA_2014-03-27-m0.u22.p2.sent3	Сегодня у вас 300 голосов, вы имеете возможность проголосовать за любое решение, поэтому не надо с больной головы на здоровую перекладывать свою ответственность.
ParlaMint-UA_2014-03-27-m0.u22.p3.sent1	Теперь что касается непосредственно вопроса, который мы рассматриваем.
ParlaMint-UA_2014-03-27-m0.u22.p3.sent2	Александр Валентинович, необходимо прекращать практику, когда мы ставим в повестку дня вопросы, которые депутаты в глаза еще не видели, и говорить: "Давайте их включим в повестку дня".
ParlaMint-UA_2014-03-27-m0.u22.p3.sent3	Давайте мы посмотрим, а потом будем определяться: включать в повестку дня эти вопросы или нет.
ParlaMint-UA_2014-03-27-m0.u22.p3.sent4	Потому что по тем данным, которые у нас есть, первоочередные – это не антикризисные меры, это антинародные меры, которые за счет простого народа решают все проблемы.
ParlaMint-UA_2014-03-27-m0.u22.p3.sent5	Спасибо.
ParlaMint-UA_2014-03-27-m0.u23.p1.sent1	Народний депутат Ляшко, будь ласка.
ParlaMint-UA_2014-03-27-m0.u24.p1.sent1	Олег Ляшко, Радикальна партія.
ParlaMint-UA_2014-03-27-m0.u24.p2.sent1	Шановні громадяни України!
ParlaMint-UA_2014-03-27-m0.u24.p2.sent2	Перше питання, яке пропонується розглянути сьогодні в парламенті: про запобігання фінансової катастрофи та створення передумов для економічного зростання в Україні.
ParlaMint-UA_2014-03-27-m0.u24.p2.sent3	А причини цієї катастрофи – це Партія регіонів і партія комуністів.
ParlaMint-UA_2014-03-27-m0.u24.p3.sent1	Ви довели країну до ручки!
ParlaMint-UA_2014-03-27-m0.u24.p3.sent2	Ви її пограбували!
ParlaMint-UA_2014-03-27-m0.u24.p3.sent3	Ваша банда на чолі з Януковичем за останні 4 роки вивела з України 70 мільярдів доларів!
ParlaMint-UA_2014-03-27-m0.u24.p4.sent1	Єфремов, на ваших підпільних копанках на Луганщині гинуть люди!
ParlaMint-UA_2014-03-27-m0.u24.p4.sent2	Ви мільйони кладете собі до кишені, фінансуєте сепаратистів, і ви тут нам лекції читаєте?!
ParlaMint-UA_2014-03-27-m0.u24.p4.sent3	Ви вбили "Сотню небесну", ви за це не відповіли!
ParlaMint-UA_2014-03-27-m0.u24.p4.sent4	І тому ваше завдання – ви або голосуйте, або допомагайте нам рятувати країну від тієї катастрофи, до якої ви довели, або йдіть звідси к чортовій матері, прямо в тюрму за ті злочини перед українським народом.
ParlaMint-UA_2014-03-27-m0.u24.p5.sent1	Слава Україні!
ParlaMint-UA_2014-03-27-m0.u25.p1.sent1	Шановні колеги!
ParlaMint-UA_2014-03-27-m0.u25.p1.sent2	Я можу ще раз ставити на голосування питання?
ParlaMint-UA_2014-03-27-m0.u25.p2.sent1	Я ще раз питаю, я можу ставити на голосування ще раз?
ParlaMint-UA_2014-03-27-m0.u25.p2.sent2	Включіть мікрофон народного депутата Лабунської.
ParlaMint-UA_2014-03-27-m0.u25.p3.sent1	На засідання Верховної Ради, панове комуністи, треба ходити і тоді будете слово отримувати!
ParlaMint-UA_2014-03-27-m0.u25.p3.sent2	Будь ласка.
ParlaMint-UA_2014-03-27-m0.u26.p1.sent1	Олександре Валентиновичу!
ParlaMint-UA_2014-03-27-m0.u26.p1.sent2	Ви йшли сьогодні всі на роботу до Верховної Ради, ви бачили, що знов вийшли люди.
ParlaMint-UA_2014-03-27-m0.u26.p1.sent3	Скажіть мені, будь ласка, де 4238-1, що ми казали, і де сьогодні 4378-1 щодо відновлення до довіри судової влади.
ParlaMint-UA_2014-03-27-m0.u26.p2.sent1	Ми знаємо, що робляться провокації.
ParlaMint-UA_2014-03-27-m0.u26.p2.sent2	Ми два тижні працювали з групою всіх депутатів і з членами Ради Європи.
ParlaMint-UA_2014-03-27-m0.u26.p2.sent3	Вчора комітет проголосував за "в першому і в цілому".
ParlaMint-UA_2014-03-27-m0.u26.p2.sent4	Скажіть мені, будь ласка, які реформи, коли суди сьогодні в тих же руках, які були раніше?
ParlaMint-UA_2014-03-27-m0.u26.p2.sent5	Все, що приймете, відмінять в цих судах.
ParlaMint-UA_2014-03-27-m0.u26.p2.sent6	Будь ласка, 4378-1 – в порядок денний.
ParlaMint-UA_2014-03-27-m0.u26.p3.sent1	Дякую.
ParlaMint-UA_2014-03-27-m0.u27.p1.sent1	Дякую.
ParlaMint-UA_2014-03-27-m0.u27.p2.sent1	Шановні колеги, у нас, дійсно, є величезна кількість законів, які треба негайно приймати.
ParlaMint-UA_2014-03-27-m0.u27.p2.sent2	Але без економічної стабілізації ситуації в країні всі ці закони працювати не будуть.
ParlaMint-UA_2014-03-27-m0.u27.p2.sent3	Тому я, колеги, ще раз ставлю питання на голосування і прошу заспокоїтись і підтримати включення цього питання до порядку денного нашого засідання.
ParlaMint-UA_2014-03-27-m0.u27.p2.sent4	Прошу сісти на свої місця.
ParlaMint-UA_2014-03-27-m0.u27.p2.sent5	Колеги, я звертаюся до всіх народних депутатів!
ParlaMint-UA_2014-03-27-m0.u27.p2.sent6	Пане Іванчук, будь ласка, на свої місця сядьте – будемо голосувати включення до порядку денного.
ParlaMint-UA_2014-03-27-m0.u27.p2.sent7	Голосніше!
ParlaMint-UA_2014-03-27-m0.u27.p2.sent8	Вас не чують на вулиці.
ParlaMint-UA_2014-03-27-m0.u27.p3.sent1	Я прошу підтримати включення до порядку денного проектів Законів № 4576 і 4575.
ParlaMint-UA_2014-03-27-m0.u27.p3.sent2	Прошу голосувати.
ParlaMint-UA_2014-03-27-m0.u27.p4.sent1	За-239
ParlaMint-UA_2014-03-27-m0.u27.p5.sent1	Рішення прийнято.
ParlaMint-UA_2014-03-27-m0.u27.p6.sent1	Шановні колеги, я хочу.
ParlaMint-UA_2014-03-27-m0.u27.p7.sent1	По фракціях, будь ласка, покажіть.
ParlaMint-UA_2014-03-27-m0.u27.p7.sent2	Партія регіонів – 0, "Батьківщина" – 81, "УДАР" – 35, "Економічний розвиток" – 29, "Суверенна європейська Україна" – 30, "Свобода" – 34, Компартія – 0, позафракційні – 30.
ParlaMint-UA_2014-03-27-m0.u27.p8.sent1	Шановні колеги!
ParlaMint-UA_2014-03-27-m0.u27.p8.sent2	Я бачу знову руки, які підняли народні депутати, але я би вважав за необхідне надати слово Прем’єр-міністру і потім можна буде задати питання, можна буде поставити питання Прем’єр-міністру або членам уряду.
ParlaMint-UA_2014-03-27-m0.u27.p8.sent3	Працюємо?
ParlaMint-UA_2014-03-27-m0.u27.p8.sent4	Але перед тим, як надати слово Прем’єр-міністру.
ParlaMint-UA_2014-03-27-m0.u27.p8.sent5	Перед тим.
ParlaMint-UA_2014-03-27-m0.u28.p1.sent1	Сядьте на місце, будь ласка.
ParlaMint-UA_2014-03-27-m0.u28.p1.sent2	На місце сядьте, будь ласка!
ParlaMint-UA_2014-03-27-m0.u28.p2.sent1	Тому я ще раз прошу, шановні колеги, перед тим як надати слово Прем’єр-міністру, я би просив, щоб Верховна Рада прийняла рішення, що ми будемо працювати сьогодні (депутат Рудьковський це пропонував), поки ми не приймемо рішення з цих питань, щодо продовження засідання парламенту.
ParlaMint-UA_2014-03-27-m0.u28.p2.sent2	Прошу народних депутатів.
ParlaMint-UA_2014-03-27-m0.u28.p2.sent3	Андрій Володимирович!
ParlaMint-UA_2014-03-27-m0.u28.p2.sent4	Я прошу колег сісти на місця – будемо голосувати.
ParlaMint-UA_2014-03-27-m0.u28.p2.sent5	Пане Іванчук, сядьте на місце, будь ласка!
ParlaMint-UA_2014-03-27-m0.u28.p3.sent1	Колеги, я прошу сісти на свої робочі місця і підтримати пропозицію, що ми будемо працювати.
ParlaMint-UA_2014-03-27-m0.u28.p3.sent2	Я дам репліку.
ParlaMint-UA_2014-03-27-m0.u28.p3.sent3	Після голосування дам репліку пану Єфремову.
ParlaMint-UA_2014-03-27-m0.u28.p3.sent4	Що ми будемо працювати, поки не приймемо рішення з цих питань сьогодні.
ParlaMint-UA_2014-03-27-m0.u28.p3.sent5	Я дам слово.
ParlaMint-UA_2014-03-27-m0.u28.p4.sent1	Прошу голосувати, підтримати цю пропозицію.
ParlaMint-UA_2014-03-27-m0.u28.p4.sent2	Прошу голосувати.
ParlaMint-UA_2014-03-27-m0.u28.p5.sent1	За-233
ParlaMint-UA_2014-03-27-m0.u28.p6.sent1	Рішення прийнято.
ParlaMint-UA_2014-03-27-m0.u28.p7.sent1	Будь ласка, для репліки я надаю слово пану Єфремову.
ParlaMint-UA_2014-03-27-m0.u29.p1.sent1	Уважаемый Александр Валентинович!
ParlaMint-UA_2014-03-27-m0.u29.p1.sent2	Первое.
ParlaMint-UA_2014-03-27-m0.u29.p1.sent3	Я бы вас попросил бы не нарушать Регламент.
ParlaMint-UA_2014-03-27-m0.u29.p1.sent4	Я подчеркиваю, что Регламент – это закон в нашем государстве, а вы его сегодня дважды нарушили.
ParlaMint-UA_2014-03-27-m0.u29.p1.sent5	Это первое.
ParlaMint-UA_2014-03-27-m0.u29.p2.sent1	Второе.
ParlaMint-UA_2014-03-27-m0.u29.p2.sent2	При голосовании за законопроект у вас Куприйчук Ирина голосовала за двоих.
ParlaMint-UA_2014-03-27-m0.u29.p2.sent3	У нас есть соответствующее фото.
ParlaMint-UA_2014-03-27-m0.u29.p2.sent4	Согласно Регламента прошу поставить на переголосование.
ParlaMint-UA_2014-03-27-m0.u29.p3.sent1	И третье.
ParlaMint-UA_2014-03-27-m0.u29.p3.sent2	Я хотел бы ответить тут одному человеку, который с трибуны выступал, что в отличие от вас мы до последнего момента выплачивали все социальные выплаты делали и никому ничего не понижали.
ParlaMint-UA_2014-03-27-m0.u29.p3.sent3	А вы хотите за счет народа сразу начать себе благосостояние делать.
ParlaMint-UA_2014-03-27-m0.u29.p3.sent4	Спасибо.
ParlaMint-UA_2014-03-27-m0.u30.p1.sent1	Ви до останнього моменту крали гроші і убивали Україну.
ParlaMint-UA_2014-03-27-m0.u30.p1.sent2	Це до останнього моменту ви робили.
ParlaMint-UA_2014-03-27-m0.u30.p2.sent1	Тому, шановні колеги, будуть надані мені фотодокументи, я поставлю на переголосування це питання.
ParlaMint-UA_2014-03-27-m0.u30.p3.sent1	Слово надається Прем’єр-міністру України Арсенію Петровичу Яценюку.
ParlaMint-UA_2014-03-27-m0.u30.p3.sent2	Будь ласка.
ParlaMint-UA_2014-03-27-m0.u30.p4.sent1	Я прошу, Арсеній Петрович, зробити невеличку паузу в зв’язку з дуже важливим питанням, яке сьогодні розглядається, важливістю цього питання, яке сьогодні розглядається.
ParlaMint-UA_2014-03-27-m0.u30.p4.sent2	Я знаю, на вулиці перед Верховною Радою стоять люди, включіть, будь ласка, звук на вулиці, щоб вони могли чути все, що відбувається в парламенті.
ParlaMint-UA_2014-03-27-m0.u30.p4.sent3	Будь ласка, Арсеній Петрович.
ParlaMint-UA_2014-03-27-m0.u31.p1.sent1	Шановні народні депутати України, шановний український народ!
ParlaMint-UA_2014-03-27-m0.u31.p1.sent2	Я прошу 30 хвилин вашої уваги для того, щоб усвідомити, в якому стані знаходиться країна і що треба невідкладно робити для того, щоб врятувати України від банкрутства.
ParlaMint-UA_2014-03-27-m0.u31.p1.sent3	Я саме на цьому хочу наполягти.
ParlaMint-UA_2014-03-27-m0.u31.p1.sent4	Країна знаходиться на межі економічного і фінансового банкрутства.
ParlaMint-UA_2014-03-27-m0.u31.p2.sent1	І так перша цифра, яка пропонується до уваги українського народу, який повинен запитати в урядів з 2010 по 2014 рік – це цифра загального фіскального розриву.
ParlaMint-UA_2014-03-27-m0.u31.p2.sent2	Іншими словами, скільки не вистачає в країні коштів в 2014 році?
ParlaMint-UA_2014-03-27-m0.u31.p3.sent1	Я хотів би, щоб персонально Партія регіонів зараз почула про те, до чого довели країну за останніх чотири роки.
ParlaMint-UA_2014-03-27-m0.u31.p3.sent2	Загальний обсяг фіскального розриву або тих коштів, яких не вистачає на виживання країни, складає 289 мільярдів гривень.
ParlaMint-UA_2014-03-27-m0.u31.p3.sent3	Вдумайтеся, в країні 289 мільярдів гривень немає на те, щоб покрити дефіцит.
ParlaMint-UA_2014-03-27-m0.u31.p3.sent4	З чого складається ця цифра?
ParlaMint-UA_2014-03-27-m0.u31.p4.sent1	Перше.
ParlaMint-UA_2014-03-27-m0.u31.p4.sent2	Це загальна цифра дефіциту загального бюджету 2014 року, яка складає 71,6 мільярда гривень.
ParlaMint-UA_2014-03-27-m0.u31.p5.sent1	Друге.
ParlaMint-UA_2014-03-27-m0.u31.p5.sent2	Це так звані надуті доходи Державного бюджету України, які пропонувались урядом Азарова і які неможливо виконати, так як були неадекватні економічні показники.
ParlaMint-UA_2014-03-27-m0.u31.p5.sent3	Країна падала, а вони показували, що в економіці буде ріст.
ParlaMint-UA_2014-03-27-m0.u31.p5.sent4	Промисловість скорочувалась, а вони показували, що промисловість росте.
ParlaMint-UA_2014-03-27-m0.u31.p5.sent5	Загальна сума таких коштів 34 мільярди гривень.
ParlaMint-UA_2014-03-27-m0.u31.p6.sent1	Третє.
ParlaMint-UA_2014-03-27-m0.u31.p6.sent2	Це втрати соціальних фондів через неправильно пораховану макроекономічну базу – 2,9 мільярди гривень.
ParlaMint-UA_2014-03-27-m0.u31.p7.sent1	Четверте.
ParlaMint-UA_2014-03-27-m0.u31.p7.sent2	Це те, що ми зустрічалися з мерами міст і вони поставили питання – де їхні гроші.
ParlaMint-UA_2014-03-27-m0.u31.p7.sent3	Доповідаю: гроші територіальних громад в 2014 році фактично знаходяться на нульовому показнику, так як в минулому році гроші територіальних громад і спецфондів були вкрадені урядом Азарова-Януковича.
ParlaMint-UA_2014-03-27-m0.u31.p7.sent4	Такий обсяг коштів на єдиному казначейському рахунку, який відсутній, складає 79,8 мільярди гривень.
ParlaMint-UA_2014-03-27-m0.u31.p8.sent1	Третє.
ParlaMint-UA_2014-03-27-m0.u31.p8.sent2	Це так звані проблеми з адмініструванням податків.
ParlaMint-UA_2014-03-27-m0.u31.p8.sent3	ідеться про дві цифри.
ParlaMint-UA_2014-03-27-m0.u31.p8.sent4	Перша цифра – це переплачені податки і збори, а саме податок на прибуток.
ParlaMint-UA_2014-03-27-m0.u31.p8.sent5	Щоб ви знали, що українські компанії заплатили на 2 роки наперед податок на прибуток в загальній сумі 37,3 мільярди гривень.
ParlaMint-UA_2014-03-27-m0.u31.p8.sent6	Другий блок – це той, який стосується невідшкодованого податку на додану вартість.
ParlaMint-UA_2014-03-27-m0.u31.p8.sent7	В українських компаній відібрали оборотні кошти і не відшкодували податку на додану вартість на 21,6 мільярди гривень.
ParlaMint-UA_2014-03-27-m0.u31.p9.sent1	Окремо хочу зазначити, що в судах знаходяться судові справи на додаткове стягнення з Державного бюджету України ще близько 30 мільярдів гривень податку на додану вартість.
ParlaMint-UA_2014-03-27-m0.u31.p9.sent2	Значна частина цих коштів було фіктивним ПДВ і це була одна з схем розкрадання коштів з бюджету, коли фіктивні фірми подавали до Податкової адміністрації декларації на відшкодування податку на додану вартість, який ніхто і ніколи не платив.
ParlaMint-UA_2014-03-27-m0.u31.p10.sent1	Наступне.
ParlaMint-UA_2014-03-27-m0.u31.p10.sent2	Це проблеми НАК "Нафтогазу" країни.
ParlaMint-UA_2014-03-27-m0.u31.p10.sent3	Ми розрахували проблеми "Нафтогазу" з точки зору того, що з 1 квітня ціна на газ Російською Федерацією буде встановлена 480 доларів за одну тисячу кубічних метрів.
ParlaMint-UA_2014-03-27-m0.u31.p10.sent4	Фактично буде подвоєно вартість ціни на газ природній, який поставляється з Російської Федерації.
ParlaMint-UA_2014-03-27-m0.u31.p10.sent5	Загальний обсяг поточного дефіциту, підкреслюю, поточного дефіциту НАК "Нафтогазу" України буде складати 33,4 мільярда гривень.
ParlaMint-UA_2014-03-27-m0.u31.p10.sent6	Далі, 9,2 мільярда гривень – це ті кошти, які залишились від так званої незбалансованості місцевих бюджетів.
ParlaMint-UA_2014-03-27-m0.u31.p10.sent7	Їх можна на 3 блоки поділити: це 5,2 мільярда незбалансовані місцеві бюджети, 2,3 – це обслуговування державного боргу, пов’язане з девальвацією національної грошової одиниці і 1,7 мільярда – це компенсація тарифів на тепло.
ParlaMint-UA_2014-03-27-m0.u31.p11.sent1	Таким чином, загалом в 2014 році в країні не вистачає 289 мільярдів гривень, що практично тотожні сумі державного бюджету на поточний рік.
ParlaMint-UA_2014-03-27-m0.u31.p11.sent2	Не вистачає такої ж суми як і всі доходи і збори, які будуть відбуватися в 2014 році.
ParlaMint-UA_2014-03-27-m0.u31.p11.sent3	Якщо таке відбувається з будь-якою компанією, з будь-якою юридичною особою, то це означає, що така юридична особа повинна оголошувати про своє банкрутство.
ParlaMint-UA_2014-03-27-m0.u31.p12.sent1	Український уряд не допустить банкрутства країни.
ParlaMint-UA_2014-03-27-m0.u31.p12.sent2	І саме з цим пакетом ми прийшли до парламенту, щоби цей пакет з дуже непопулярних, дуже складних, жорстких реформ, які треба було робити не вчора і не позавчора, а протягом останніх 20 років, зараз пропонується Верховній Раді України.
ParlaMint-UA_2014-03-27-m0.u31.p13.sent1	Чи ідеальний цей законопроект?
ParlaMint-UA_2014-03-27-m0.u31.p13.sent2	Звичайно, що неідеальний.
ParlaMint-UA_2014-03-27-m0.u31.p13.sent3	Як можна придумати ідеальний закон, коли 300 мільярдів гривень просто немає звідки взяти.
ParlaMint-UA_2014-03-27-m0.u31.p13.sent4	Коли за три роки в офшорні зони вивели 70 мільярдів доларів.
ParlaMint-UA_2014-03-27-m0.u31.p13.sent5	Але це ті речі і ті кроки, які Україна зобов’язана зробити у поточному році для того, щоби в 2015 і в 2016 роках відновилося поступове економічне зростання.
ParlaMint-UA_2014-03-27-m0.u31.p14.sent1	Розпочну з перерахованих макроекономічних показників.
ParlaMint-UA_2014-03-27-m0.u31.p14.sent2	Ми говорили і будемо говорити виключно правду.
ParlaMint-UA_2014-03-27-m0.u31.p14.sent3	Так, як щойно я вам доповів про реальну суму дири в бюджеті України, так само хочу чітко зазначити, які макроекономічні показники ми прогнозуємо на поточний рік.
ParlaMint-UA_2014-03-27-m0.u31.p15.sent1	Перше.
ParlaMint-UA_2014-03-27-m0.u31.p15.sent2	Ми прогнозуємо падіння валового внутрішнього продукту на 3 відсотки.
ParlaMint-UA_2014-03-27-m0.u31.p15.sent3	І це буде тільки в тому випадку, якщо ми приймемо пакет, внесений урядом.
ParlaMint-UA_2014-03-27-m0.u31.p15.sent4	Якщо дані закони прийняті не будуть, ми прогнозуємо дефолт і ми прогнозуємо мінус 10 відсотків валового внутрішнього продукту.
ParlaMint-UA_2014-03-27-m0.u31.p16.sent1	Друге.
ParlaMint-UA_2014-03-27-m0.u31.p16.sent2	Ми реально оцінюємо ситуацію по інфляції.
ParlaMint-UA_2014-03-27-m0.u31.p16.sent3	В поточному році рівень інфляції буде складати від 12 до 14 відсотків залежно від того, яким чином ми стабілізуємо валюто обмінний курс і який ефект будуть мати підняття адміністративних цін в українській економіці.
ParlaMint-UA_2014-03-27-m0.u31.p17.sent1	Третє.
ParlaMint-UA_2014-03-27-m0.u31.p17.sent2	Ми вбачаємо, що в нас є при макроекономічному прогнозування основні ризики.
ParlaMint-UA_2014-03-27-m0.u31.p18.sent1	Перший ризик – це так званий енергетичний.
ParlaMint-UA_2014-03-27-m0.u31.p18.sent2	При підвищенні цін на газ вдвічі це буде мати дуже складні наслідки для всієї української економіки і для українського населення.
ParlaMint-UA_2014-03-27-m0.u31.p18.sent3	Така плата за українську незалежність – це подвоєння Росією тарифу на енергоносії.
ParlaMint-UA_2014-03-27-m0.u31.p19.sent1	Друге.
ParlaMint-UA_2014-03-27-m0.u31.p19.sent2	Ми прогнозуємо, що Російська Федерація протягом поточного року також буде закривати обсяги двосторонньої торгівлі.
ParlaMint-UA_2014-03-27-m0.u31.p19.sent3	І це може мати додатковий негативний ефект в розмірі мінус одного відсотка росту валового внутрішнього продукту.
ParlaMint-UA_2014-03-27-m0.u31.p20.sent1	Четверте.
ParlaMint-UA_2014-03-27-m0.u31.p20.sent2	Все буде залежати від того як швидко і оперативно український парламент підтримує ініціативи, які внесені урядом.
ParlaMint-UA_2014-03-27-m0.u31.p20.sent3	Якщо сьогодні ми проголосуємо ці ініціативи, то це означає, що протягом місяця в Україну прийдуть засоби для стабілізації макрофінансової ситуації.
ParlaMint-UA_2014-03-27-m0.u31.p20.sent4	Я кажу про кредити: Міжнародного валютного фонду, Європейського інвестиційного банку, Європейського банку розвитку і реконструкції і Світового банку.
ParlaMint-UA_2014-03-27-m0.u31.p21.sent1	Окремо хотів би виділити з цієї макрофінансової картини 3 ключові державні монополії, які також знаходяться у фактичному неплатоспроможному стані.
ParlaMint-UA_2014-03-27-m0.u31.p21.sent2	Як вже зазначав, дефіцит НАК "Нафтогаз України" в поточному році – 33,4 мільярда.
ParlaMint-UA_2014-03-27-m0.u31.p21.sent3	Проте, загальні борги Національної акціонерної компанії "Нафтогаз України", окрім 33 мільярдів, перед кредиторами складають суму 7,7 мільярда доларів США станом на сьогоднішній день, майже 85 мільярдів гривень.
ParlaMint-UA_2014-03-27-m0.u31.p22.sent1	Друге.
ParlaMint-UA_2014-03-27-m0.u31.p22.sent2	Така компанія як "Укравтодор" залучила і не повернула загалом 37 мільярдів гривень.
ParlaMint-UA_2014-03-27-m0.u31.p23.sent1	Четверте.
ParlaMint-UA_2014-03-27-m0.u31.p23.sent2	Така компанія як "Укрзалізниця" взяла кредити і не повернула додатково 24 мільярда.
ParlaMint-UA_2014-03-27-m0.u31.p23.sent3	До 289 мільярдів гривень, які я вам щойно сказав, ми повинні додати квазіфіскальний дефіцит основних монополістів, які були щойно зазначені, НАК "Укравтодор" і "Укрзалізниця".
ParlaMint-UA_2014-03-27-m0.u31.p23.sent4	Загальна сума ще 140 мільярдів гривень.
ParlaMint-UA_2014-03-27-m0.u31.p24.sent1	Зараз я вам не можу вам дати остаточної картини по всім іншим державним компаніям.
ParlaMint-UA_2014-03-27-m0.u31.p24.sent2	Нам просто не вистачило часу для того, щоб провести аудит сотень державних компаній, куди призначали керівництво, де брали кредити і розкрадали ці кредити, як розкрали кредити, які залучалися під державні гарантії, які залучалися державним бюджетом.
ParlaMint-UA_2014-03-27-m0.u31.p24.sent3	Тобто ми можемо сміливо зараз заявити про те, що фіскальний дефіцит, який складається з фіскального розриву у розмірі 289 мільярдів гривень і квазіфіскального дефіциту, який складається з боргів державних компаній, вже перевалив за 500 мільярдів.
ParlaMint-UA_2014-03-27-m0.u31.p25.sent1	Окремо хотів би зупинитися на стані золотовалютних резервів і на стані державного боргу.
ParlaMint-UA_2014-03-27-m0.u31.p25.sent2	Простий і зрозумілий графік.
ParlaMint-UA_2014-03-27-m0.u31.p25.sent3	Станом на 1 січня 2011 року Національний банк України володів золотовалютними резервами, які складаються з доларів, євро, франків, фунтів, стерлінгів і золота в загальному обсязі 34,6 мільярда доларів США.
ParlaMint-UA_2014-03-27-m0.u31.p25.sent4	Нащо країні золотовалютні резерви?
ParlaMint-UA_2014-03-27-m0.u31.p25.sent5	Для того, щоб оплачувати по імпортним контрактам, для того, щоб придбавати газ, і для того, щоб тримати валюто-обмінний курс в країні.
ParlaMint-UA_2014-03-27-m0.u31.p25.sent6	34 мільярди – це була цифра, яка прийнятна для так званої макроекономічної стабілізації, не менше ніж три місяці імпорту.
ParlaMint-UA_2014-03-27-m0.u31.p26.sent1	Не пройшло і два роки, коли з 34 мільярдів доларів залишилось всього 15.
ParlaMint-UA_2014-03-27-m0.u31.p26.sent2	Протягом останнього місяця ми утримуємо курс золотовалютних резервів і їхній обсяг незмінним.
ParlaMint-UA_2014-03-27-m0.u31.p26.sent3	20 мільярдів доларів США були не просто витрачені, а спалені урядом і Національним банком: на виведення коштів за кордон і на фіктивне утримання стабільності в країні, в тому числі утримання валюто-обмінного курсу.
ParlaMint-UA_2014-03-27-m0.u31.p26.sent4	Таким чином, валові активи держави, які були в Національному банку, а це 35 мільярдів доларів США скоротились на 20 мільярдів доларів.
ParlaMint-UA_2014-03-27-m0.u31.p26.sent5	Ми стали бідніше як країна ще додатково на 20 мільярдів доларів.
ParlaMint-UA_2014-03-27-m0.u31.p26.sent6	Зате була винайдено "чудотворне" рішення, як утримувати і виплачувати соціальні виплати: не через ріст економіки, не через дерегуляцію, не через боротьбу з корупцією, не через створення умов для створення робочих місць, а через залучення кредитів в іноземних кредиторів.
ParlaMint-UA_2014-03-27-m0.u31.p27.sent1	Ось графік росту як росли кредити.
ParlaMint-UA_2014-03-27-m0.u31.p27.sent2	Якщо в 2011 році співвідношення до ВВП боргового навантаження було 36 відсотків, то за останніх три роки борги України перед іноземними і внутрішніми кредиторами зросли вдвічі.
ParlaMint-UA_2014-03-27-m0.u31.p27.sent3	Було позичено 37 мільярдів доларів США.
ParlaMint-UA_2014-03-27-m0.u31.p27.sent4	Загальний обсяг сьогоднішнього боргу перевищує 800 мільярдів гривень і практично підійшов до критичного рівня, нагадаю, критично рівень, відповідно до вимог Європейського Союзу, це 60 відсотків державного боргу по відношенню до валового внутрішнього продукту.
ParlaMint-UA_2014-03-27-m0.u31.p27.sent5	Ми вже добралися – 53.
ParlaMint-UA_2014-03-27-m0.u31.p28.sent1	Шановні члени парламенту, тепер – що треба робити.
ParlaMint-UA_2014-03-27-m0.u31.p28.sent2	Аплодисментів за рішення, які будуть прийматися, нам буде складно почути, але іншого варіанту немає.
ParlaMint-UA_2014-03-27-m0.u31.p28.sent3	Або ці рішення будуть прийняті, або Україна буде країною-банкротом і в Україні буде оголошений дефолт – всього два варіанти.
ParlaMint-UA_2014-03-27-m0.u31.p28.sent4	Тому я наполягаю виключно на першому варіанті і прошу вибачення за всі попередні уряди, за все, що відбувалося протягом 20 років.
ParlaMint-UA_2014-03-27-m0.u31.p28.sent5	Тому що крок за кроком ми йшли до цього.
ParlaMint-UA_2014-03-27-m0.u31.p28.sent6	Але процеси ці прискорилися в 2011 році, коли корупція перейшла в ранг грабежу і розкрадання країни неймовірними темпами.
ParlaMint-UA_2014-03-27-m0.u31.p28.sent7	Я окремо доповім парламенту про те, що відбувалося в Міністерстві доходів і зборів, про те, що відбувалося на митниці.
ParlaMint-UA_2014-03-27-m0.u31.p28.sent8	Про те, що електронна система Міністерства доходів і зборів, знаєте, для чого використовувалася?
ParlaMint-UA_2014-03-27-m0.u31.p28.sent9	Не для того, щоб справляти податки, а для того, щоб знати, хто скільки заробляє, хто на якій площадці, як у них це називалося, скільки відмиває грошей і контролювати, чи занесли ту суму міністру, чи не занесли.
ParlaMint-UA_2014-03-27-m0.u31.p28.sent10	От до чого дійшла країна, за це купували золоті батони, витягуючи сотні мільярдів з державної кишені і фактично крадучи майбутнє України і у наших дітей.
ParlaMint-UA_2014-03-27-m0.u31.p28.sent11	І від нас зараз залежить, чи ми приймемо ці рішення – і врятуємо країну, чи вже ніяким чином ми не зупинимо банкрутство країни.
ParlaMint-UA_2014-03-27-m0.u31.p29.sent1	Отже, на першому етапі нам треба скоротити фіскальний розрив на 48,5 мільярда.
ParlaMint-UA_2014-03-27-m0.u31.p29.sent2	Ми розділили цю суму на дві частини.
ParlaMint-UA_2014-03-27-m0.u31.p29.sent3	Перша – це збільшення доходів Державного бюджету на 24,7 мільярда.
ParlaMint-UA_2014-03-27-m0.u31.p29.sent4	І друге – це зменшення витрат Державного бюджету, в тому числі і скорочення соціальних програм на 23,8 мільярда гривень.
ParlaMint-UA_2014-03-27-m0.u31.p30.sent1	Мені прикро, що тут немає Партії регіонів.
ParlaMint-UA_2014-03-27-m0.u31.p30.sent2	Я хотів до неї звернутися.
ParlaMint-UA_2014-03-27-m0.u31.p30.sent3	Вони представляють великий бізнес.
ParlaMint-UA_2014-03-27-m0.u31.p30.sent4	І я публічно заявляю з цієї трибуни: ми збільшуємо оподаткування великого монопольного бізнесу.
ParlaMint-UA_2014-03-27-m0.u31.p31.sent1	Про що йдеться?
ParlaMint-UA_2014-03-27-m0.u31.p31.sent2	Вдвічі буде підвищена рента за користування корисними копалинами.
ParlaMint-UA_2014-03-27-m0.u31.p32.sent1	Ми чудово усвідомлюємо те, що зараз буде піднятий крик, що будуть закриватися підприємства, що будуть скорочуватися робочі місця.
ParlaMint-UA_2014-03-27-m0.u31.p32.sent2	Я відповідально заявляю: за кожну цифру я готовий відповідати.
ParlaMint-UA_2014-03-27-m0.u31.p32.sent3	Ми піднімаємо вдвічі відповідні рентні платежі, і ми чітко заявляємо, що це не вплине на конкурентоспроможність українського гірничо-видобувного комплексу, так як такі тарифи суміжні з тими, які є на конкурентних ринках, в тому числі і в Російській Федерації.
ParlaMint-UA_2014-03-27-m0.u31.p33.sent1	Друге.
ParlaMint-UA_2014-03-27-m0.u31.p33.sent2	Ми піднімаємо плату за нафту і за газовий конденсат.
ParlaMint-UA_2014-03-27-m0.u31.p33.sent3	Державні монополії або компанії, де держава володіла 50 плюс 1 відсоток, повинні також поділитися з Україною.
ParlaMint-UA_2014-03-27-m0.u31.p33.sent4	І ще раз підкреслюю, цього ресурсу у них вистачає, і це не впливає на їхні фінансові показники.
ParlaMint-UA_2014-03-27-m0.u31.p33.sent5	Великі монопольні компанії зобов’язані платити в бюджет.
ParlaMint-UA_2014-03-27-m0.u31.p33.sent6	І так буде!
ParlaMint-UA_2014-03-27-m0.u31.p34.sent1	Третє.
ParlaMint-UA_2014-03-27-m0.u31.p34.sent2	Також усвідомлюю про те, що зараз підніметься лобі алкогольне і тютюнове з тим, щоб не підвищувати відповідні акцизи.
ParlaMint-UA_2014-03-27-m0.u31.p34.sent3	В українському парламенті протягом останніх декількох років триває дискусія про те, що не можна підвищувати акцизи на тютюн, пиво і алкоголь, тому що це також вплине на створення робочих місць.
ParlaMint-UA_2014-03-27-m0.u31.p35.sent1	Я вважаю, що це не вплине на створення робочих місць, а той обсяг пивного алкоголізму, який є в країні, зашкалює.
ParlaMint-UA_2014-03-27-m0.u31.p35.sent2	Той обсяг викурених цигарок і фактично знищеного здоров’я українців неймовірний.
ParlaMint-UA_2014-03-27-m0.u31.p35.sent3	У нас не вистачить ні одної системи Міністерства охорони здоров’я для того, щоб потім лікувати і рятувати українців.
ParlaMint-UA_2014-03-27-m0.u31.p36.sent1	Ми підвищуємо ставки акцизів, взявши ті показники, які дали лобісти алкогольної і тютюнової компанії, я їх перерахував дещо по-іншому і хотів би вам запропонувати прості і зрозумілі цифри.
ParlaMint-UA_2014-03-27-m0.u31.p37.sent1	І так.
ParlaMint-UA_2014-03-27-m0.u31.p37.sent2	Пляшка пива коштувала станом на сьогоднішній день 8 гривень.
ParlaMint-UA_2014-03-27-m0.u31.p37.sent3	Після підняття акцизу вона буде коштувати аж 8.50.
ParlaMint-UA_2014-03-27-m0.u31.p37.sent4	Як ви вважаєте, це катастрофічно?
ParlaMint-UA_2014-03-27-m0.u31.p37.sent5	Ні.
ParlaMint-UA_2014-03-27-m0.u31.p38.sent1	Друге.
ParlaMint-UA_2014-03-27-m0.u31.p38.sent2	Пачка цигарок коштувала 15 гривень.
ParlaMint-UA_2014-03-27-m0.u31.p38.sent3	Після підняття акцизу вона буде коштувати 16 гривень.
ParlaMint-UA_2014-03-27-m0.u31.p39.sent1	Дорогі друзі!
ParlaMint-UA_2014-03-27-m0.u31.p39.sent2	Я зараз вам доповів.
ParlaMint-UA_2014-03-27-m0.u31.p39.sent3	Я буду тільки аплодувати, якщо ви проголосуєте за більше.
ParlaMint-UA_2014-03-27-m0.u31.p40.sent1	Третє.
ParlaMint-UA_2014-03-27-m0.u31.p40.sent2	Пляшка алкоголю.
ParlaMint-UA_2014-03-27-m0.u31.p40.sent3	Тільки не того, якого я показував на засіданні уряду, де була спеціальна акцизна марка, вдумайтесь.
ParlaMint-UA_2014-03-27-m0.u31.p40.sent4	До речі, в нас буде кримінальна справа по акцизним маркам.
ParlaMint-UA_2014-03-27-m0.u31.p40.sent5	Я не готовий зараз доповісти розкрити всю інформацію, але на пляшках горілки, які продавались в Україні у минулому році, було дві акцизні марки.
ParlaMint-UA_2014-03-27-m0.u31.p40.sent6	Одна акцизна марка, яка начебто про сплату акцизу, яку ніхто не платив, а інша акцизна марка була для податкової міліції і органів внутрішніх справ, яка означала наступне: до цього товару ніхто не має права підійти.
ParlaMint-UA_2014-03-27-m0.u31.p40.sent7	Так от, що стосується алкоголю.
ParlaMint-UA_2014-03-27-m0.u31.p40.sent8	Пляшка горілки коштувала 32 гривні, стане коштувати 35 гривень.
ParlaMint-UA_2014-03-27-m0.u31.p40.sent9	Треба менше пити, спортом займатися.
ParlaMint-UA_2014-03-27-m0.u31.p41.sent1	Далі, шановні колеги.
ParlaMint-UA_2014-03-27-m0.u31.p41.sent2	Була дискусія про те, щоб перевести на загальну систему оподаткування податком на додану вартість весь агропромисловий сектор.
ParlaMint-UA_2014-03-27-m0.u31.p41.sent3	Ми усвідомлюємо те, що якщо ми переведемо весь АПК на загальну систему оподаткування, то це буде не просто дуже серйозний удар, але це й буде використано нашими політичними опонентами дуже серйозно проти.
ParlaMint-UA_2014-03-27-m0.u31.p41.sent4	Тому ми прийняли рішення у поточному році не переводити все АПК на загальну систему оподаткування ПДВ.
ParlaMint-UA_2014-03-27-m0.u31.p41.sent5	Проте, до нас звернулась Європейська бізнес асоціація, Американська торгівельна палата і низка асоціацій підприємців з тим, щоб ми встановили оподаткування податком на додану вартість операцій з експорту зерна.
ParlaMint-UA_2014-03-27-m0.u31.p42.sent1	Нагадаю, що відбувалось.
ParlaMint-UA_2014-03-27-m0.u31.p42.sent2	Це тих 20 відсотків, які жодна компанія і жоден експортер не платив у бюджет.
ParlaMint-UA_2014-03-27-m0.u31.p42.sent3	Це просто був голий заробіток.
ParlaMint-UA_2014-03-27-m0.u31.p42.sent4	Коли у селян купували зерно, пропускали це зерно через власну компанію-прокладку, де накручували 20 відсотків ПДВ, який не поступав у бюджет.
ParlaMint-UA_2014-03-27-m0.u31.p42.sent5	Потім через великого трейдера йшли на митницю, декларували й експортували це зерно і додатково з бюджету отримували 20 відсотків, які не ішли селянину, а які ішли у кишеню фірмі -експортеру.
ParlaMint-UA_2014-03-27-m0.u31.p42.sent6	Тому ми пропонуємо ведення податку на додану вартість на операції з експорту зерна.
ParlaMint-UA_2014-03-27-m0.u31.p42.sent7	Нема чого дурить селян.
ParlaMint-UA_2014-03-27-m0.u31.p43.sent1	Третє.
ParlaMint-UA_2014-03-27-m0.u31.p43.sent2	І тут я звертаюсь до всіх членів парламенту.
ParlaMint-UA_2014-03-27-m0.u31.p43.sent3	Тут є багато тих людей, на яких буде розповсюджуватися ця законодавча ініціатива.
ParlaMint-UA_2014-03-27-m0.u31.p43.sent4	Уряд вважає за необхідне ввести фактично податок на багатих.
ParlaMint-UA_2014-03-27-m0.u31.p43.sent5	Ми розглядали декілька варіантів, у тому числі один із варіантів було оподаткування доходів, я підкреслюю, доходів з депозитів, не самих депозитів, як хтось це запускав, а виключно доходів із депозитів.
ParlaMint-UA_2014-03-27-m0.u31.p43.sent6	Вчора, наприклад, я розмовляв з Радеком Сікорським, який є міністром закордонних справ Польщі, у всіх країнах-членах ЄС пасивні доходи оподатковуються.
ParlaMint-UA_2014-03-27-m0.u31.p44.sent1	Що зараз відбувається в Україні.
ParlaMint-UA_2014-03-27-m0.u31.p44.sent2	Є депозит, цей депозит поставили в банк.
ParlaMint-UA_2014-03-27-m0.u31.p44.sent3	Банк виплачує пасивний дохід 25 відсотків річних.
ParlaMint-UA_2014-03-27-m0.u31.p44.sent4	З цього доходу ніхто не сплачує ніякі податки.
ParlaMint-UA_2014-03-27-m0.u31.p44.sent5	І більше того, якщо проценти по депозиту 25 відсотків, скажіть, яка реальна ставка буде в економіці?
ParlaMint-UA_2014-03-27-m0.u31.p44.sent6	Сорок.
ParlaMint-UA_2014-03-27-m0.u31.p44.sent7	Логічно?
ParlaMint-UA_2014-03-27-m0.u31.p44.sent8	Тобто банк же має на чомусь заробити.
ParlaMint-UA_2014-03-27-m0.u31.p44.sent9	Тому це є, звичайно, неприпустимо.
ParlaMint-UA_2014-03-27-m0.u31.p44.sent10	Але в поточних умовах, я хочу, щоб ви чітко почули.
ParlaMint-UA_2014-03-27-m0.u31.p44.sent11	В поточних умовах ввести оподаткування доходів від пасивних операцій в банківських установах означає це, що також це буде використано з тією метою, щоб казати, що забирали депозити.
ParlaMint-UA_2014-03-27-m0.u31.p45.sent1	Тому ми прийняли рішення в поточному році не вводити оподаткування доходів з банківських вкладів.
ParlaMint-UA_2014-03-27-m0.u31.p45.sent2	Але, що ми пропонуємо.
ParlaMint-UA_2014-03-27-m0.u31.p45.sent3	Ми пропонуємо фактично введення прогресивної шкали на доходи з громадян
ParlaMint-UA_2014-03-27-m0.u31.p46.sent1	Той, хто буде заробляти більше 300 тисяч гривень, буде платити податок в розмірі 20 відсотків.
ParlaMint-UA_2014-03-27-m0.u31.p46.sent2	Той, хто буде заробляти більше 500 тисяч гривень, буде платити податок в розмірі 25 відсотків.
ParlaMint-UA_2014-03-27-m0.u31.p46.sent3	Мова йде про оподаткування загалом в країні близько 300 тисяч громадян України.
ParlaMint-UA_2014-03-27-m0.u31.p46.sent4	Цих 300 тисяч громадян України володіють фінансовим ресурсом, який складає 60 відсотків від загальних активів України.
ParlaMint-UA_2014-03-27-m0.u31.p47.sent1	Тому уряд звертається з наступним.
ParlaMint-UA_2014-03-27-m0.u31.p47.sent2	1,7 відсотка багатих українців повинні заплатити податки для того, щоб 98 відсотків українців відчули, що в країні прийшов час соціальної справедливості.
ParlaMint-UA_2014-03-27-m0.u31.p48.sent1	Шановні члени парламенту, там є ще два десятка різного роду законодавчих ініціатив.
ParlaMint-UA_2014-03-27-m0.u31.p48.sent2	Я ще раз підкреслюю, ми не претендуємо на геніальність.
ParlaMint-UA_2014-03-27-m0.u31.p48.sent3	Ми усвідомлюємо про те, що в цій ситуації хороших рішень немає.
ParlaMint-UA_2014-03-27-m0.u31.p48.sent4	У цій ситуації є тільки правильні рішення.
ParlaMint-UA_2014-03-27-m0.u31.p48.sent5	І якщо в процесі обговорення цих законопроектів ми з вами дійдемо до згоди щодо необхідності тих чи інших положень, але при збереженні базових показників як секвестру, так і збільшення доходів, ми готові про це говорити.
ParlaMint-UA_2014-03-27-m0.u31.p48.sent6	Весь склад уряду зустрінеться з кожною фракцією для того, щоб обговорити ті питання, які вас турбують.
ParlaMint-UA_2014-03-27-m0.u31.p49.sent1	Тепер щодо непопулярних речей, які також будуть внесені до парламенту.
ParlaMint-UA_2014-03-27-m0.u31.p49.sent2	Перше – що стосується прожиткового мінімуму і мінімальної заробітної платні.
ParlaMint-UA_2014-03-27-m0.u31.p49.sent3	З точки зору падіння ВВП на 3 відсотка і скорочення промислового виробництва, і скорочення української економіки, уряд повинен би був поступити так, як поступили в Греції і Італії.
ParlaMint-UA_2014-03-27-m0.u31.p49.sent4	А саме: зменшити розміри мінімальної заробітної платні і зменшити розміри прожиткового мінімуму.
ParlaMint-UA_2014-03-27-m0.u31.p49.sent5	Але ми усвідомлюємо, що цей розмір настільки малий, що зменшення цих розмірів в поточній ситуації якби ми цього не хотіли є не припустимим.
ParlaMint-UA_2014-03-27-m0.u31.p50.sent1	Проте, ми офіційно заявляємо, що протягом 2014 року мінімальні прожиткові стандарти – це мінімальна заробітня платня і прожитковий мінімум не буде змінюватись, ми його не будемо ні опускати, ні піднімати.
ParlaMint-UA_2014-03-27-m0.u31.p50.sent2	Тобто протягом 2014 року один і той самий рівень мінімальної заробітної платні і прожиткового мінімуму, який встановлений станом на 1 число поточного року.
ParlaMint-UA_2014-03-27-m0.u31.p51.sent1	Друге.
ParlaMint-UA_2014-03-27-m0.u31.p51.sent2	Що нам вдалось зробити.
ParlaMint-UA_2014-03-27-m0.u31.p51.sent3	Виникає питань про індексацію.
ParlaMint-UA_2014-03-27-m0.u31.p51.sent4	Звичайно, що ресурсу на індексацію немає.
ParlaMint-UA_2014-03-27-m0.u31.p51.sent5	Але ми прийняли рішення і винайшли кошти для індексації на рівень інфляції пенсій для громадян України.
ParlaMint-UA_2014-03-27-m0.u31.p51.sent6	Тому ріст цін буде скомпенсований індексацією, яка буде проведена урядом.
ParlaMint-UA_2014-03-27-m0.u31.p52.sent1	Третє.
ParlaMint-UA_2014-03-27-m0.u31.p52.sent2	Ми скорочуємо так звані капітальні видатки.
ParlaMint-UA_2014-03-27-m0.u31.p52.sent3	Я вам нагадаю, на що йшли капітальні видатки протягом останніх трьох років.
ParlaMint-UA_2014-03-27-m0.u31.p52.sent4	Наприклад, капітальні видатки йшли на будівництво органів прокуратури, будівництво приміщень органів міліції і правоохоронної системи.
ParlaMint-UA_2014-03-27-m0.u31.p52.sent5	Нам таких капітальних видатків не потрібно і в нас таких капітальних видатків немає за що фінансувати.
ParlaMint-UA_2014-03-27-m0.u31.p52.sent6	Тому йде суттєве скорочення тих коштів, які відправлялись на ремонти органів державної влади і, які не мали відношення жодного до росту економіки.
ParlaMint-UA_2014-03-27-m0.u31.p53.sent1	Третє.
ParlaMint-UA_2014-03-27-m0.u31.p53.sent2	Уряд прийняв рішення про скорочення на 10 відсотків всієї чисельності органів державної і виконавчої влади.
ParlaMint-UA_2014-03-27-m0.u32.p1.sent1	Ми з 249 тисяч скорочуємо близько 24 тисяч чиновників.
ParlaMint-UA_2014-03-27-m0.u32.p2.sent1	Це перший етап, який дасть можливість: з одного боку – скоротити витрати органи державної влади, з іншого боку – при проведенні конституційної реформи, яка буде передбачати на мою позицію як Прем’єр-міністра, що треба включити ліквідацію обласних державних адміністрацій, створення виконавчих комітетів, позбавлення центральної влади функцій, які не притаманні центральній владі і передачу цих функцій на місцях, ми ще скоротимо центральні органи державної виконавчої влади на кількість до 20 відсотків.
ParlaMint-UA_2014-03-27-m0.u32.p2.sent2	Але нам треба невідкладно провести конституційну реформу і передати людям те, що їм належить.
ParlaMint-UA_2014-03-27-m0.u32.p2.sent3	А це влада на місцях і повноваження на місцях.
ParlaMint-UA_2014-03-27-m0.u32.p3.sent1	Тепер, що стосується додаткових витрат на органи державної влади.
ParlaMint-UA_2014-03-27-m0.u32.p3.sent2	Ми порізали витрати на Адміністрацію Президента, уряд, Верховну Раду, на органи державного управління.
ParlaMint-UA_2014-03-27-m0.u32.p3.sent3	Ми продаємо 50 відсотків всього автомобільного парку, який належить органам державної влади.
ParlaMint-UA_2014-03-27-m0.u32.p3.sent4	Ми оголошуємо про приватизацію всіх об’єктів державної власності, які знаходяться в так званому Державному управлінні справами.
ParlaMint-UA_2014-03-27-m0.u32.p3.sent5	Дачі, заводи і інша нерухомість, яка не потрібна державі, повинна бути продана і ми не повинні фінансувати з кишень платників податків утримання колишніх чиновників.
ParlaMint-UA_2014-03-27-m0.u32.p4.sent1	Саме тому в цьому завершується раз і назавжди фінансування резервацій, на кшталт, "Конча-Заспа" і "Пуща Водиця".
ParlaMint-UA_2014-03-27-m0.u32.p4.sent2	Платники податків більше не будуть утримувати ці резервації.
ParlaMint-UA_2014-03-27-m0.u32.p4.sent3	Ми знімаємо всі кошти і звертаємося з тим, що той, хто там проживає, будь ласка, за власні гроші утримуйте охорону, будь ласка, за власні гроші платіть за житлово-комунальні послуги і за власні гроші викупіть земельні ділянки під цими об’єктами за ринковою ціною.
ParlaMint-UA_2014-03-27-m0.u32.p5.sent1	Тепер, шановні колеги, що також ще буде додатково зроблено.
ParlaMint-UA_2014-03-27-m0.u32.p5.sent2	Ви пригадуєте про так звані надвеликі пенсії.
ParlaMint-UA_2014-03-27-m0.u32.p5.sent3	Це тоді, коли судді Конституційного Суду самі для себе прийняли рішення про те, що якщо українець отримує пенсію 2 тисячі гривень, то чомусь судді можуть отримувати пенсію по 30 і по 50 тисяч гривень.
ParlaMint-UA_2014-03-27-m0.u32.p5.sent4	Ми пропонуємо, щоби такі пенсії, вище 10 тисяч гривень, оподатковувались.
ParlaMint-UA_2014-03-27-m0.u32.p5.sent5	І ми пропонуємо привести у відповідність систему нарахування пенсій для прокурорів, суддів, працівників правоохоронної системи так само, як і нараховується для всіх громадян України.
ParlaMint-UA_2014-03-27-m0.u32.p5.sent6	З 80 опустити до 70 відсотків базу нарахування.
ParlaMint-UA_2014-03-27-m0.u32.p6.sent1	Тепер, що стосується вугільної галузі.
ParlaMint-UA_2014-03-27-m0.u32.p6.sent2	Я тут окремо хотів би зазначити.
ParlaMint-UA_2014-03-27-m0.u32.p6.sent3	До мене звернувся один із шановних представників Сходу, який все своє життя пропрацював у вугільній галузі.
ParlaMint-UA_2014-03-27-m0.u32.p6.sent4	Він звернувся тільки з одним, з 13 мільярдів гривень, які йдуть на так звану дотацію для вугільної галузі, він вважає, що 10 мільярдів розкрадають, а тільки 3 мільярди поступає до шахтарів.
ParlaMint-UA_2014-03-27-m0.u32.p6.sent5	І на наші оцінки так і дійсно відбувається.
ParlaMint-UA_2014-03-27-m0.u32.p6.sent6	Ми усвідомлюємо про те, що якщо зараз вдвічі скоротити підтримку вугільній галузі, то це означає, що політичні опоненти скористаються цим, виведуть шахтарів, будуть казати, що їм не виплачують зарплату.
ParlaMint-UA_2014-03-27-m0.u32.p6.sent7	Тому ми зараз на цьому етапі приймаємо наступне рішення.
ParlaMint-UA_2014-03-27-m0.u32.p6.sent8	З 13 мільярдів, які були, підтримки залишити 12 мільярдів.
ParlaMint-UA_2014-03-27-m0.u32.p6.sent9	Але при цьому я вам скажу одну цифру, щоб ви зрозуміли, що ми будемо робить.
ParlaMint-UA_2014-03-27-m0.u32.p6.sent10	Якщо закрити всі державні шахти, от просто їх закрити, звільнити всіх шахтарів і сказати їм: "Дорогі шахтарі, сидіть дома, не спускайтеся в забій, не ризикуйте своїм життям, просто сидіть дома.
ParlaMint-UA_2014-03-27-m0.u32.p6.sent11	А ми візьмемо суму дотації, яку виділяє державний бюджет і поділимо між всіма вами".
ParlaMint-UA_2014-03-27-m0.u32.p6.sent12	Ви знаєте, скільки виходить на одного шахтаря?
ParlaMint-UA_2014-03-27-m0.u32.p6.sent13	80 тисяч гривень на рік!
ParlaMint-UA_2014-03-27-m0.u32.p6.sent14	Тому, зараз політично, я підкреслюю, це політичне рішення.
ParlaMint-UA_2014-03-27-m0.u32.p6.sent15	Ми залишаємо 12 мільярдів як резерв, я поїду в Донецьк, зустрінуся з всіма шахтарями, покажу ці цифри, прийду до вас в парламент і скажу, скільки з 12 мільярдів ми віддамо безпосередньо шахтарям, а скільки з цієї суми буде знято і відправлено в бюджет на розвиток депресивних регіонів і на створення робочих місць.
ParlaMint-UA_2014-03-27-m0.u32.p7.sent1	Шановні колеги, тепер ще з дуже складного і неприємного, але я вам це буду так само доповідати.
ParlaMint-UA_2014-03-27-m0.u32.p7.sent2	Мова йде про ціни на енергоносії.
ParlaMint-UA_2014-03-27-m0.u32.p7.sent3	Ще раз нагадую, Російська Федерація підвищує вдвічі ціни на газ з 1 квітня.
ParlaMint-UA_2014-03-27-m0.u32.p7.sent4	Росія є основною країною, яка видобуває найбільший обсяг енергетичних ресурсів.
ParlaMint-UA_2014-03-27-m0.u32.p7.sent5	Тепер я вам покажу, що відбувається з цінами на природній газ для населення в країнах-імпортерах і експортерах енергоносіїв.
ParlaMint-UA_2014-03-27-m0.u32.p7.sent6	Я не брав Німеччину, я не брав Великобританію, ну ті країни, що ви скажете, що там зовсім інші життєві стандарти.
ParlaMint-UA_2014-03-27-m0.u32.p7.sent7	Я взяв такі країни як: Росія, яка видобуває найбільший обсяг нафтопродуктів, Вірменія, Болгарія.
ParlaMint-UA_2014-03-27-m0.u32.p7.sent8	І так, сьогодні ціна на газ для населення в Україні складає 84 долара за тисячу кубічних метрів, а ціна на газ в Росії, яка нам продає газ, яка видобуває найбільші обсяги газу і яка може задурно своїм громадянам віддавати газ, складає 128 доларів за тисячу кубічних метрів.
ParlaMint-UA_2014-03-27-m0.u32.p7.sent9	Російська ціна на 44 долара дорожча ніж українська.
ParlaMint-UA_2014-03-27-m0.u32.p8.sent1	Тепер я дам цифри, наприклад, Вірменії, у Вірменії ціна на газ 380 доларів, в Румунії 325, в Болгарії 605, в Естонії 562, в Латвії 558, в Литві 528, в Молдові 470.
ParlaMint-UA_2014-03-27-m0.u32.p8.sent2	Ми можемо це приймати, ми можемо це не приймати, тільки країна, яка не має необхідної кількості власного газу, а навіть якщо вона має, на відміну від Росії, не може поступати так безвідповідально по відношенню, в першу чергу, до самої країни і до наших дітей.
ParlaMint-UA_2014-03-27-m0.u32.p8.sent3	Оця цінова політика по тарифам на енергоносії привела до банкрутства НАК "Нафтогаз України", привела до неймовірних боргів, які є сьогодні, і привела фактично до переддефолтного стану в країні.
ParlaMint-UA_2014-03-27-m0.u32.p9.sent1	Тому у нас немає іншого виходу, як сказати Україні правду.
ParlaMint-UA_2014-03-27-m0.u32.p9.sent2	В сьогоднішніх умовах ми зобов’язані підняти тарифи на енергоносії для того, щоб не збанкрутувала країна, для того, щоб на кінець-то відновити енергетичний баланс держави.
ParlaMint-UA_2014-03-27-m0.u32.p9.sent3	І для того, щоб хоча б привести у відповідність ці ціни і тарифи не до економічного обґрунтованого рівня, а хоча б до сусідньої Росії, яка має власний газ і нафту, але на 40 відсотків продає його дорожче ніж Україна своєму населенню.
ParlaMint-UA_2014-03-27-m0.u32.p10.sent1	Окремо, так само покажу вам тарифи на теплопостачання, беремо середньозважений тариф по Україні, він складає 84 гривні.
ParlaMint-UA_2014-03-27-m0.u32.p10.sent2	Беремо середньозважений тариф Росії він складає, вибачте, доларів, він складає 127 доларів за тисячу кубічних метрів.
ParlaMint-UA_2014-03-27-m0.u32.p10.sent3	Тепер теплоенергія, беремо середній тариф в Україні за одну гігакалорію, він складає 22,7, тепер беремо Росію, він складає 39,15.
ParlaMint-UA_2014-03-27-m0.u32.p10.sent4	Якщо в когось є інші цифри, інша аргументація, ми готові вислухати.
ParlaMint-UA_2014-03-27-m0.u32.p11.sent1	Настав час казати правду і робити складні речі, і тому ми змушені сьогодні піднімати тарифи на енергоносії, що не робилось останніх майже 10 років.
ParlaMint-UA_2014-03-27-m0.u32.p11.sent2	Але, ми усвідомлюємо про те, що просто підняти тарифи – це не означає, що люди будуть платити.
ParlaMint-UA_2014-03-27-m0.u32.p11.sent3	Тому у нас є неймовірна кількість бідних людей, вразливих людей, які не в стані платити, тому уряд оголошує про те, що якщо станом на сьогоднішній день у нас під систему субсидій попадало 1,4 мільйона сімей, не громадян, а сімей – це загалом майже 5 мільйонів громадян, то з сьогоднішнього дня ми запроваджуємо саму амбіційну програму підтримки малозабезпечених верств населення.
ParlaMint-UA_2014-03-27-m0.u32.p11.sent4	Загальна кількість домогосподарств, яка попадає під нашу програму соціальної допомоги, збільшується з 1,4 мільйони домогосподарств до 4 мільйонів домогосподарств.
ParlaMint-UA_2014-03-27-m0.u32.p12.sent1	Ми покриваємо соціальної програмою допомоги 30 відсотків українського населення.
ParlaMint-UA_2014-03-27-m0.u32.p12.sent2	Кожна малозабезпечена сім’я буде додатково отримувати на покриття своїх виплат, на сплату за житлово-комунальні послуги, яка підпадає під дію цієї постанови до 500 гривень.
ParlaMint-UA_2014-03-27-m0.u32.p12.sent3	Уряд прийняв відповідне рішення.
ParlaMint-UA_2014-03-27-m0.u32.p13.sent1	Тепер що стосується, шановні колеги, наступних кроків.
ParlaMint-UA_2014-03-27-m0.u32.p13.sent2	У нас є заборгованість, про яку я вам задекларував.
ParlaMint-UA_2014-03-27-m0.u32.p13.sent3	Загальна сума заборгованості по податку на додану вартість, яку ніхто не збирався виплачувати, за нашими даними, 21,7 мільярда гривень.
ParlaMint-UA_2014-03-27-m0.u32.p13.sent4	Переговори з нашими кредиторами проходять дуже складно.
ParlaMint-UA_2014-03-27-m0.u32.p13.sent5	Але ми боремося за кожну цифру, щоб ви зрозуміли, тому що в тому стані, в якому сьогодні Україна, їй ніхто не хоче давати гроші.
ParlaMint-UA_2014-03-27-m0.u32.p13.sent6	Але ми знайшли підходи і переконання, як пояснити, що це треба робити, тому що ми націлені на реальні реформи.
ParlaMint-UA_2014-03-27-m0.u32.p13.sent7	Я вам окремо хочу зазначити, щоб ніхто в цьому залі не казав про те, що це вимоги МВФ.
ParlaMint-UA_2014-03-27-m0.u32.p13.sent8	Та ні, це вимоги часу, це вимоги моменту до того, щоб уникнути дефолту і банкрутства країни.
ParlaMint-UA_2014-03-27-m0.u32.p13.sent9	Тому повертаючись до питання відшкодування податку на додану вартість, ми виступаємо категорично проти схеми, яка була напрацьована в минулому році, а саме, видачі так званих казначейських векселів під столом, кому хотіли – тому видавали, кому не хотіли – тому не видавали.
ParlaMint-UA_2014-03-27-m0.u32.p13.sent10	Ми ліквідовуємо інструмент казначейських векселів.
ParlaMint-UA_2014-03-27-m0.u32.p14.sent1	Що ми пропонуємо?
ParlaMint-UA_2014-03-27-m0.u32.p14.sent2	Ми пропонуємо негайно влити кошти в українську економіку.
ParlaMint-UA_2014-03-27-m0.u32.p14.sent3	Чи є в нас зараз гроші відшкодувати податок на додану вартість?
ParlaMint-UA_2014-03-27-m0.u32.p14.sent4	Нема.
ParlaMint-UA_2014-03-27-m0.u32.p14.sent5	І ми будемо так само казати вам правду: грошей в казні немає.
ParlaMint-UA_2014-03-27-m0.u32.p14.sent6	Щоправда, у лютому місяці.
ParlaMint-UA_2014-03-27-m0.u32.p14.sent7	доки не прийшла нова влада, Міністерство доходів і зборів швиденько списало 5 мільярдів гривень на відшкодування ПДВ, на фірми, які не мали ніякого відшкодування до ПДВ.
ParlaMint-UA_2014-03-27-m0.u32.p14.sent8	Це ще було вкрадених за декілька днів 5 мільярдів гривень.
ParlaMint-UA_2014-03-27-m0.u32.p15.sent1	Наша пропозиція.
ParlaMint-UA_2014-03-27-m0.u32.p15.sent2	Цей інструмент в Україні використовувався з 2004 року.
ParlaMint-UA_2014-03-27-m0.u32.p15.sent3	Ми пропонуємо публічно, прозоро кожній компанії, яка має не відшкодований ПДВ, видати не векселі, а гарантовані державою облігації внутрішньої державної позики, під яку суб’єкти підприємницької діяльності підуть в банки і отримають дешеві і довгі кредити.
ParlaMint-UA_2014-03-27-m0.u32.p15.sent4	Таким чином ми повернемо в економіку близько 20 мільярдів гривень, які звідти були вкрадені і вилучені через невідшкодування ПДВ.
ParlaMint-UA_2014-03-27-m0.u32.p16.sent1	Друге.
ParlaMint-UA_2014-03-27-m0.u32.p16.sent2	Що стосується позитивного так званого пакету.
ParlaMint-UA_2014-03-27-m0.u32.p16.sent3	Ми провели переговори з низкою міжнародних фінансових організацій.
ParlaMint-UA_2014-03-27-m0.u32.p16.sent4	Якщо ми приймемо рішення, які сьогодні вам оголошені, то ми вважаємо, що протягом 2014-го і 2015 року ми зреалізувати дуже амбіційну інвестиційну програму.
ParlaMint-UA_2014-03-27-m0.u32.p16.sent5	За рахунок чого буде ця програма.
ParlaMint-UA_2014-03-27-m0.u32.p16.sent6	Я вам коротко скажу, про які обсяги коштів йдеться.
ParlaMint-UA_2014-03-27-m0.u32.p17.sent1	Я не можу зараз розкрити цифру, яка буде отримана у 2014 році від Міжнародного валютного фонду, але скажу вам, загалом скільки наш пакет дасть можливість влити коштів в українську економіку.
ParlaMint-UA_2014-03-27-m0.u32.p18.sent1	Отже, бюджетна позика Світового банку – це 1 мільярд доларів.
ParlaMint-UA_2014-03-27-m0.u32.p18.sent2	Кошти, які виділяє Європейський Союз на так звану макрофінансову допомогу, - це 2 мільярди доларів.
ParlaMint-UA_2014-03-27-m0.u32.p18.sent3	Сенат, Конгрес Сполучених Штатів виділяє 1 мільярд доларів на макрофінансову допомогу.
ParlaMint-UA_2014-03-27-m0.u32.p18.sent4	200 мільйонів доларів – це додатковий кредитний ресурс, який видає уряд Канади.
ParlaMint-UA_2014-03-27-m0.u32.p19.sent1	100 мільйонів доларів – це те, що видає.
ParlaMint-UA_2014-03-27-m0.u32.p19.sent2	пропонує уряд Японії.
ParlaMint-UA_2014-03-27-m0.u32.p19.sent3	100 мільйонів доларів, які вчора оголосив польський уряд.
ParlaMint-UA_2014-03-27-m0.u32.p19.sent4	200 мільйонів доларів, які додатково дасть Світовий банк на так звану проектну діяльність.
ParlaMint-UA_2014-03-27-m0.u32.p19.sent5	200 мільйонів доларів – це Європейський банк розвитку і реконструкції.
ParlaMint-UA_2014-03-27-m0.u32.p19.sent6	170 мільйонів доларів – це Європейський інвестиційний банк.
ParlaMint-UA_2014-03-27-m0.u32.p19.sent7	І 400 мільйонів доларів – це міжнародна фінансова корпорація.
ParlaMint-UA_2014-03-27-m0.u32.p20.sent1	Окрім цього, ми все-таки домовились з нашими кредиторами, щоб залишити такий інструмент підтримки економіки, як державні гарантії під інвестиційні проекти.
ParlaMint-UA_2014-03-27-m0.u32.p20.sent2	Це 25 мільярдів гривень, які ми зможемо віддавати під агропромисловий і індустріальний сектор.
ParlaMint-UA_2014-03-27-m0.u32.p20.sent3	Загальний обсяг, який ми бачимо, підтримки економіки буде складати 13,6 мільярда доларів США.
ParlaMint-UA_2014-03-27-m0.u32.p20.sent4	Якщо цей пакет буде прийнятий.
ParlaMint-UA_2014-03-27-m0.u32.p21.sent1	Тепер окремо по проектах, які ми хотіли би реалізувати в 2014-2015 році.
ParlaMint-UA_2014-03-27-m0.u32.p21.sent2	Я на базових зупинюся.
ParlaMint-UA_2014-03-27-m0.u32.p22.sent1	Модернізація газопроводу.
ParlaMint-UA_2014-03-27-m0.u32.p22.sent2	Наші магістральні газопроводи.
ParlaMint-UA_2014-03-27-m0.u32.p22.sent3	Це спільний проект ЄБРР і Європейського інвестиційного банку.
ParlaMint-UA_2014-03-27-m0.u32.p22.sent4	Під цей проект ми залучимо 308 мільйонів євро.
ParlaMint-UA_2014-03-27-m0.u32.p23.sent1	Далі.
ParlaMint-UA_2014-03-27-m0.u32.p23.sent2	Будівництво метрополітену в місті Харків.
ParlaMint-UA_2014-03-27-m0.u32.p23.sent3	Під цей проект протягом 2014 і 2015 року кошти Європейського інвестиційного банку, ЄБРР в розмірі 300 мільйонів євро.
ParlaMint-UA_2014-03-27-m0.u32.p24.sent1	Далі.
ParlaMint-UA_2014-03-27-m0.u32.p24.sent2	Підтримка реформування оптового ринку електроенергії.
ParlaMint-UA_2014-03-27-m0.u32.p24.sent3	Кошти Європейського банку розвитку і реконструкції – 70 мільйонів.
ParlaMint-UA_2014-03-27-m0.u32.p25.sent1	Наступний проект – це розширення Каховської ГЕС.
ParlaMint-UA_2014-03-27-m0.u32.p25.sent2	Ми не маєм остаточної цифри, але Міжнародний європейський банк розвитку і реконструкції готовий кредитувати.
ParlaMint-UA_2014-03-27-m0.u32.p26.sent1	Далі.
ParlaMint-UA_2014-03-27-m0.u32.p26.sent2	ЛЕП Луцьк-Тернопіль – це також проект Європейського банку розвитку і реконструкції.
ParlaMint-UA_2014-03-27-m0.u32.p27.sent1	Далі.
ParlaMint-UA_2014-03-27-m0.u32.p27.sent2	Розвиток мережі електропередач саме на півдні України, де й нас є найбільші проблеми і де у нас є найбільше втрати.
ParlaMint-UA_2014-03-27-m0.u32.p27.sent3	Це до 40 відсотків втрат в енергетичних мережах країни.
ParlaMint-UA_2014-03-27-m0.u32.p27.sent4	Також Європейський банк розвитку і реконструкції.
ParlaMint-UA_2014-03-27-m0.u32.p28.sent1	Далі.
ParlaMint-UA_2014-03-27-m0.u32.p28.sent2	Завершення будівництва метрополітену в Дніпропетровську.
ParlaMint-UA_2014-03-27-m0.u32.p28.sent3	Європейський інвестиційний банк готовий фінансувати, це 152 мільйона євро.
ParlaMint-UA_2014-03-27-m0.u32.p29.sent1	Далі.
ParlaMint-UA_2014-03-27-m0.u32.p29.sent2	Муніципальна програма в Україні.
ParlaMint-UA_2014-03-27-m0.u32.p29.sent3	Це те, що потрібно мерам міст, маленьким містечкам на підтримку місцевого самоврядування і реалізації проектів у цих маленьких містечках.
ParlaMint-UA_2014-03-27-m0.u32.p29.sent4	Це 400 мільйонів євро.
ParlaMint-UA_2014-03-27-m0.u32.p29.sent5	І основний кредит щодо кліматичних змін України – це також програма європейського інвестиційного банку, який має відношення до екології.
ParlaMint-UA_2014-03-27-m0.u32.p29.sent6	Це ще 200 мільйонів євро.
ParlaMint-UA_2014-03-27-m0.u32.p30.sent1	Ще раз зазначу, що в нас залишається кредитний ресурс, який може видаватися під державні гарантії центрального уряду – це 25 мільярдів гривень.
ParlaMint-UA_2014-03-27-m0.u32.p31.sent1	Окремо хотів би зазначити ту політику, яку, ми вважаємо, повинен сповідувати Центральний банк.
ParlaMint-UA_2014-03-27-m0.u32.p31.sent2	Національний банк є незалежною установою і уряд не має права і не буди ніколи диктувати політику Центрального банку.
ParlaMint-UA_2014-03-27-m0.u32.p31.sent3	Але, на наше переконання, ставки залучення у розмірі 25 відсотків, а кредитні ставки у розмірі 35 відсотків є неприйнятними.
ParlaMint-UA_2014-03-27-m0.u32.p31.sent4	Ми закликаємо Національний банк розпочати найширшу програму рефінансування комерційних банків під ставку 14 відсотків.
ParlaMint-UA_2014-03-27-m0.u32.p31.sent5	Це дасть можливість відправляти ресурс у економіку за ставкою не вище 17-18 відсотків.
ParlaMint-UA_2014-03-27-m0.u32.p31.sent6	При інфляції 12-14 відсотків, шановні колеги, плата за ресурс буде складати всього-на-всього 4-5 відсотків як є в країнах-членах Європейського Союзу.
ParlaMint-UA_2014-03-27-m0.u32.p31.sent7	Ціни виросли на 14, ставка у кредитуванні – 18.
ParlaMint-UA_2014-03-27-m0.u32.p31.sent8	Фактична плата 4 відсотки.
ParlaMint-UA_2014-03-27-m0.u32.p31.sent9	Ми працюємо над цією програмою з Національним банком України.
ParlaMint-UA_2014-03-27-m0.u32.p32.sent1	Шановні колеги!
ParlaMint-UA_2014-03-27-m0.u32.p32.sent2	Там є низка речей, які стосуються переформатування програми по допомозі сім’ям з дітьми.
ParlaMint-UA_2014-03-27-m0.u32.p32.sent3	Ми, з одного боку, змінюємо суми за першу, другу і третю дитину, але, з іншого боку, збільшуємо разову виплату і продовжуємо її з трьох років до чотирьох років.
ParlaMint-UA_2014-03-27-m0.u32.p32.sent4	Вам міністр соціальної політики про це доповість.
ParlaMint-UA_2014-03-27-m0.u32.p32.sent5	Там є маса речей, які, ще раз кажу, не викличуть оплесків, але нам будуть аплодувати наші діти.
ParlaMint-UA_2014-03-27-m0.u32.p32.sent6	Тому що ми врятуємо країну, ми врятуємо українську економіку.
ParlaMint-UA_2014-03-27-m0.u32.p32.sent7	І у 2015 році і далі Україна вийде з падіння і продемонструє економічний ріст, зайнятість, збільшення соціальних стандартів і високі економічні стандарти країни.
ParlaMint-UA_2014-03-27-m0.u32.p32.sent8	Прошу підтримати і врятувати країну.
ParlaMint-UA_2014-03-27-m0.u32.p32.sent9	Дякую за увагу.
ParlaMint-UA_2014-03-27-m0.u33.p1.sent1	Дякую Арсеній Петрович.
ParlaMint-UA_2014-03-27-m0.u33.p2.sent1	Шановні колеги!
ParlaMint-UA_2014-03-27-m0.u33.p2.sent2	Арсеній Петрович, одну хвилину.
ParlaMint-UA_2014-03-27-m0.u33.p2.sent3	Давайте, я бачу багато рук на питання.
ParlaMint-UA_2014-03-27-m0.u33.p2.sent4	По одному питанню від фракцій.
ParlaMint-UA_2014-03-27-m0.u33.p2.sent5	Колеги, давайте, я бачу багато рук.
ParlaMint-UA_2014-03-27-m0.u33.p2.sent6	По одному питанню від фракцій і я дам можливість декільком позафракційним.
ParlaMint-UA_2014-03-27-m0.u33.p3.sent1	Будь ласка, запишіться від фракцій на питання.
ParlaMint-UA_2014-03-27-m0.u34.p1.sent1	Є два варіанти, які я хочу вам запропонувати.
ParlaMint-UA_2014-03-27-m0.u34.p2.sent1	Є перший варіант.
ParlaMint-UA_2014-03-27-m0.u34.p2.sent2	Зараз я буду відповідати на всі питання.
ParlaMint-UA_2014-03-27-m0.u34.p3.sent1	Є другий варіант.
ParlaMint-UA_2014-03-27-m0.u34.p3.sent2	Ми роздали вам отакі талмуди законопроектів.
ParlaMint-UA_2014-03-27-m0.u34.p3.sent3	Для того, щоб кожне питання і моя відповідь, в першу чергу, була професійна, я би вас дуже попросив, прочитайте, будь ласка, законопроекти.
ParlaMint-UA_2014-03-27-m0.u34.p3.sent4	Я піду на кожну фракцію, до кожної депутатської групи.
ParlaMint-UA_2014-03-27-m0.u34.p3.sent5	Буду доповідати по кожному питанню, яке у вас є.
ParlaMint-UA_2014-03-27-m0.u34.p3.sent6	Готовий до співпраці.
ParlaMint-UA_2014-03-27-m0.u34.p3.sent7	Готовий до того, щоб ми сьогодні зробили все для прийняття цих законів.
ParlaMint-UA_2014-03-27-m0.u34.p4.sent1	Тому, Олександр Валентинович, я вас прошу, щоб ми уже перейшли до конкретної роботи.
ParlaMint-UA_2014-03-27-m0.u34.p4.sent2	Давайте, я пішов по фракціям, і тут у парламенті всім відповім на всі питання після того, коли члени парламенту побачать конкретні законопроекти.
ParlaMint-UA_2014-03-27-m0.u34.p4.sent3	Можна так попросити?
ParlaMint-UA_2014-03-27-m0.u35.p1.sent1	Шановні колеги, мені здається логічна пропозиція Прем’єр-міністра.
ParlaMint-UA_2014-03-27-m0.u35.p1.sent2	Так чи ні?
ParlaMint-UA_2014-03-27-m0.u35.p1.sent3	Давайте ми домовимося про наступне.
ParlaMint-UA_2014-03-27-m0.u35.p1.sent4	Зараз, колеги, зараз ми будемо робити перерву до 16 години.
ParlaMint-UA_2014-03-27-m0.u35.p1.sent5	Зараз, зараз я бачу.
ParlaMint-UA_2014-03-27-m0.u35.p1.sent6	Колеги, спокійно.
ParlaMint-UA_2014-03-27-m0.u35.p1.sent7	Колеги, спокійно.
ParlaMint-UA_2014-03-27-m0.u35.p1.sent8	Спокійно.
ParlaMint-UA_2014-03-27-m0.u35.p1.sent9	Давайте, я прошу, заспокойтеся.
ParlaMint-UA_2014-03-27-m0.u35.p2.sent1	До мене багато підходило депутатів, наполягають, щоб ми сьогодні ще розглянули два важливих законопроекти 4378/1, 4500, це стосується відновлення довіри досудової системи.
ParlaMint-UA_2014-03-27-m0.u35.p2.sent2	Це стосується наших призовників, щоб зберегти їм зарплату і постійне місце роботи, це дуже важливо для обороноздатності.
ParlaMint-UA_2014-03-27-m0.u35.p3.sent1	І ми можемо включити до порядку денного, уряд погоджується, утилізаційний збір.
ParlaMint-UA_2014-03-27-m0.u35.p3.sent2	Друзі, спокійно.
ParlaMint-UA_2014-03-27-m0.u35.p3.sent3	Але, колеги, але ми це можемо робити тільки після того, як проголосуємо два закони, які вніс уряд.
ParlaMint-UA_2014-03-27-m0.u35.p3.sent4	Тому що без голосування за ці закони взагалі інше законодавче регулювання немає ніякого значення, тому що країна вийде на дефолт, тому що не буде чим платити зарплати і пенсії.
ParlaMint-UA_2014-03-27-m0.u35.p4.sent1	І саме тому, шановні колеги, я закликаю до вашої відповідальності, до вашої громадянської позиції.
ParlaMint-UA_2014-03-27-m0.u35.p4.sent2	Ми розглянемо ці питання, які я зараз наголосив, сьогодні, сподіваюся, після того, як ми проголосуємо ці два закони.
ParlaMint-UA_2014-03-27-m0.u35.p5.sent1	Зараз ми оголошуємо перерву до 16 години.
ParlaMint-UA_2014-03-27-m0.u35.p5.sent2	Протягом цього часу я прошу керівників фракцій і груп зібрати фракції і групи, зібрати позафракційних народних депутатів, які хочуть зустрітися з Прем’єр-міністром і з урядом.
ParlaMint-UA_2014-03-27-m0.u35.p5.sent3	Колеги, 0947 також встигнемо, ми сьогодні розглянемо.
ParlaMint-UA_2014-03-27-m0.u35.p5.sent4	Колеги, я бачу людей багато з залу вийшло.
ParlaMint-UA_2014-03-27-m0.u35.p5.sent5	Ми включимо в порядок денний після того, як проголосуємо урядові закони.
ParlaMint-UA_2014-03-27-m0.u35.p5.sent6	Заспокойтеся, будь ласка, я дуже вас прошу.
ParlaMint-UA_2014-03-27-m0.u35.p6.sent1	І я звертаюся до голів комітетів.
ParlaMint-UA_2014-03-27-m0.u35.p6.sent2	Шановні колеги, прошу зібрати засідання комітетів, профільних комітетів, які відповідають за підготовку двох цих законодавчих актів.
ParlaMint-UA_2014-03-27-m0.u35.p6.sent3	Щоб у нас на 16 годину було і рішення профільних комітетів.
ParlaMint-UA_2014-03-27-m0.u35.p7.sent1	Дякую, шановні колеги.
ParlaMint-UA_2014-03-27-m0.u35.p7.sent2	До 16 години оголошується перерва.
