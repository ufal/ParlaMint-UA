id	text
ParlaMint-UA_2014-03-20-m0.u1.p1.sent1	Доброго ранку, шановні народні депутати!
ParlaMint-UA_2014-03-20-m0.u1.p1.sent2	Прошу сідати на свої робочі місця.
ParlaMint-UA_2014-03-20-m0.u1.p1.sent3	Ми будемо починати реєстрацію народних депутатів України.
ParlaMint-UA_2014-03-20-m0.u1.p2.sent1	За традицією я хочу вас проінформувати, що сьогодні день народження народних депутатів Гордієнка Сергія Володимировича і Федорука Миколи Трохимовича.
ParlaMint-UA_2014-03-20-m0.u1.p3.sent1	Шановні колеги, прошу зареєструватись.
ParlaMint-UA_2014-03-20-m0.u1.p3.sent2	Включіть систему "Рада".
ParlaMint-UA_2014-03-20-m0.u1.p4.sent1	В залі зареєструвалося 232 народних депутати.
ParlaMint-UA_2014-03-20-m0.u1.p4.sent2	Верховна Рада розпочинає свою роботу.
ParlaMint-UA_2014-03-20-m0.u1.p5.sent1	Шановні колеги!
ParlaMint-UA_2014-03-20-m0.u1.p5.sent2	Я переконаний, що весь український народ, весь світ обурений тим, що не тільки продовжується агресія і провокації Російської Федерації на території Автономної Республіки Крим, яка є невід’ємною частиною нашої країни, але в самій Росії розпочалась спроба політичної анексії захопленої території.
ParlaMint-UA_2014-03-20-m0.u1.p6.sent1	Вчора відбулась Рада Національної безпеки і оборони, де був прийнятий комплекс дипломатичних, адміністративних, військово-технічних заходів, скерованих на протидію агресії Російської Федерації.
ParlaMint-UA_2014-03-20-m0.u1.p6.sent2	Я також переконаний, що сьогодні Верховна Рада також висловить свою позицію, скеровану проти загарбників.
ParlaMint-UA_2014-03-20-m0.u1.p7.sent1	Я інформую народних депутатів, що незаконно захоплений главком Військово-морських сил України контр-адмірал Гайдук, а також цивільні заручники, які незаконно утримувалися Збройними силами Російської Федерації на території АРК Крим, сьогодні вночі звільнені і вже знаходяться на шляху до Києва.
ParlaMint-UA_2014-03-20-m0.u1.p8.sent1	Перед тим, як почати обговорення сьогоднішнього порядку денного, шановні колеги, я хочу оголосити оголошення від депутатської фракції "Батьківщина" у зв’язку з обранням Прем’єр-міністром України Яценюка Арсенія Петровича та достроковим складанням ним повноважень народного депутата, також згідно з протоколом засідання депутатської фракції "Батьківщина" від 4 березня 2014 року повідомляю про обрання виконуючим обов’язки голови депутатської фракції "Батьківщина" народного депутата України Соболєва Сергія Владиславовича.
ParlaMint-UA_2014-03-20-m0.u1.p9.sent1	Шановні народні депутати, у нас сьогодні внесено до порядку денного дуже відповідальні рішення.
ParlaMint-UA_2014-03-20-m0.u1.p9.sent2	Перед тим, як почати обговорення порядку денного, я би просив, щоби керівники депутатських груп і фракцій або їх уповноважені представники виступили з відповідними заявами та повідомленнями.
ParlaMint-UA_2014-03-20-m0.u1.p9.sent3	Прошу записатися на виступи.
ParlaMint-UA_2014-03-20-m0.u1.p10.sent1	Від фракції "УДАР" хто буде виступати?
ParlaMint-UA_2014-03-20-m0.u1.p10.sent2	Шановні колеги, від фракції "УДАР" хто буде виступати у нас?
ParlaMint-UA_2014-03-20-m0.u1.p10.sent3	Ірина Геращенко, будь ласка.
ParlaMint-UA_2014-03-20-m0.u2.p1.sent1	Шановні колеги, я прошу вашої уваги і хочу запропонувати, щоб ми розпочали сьогоднішній наш робочий день з хвилини мовчання в пам’ять того прапорщика, який чесно служив Україні і загинув від рук окупантів в українському Криму.
ParlaMint-UA_2014-03-20-m0.u2.p2.sent1	Дякуємо.
ParlaMint-UA_2014-03-20-m0.u2.p3.sent1	Ви знаєте, в мережі з’явилася інформація, що в цієї людини, в цього молодого хлопця залишилася вагітна дружина і чотирирічна дитина.
ParlaMint-UA_2014-03-20-m0.u2.p3.sent2	І, я думаю, що обов’язок нашої сесійної зали, щоб його родина не залишилася без уваги не лише сьогодні, коли ми пам’ятаємо про його подвиг і того, що кров цієї людини на руках окупантів, а взагалі, щоб всі військові, які гідно служили Україні і служать в Криму відчували себе захищеними.
ParlaMint-UA_2014-03-20-m0.u2.p4.sent1	Тому партія "УДАР" підготувала низку законопроектів, які ми, дорогі колеги, просимо вас розглянути як першочергові, зокрема зареєстровано законопроект від "УДАРу", який пропонує надати всім військовослужбовцям, які проходили службу в Криму, статус учасників бойових дій.
ParlaMint-UA_2014-03-20-m0.u2.p5.sent1	Так само ми вважаємо за необхідне якнайшвидше прийняти Закон про корінний, про статус.
ParlaMint-UA_2014-03-20-m0.u2.p5.sent2	про права корінних народів Криму, до яких безумовно належить в першу чергу кримськотатарський народ.
ParlaMint-UA_2014-03-20-m0.u2.p5.sent3	І, мені здається, так само, колеги, що ми дуже мало з вами приділяємо уваги тій людині, яка сидить поряд з нами в сесійній залі, а це Мустафа Джемілєв.
ParlaMint-UA_2014-03-20-m0.u2.p5.sent4	Потрібно сьогодні поза Регламентом дати слово пану Джемілєву, щоб він розказав нам про безпосередньо ситуацію в Криму і те, про що чекає від нас наш український, кримськотатарський, дружній народ від сесійної зали для того, щоб ми все це прийняли.
ParlaMint-UA_2014-03-20-m0.u2.p6.sent1	Друге.
ParlaMint-UA_2014-03-20-m0.u2.p6.sent2	Ми вважаємо за необхідне терміново прийняти Закон про тимчасово окуповану територію.
ParlaMint-UA_2014-03-20-m0.u2.p6.sent3	Такий законопроект Віталій Кличко і партія "УДАР" так само підготували, сьогодні він буде зареєстрований і ми звертаємося до Голови Верховної Ради з проханням надати доручення комітетам Верховної Ради терміново його розглянути і так само прийняти як першочерговий.
ParlaMint-UA_2014-03-20-m0.u2.p6.sent4	Також дуже важливо, шановні колеги, щоби ми з вами якнайшвидше вирішили долю тих наших військовослужбовців, які зараз знаходяться в Криму.
ParlaMint-UA_2014-03-20-m0.u2.p7.sent1	Багато з них, насправді, не хочуть сьогодні покидати територію Криму.
ParlaMint-UA_2014-03-20-m0.u2.p7.sent2	Бо то є їх земля, там живуть їх родини.
ParlaMint-UA_2014-03-20-m0.u2.p7.sent3	А ми усвідомлюємо, яка це є величезна небезпека.
ParlaMint-UA_2014-03-20-m0.u2.p7.sent4	І тому тут мають бути заслухані відповідні керівники силових структур, щоби прийняли правильне рішення.
ParlaMint-UA_2014-03-20-m0.u2.p8.sent1	І останнє.
ParlaMint-UA_2014-03-20-m0.u2.p8.sent2	Я буду неправа, якщо я не згадаю про той випадок, який відбувся, на жаль, два дні тому, коли наші колеги з фракції "Свобода" дозволили собі дискредитувати звання "народного депутата України", коли намагалися силою вибити про відставку, листок від керівника Національної телекомпанії України.
ParlaMint-UA_2014-03-20-m0.u2.p8.sent3	Дуже важливо, що сама фракція "Свобода", їх керівник визнали, що це був негідний вчинок.
ParlaMint-UA_2014-03-20-m0.u2.p8.sent4	І мені здається, це абсолютно правильний вчинок нової влади, яка вміє визнавати свої помилки.
ParlaMint-UA_2014-03-20-m0.u2.p9.sent1	Але я хочу сказати, колеги, що ми будемо неправі з вами, якщо ми терміново не визначаємо, що на "УТ-1" була страшна цензура під час правління.
ParlaMint-UA_2014-03-20-m0.u3.p1.sent1	Дайте звершити, будь ласка.
ParlaMint-UA_2014-03-20-m0.u4.p1.sent1	Я особисто як народний депутат України неодноразово зверталася до Генеральної прокуратури України з вимогою порушити кримінальну справу за фактом провадження цензури на "УТ-1" і попередній керівник цього не зробив.
ParlaMint-UA_2014-03-20-m0.u4.p1.sent2	Тому звертаюся офіційно розглянути мої депутатські запити відносно цензури на "УТ-1" в період 2013 початку 2014 року.
ParlaMint-UA_2014-03-20-m0.u4.p2.sent1	І ще одне.
ParlaMint-UA_2014-03-20-m0.u4.p2.sent2	Колеги, ми помічаємо хуліганство з боку наших деяких колег.
ParlaMint-UA_2014-03-20-m0.u4.p2.sent3	Це дуже правильно.
ParlaMint-UA_2014-03-20-m0.u4.p2.sent4	Але ми не помічаємо, що ми злочини з боку деяких наших інших колег.
ParlaMint-UA_2014-03-20-m0.u4.p2.sent5	І тому так само від нашої фракції ми вимагаємо від Генеральної прокуратури України порушити справу за державну зразу і сепаратизм від тих народних депутатів України, які ці два дні ганьблять звання народних депутатів України на всіх каналах Росії, скачуть, пляшут, кричат: "Россия!" і святкують якусь перемогу.
ParlaMint-UA_2014-03-20-m0.u4.p2.sent6	В сесійній залі вони вже не з’являються два місці, прізвища всім відомі – це Царьов, Колесніченко, Янукович молодший і ніші.
ParlaMint-UA_2014-03-20-m0.u4.p3.sent1	Ми звертаємося до Генеральної прокуратури України сьогодні ж порушити справи про державну зраду і сепаратизм.
ParlaMint-UA_2014-03-20-m0.u4.p3.sent2	Надати відповідні нам справи сюди в Верховну Раду України.
ParlaMint-UA_2014-03-20-m0.u4.p3.sent3	І я думаю, що ми тут конституційною більшістю цих людей лишимо звання народних депутатів України.
ParlaMint-UA_2014-03-20-m0.u4.p3.sent4	Нехай їдуть в Держдуму, якщо їх там хтось хоч на поріг пустить.
ParlaMint-UA_2014-03-20-m0.u4.p4.sent1	Дякую за увагу.
ParlaMint-UA_2014-03-20-m0.u4.p4.sent2	І слава Україні.
ParlaMint-UA_2014-03-20-m0.u5.p1.sent1	Дякую.
ParlaMint-UA_2014-03-20-m0.u5.p1.sent2	Шановні народні депутати, від "Суверенної європейської України" хто буде виступати?
ParlaMint-UA_2014-03-20-m0.u5.p1.sent3	Будь ласка, Володимир Михайлович Литвин.
ParlaMint-UA_2014-03-20-m0.u6.p1.sent1	Шановний Голово, шановні колеги!
ParlaMint-UA_2014-03-20-m0.u6.p1.sent2	Сьогодні як ніколи потрібна адекватна оцінка ситуації "без плачів і прокльонів", тим більше, що вона є вкрай загрозливою.
ParlaMint-UA_2014-03-20-m0.u6.p1.sent3	Україна не втратила Крим.
ParlaMint-UA_2014-03-20-m0.u6.p1.sent4	Боротьба за Крим переходить в іншу, затяжну і, очевидно, тривалу фазу.
ParlaMint-UA_2014-03-20-m0.u6.p1.sent5	І сьогодні ціна питання Криму – збереження України.
ParlaMint-UA_2014-03-20-m0.u6.p2.sent1	Україна загалом поводила себе надто цивілізовано, тим самим демонструючи свою європейськість.
ParlaMint-UA_2014-03-20-m0.u6.p2.sent2	І, очевидно, на часі постановка питання у Верховній Раді України про подання заявки на приєднання України до Європейського Союзу, тим більше, що єврочинвоники таку тезу вже пропагують.
ParlaMint-UA_2014-03-20-m0.u6.p2.sent3	Тим більше, що Україна фактично залишилась з своєю проблемою територіальної цілісності наодинці.
ParlaMint-UA_2014-03-20-m0.u6.p3.sent1	Так, увесь світ не визнає анексії Криму.
ParlaMint-UA_2014-03-20-m0.u6.p3.sent2	І виходить така складна ситуація, що увесь світ не йде в ногу, а одна країна йде в ногу.
ParlaMint-UA_2014-03-20-m0.u6.p3.sent3	Разом з тим, все виразніше окреслюється така перспектива, яку пропагують аналітики і навіть політики західного світу: Україна не повинна стати плацдармом Заходу для наступу на Росію.
ParlaMint-UA_2014-03-20-m0.u6.p4.sent1	Отже, Україна, спираючись на моральну підтримку світу, має насамперед розраховувати на власні сили.
ParlaMint-UA_2014-03-20-m0.u6.p4.sent2	Нам належить виробити, узгодити покрокові дії і почати їх реалізацію, спираючись на загальносуспільну підтримку.
ParlaMint-UA_2014-03-20-m0.u6.p4.sent3	На жаль, про одностайність нашого суспільства говорити сьогодні не можна і це потрібно враховувати.
ParlaMint-UA_2014-03-20-m0.u6.p4.sent4	Потрібна розмова з країною.
ParlaMint-UA_2014-03-20-m0.u6.p4.sent5	Вже явно недостатньо обмінів думками в кабінетах і прийняття дуже часто абстрактних рішень, відірваних від реалій життя.
ParlaMint-UA_2014-03-20-m0.u6.p5.sent1	Скажіть, шановні колеги, про яку оборону можна говорити, коли за нинішніх умов Кабінет Міністрів України приймає рішення про скорочення органів управління сектору безпеки і оборони на рівні від 20 відсотків?
ParlaMint-UA_2014-03-20-m0.u6.p5.sent2	Скільки ще потрібно рішень Комітету з питань національної безпеки і оборони, щоб зупинити таку дію Кабінету Міністрів України?
ParlaMint-UA_2014-03-20-m0.u6.p5.sent3	Що можна сказати людям, які день і ніч займаються тим, як убезпечити військовослужбовців, що вони завтра мають звільнитися із своїх посад?
ParlaMint-UA_2014-03-20-m0.u6.p5.sent4	Я прошу виконуючого обов’язки Президента, Голову Верховної Ради України врешті-решт зреагувати на відповідне рішення комітету і припинити такі дії.
ParlaMint-UA_2014-03-20-m0.u6.p5.sent5	Як можна консолідувати країну, коли люди залякані безчинствами, що коїться відкрито, зухвало і виклично?
ParlaMint-UA_2014-03-20-m0.u6.p5.sent6	Коли буде покладено цьому край?
ParlaMint-UA_2014-03-20-m0.u6.p6.sent1	Влада у Південно-Східному регіоні місцями є ілюзорною, на інших територіях популістською.
ParlaMint-UA_2014-03-20-m0.u7.p1.sent1	Дайте завершити можливість.
ParlaMint-UA_2014-03-20-m0.u8.p1.sent1	Дозвольте завершити.
ParlaMint-UA_2014-03-20-m0.u8.p2.sent1	Правоохоронні органи деморалізовані, відповідно займають позицію споглядання, домінує право сили.
ParlaMint-UA_2014-03-20-m0.u8.p2.sent2	При такому розвитку подій, при таких підходах до формування, в тому числі окремих силових структур, ми отримуємо серію військових переворотів в країні накшталт африканських країн.
ParlaMint-UA_2014-03-20-m0.u8.p2.sent3	Не буде наведено елементарного порядку в країні – не буде країни.
ParlaMint-UA_2014-03-20-m0.u8.p3.sent1	І тепер, шановні колеги, нам треба консолідуватися навколо зрозумілих рішень і дій, в першу чергу, щодо Криму.
ParlaMint-UA_2014-03-20-m0.u8.p4.sent1	Проблема номер один: військові в Криму, наші військові.
ParlaMint-UA_2014-03-20-m0.u8.p4.sent2	Поки що, в реальності, ми маємо різнобій заяв, які ж до того деморалізують.
ParlaMint-UA_2014-03-20-m0.u8.p4.sent3	Переговорне вікно закрите.
ParlaMint-UA_2014-03-20-m0.u8.p4.sent4	В принципі, дуже важко вести переговори, коли у такий скрутний час на горлі України тримають руки інші країни.
ParlaMint-UA_2014-03-20-m0.u8.p4.sent5	Але разом з тим ми повинні зробити все, щоб військові почали чітко і зрозуміло говорити про нашу позицію.
ParlaMint-UA_2014-03-20-m0.u8.p4.sent6	Потрібні осмислені дії, треба рішуче ставити питання про залишення наших військових у Криму.
ParlaMint-UA_2014-03-20-m0.u8.p4.sent7	Якщо мова йде про виведення, то це має бути передислокація, але виключно з усією матеріальною частиною, саме в такий спосіб ми маємо вести наш діалог.
ParlaMint-UA_2014-03-20-m0.u8.p4.sent8	І треба не заганяти людей в Криму в глухий кут, треба їх максимально зберегти, лише таким чином ми збережемо їх лояльність до України.
ParlaMint-UA_2014-03-20-m0.u8.p4.sent9	Дякую за увагу.
ParlaMint-UA_2014-03-20-m0.u9.p1.sent1	Дякую.
ParlaMint-UA_2014-03-20-m0.u9.p2.sent1	Шановні колеги!
ParlaMint-UA_2014-03-20-m0.u9.p2.sent2	Два питання, дуже важливі були підняті.
ParlaMint-UA_2014-03-20-m0.u9.p3.sent1	Перше, що стосується скорочення силового блоку.
ParlaMint-UA_2014-03-20-m0.u9.p3.sent2	Дано доручення Голови Верховної Ради Кабінету Міністрів і це, до речі, є в рішенні Ради національної безпеки і оборони, щодо ніяких скорочень силового блоку.
ParlaMint-UA_2014-03-20-m0.u9.p3.sent3	Більше того, що стосується Збройних Сил, що стосується Національної гвардії, ви знаєте, що зараз відкрите додаткове фінансування і відбувається часткова мобілізація патріотів України до Збройних Сил, і до лав Національної гвардії.
ParlaMint-UA_2014-03-20-m0.u9.p4.sent1	Що стосується європейської інтеграції, шановні колеги, я інформую вас, що підписав директиву для Прем’єр-міністра України, який повинен в п’ятницю підписати Угоду про асоціацію з Європейським Союзом.
ParlaMint-UA_2014-03-20-m0.u9.p4.sent2	Це стратегічне рішення для нашої країни – це наш стратегічний шлях, і саме тому істерія і провокації в Криму загострились пов’язуючи саме з тиском на Україну, щоб зірвати це підписання.
ParlaMint-UA_2014-03-20-m0.u9.p4.sent3	Але цей тиск ми витримали і Угода буде підписана.
ParlaMint-UA_2014-03-20-m0.u9.p4.sent4	Дякую.
ParlaMint-UA_2014-03-20-m0.u9.p5.sent1	Шановні колеги!
ParlaMint-UA_2014-03-20-m0.u9.p5.sent2	Від Партії регіонів, будь ласка.
ParlaMint-UA_2014-03-20-m0.u10.p1.sent1	Партия регионов, Горина, 171 округ, город Харьков.
ParlaMint-UA_2014-03-20-m0.u10.p2.sent1	Уважаемые коллеги!
ParlaMint-UA_2014-03-20-m0.u10.p2.sent2	Уважаемые присутствующие, уважаемые зрители!
ParlaMint-UA_2014-03-20-m0.u10.p2.sent3	Сегодня власть опаздывает, и мы должны все вместе сконцентрироваться и очень четко ответить на вопросы для того, чтобы вообще не потерять ни Крым, ни страну.
ParlaMint-UA_2014-03-20-m0.u10.p2.sent4	Как можно было допустить, что жемчужина, наш Крым, стратегический объект, с такими ресурсами, с человеческими, с природными, выход к морю, фактически мы сейчас теряем?
ParlaMint-UA_2014-03-20-m0.u10.p3.sent1	Почему это происходит?
ParlaMint-UA_2014-03-20-m0.u10.p3.sent2	Это происходит и в том числе с большого согласия людей, которые там проживают.
ParlaMint-UA_2014-03-20-m0.u10.p3.sent3	И эти люди были запуганы тем, что происходило в Киеве, какая была риторика, какие были заявления.
ParlaMint-UA_2014-03-20-m0.u10.p3.sent4	И к сожалению, сейчас власть опаздывает опять.
ParlaMint-UA_2014-03-20-m0.u10.p3.sent5	Премьер-министр только позавчера начал по-человечески общаться с востоком и с югом Украины и объяснять, что не будет отменен русский язык, объяснять, что будет больше самостоятельности регионов.
ParlaMint-UA_2014-03-20-m0.u10.p3.sent6	И этих людей будут слышать и слушать.
ParlaMint-UA_2014-03-20-m0.u10.p3.sent7	Вы можете не соглашаться и кричать, но я только что вернулась из Харькова и проблема состоит в том, что старое население 60+ хотят в Россию.
ParlaMint-UA_2014-03-20-m0.u10.p3.sent8	И это наша проблема, и мы ходим и объясняем, средний возраст хочет русский язык – государственный и хочет федерализацию и независимость региона.
ParlaMint-UA_2014-03-20-m0.u10.p3.sent9	И если вы не будете слышать, вы развалите страну, не мы, а вы.
ParlaMint-UA_2014-03-20-m0.u10.p4.sent1	Какие ошибки допускаются сейчас?
ParlaMint-UA_2014-03-20-m0.u10.p4.sent2	Безвизовый режим.
ParlaMint-UA_2014-03-20-m0.u10.p4.sent3	Нельзя делать безвизовый режим, вы можете объявить персон нон-грата, но люди в пограничных областях работают и в России, и в Украине.
ParlaMint-UA_2014-03-20-m0.u10.p4.sent4	Визовый режим, вы, прежде всего, делаете плохо тем людям, которые живут на юго-востоке опять.
ParlaMint-UA_2014-03-20-m0.u10.p4.sent5	Вы, друзья мои коллеги со "Свободы", вы знаете, как вас называют в Харькове?
ParlaMint-UA_2014-03-20-m0.u10.p4.sent6	Вы – звезды Кремля, вы сразу после выступления Путина пошли к Пантелеймонову и сделали все, как будто специально, как будто вы за это что-то получили.
ParlaMint-UA_2014-03-20-m0.u10.p4.sent7	Вот.
ParlaMint-UA_2014-03-20-m0.u11.p1.sent1	"Вбивці".
ParlaMint-UA_2014-03-20-m0.u11.p1.sent2	Это вы – вбивці.
ParlaMint-UA_2014-03-20-m0.u11.p1.sent3	Поэтому если власть сейчас будет опаздывать, она войдет в историю не как власть, которая возглавила Майдан, а та власть, которая реально развалила Украину.
ParlaMint-UA_2014-03-20-m0.u11.p1.sent4	Сконцентрируйтесь, вы.
ParlaMint-UA_2014-03-20-m0.u12.p1.sent1	Дайте можливість завершити.
ParlaMint-UA_2014-03-20-m0.u13.p1.sent1	Военные в Крыму по всех частях не получают до сих пор никаких внятных приказов сверху: ни от Главнокомандующего, ни от министра Вооруженных сил.
ParlaMint-UA_2014-03-20-m0.u13.p1.sent2	Не опоздайте, вы просто потеряете Украину.
ParlaMint-UA_2014-03-20-m0.u13.p1.sent3	И мы вместе с вами тоже, но мы вам этого сделать не дадим.
ParlaMint-UA_2014-03-20-m0.u13.p1.sent4	Услышьте юго-восток, не опоздайте!
ParlaMint-UA_2014-03-20-m0.u14.p1.sent1	Від фракції Комуністичної партії слово надається народному депутату Мартинюку.
ParlaMint-UA_2014-03-20-m0.u15.p1.sent1	Шановні виборці, народні депутати, які хочуть чути!
ParlaMint-UA_2014-03-20-m0.u15.p1.sent2	Я хочу вам усім нагадати відомий біблійний заповідь: "Не судіть, да не судимі будете".
ParlaMint-UA_2014-03-20-m0.u15.p1.sent3	Тому що, на превеликий жаль, кожен із нас у цій сесійній залі бере одягає на себе суддівську мантію, прокурорські титули – і починає роздавати оцінки наліво і направо.
ParlaMint-UA_2014-03-20-m0.u15.p2.sent1	Я хотів би кожному із нас, із тих 447-ми, які представляють інтереси українського народу, нагадати, що нам оцінку даватимуть, дають і будуть давати лише ті, хто нас сюди делегував.
ParlaMint-UA_2014-03-20-m0.u15.p2.sent2	І кожен із нас повинен відстояти інтереси тих сил суспільства, які віддали свої голоси у 2012 році.
ParlaMint-UA_2014-03-20-m0.u15.p3.sent1	В черговий, в котрий раз пояснюю принципову позицію нашої фракції з приводу звинувачень більшості коаліції, чому комуністи не допомагають їм працювати.
ParlaMint-UA_2014-03-20-m0.u15.p3.sent2	У вас є 260, чи 258.
ParlaMint-UA_2014-03-20-m0.u15.p3.sent3	Ходіть на роботу – і проблеми з голосуванням ніяких немає.
ParlaMint-UA_2014-03-20-m0.u15.p3.sent4	Ми ж заявляємо: до того часу, поки не буде виконано рішення Європейського парламенту, який засудив захоплення приміщення центрального комітету.
ParlaMint-UA_2014-03-20-m0.u15.p3.sent5	Поки не перестануть переслідувати.
ParlaMint-UA_2014-03-20-m0.u15.p3.sent6	наші товариші.
ParlaMint-UA_2014-03-20-m0.u15.p3.sent7	А в західних областях ви вивезли їх у ліс, заставили під примусом відмовитися від депутатських повноважень обласних чи районних рад.
ParlaMint-UA_2014-03-20-m0.u15.p3.sent8	До того часу ми не можемо поступити по-іншому.
ParlaMint-UA_2014-03-20-m0.u15.p4.sent1	Запитують наші виборці і ви, де Симоненко.
ParlaMint-UA_2014-03-20-m0.u15.p4.sent2	Симоненко працює із виборцями.
ParlaMint-UA_2014-03-20-m0.u15.p4.sent3	Він відвідав Одеську, Миколаївську, Херсонську, Донецьку, Луганську області, Чернігівську, Харківську області.
ParlaMint-UA_2014-03-20-m0.u15.p4.sent4	Він там, де, до речі, кожному із нас треба було б.
ParlaMint-UA_2014-03-20-m0.u15.p4.sent5	не тут потрясати кулаками повітря.
ParlaMint-UA_2014-03-20-m0.u15.p4.sent6	А знаходитися там і розмовляти з виборцями, заспокоювати їх і приводити до тями і до порядку, не розтягувати нашу державу.
ParlaMint-UA_2014-03-20-m0.u15.p4.sent7	Бо ми своїми рішеннями і закликами, на превеликий жаль, не допомагаємо, а тільки стимулюємо негідні вчинки тих чи інших політичних сил.
ParlaMint-UA_2014-03-20-m0.u15.p5.sent1	І на завершення я хотів би нагадати всім і кожному: все тече, все змінюються.
ParlaMint-UA_2014-03-20-m0.u15.p5.sent2	Так, як сьогодні, завжди не буде.
ParlaMint-UA_2014-03-20-m0.u15.p5.sent3	Давайте думати і про майбутнє.
ParlaMint-UA_2014-03-20-m0.u16.p1.sent1	Від депутатської групи "Економічний розвиток" народний депутат Журавський, будь ласка.
ParlaMint-UA_2014-03-20-m0.u17.p1.sent1	Прошу передати слово від нашої групи "Економічний розвиток" Анатолію Кириловичу Кінаху.
ParlaMint-UA_2014-03-20-m0.u18.p1.sent1	Будь ласка, Анатолій Кирилович.
ParlaMint-UA_2014-03-20-m0.u19.p1.sent1	Шановні народні депутати!
ParlaMint-UA_2014-03-20-m0.u19.p1.sent2	Об’єднання "Економічний розвиток" закликає всіх працювати по принципу гарячого серця і холодної голови.
ParlaMint-UA_2014-03-20-m0.u19.p1.sent3	Відбуваються безпрецедентні події, які зачіпають не тільки територіальну цілісність України, але й грубо порушують фундаментальні норми міжнародного права, руйнують зусилля всього світового співтовариства по зміцненню колективної безпеки.
ParlaMint-UA_2014-03-20-m0.u19.p2.sent1	Будапештська угода 1994 року чітко і жорстко гарантувало Україні як першій і останній державі у світі, яка добровільно відмовилася від третього по потужності ядерного потенціалу, принцип територіальної цілісності.
ParlaMint-UA_2014-03-20-m0.u19.p2.sent2	Будапештська угода грубо порушена і, по суті, сьогодні світова цивілізація стоїть на порозі, коли кількість держав, які мають технологічні можливості володіти ядерною зброєю, будуть безпрецедентно збільшуватися.
ParlaMint-UA_2014-03-20-m0.u19.p2.sent3	От рівень тієї відповідальності, який стоїть і перед нами.
ParlaMint-UA_2014-03-20-m0.u19.p3.sent1	Однозначно ми можемо тільки подякувати світовому співтовариству за потужну підтримку.
ParlaMint-UA_2014-03-20-m0.u19.p3.sent2	У тому числі ми впевнені, що підписання політичної угоди про Асоціацію Україна-ЄС – це точка неповернення у контексті незворотного розвитку України як сучасної європейської держави з сучасними стандартами економіки, якості життя громадян, верховенства права.
ParlaMint-UA_2014-03-20-m0.u19.p4.sent1	Дуже важливо, і це питання, яке залежить у першу чергу від нас – не забувати, що відношення до України, рівень підтримки, наш успіх по всім питанням захисту і національної безпеки територіальної цілісності будуть залежати від нашої консолідації, від того, наскільки на всій території України буде панувати принцип верховенства права, наскільки держава спроможна захищати своїх громадян, наводити чіткий правопорядок, громадську безпеку, проводити ефективну кадрову політику не по принципу тільки політичної доцільності, а по якості, за державною планкою тих, хто працює у системі влади.
ParlaMint-UA_2014-03-20-m0.u19.p4.sent2	Від цього буде залежати наш успіх.
ParlaMint-UA_2014-03-20-m0.u19.p5.sent1	Дуже важливо, і ми звертаємо увагу і дуже стурбовані, що, на жаль, від Кабінету Міністрів України на цей час так і немає системного плану програм наших антикризових дій, включаючи середньострокову перспективу.
ParlaMint-UA_2014-03-20-m0.u19.p5.sent2	Те, що сьогодні лунає спроба оподаткування депозитів, питань, які стосуються зменшення соціальних стандартів – це тільки створює напругу у суспільстві.
ParlaMint-UA_2014-03-20-m0.u19.p5.sent3	Повинен бути комплексний план дій, в основі якого розвиток економіки, інвестиційний клімат, боротьба з офшорами, боротьба з тіньовою частиною економіки як результат нашого розвитку.
ParlaMint-UA_2014-03-20-m0.u19.p6.sent1	Шановні народні депутати!
ParlaMint-UA_2014-03-20-m0.u19.p6.sent2	У цей час однозначно наша.
ParlaMint-UA_2014-03-20-m0.u20.p1.sent1	Дайте можливість завершити виступ.
ParlaMint-UA_2014-03-20-m0.u20.p1.sent2	Анатолій Кирилович, можна завершити.
ParlaMint-UA_2014-03-20-m0.u20.p1.sent3	Нормально?
ParlaMint-UA_2014-03-20-m0.u20.p2.sent1	Від фракції "Батьківщина" Микола Томенко, будь ласка.
ParlaMint-UA_2014-03-20-m0.u21.p1.sent1	Шановні колеги, я думаю, що і я був налаштований на абсолютно толерантний і компромісний виступ.
ParlaMint-UA_2014-03-20-m0.u21.p1.sent2	Тому що сьогодні у нас виглядає таким чином, що всі громадяни України у кожному куточку країни закликають нас до єдності, до боротьби проти сепаратизму.
ParlaMint-UA_2014-03-20-m0.u21.p1.sent3	А тут у сесійній залі депутати виступають і вимагають те, чого люди не просять.
ParlaMint-UA_2014-03-20-m0.u21.p1.sent4	Ну, я перепрошую, звичайно, найдіть мені тих живих українців, які вимагають від вас федералізму.
ParlaMint-UA_2014-03-20-m0.u21.p1.sent5	Я бачив громадян Росії, які вимагали від мене федералізму.
ParlaMint-UA_2014-03-20-m0.u21.p1.sent6	Я бачив ФСБ, які бігали, стріляли чи палили наші прапори і вимагали від нас відколу Харківської, Донецької області від України.
ParlaMint-UA_2014-03-20-m0.u21.p1.sent7	Та зустріньтеся з вчителями, зайдіть в Харківський університет, вони вам скажуть: "Який федералізм в біса".
ParlaMint-UA_2014-03-20-m0.u21.p1.sent8	Яка Харківська область чи Луганська область проситься до Росії.
ParlaMint-UA_2014-03-20-m0.u21.p1.sent9	Ну стримуйте себе хоч у цьому, в цих виступах.
ParlaMint-UA_2014-03-20-m0.u21.p2.sent1	Друзі, люди розумніше від депутатів, які знаходяться тут і виступають з такими закликами.
ParlaMint-UA_2014-03-20-m0.u21.p2.sent2	Я просив би всіх, і хто не в простій політичній ситуації, і в складній партійній ситуації, ну, не про рейтинги партійні, не про свої депутатські речі, думайте про країну.
ParlaMint-UA_2014-03-20-m0.u21.p3.sent1	Ситуація сьогодні катастрофічна.
ParlaMint-UA_2014-03-20-m0.u21.p3.sent2	Але в цій катастрофічній ситуації є один плюс: ми мусимо швидко зробити те, що не робили двадцять з чимось років.
ParlaMint-UA_2014-03-20-m0.u21.p3.sent3	Оце єдина перевага.
ParlaMint-UA_2014-03-20-m0.u21.p3.sent4	Тому сьогодні треба попрощатися з ілюзіями попередніх років.
ParlaMint-UA_2014-03-20-m0.u21.p4.sent1	Ми, Олександре Валентиновичу, повинні припинити членство в СНД і зупинити ці розмови, що СНД нас врятує.
ParlaMint-UA_2014-03-20-m0.u21.p4.sent2	Уже врятувало СНД разом з Росією.
ParlaMint-UA_2014-03-20-m0.u21.p5.sent1	Ми повинні сьогодні сказати, що немає в Криму человечков чи зелених, чи біло-голубих.
ParlaMint-UA_2014-03-20-m0.u21.p5.sent2	У нас окупант стоїть на території України.
ParlaMint-UA_2014-03-20-m0.u21.p5.sent3	І тому сьогодні Закон "Про окуповану територію", де ми повинні захистити кожного громадянина України, бо вже етнічні чистки почалися, захистити нерухомість України, захистити наші табори "Артек" і спортивні бази, де тренуються наші спортсмени.
ParlaMint-UA_2014-03-20-m0.u21.p5.sent4	Тому хватить гратися в двозначну казуїстику, на жаль, тимчасово окупована територія, і ми повинні її захищати.
ParlaMint-UA_2014-03-20-m0.u21.p6.sent1	Сьогодні нам треба, Олександре Валентиновичу, створити фонд захисту України, як це робили відповідно країни.
ParlaMint-UA_2014-03-20-m0.u21.p6.sent2	Сьогодні кожен мільйонер, а тим більше мільярдер, повинен поділитися з українською державою і сплатити спеціальний внесок на те, щоб і фінансувати Збройні Сили України, і фінансувати Україну.
ParlaMint-UA_2014-03-20-m0.u21.p7.sent1	Ніхто не профінансує, не громадяни профінансують.
ParlaMint-UA_2014-03-20-m0.u21.p7.sent2	Заробили – допомагайте сьогодні Україні.
ParlaMint-UA_2014-03-20-m0.u21.p8.sent1	І насамкінець, я переконаний, що в справі захисту української держави ми сьогодні повинні зупинитися в партійному і регіональному протистоянні.
ParlaMint-UA_2014-03-20-m0.u21.p8.sent2	Сьогодні кожна людина повинна розуміти – ми в радикальних заявах чи по телебаченню, чи в парламенті можемо тільки погіршити ситуацію.
ParlaMint-UA_2014-03-20-m0.u21.p9.sent1	Тому ще раз, Олександре Валентиновичу, парламент виносив тільки погоджені законопроекти.
ParlaMint-UA_2014-03-20-m0.u21.p9.sent2	І голосуємо всіма фракціями.
ParlaMint-UA_2014-03-20-m0.u21.p9.sent3	Слава Україні!
ParlaMint-UA_2014-03-20-m0.u22.p1.sent1	Дякую.
ParlaMint-UA_2014-03-20-m0.u22.p2.sent1	Від фракції "Свобода" виступає Олег Тягнибок.
ParlaMint-UA_2014-03-20-m0.u22.p2.sent2	Будь ласка.
ParlaMint-UA_2014-03-20-m0.u23.p1.sent1	Олег Тягнибок, фракція Всеукраїнського об’єднання "Свобода".
ParlaMint-UA_2014-03-20-m0.u23.p2.sent1	Шановне товариство!
ParlaMint-UA_2014-03-20-m0.u23.p2.sent2	Ту ганьбу, яку сьогодні ми відчуваємо, ми маємо через те, що впродовж багатьох років в українській державі робилося не те.
ParlaMint-UA_2014-03-20-m0.u23.p2.sent3	Українська влада чинила не ті кроки для захисту національного суверенітету, а робила угодовську позицію і в тому числі по відношенню до Кремля.
ParlaMint-UA_2014-03-20-m0.u23.p3.sent1	В нашій державі не була проведена люстрація, не очищена влада.
ParlaMint-UA_2014-03-20-m0.u23.p3.sent2	І саме тому ми зараз маємо купу агентури Кремля в різних гілках влади.
ParlaMint-UA_2014-03-20-m0.u23.p3.sent3	Ми маємо купу агентури Кремля в середовищі військовослужбовців, спецпідрозділів.
ParlaMint-UA_2014-03-20-m0.u23.p3.sent4	І з таким багажем, ви думаєте, що ми що, можемо виграти війну?
ParlaMint-UA_2014-03-20-m0.u23.p3.sent5	В нашій державі постійно говорилося про певну толерантність.
ParlaMint-UA_2014-03-20-m0.u23.p3.sent6	А насправді це псевдотолерантність.
ParlaMint-UA_2014-03-20-m0.u23.p3.sent7	Не формувався єдиний дух українського народу!
ParlaMint-UA_2014-03-20-m0.u23.p3.sent8	От тому і програємо на всіх фронтах, товариство!
ParlaMint-UA_2014-03-20-m0.u23.p3.sent9	От тому і програємо інформаційну війну!
ParlaMint-UA_2014-03-20-m0.u23.p3.sent10	От тому і не можемо реально захистити свою націю, свій народ.
ParlaMint-UA_2014-03-20-m0.u23.p3.sent11	Ми говоримо і надмірно зараз аж про необхідність захисту так званих російськомовних.
ParlaMint-UA_2014-03-20-m0.u23.p3.sent12	Нібито їх коли-небудь в Україні хтось ображав.
ParlaMint-UA_2014-03-20-m0.u23.p3.sent13	А чому ми не говоримо про те, що сьогодні в ущемленому стані знаходяться україномовні, в тому числі на окупованих територіях в Криму.
ParlaMint-UA_2014-03-20-m0.u23.p4.sent1	Ось подивіться, прийшов лист на адресу Верховної Ради України від архієпископа Харківського і Полтавського Ігоря Ісіченка.
ParlaMint-UA_2014-03-20-m0.u23.p4.sent2	Дозвольте я процитую.
ParlaMint-UA_2014-03-20-m0.u23.p4.sent3	"Склалася парадоксальна ситуація, коли постійно говориться про захист російськомовної частини нашого населення, яка насправді потребує захисту лише від нав’язливого маніпулювання її настроями з-за кордону.
ParlaMint-UA_2014-03-20-m0.u23.p4.sent4	А в той самий час українська більшість мешканців Харківської, Донецької, Луганської областей стає жертвою бандитських нападів і постійного психологічного тиску.
ParlaMint-UA_2014-03-20-m0.u23.p4.sent5	У людних місцях стає небезпечним спілкуватися українською мовою, мати національну символіку та висловлювати вголос думки, відмінні від гасел, нав’язуваних російськими медійними засобами."
ParlaMint-UA_2014-03-20-m0.u23.p5.sent1	Може ми поговоримо про захист україномовних?
ParlaMint-UA_2014-03-20-m0.u23.p5.sent2	Про захист українців на своїй власній землі, товариство?
ParlaMint-UA_2014-03-20-m0.u23.p5.sent3	І про це треба говорити.
ParlaMint-UA_2014-03-20-m0.u23.p5.sent4	Отже, очищення влади – негайно має бути ухвалений закон.
ParlaMint-UA_2014-03-20-m0.u23.p5.sent5	Наша фракція запропонувала, пропонуємо наступного тижня його розглянути.
ParlaMint-UA_2014-03-20-m0.u23.p6.sent1	І ще одне.
ParlaMint-UA_2014-03-20-m0.u23.p6.sent2	Сьогодні масово поширюються чутки про те, що дають хабарі за нові призначення.
ParlaMint-UA_2014-03-20-m0.u23.p6.sent3	Я закликаю усіх.
ParlaMint-UA_2014-03-20-m0.u23.p6.sent4	Товариство, не давати хабарів, тому що революція гідності не заради того була!
ParlaMint-UA_2014-03-20-m0.u23.p6.sent5	Я вимагаю карати тих, хто бере хабарі!
ParlaMint-UA_2014-03-20-m0.u23.p6.sent6	І тому, якщо ви знаєте, звертаюся до всіх, про випадки хабарництва при нових призначеннях у новій владі, "Свобода" відкрила гарячу лінію.
ParlaMint-UA_2014-03-20-m0.u23.p6.sent7	Я прошу записати телефон.
ParlaMint-UA_2014-03-20-m0.u23.p6.sent8	Жорстоко будемо карати усіх хабарників і негідників!
ParlaMint-UA_2014-03-20-m0.u24.p1.sent1	Дайте можливість завершити виступ.
ParlaMint-UA_2014-03-20-m0.u25.p1.sent1	0800502931 – гаряча лінія.
ParlaMint-UA_2014-03-20-m0.u25.p1.sent2	Прошу давати інформацію про можливі хабарі, про можливі хабарні схеми.
ParlaMint-UA_2014-03-20-m0.u25.p1.sent3	Ми хочемо побудувати таку владу, яка би могли зруйнувати всі ті бандитські схеми, які були до цього часу, які знищували державний бюджет.
ParlaMint-UA_2014-03-20-m0.u25.p2.sent1	Іще.
ParlaMint-UA_2014-03-20-m0.u25.p2.sent2	Появилися деякі країни, які почали визнавати оцей референдум в Криму, псевдореферендум, зокрема інформація про Казахстан і Вірменію.
ParlaMint-UA_2014-03-20-m0.u25.p2.sent3	Ми вимагаємо негайно відкликати або нашого посла звітом для консультацій в тих країнах, або викликати їхніх послів в Міністерство закордонних справ для дачі пояснень.
ParlaMint-UA_2014-03-20-m0.u25.p2.sent4	Отоді, якщо проведемо люстрацію, очищення влади, не будемо піддаватися на псевдотолерантність, будемо тримати українсько-національну правдиву лінію, отоді ми зможемо перемогти.
ParlaMint-UA_2014-03-20-m0.u25.p2.sent5	А ми такі переможемо!
ParlaMint-UA_2014-03-20-m0.u25.p2.sent6	Слава Україні!
ParlaMint-UA_2014-03-20-m0.u26.p1.sent1	Дякую.
ParlaMint-UA_2014-03-20-m0.u26.p1.sent2	Від позафракційних – Олег Ляшко, будь ласка.
ParlaMint-UA_2014-03-20-m0.u27.p1.sent1	Олег Ляшко, Радикальна партія.
ParlaMint-UA_2014-03-20-m0.u27.p1.sent2	Шановні громадяни України, шановні народні депутати України!
ParlaMint-UA_2014-03-20-m0.u27.p1.sent3	Колега Горіна, виходить виступає, питає чого Крим втратили?
ParlaMint-UA_2014-03-20-m0.u27.p1.sent4	Чого в Харкові якісь там сепаратисти?
ParlaMint-UA_2014-03-20-m0.u27.p1.sent5	Звідки в моєму рідному Харкові взялись сепаратисти?
ParlaMint-UA_2014-03-20-m0.u27.p1.sent6	Я вам розкажу звідки.
ParlaMint-UA_2014-03-20-m0.u27.p1.sent7	З Белгорода і з Курська, які заїжджають з російськими прапорами.
ParlaMint-UA_2014-03-20-m0.u27.p1.sent8	Чого в Криму російські окупанти?
ParlaMint-UA_2014-03-20-m0.u27.p1.sent9	Да, тому що ваш Янукович звернувся з вимогою до Путіна ввести війська!
ParlaMint-UA_2014-03-20-m0.u27.p1.sent10	От чого окупанти в Україні!
ParlaMint-UA_2014-03-20-m0.u27.p1.sent11	Та, тому що ваша Партія регіонів за повідомленням мера Херсона сьогодні в Херсонській області ініціює референдум по прообразу Криму!
ParlaMint-UA_2014-03-20-m0.u27.p2.sent1	Тому я вимагаю в котре заборони Партії регіонів і Комуністичної партії як злочинних організацій, які сьогодні працюють на окупантів, як фашисти під час війни були посібниками Гітлера, так сьогодні комуністи і регіонали посібники російських окупантів!
ParlaMint-UA_2014-03-20-m0.u27.p2.sent2	І тому не виходьте сюди і не розказуйте як ви любите країну!
ParlaMint-UA_2014-03-20-m0.u27.p2.sent3	Припиніть підтримувати ворога!
ParlaMint-UA_2014-03-20-m0.u27.p2.sent4	Припиніть підтримувати окупантів!
ParlaMint-UA_2014-03-20-m0.u27.p2.sent5	Припиніть блокувати українські війська!
ParlaMint-UA_2014-03-20-m0.u27.p2.sent6	Припиніть фінансувати сепаратистські акції!
ParlaMint-UA_2014-03-20-m0.u27.p2.sent7	І в Україні буде порядок, і в Україні буде спокій.
ParlaMint-UA_2014-03-20-m0.u27.p3.sent1	Шановні громадяни України, шановний Олександре Валентиновичу!
ParlaMint-UA_2014-03-20-m0.u27.p3.sent2	Мої чіткі пропозиції, які я даю з метою зупинення військової агресії Росії.
ParlaMint-UA_2014-03-20-m0.u27.p3.sent3	Я пропоную невідкладно розірвати дипломатичні стосунки з Російською Федерацією.
ParlaMint-UA_2014-03-20-m0.u27.p3.sent4	Візовий режим вже запровадили, правильно зробили.
ParlaMint-UA_2014-03-20-m0.u27.p3.sent5	Але треба було раніше це робити.
ParlaMint-UA_2014-03-20-m0.u27.p3.sent6	Я вимагаю денонсувати Харківські угоди про продовження перебування Чорноморського флоту в Криму від 2010 року.
ParlaMint-UA_2014-03-20-m0.u27.p3.sent7	І Угоду про перебування самого флоту в Криму від 1997 року.
ParlaMint-UA_2014-03-20-m0.u27.p4.sent1	Я пропоную націоналізувати російське майно на території України, так як вони це роблять з нашим майном в Криму.
ParlaMint-UA_2014-03-20-m0.u27.p4.sent2	Пропоную визнати Крим тимчасово окупованою територією.
ParlaMint-UA_2014-03-20-m0.u27.p4.sent3	І цей законопроект буде розглядатися.
ParlaMint-UA_2014-03-20-m0.u27.p5.sent1	Я пропоную парламенту невідкладно прийняти рішення про звернення до НАТО про вступ до цієї міжнародної безпекової організації.
ParlaMint-UA_2014-03-20-m0.u27.p5.sent2	Я пропоную прийняти рішення парламенту про відновлення Україною ядерного статусу.
ParlaMint-UA_2014-03-20-m0.u27.p5.sent3	Я пропоную звернутися до Організації Об’єднаних Націй, виключити Росію з Ради безпеки Організації Об’єднаних Націй.
ParlaMint-UA_2014-03-20-m0.u27.p6.sent1	Я вкотре закликаю, заборонити Компартію, Партію регіонів як посібники окупантів.
ParlaMint-UA_2014-03-20-m0.u27.p6.sent2	Пропоную посилити.
ParlaMint-UA_2014-03-20-m0.u28.p1.sent1	Дайте завершити.
ParlaMint-UA_2014-03-20-m0.u29.p1.sent1	Закінчую.
ParlaMint-UA_2014-03-20-m0.u29.p1.sent2	Пропоную посилити кримінальну відповідальність за сепаратизм, державну зраду, шпигунство і блокування військових частин.
ParlaMint-UA_2014-03-20-m0.u29.p1.sent3	Пропоную, врешті, виконати рішення Національної ради і заборонити трансляцію російських каналів, які є рупорами пропаганди, які елементами війни оголошеної Росією проти нашого народу.
ParlaMint-UA_2014-03-20-m0.u29.p2.sent1	І останнє.
ParlaMint-UA_2014-03-20-m0.u29.p2.sent2	Я звертаюся до громадян України, які за 300 гривень беруть у руки російські паспорти, виходять на сепаратистські мітинги, закликають про від’єднання частин територій від України, звертаються до Путіна, щоб ввів російська війська до України.
ParlaMint-UA_2014-03-20-m0.u29.p2.sent3	От я звертаюся персонально до цих громадян, якщо вам не подобається жити в Україні, якщо ви хочете розколоти Україну, якщо ви хочете, щоб українську землю топтав чобіт окупанта – відмовляйтесь від українського громадянства.
ParlaMint-UA_2014-03-20-m0.u29.p2.sent4	Ми вам купимо квиток в один кінець і їдьте в свою любиму Росію: Колима, Магадан, Чукотка і так далі.
ParlaMint-UA_2014-03-20-m0.u29.p3.sent1	Я пропоную владі жорстко протидіяти сепаратизму, розколу України, спробам захоплення військових частин.
ParlaMint-UA_2014-03-20-m0.u29.p3.sent2	Україна перебуває в стані війни!
ParlaMint-UA_2014-03-20-m0.u29.p3.sent3	Україна виграє тільки тоді, коли ми будемо оборонятись, коли ми будемо захищатись.
ParlaMint-UA_2014-03-20-m0.u29.p3.sent4	Слава Україні!
ParlaMint-UA_2014-03-20-m0.u30.p1.sent1	Дякую.
ParlaMint-UA_2014-03-20-m0.u30.p1.sent2	Шановні колеги, шановні народні депутати, я прошу сісти на свої робочі місця і зараз визначитись шляхом голосування щодо підтримки порядку денного, який ми сьогодні повинні розглянути.
ParlaMint-UA_2014-03-20-m0.u30.p1.sent3	Я нагадаю, що це дуже важливі питання, пов’язані і з Декларацією про боротьбу за звільнення України, і це стосується законів, про які говорили багато виступаючих про права громадян на тимчасово окупованих територіях.
ParlaMint-UA_2014-03-20-m0.u30.p1.sent4	Це стосується і питання, пов’язаного з підтримкою кримськотатарського народу в складі української держави.
ParlaMint-UA_2014-03-20-m0.u30.p2.sent1	Шановні колеги, є прохання підтримати внесений порядок денний.
ParlaMint-UA_2014-03-20-m0.u30.p3.sent1	Включіть, будь ласка, систему "Рада".
ParlaMint-UA_2014-03-20-m0.u30.p3.sent2	Прошу голосувати.
ParlaMint-UA_2014-03-20-m0.u30.p4.sent1	За-241
ParlaMint-UA_2014-03-20-m0.u30.p5.sent1	Рішення прийнято.
ParlaMint-UA_2014-03-20-m0.u30.p5.sent2	Дякую.
ParlaMint-UA_2014-03-20-m0.u30.p6.sent1	По фракціях, будь ласка.
ParlaMint-UA_2014-03-20-m0.u30.p6.sent2	Партія регіонів - 27, "Батьківщина" - 71, "УДАР" - 21, "Економічний розвиток" – 29, "Суверенна європейська Україна" – 29, 30 - "Свобода", 0 - Компартія, позафракційні - 34.
ParlaMint-UA_2014-03-20-m0.u30.p7.sent1	Шановні колеги, я розумію, що у нас багато колег склали свої манати, а нові депутати ще не зайшли до сесійної зали.
ParlaMint-UA_2014-03-20-m0.u30.p7.sent2	Я сподіваюсь, це відбудеться на початку наступного сесійного тижня.
ParlaMint-UA_2014-03-20-m0.u30.p7.sent3	Тому давайте зібрано працювати і відповідально діяти.
ParlaMint-UA_2014-03-20-m0.u30.p8.sent1	Шановні колеги, по декларації.
ParlaMint-UA_2014-03-20-m0.u30.p8.sent2	Давайте я оголошу її текст.
ParlaMint-UA_2014-03-20-m0.u30.p8.sent3	Це перше наше питання.
ParlaMint-UA_2014-03-20-m0.u30.p8.sent4	Декларація про боротьбу за звільнення України.
ParlaMint-UA_2014-03-20-m0.u30.p9.sent1	"18 березня 2014 року Президент Російської Федерації поставив підпис під так званим "Договором про входження Республіки Крим та міста Севастополя до Російської Федерації".
ParlaMint-UA_2014-03-20-m0.u30.p9.sent2	У помпезній атмосфері Георгіївського залу Кремля з відвертим викликом усьому світові Росія зухвало порушила не тільки чинне законодавство суверенної України, але й фундаментальні норми міжнародного права, закріплені у Статуті Організації Об’єднаних Націй, Статуті Ради Європи, Заключному акті НБСЄ 1975 року та інших підсумкових документах НБСЄ/ОБСЄ, Угоді про створення Співдружності Незалежних Держав від 1991 року, Меморандумі про гарантії безпеки у зв’язку з приєднанням України до Договору про нерозповсюдження ядерної зброї від 5 грудня 1994 року між Україною, США, Росією та Великою Британією про неядерний статус України, Договорі про дружбу, співробітництво і партнерство між Україною і Російською Федерацією від 1997 року.
ParlaMint-UA_2014-03-20-m0.u30.p10.sent1	Уперше після завершення Другої світової війни загально визнані кордони Європи цинічно "перемальовує" країна, яка за багатосторонніми і двосторонніми договорами гарантувала територіальну цілісність України, недоторканість і непорушність її кордонів.
ParlaMint-UA_2014-03-20-m0.u30.p11.sent1	Верховна Рада України звертає увагу урядів і парламентів світу, міжнародних організацій та світової громадськості, що український народ ніколи не визнає анексію невід’ємної частини своєї території – Автономної Республіки Крим, захопленої Росією з брутальним порушенням фундаментальних норм, міжнародного права та загальновизнаних принципів співжиття держав.
ParlaMint-UA_2014-03-20-m0.u30.p12.sent1	Верховна Рада України звертається до всіх членів міжнародного співтовариства з наполегливим проханням утриматися від міжнародного визнання так званої "Республіки Крим" та анексії Криму та міста Севастополь до складу Росії у якості нових суб’єктів Федерації.
ParlaMint-UA_2014-03-20-m0.u30.p13.sent1	Від імені народу України Верховна Рада України заявляє, що Крим був, є і буде в складі України.
ParlaMint-UA_2014-03-20-m0.u30.p13.sent2	Український народ ніколи і за жодних умов не припинить боротьбу за звільнення Криму, якою б важкою і тривалою вона не була.
ParlaMint-UA_2014-03-20-m0.u30.p14.sent1	Україна переможе, бо з нами Бог і правда!"
ParlaMint-UA_2014-03-20-m0.u30.p15.sent1	Шановні колеги!
ParlaMint-UA_2014-03-20-m0.u30.p15.sent2	Ми можемо голосувати Декларацію?
ParlaMint-UA_2014-03-20-m0.u30.p15.sent3	Можемо.
ParlaMint-UA_2014-03-20-m0.u30.p15.sent4	Прошу визначитись шляхом голосування і підтримати Декларацію про боротьбу за звільнення України (номер постанови 44980.
ParlaMint-UA_2014-03-20-m0.u30.p15.sent5	Прошу голосувати.
ParlaMint-UA_2014-03-20-m0.u30.p16.sent1	За-274
ParlaMint-UA_2014-03-20-m0.u30.p17.sent1	Рішення прийнято.
ParlaMint-UA_2014-03-20-m0.u30.p18.sent1	Шановні колеги!
ParlaMint-UA_2014-03-20-m0.u30.p18.sent2	Дякую за підтримку Декларації про боротьбу за звільнення України.
ParlaMint-UA_2014-03-20-m0.u30.p19.sent1	Будь ласка, по фракціям.
ParlaMint-UA_2014-03-20-m0.u30.p19.sent2	Партія регіонів – 29, "Батьківщина" – 76, "УДАР" – 31, "Економічний розвиток" – 32, "Суверенна європейська Україна" – 32, "Свобода" – 32, Компартія – 0, позафракційні – 42.
ParlaMint-UA_2014-03-20-m0.u30.p20.sent1	Шановні колеги!
ParlaMint-UA_2014-03-20-m0.u30.p20.sent2	На ваш розгляд виноситься проект Постанови про Заяву Верховної Ради України щодо гарантій прав кримськотатарського народу у складі Української Держави.
ParlaMint-UA_2014-03-20-m0.u30.p21.sent1	Я би просив автора постанови народного депутата Петра Порошенка виступити з трибуни, а вас, шановні колеги, підтримати, щоб ми розглядали цей проект за скороченою процедурою.
ParlaMint-UA_2014-03-20-m0.u30.p21.sent2	Немає заперечень?
ParlaMint-UA_2014-03-20-m0.u30.p21.sent3	Будь ласка, прошу проголосувати за скорочену процедуру розгляду цього питання, будь ласка.
ParlaMint-UA_2014-03-20-m0.u30.p21.sent4	З виступами від фракцій, добре.
ParlaMint-UA_2014-03-20-m0.u30.p22.sent1	За-240
ParlaMint-UA_2014-03-20-m0.u30.p23.sent1	Рішення прийнято.
ParlaMint-UA_2014-03-20-m0.u30.p24.sent1	Будь ласка, Петро Олексійович.
ParlaMint-UA_2014-03-20-m0.u31.p1.sent1	Шановний пане головуючий!
ParlaMint-UA_2014-03-20-m0.u31.p1.sent2	Шановні народні депутати!
ParlaMint-UA_2014-03-20-m0.u31.p1.sent3	На ваш розгляд пропонується Постанова Верховної Ради про Заяву Верховної Ради щодо гарантій прав кримськотатарського народу в складі Української Держави.
ParlaMint-UA_2014-03-20-m0.u31.p2.sent1	Дорогі друзі, сьогодні особливий день, який може стати історичним і для кримськотатарського народу, і для України, і для всього світу.
ParlaMint-UA_2014-03-20-m0.u31.p2.sent2	В ці часи, коли Україна зазнає агресії, коли кримські татари разом з українськими військовими, разом з українцями чітко стали на захист суверенітету і територіальної цілісності нашої держави, чітко заявили про нелегітимність і незаконність так званого референдуму і не взяли в ньому участь.
ParlaMint-UA_2014-03-20-m0.u31.p2.sent3	Ми маємо гарантувати захист та реалізацію невід’ємного права на самовизначення кримськотатарського народу у складі суверенної та незалежної української держави.
ParlaMint-UA_2014-03-20-m0.u31.p2.sent4	Нарешті Україна має віддати борг кримським татарам і не на словах, а реальними діями гарантувати збереження та розвиток етнічної, культурної, мовної та релігійної самобутності кримськотатарського народу як корінного народу на території України.
ParlaMint-UA_2014-03-20-m0.u31.p3.sent1	Ми підкреслюємо також шанобливе ставлення до прав всіх національних меншин України і рішуче засуджуємо будь-які спроби обмеження політичних, соціальних прав громадянських свобод громадян України, які проживають в Автономній Республіці Крим різної етнічної приналежності, зокрема українців, росіян, кримських татар, вірмен, болгар, греків, німців, караїмів, кримчаків, що спостерігаються внаслідок проведення антиконституційного референдуму та агресії, яка відбувається в Криму на території суверенної України.
ParlaMint-UA_2014-03-20-m0.u31.p3.sent2	Ми приймаємо це рішення, виходячи з цілей та принципів, що проголошені в статтях 3, 11, 15 Конституції України та в першій статті.
ParlaMint-UA_2014-03-20-m0.u32.p1.sent1	Дайте можливість завершити виступ.
ParlaMint-UA_2014-03-20-m0.u33.p1.sent1	та в першій статті Статуту Організації Об’єднаних Націй.
ParlaMint-UA_2014-03-20-m0.u33.p2.sent1	Ми заявляємо про підтримку Декларації ООН по права корінних народів.
ParlaMint-UA_2014-03-20-m0.u33.p2.sent2	В тексті декларації, крім інших важливих положень, ідеться про демілітаризацію земель та територій корінних народів.
ParlaMint-UA_2014-03-20-m0.u33.p2.sent3	І я хочу окремо пригорнути до цього увагу.
ParlaMint-UA_2014-03-20-m0.u33.p2.sent4	А в 30 статті цього міжнародного документу чітко заявлено, що військова діяльність на землях та територіях корінних народів не проводиться.
ParlaMint-UA_2014-03-20-m0.u33.p2.sent5	Позиції, які зазначені в проекті постанови, знаходять розуміння та широку підтримку серед громадських організацій та експертів.
ParlaMint-UA_2014-03-20-m0.u33.p2.sent6	Так за підтримку цього документу вже публічно висловилися більше 60 громадських діячів, експертів, правозахисників всієї України, від Донецька до Ужгорода, представники організацій національних меншин.
ParlaMint-UA_2014-03-20-m0.u33.p2.sent7	І вони направили відкритого листа стосовно підтримки ініціативи виконуючого обов’язки Президента України лідерам парламентських фракцій.
ParlaMint-UA_2014-03-20-m0.u33.p3.sent1	Шановні колеги, я хотів би звернути увагу на дві редакційні правки, які зазнає ця постанова за підсумками обговорення на засіданні комітету.
ParlaMint-UA_2014-03-20-m0.u33.p3.sent2	У четвертому пункті замість слів "Верховна Рада доручає Кабінету Міністрів розпочати процес приєднання" – неможливо приєднатися до Декларації Організації Об’єднаних Націй, вона вже була проголосована, - замінюється словами "Верховна Рада заявляє про свою підтримку Декларації права корінних народів".
ParlaMint-UA_2014-03-20-m0.u33.p3.sent3	І в шостому пункті ми приводимо редакційно кінець цього пункту до формулювання, яке викладено в Конституції України, а, зокрема, "відповідно до міжнародного права, стандартів забезпечення прав людини, корінних народів та національних меншин".
ParlaMint-UA_2014-03-20-m0.u33.p4.sent1	Розробка проектів відповідних законів та нормативно-правових актів має відбуватися шляхом обов’язкових консультацій з Меджлісом кримськотатарського народу, в тісній співпраці з Організацією Об’єднаних Націй, Організацією з безпеки, співробітництва в Європі, Радою Європи відповідно до міжнародного права і стандартів забезпечення прав людини, національних меншин та корінних народів.
ParlaMint-UA_2014-03-20-m0.u33.p5.sent1	Прошу підтримати зазначену постанову.
ParlaMint-UA_2014-03-20-m0.u33.p5.sent2	Дякую за увагу.
ParlaMint-UA_2014-03-20-m0.u34.p1.sent1	Дякую.
ParlaMint-UA_2014-03-20-m0.u34.p1.sent2	Дякую, Петро Олексійович.
ParlaMint-UA_2014-03-20-m0.u34.p2.sent1	Будь ласка, від комітету виступає голова Комітету з питань прав людини і національних меншин, міжнаціональних відносин Пацкан Валерій Васильович.
ParlaMint-UA_2014-03-20-m0.u34.p2.sent2	Будь ласка.
ParlaMint-UA_2014-03-20-m0.u35.p1.sent1	Доброго дня, шановний пане Голово, доброго дня, народні депутати.
ParlaMint-UA_2014-03-20-m0.u35.p1.sent2	Комітет з питань прав людини, національних меншин та міжнаціональних відносин учора на позачерговому засіданні розглянув проект Заяви Верховної Ради України щодо гарантій прав кримськотатарського народу у складі Української держави (реєстраційний номер 4475), внесений народним депутатом Порошенком Петром Олексійовичем.
ParlaMint-UA_2014-03-20-m0.u35.p2.sent1	Проект постанови розроблено з метою відновлення прав кримськотатарського народу як корінного народу України, примусово переселеного з території Криму.
ParlaMint-UA_2014-03-20-m0.u35.p2.sent2	Постановою передбачається встановлення принципів державної політики та повноважень органів державної влади і органів місцевого самоврядування у сфері відновлення прав цих осіб.
ParlaMint-UA_2014-03-20-m0.u35.p2.sent3	Прийняття постанови сприятиме приведенню національного законодавства у відповідність до міжнародних стандартів.
ParlaMint-UA_2014-03-20-m0.u35.p3.sent1	Комітет розглянув на своєму засіданні і просить за результатами розгляду у першому читанні прийняти постанову за основу та в цілому.
ParlaMint-UA_2014-03-20-m0.u35.p3.sent2	Але я би вас попросив, пане Голово, і всіх народних депутатів: давайте переходити від декларацій до прийняття спеціального закону щодо депортованих прав кримськотатарського народу.
ParlaMint-UA_2014-03-20-m0.u35.p4.sent1	Вчора на комітеті було розглянуто цей законодавчий акт за номером 0921, і ми вимагаємо якнайшвидше поставити на голосування цей акт, котрий переведе з моменту декларації щодо кримськотатарського народу і спекулювання до закріплення їм спеціального статусу, надання їм спеціальних компенсацій, надання їм спеціальних правових положень і забезпечить права кримськотатарського народу.
ParlaMint-UA_2014-03-20-m0.u35.p4.sent2	Цей законодавчий акт знаходиться у Верховній Раді понад 15 років, давайте його приймати.
ParlaMint-UA_2014-03-20-m0.u35.p5.sent1	Дякую за увагу.
ParlaMint-UA_2014-03-20-m0.u36.p1.sent1	Дякую.
ParlaMint-UA_2014-03-20-m0.u36.p1.sent2	Шановні колеги, прошу записатися на виступи.
ParlaMint-UA_2014-03-20-m0.u36.p1.sent3	Народний депутат Каплін, фракція "УДАР", будь ласка.
ParlaMint-UA_2014-03-20-m0.u37.p1.sent1	Прошу передати слово Ірині Геращенко.
ParlaMint-UA_2014-03-20-m0.u38.p1.sent1	Будь ласка, включіть мікрофон Ірини Геращенко.
ParlaMint-UA_2014-03-20-m0.u39.p1.sent1	Шановні колеги, я думаю, до, дійсно, сьогодні ми маємо вибачитися перед кримськотатарським народом, що вперше на такому рівні ми обговорюємо проблеми цього народу у Верховній Раді України.
ParlaMint-UA_2014-03-20-m0.u39.p1.sent2	Також ми маємо чесно згадати про те, що Україна 20 років залишалася один-на-один з проблемою повернення цього великого народу на територію їх ісконної землі – до Криму.
ParlaMint-UA_2014-03-20-m0.u39.p1.sent3	І Сталін, який вивіз колись кримськотатарський народ в Сибір, і країна-правонаступниця Росія того режиму, режиму радянського, ніколи не допомогла кримськотатарському народу і Україні у вирішенні цих проблем.
ParlaMint-UA_2014-03-20-m0.u39.p1.sent4	І тому сьогодні дуже важливо, що ми знову обговорюємо це питання і будемо його вирішувати.
ParlaMint-UA_2014-03-20-m0.u39.p1.sent5	Фракція "УДАР" повністю підтримує прийняття цієї постанови, тому що, дійсно, воно просто закріплює той факт, що Декларація ООН, яка була проголосована і прийнята у вересні 2007 року сьогодні набуває нового звучання в Україні.
ParlaMint-UA_2014-03-20-m0.u39.p2.sent1	Більше того, шановні колеги, ми вважаємо що, взагалі-то, право корінних народів України, зокрема кримськотатарського народу, як корінного кримського народу, має бути закріплено відповідним законом.
ParlaMint-UA_2014-03-20-m0.u39.p2.sent2	І тому, Олександр Валентинович, ми звертаємося до вас, щоб наступним етапом було прийняття відповідного закону.
ParlaMint-UA_2014-03-20-m0.u39.p2.sent3	Віталій Кличко і наша фракція його розробили, зареєстрували сьогодні і тим самим ми вже на законодавчому рівні закріпимо, щоб кожен кримчанин-представник кримськотатарського народу знав, що Київ і Україна не полишають цієї тимчасово окупованої території.
ParlaMint-UA_2014-03-20-m0.u39.p2.sent4	Ми будемо вирішувати всі проблеми цього народу, ми будемо боротися на всіх рівнях за звільнення від окупанта і агресора!
ParlaMint-UA_2014-03-20-m0.u39.p2.sent5	Але головне, що держава Україна має не тільки закріпити цей статус, а й взяти на себе зобов’язання підтримувати народ і вирішувати його ключові культурні, гуманітарні, соціальні.
ParlaMint-UA_2014-03-20-m0.u40.p1.sent1	Дякую, пані Ірино.
ParlaMint-UA_2014-03-20-m0.u40.p1.sent2	Я думаю, що це дуже важливе питання і даю доручення включити цей закон до порядку денного наступного тижня.
ParlaMint-UA_2014-03-20-m0.u40.p2.sent1	Будь ласка, шановні колеги!
ParlaMint-UA_2014-03-20-m0.u40.p2.sent2	Від фракції "Свобода" народний депутат Бенюк.
ParlaMint-UA_2014-03-20-m0.u41.p1.sent1	Шановні українці, вельмишановні добродії!
ParlaMint-UA_2014-03-20-m0.u41.p1.sent2	Всеукраїнське об’єднання "Свобода" буде підтримувати всі ініціативи, які пов’язані із проблемами кримськотатарського населення і народу цілого, який має споконвічну Богом подаровану йому землю.
ParlaMint-UA_2014-03-20-m0.u41.p2.sent1	Кримськотатарський народ нагадує мені абсолютно народ України, який також стоїть перед проблемами захисту своєї території, своєї землі, своєї мови.
ParlaMint-UA_2014-03-20-m0.u41.p2.sent2	І проблеми кримськотатарського народу абсолютно ідентичні народу України.
ParlaMint-UA_2014-03-20-m0.u41.p2.sent3	У цьому ми їх неймовірно добре розуміємо.
ParlaMint-UA_2014-03-20-m0.u41.p2.sent4	Розуміємо, наскільки це важливі питання.
ParlaMint-UA_2014-03-20-m0.u41.p3.sent1	Коли на нашому комітеті проводилися слухання по проблемах кримськотатарського народу, і ми їздили в Крим, і я з великим здивуванням для себе дізнався те, що більше 300 тисяч населення Криму, маючи державні гарантії і програми по яких допомагає, так би мовити, наша українська держава переселитися народу кримського татару і обжити територію.
ParlaMint-UA_2014-03-20-m0.u41.p3.sent2	Виявляється, що, якщо розділити ці кошти, то кожен житель кримськотатарського народу отримував вісім гривень в рік.
ParlaMint-UA_2014-03-20-m0.u41.p3.sent3	Ви тільки вдумайтесь – вісім гривень в рік.
ParlaMint-UA_2014-03-20-m0.u41.p3.sent4	Скільки махінацій відбувалося з огляду на те, електрифікації, скільки там є села, які вони села, як живуть і в яких умовах кримськотатарський народ живе, це просто.
ParlaMint-UA_2014-03-20-m0.u41.p3.sent5	Я думаю, що нам обов’язково, ми розуміємо, що зараз ситуація надзвичайно складна, але підтримати кримськотатарський народ в його прагненні нормально жити на своїй Богом дарованій землі, це обов’язково треба зробити.
ParlaMint-UA_2014-03-20-m0.u41.p4.sent1	І я думаю, важливе те питання, яке буде підніматися на наступному тижні, де ми будемо в першому читанні приймати закон, який підготував пан Джемілєв.
ParlaMint-UA_2014-03-20-m0.u41.p4.sent2	Я думаю, що ми його приймемо.
ParlaMint-UA_2014-03-20-m0.u41.p4.sent3	Тому, що це закон на порятунок великого, прекрасного народу.
ParlaMint-UA_2014-03-20-m0.u41.p5.sent1	Ще одне, вельмишановні добродії, давайте ми разом швиденько, не витрачайте часу, будемо робити ті речі, які обов’язково потрібні для того, щоб існувала велика сила українців.
ParlaMint-UA_2014-03-20-m0.u41.p5.sent2	Ми є, і я думаю, що ми разом.
ParlaMint-UA_2014-03-20-m0.u41.p5.sent3	Коли ми разом, ми зробимо все для того, щоб був позитив в.
ParlaMint-UA_2014-03-20-m0.u42.p1.sent1	Будь ласка, від фракції Партія регіонів народний депутат Герман.
ParlaMint-UA_2014-03-20-m0.u43.p1.sent1	Шановні народні депутати, Партія регіонів буде підтримувати всі законодавчі акти, спрямовані на утвердження і забезпечення прав кримськотатарського народу.
ParlaMint-UA_2014-03-20-m0.u43.p2.sent1	Також ми закликаємо політиків, політичні партії і фракції не ділитися зараз по політичних квартирах і не вигадувати нових законопроектів стосовно цього, а підтримати законопроект, який вчора затвердив комітет і який узгоджений з кримськотатарським народом, і над яким працював, зокрема, колега Джемілєв, і який гарантує кримському народу, кримськотатарському народу широкі права.
ParlaMint-UA_2014-03-20-m0.u43.p2.sent2	Шкода тільки, що ми не зробили це 3 тижні тому, а ще більше шкода, що ми не зробили це 3 роки тому.
ParlaMint-UA_2014-03-20-m0.u43.p2.sent3	І треба, щоб було, аж Крим окупований був, щоб ми взялися за ці закони.
ParlaMint-UA_2014-03-20-m0.u43.p2.sent4	Але краще пізно, ніж ніколи.
ParlaMint-UA_2014-03-20-m0.u43.p2.sent5	Партія регіонів буде підтримувати усі законодавчі акти і всі законопроекти, а також постанову авторства Петра Порошенка.
ParlaMint-UA_2014-03-20-m0.u43.p2.sent6	Дякую.
ParlaMint-UA_2014-03-20-m0.u44.p1.sent1	Дякую.
ParlaMint-UA_2014-03-20-m0.u44.p1.sent2	Народний депутат, Єремеєв від "Суверенної європейської України".
ParlaMint-UA_2014-03-20-m0.u45.p1.sent1	Шановний Голово!
ParlaMint-UA_2014-03-20-m0.u45.p1.sent2	Прошу передати слово Донію Олександру.
ParlaMint-UA_2014-03-20-m0.u46.p1.sent1	Будь ласка, включіть мікрофон Олександра Донія.
ParlaMint-UA_2014-03-20-m0.u47.p1.sent1	Добрий день, пані і панове!
ParlaMint-UA_2014-03-20-m0.u47.p1.sent2	Група "Суверенна європейська Україна", безперечно, в повному складі буде підтримувати цю постанову.
ParlaMint-UA_2014-03-20-m0.u47.p1.sent3	Ми вважаємо, що це не просто необхідний акт, а це акт покаяння з нашого боку перед кримськотатарським народом.
ParlaMint-UA_2014-03-20-m0.u47.p1.sent4	Бо за 23 роки незалежної України не були зроблені необхідні кроки, в тому числі описані в цій постанові по визнанню Меджлісу кримськотатарського народу, по визнанню Курултая кримськотатарського народу і по підтримці, в тому числі облаштування.
ParlaMint-UA_2014-03-20-m0.u47.p2.sent1	Нагадаю, що кримськотатарський народ складається з трьох груп: ногаї, ялибойлю і тати.
ParlaMint-UA_2014-03-20-m0.u47.p2.sent2	Так от, тати і ялибойці, вони живуть в горах і в південному Криму.
ParlaMint-UA_2014-03-20-m0.u47.p2.sent3	Вони не були допущені на свої корінні землі!
ParlaMint-UA_2014-03-20-m0.u47.p2.sent4	Очевидно, те, що не зробила за 23 роки українська держава, зараз, принаймні з моральної точки зору ми повинні покаятися.
ParlaMint-UA_2014-03-20-m0.u47.p2.sent5	І ця постанова, дякую Петру Порошенку, вона внесена в цей зал.
ParlaMint-UA_2014-03-20-m0.u47.p3.sent1	У мене конкретна правка.
ParlaMint-UA_2014-03-20-m0.u47.p3.sent2	В пункті 4 ми визнаємо Меджліс кримськотатарського народу виконавчим органом Курултая.
ParlaMint-UA_2014-03-20-m0.u47.p3.sent3	Узгоджена правка і з автором постанови, Петром Порошенком, і з шановним Мустафою Джемільовим.
ParlaMint-UA_2014-03-20-m0.u47.p3.sent4	Ми маємо ще записати, що так само визнаємо Курултай кримськотатарського народу як вищий представницький орган кримськотатарського народу.
ParlaMint-UA_2014-03-20-m0.u47.p3.sent5	Це правка в пункт 4.
ParlaMint-UA_2014-03-20-m0.u47.p3.sent6	Прошу це підтримати.
ParlaMint-UA_2014-03-20-m0.u47.p3.sent7	Ще раз кажу, це узгоджено.
ParlaMint-UA_2014-03-20-m0.u47.p4.sent1	І наступне.
ParlaMint-UA_2014-03-20-m0.u47.p4.sent2	Це вже для обговорення.
ParlaMint-UA_2014-03-20-m0.u47.p4.sent3	Окрім самої постанови нам потрібно, щоб Кабінет Міністрів, наш уряд передбачив так само залучення кримських татарів до органів виконавчої влади.
ParlaMint-UA_2014-03-20-m0.u47.p4.sent4	Це не буде в постанові.
ParlaMint-UA_2014-03-20-m0.u47.p4.sent5	Але ми повинні розуміти.
ParlaMint-UA_2014-03-20-m0.u47.p4.sent6	Можна було організувати
ParlaMint-UA_2014-03-20-m0.u47.p5.sent1	Можна було організувати Комітет з питань національностей і міграції, призначити або Чубарова, або Джемілєва.
ParlaMint-UA_2014-03-20-m0.u47.p5.sent2	Можна передбачити посади заступників міністрів, наприклад, Міністерства культури, начальників управлінь, представників яких нам порадить Курултай або Меджліс.
ParlaMint-UA_2014-03-20-m0.u47.p5.sent3	Це потрібно передбачати, не лише постановами потрібно підтримувати кримськотатарський народ, а і реальними діями, в тому числі залучення до органів виконавчої влади.
ParlaMint-UA_2014-03-20-m0.u47.p5.sent4	Дякую.
ParlaMint-UA_2014-03-20-m0.u47.p6.sent1	А наша група.
ParlaMint-UA_2014-03-20-m0.u48.p1.sent1	Дякую.
ParlaMint-UA_2014-03-20-m0.u48.p2.sent1	Від фракції "Батьківщина" народний депутат Вознюк, будь ласка.
ParlaMint-UA_2014-03-20-m0.u49.p1.sent1	Прошу передати слово Мустафі Джемілєву.
ParlaMint-UA_2014-03-20-m0.u50.p1.sent1	Будь ласка, шановний Мустафа Джемілєв.
ParlaMint-UA_2014-03-20-m0.u50.p1.sent2	Прошу на трибуну Верховної Ради.
ParlaMint-UA_2014-03-20-m0.u51.p1.sent1	Шановні народні депутати!
ParlaMint-UA_2014-03-20-m0.u51.p1.sent2	Наш колега народний депутат Петро Порошенко запропонував Верховній Раді для розгляду вкрай актуальний і корисний документ.
ParlaMint-UA_2014-03-20-m0.u51.p2.sent1	Всі пункти заяви Верховної Ради є важливими, такими, що окреслюють шлях подальшого процесу відновлення прав кримськотатарського народу і в цілому демократизації України як сучасної держави, що будує своє майбутнє для людей, своїх громадян усіх національностей.
ParlaMint-UA_2014-03-20-m0.u51.p3.sent1	Кримські татари разом з Україною переживають часи випробування на стійкість та відданість принципам цивілізованого світу під надзвичайним тиском орди, що окупувала Крим і намагається підірвати мирне життя і інших регіонів України.
ParlaMint-UA_2014-03-20-m0.u51.p3.sent2	Забезпечення прав корінного кримськотатарського народу, Батьківщиною якого є Крим, за міжнародним правом, крім іншого, дасть нашій державі додаткові правові важелі впливу на міжнародній арені на агресора.
ParlaMint-UA_2014-03-20-m0.u51.p3.sent3	Імплементуючи крок за кроком всі пункти цієї заяви Україна буде створювати нову реальність, яка розкриє всі можливості сили права та справедливості.
ParlaMint-UA_2014-03-20-m0.u51.p4.sent1	І наостанок хочу сказати наступне, не пов’язане напряму з питанням, що розглядається.
ParlaMint-UA_2014-03-20-m0.u51.p4.sent2	Сьогодні стало відомо, що деякі наші колеги, які обирались від Криму, складають мандати народних представників вищому законодавчому органу України.
ParlaMint-UA_2014-03-20-m0.u51.p4.sent3	В такій ситуації я закликаю весь склад парламенту, кожного народного депутата України стати персональними народними представниками сіл, селищ, міст, містечок та районів Криму.
ParlaMint-UA_2014-03-20-m0.u51.p4.sent4	Ми всі маємо звернути свою щоденну увагу на потреби та біль громадян України, що залишають в окупаційних.
ParlaMint-UA_2014-03-20-m0.u52.p1.sent1	Дайте можливість завершити.
ParlaMint-UA_2014-03-20-m0.u53.p1.sent1	шукати шляхи надання кваліфікованої допомоги як безпосередньо у Криму, так і тут в столиці, беручись за участь у розробці рішень та заходів, що наближують час звільнення нашого Криму.
ParlaMint-UA_2014-03-20-m0.u53.p1.sent2	Хай це завдання стане для кожного з нас щоденною працею спільно з органами державної влади, громадськими організаціями самопомочі та міжнародними структурами.
ParlaMint-UA_2014-03-20-m0.u53.p1.sent3	Дякую за увагу і слава Україні.
ParlaMint-UA_2014-03-20-m0.u54.p1.sent1	Дякую.
ParlaMint-UA_2014-03-20-m0.u54.p1.sent2	Шановні колеги, від "Європейської України" просить слово народний депутат Сухий.
ParlaMint-UA_2014-03-20-m0.u55.p1.sent1	Дякую.
ParlaMint-UA_2014-03-20-m0.u55.p1.sent2	Шановний Олександр Валентинович, справа в тому, що я записувався, ну, чомусь не зареєстровано у виступі.
ParlaMint-UA_2014-03-20-m0.u55.p1.sent3	Наша депутатська група "Економічний розвиток" пропонує підтримати постанову колеги Петра Порошенка за основу та в цілому.
ParlaMint-UA_2014-03-20-m0.u55.p1.sent4	Але, я особливо звертаю увагу на необхідність при підписанні цієї постанови, врахувати те зауваження автора, самого автора щодо нової редакції пункту 4.
ParlaMint-UA_2014-03-20-m0.u55.p1.sent5	Це дуже важливо, тому що в такому випадку ця постанова буде виглядати більш юридично коректною.
ParlaMint-UA_2014-03-20-m0.u55.p1.sent6	Справа в тому, що декларація, на яку ми посилаємося була прийнята у формі Резолюції Генеральної Асамблеї ООН і Україна отримала під час голосування за неї.
ParlaMint-UA_2014-03-20-m0.u55.p1.sent7	Але це не означає, що вона не визнає положень цієї декларації.
ParlaMint-UA_2014-03-20-m0.u55.p1.sent8	Достатньо зробити лише те, що пропонує автор і сьогодні у цій заяві Верховною Радою підтвердити.
ParlaMint-UA_2014-03-20-m0.u55.p2.sent1	А щодо 0921.
ParlaMint-UA_2014-03-20-m0.u55.p2.sent2	Пригадайте, колеги шостого скликання, ми його проголосували в минулому скликанні в першому читанні.
ParlaMint-UA_2014-03-20-m0.u55.p2.sent3	Нагадаю.
ParlaMint-UA_2014-03-20-m0.u55.p2.sent4	Ситуація з обговоренням і прийняттям в першому читанні була складною, була напруженою, але нам вдалося в сесійній залі знайти голоси і знайти аргументи з тим, аби цей закон був прийнятий в першому читанні.
ParlaMint-UA_2014-03-20-m0.u55.p3.sent1	Тому, я думаю, зауваження профільного комітету і Ганна Миколаївна Герман, котра щойно виступала, має рацію.
ParlaMint-UA_2014-03-20-m0.u55.p3.sent2	Цей закон потрібно вносити до сесійної зали, але обов’язково врахувати серйозні зауваження, котрі має Головне науково-експертне управління з тим, аби ми потім по ходу його не переробляли.
ParlaMint-UA_2014-03-20-m0.u55.p4.sent1	Тому цю постанову потрібно прийняти в цілому і за основу.
ParlaMint-UA_2014-03-20-m0.u55.p4.sent2	Бо ми маємо прекрасний приклад – Крим, сотні років живе на багатонаціональній основі.
ParlaMint-UA_2014-03-20-m0.u55.p4.sent3	І в Криму надзвичайно бережно ставляться до цієї багатонаціональності.
ParlaMint-UA_2014-03-20-m0.u55.p4.sent4	І це буде прекрасний приклад для всієї України, що ми розуміємо і усвідомлюємо про те, що і Україна є багатонаціональною державою.
ParlaMint-UA_2014-03-20-m0.u55.p4.sent5	І ми повинні забезпечити рівні права для всіх людей, аби всі розуміли і усвідомлювали себе, що вони є народом України.
ParlaMint-UA_2014-03-20-m0.u55.p4.sent6	Дякую.
ParlaMint-UA_2014-03-20-m0.u56.p1.sent1	Дякую.
ParlaMint-UA_2014-03-20-m0.u56.p2.sent1	Від позафракційних, народний депутат Попеску.
ParlaMint-UA_2014-03-20-m0.u56.p2.sent2	Будь ласка, одну хвилин удайте.
ParlaMint-UA_2014-03-20-m0.u57.p1.sent1	Дякую.
ParlaMint-UA_2014-03-20-m0.u57.p1.sent2	Попеску, Чернівецька область.
ParlaMint-UA_2014-03-20-m0.u57.p1.sent3	Вельмишановні колеги, ми підтримуємо прийняття цієї постанови.
ParlaMint-UA_2014-03-20-m0.u57.p1.sent4	Вчора на комітеті ми обговорювали повністю кожний пункт.
ParlaMint-UA_2014-03-20-m0.u57.p1.sent5	І є одна редакційна правка, з якою погодився як автор, так і комітет.
ParlaMint-UA_2014-03-20-m0.u57.p2.sent1	У пункті 6 нам треба привести у відповідність із статтею 11 Конституції.
ParlaMint-UA_2014-03-20-m0.u57.p2.sent2	І останній пунктик, останнє речення треба закінчити таким чином: не національні меншини та корінні народи, а корінні народи та національні меншини.
ParlaMint-UA_2014-03-20-m0.u57.p2.sent3	Тому що в 1996 році, коли ми приймали Конституцію, саме це формулювання було закріплено.
ParlaMint-UA_2014-03-20-m0.u57.p2.sent4	"Корінні народи" як слово, яке відноситься як до народів, так і меншин.
ParlaMint-UA_2014-03-20-m0.u57.p3.sent1	І другий момент.
ParlaMint-UA_2014-03-20-m0.u57.p3.sent2	Я повністю підтримую, що треба внести до Верховної зали законопроект України (№ 0921) про відновлення прав осіб депортованих за національною ознакою.
ParlaMint-UA_2014-03-20-m0.u57.p3.sent3	Ми над ним попрацювали.
ParlaMint-UA_2014-03-20-m0.u57.p3.sent4	І це дає можливість забезпечити права не тільки кримських татар, які були депортовані, а також і представників інших національностей: українців, поляків, румун, німців та інших.
ParlaMint-UA_2014-03-20-m0.u57.p3.sent5	Я прошу сьогодні проголосувати за цю постанову.
ParlaMint-UA_2014-03-20-m0.u57.p3.sent6	А наступному тижні.
ParlaMint-UA_2014-03-20-m0.u58.p1.sent1	Зрозуміло.
ParlaMint-UA_2014-03-20-m0.u58.p1.sent2	На наступному тижні внести цей закон.
ParlaMint-UA_2014-03-20-m0.u58.p1.sent3	Я зрозумів вашу пропозицію.
ParlaMint-UA_2014-03-20-m0.u58.p2.sent1	Шановні колеги, я прошу сідати.
ParlaMint-UA_2014-03-20-m0.u58.p2.sent2	Будемо зараз визначатися шляхом голосування.
ParlaMint-UA_2014-03-20-m0.u58.p2.sent3	Зараз я прошу включити мікрофон автора постанови Петра Порошенка.
ParlaMint-UA_2014-03-20-m0.u58.p2.sent4	І чітко зафіксувати ті зміни, які ми вносимо в постанову, щоб її прийняти за основу і в цілому.
ParlaMint-UA_2014-03-20-m0.u58.p3.sent1	Будь ласка, Петро Олексійович.
ParlaMint-UA_2014-03-20-m0.u59.p1.sent1	Дякую, Олександр Валентинович.
ParlaMint-UA_2014-03-20-m0.u59.p2.sent1	4 пункт, ще раз: замість слів "Верховна Рада України доручає" остаточна редакція – "Верховна Рада заявляє про свою підтримку Декларації ООН про права корінних народів".
ParlaMint-UA_2014-03-20-m0.u59.p3.sent1	Та в 3 пункті: "Україна визнає Меджліс кримськотатарського народу, виконавчий орган Курултаю кримськотатарського народу, та Курултай як вищий представницький орган кримськотатарського народу".
ParlaMint-UA_2014-03-20-m0.u59.p4.sent1	І в пункті 6 ми приводимо у відповідність до Конституції України, до формулювання, яке викладено в Конституції України фразу: "стандартів забезпечення прав людини корінних народів та національних меншин".
ParlaMint-UA_2014-03-20-m0.u59.p4.sent2	Крапка.
ParlaMint-UA_2014-03-20-m0.u60.p1.sent1	Дякую.
ParlaMint-UA_2014-03-20-m0.u60.p2.sent1	Шановні колеги, всі, сподіваюсь, почули ті правки, які ми з вами вносимо до цієї постанови.
ParlaMint-UA_2014-03-20-m0.u60.p2.sent2	І прошу з урахуванням цих правок підтримати прийняття цієї Постанови (№ 4475)
ParlaMint-UA_2014-03-20-m0.u60.p2.sent3	"Про Заяву Верховної Ради щодо гарантії прав кримськотатарського народу у складі Української Держави" – за основу і в цілому.
ParlaMint-UA_2014-03-20-m0.u60.p3.sent1	Прошу голосувати.
ParlaMint-UA_2014-03-20-m0.u60.p3.sent2	Включіть систему "Рада".
ParlaMint-UA_2014-03-20-m0.u60.p4.sent1	За-283
ParlaMint-UA_2014-03-20-m0.u60.p5.sent1	Рішення прийнято.
ParlaMint-UA_2014-03-20-m0.u60.p6.sent1	З цього питання, будь ласка, Олесь Доній щодо процедури голосування хотів сказати.
ParlaMint-UA_2014-03-20-m0.u61.p1.sent1	Я перепрошую, не спрацювала картка і я прошу долучити мій голос.
ParlaMint-UA_2014-03-20-m0.u62.p1.sent1	Прошу долучити голос Олеся Донія, що проголосував цю за постанову "за".
ParlaMint-UA_2014-03-20-m0.u62.p2.sent1	Шановні колеги, ми переходимо до наступного питання, надважливого питання сьогоднішнього порядку денного.
ParlaMint-UA_2014-03-20-m0.u62.p2.sent2	Проект Закону про забезпечення прав і свобод громадян на тимчасово окупованих територіях України.
ParlaMint-UA_2014-03-20-m0.u62.p3.sent1	У нас є два законопроекти з однаковою назвою – це проект народного депутата Дерев’янко і проект народного депутата Соболєва.
ParlaMint-UA_2014-03-20-m0.u62.p3.sent2	Окрім того, шановні колеги, є проект з іншою назвою народного депутата Ляшка про окуповану територію Автономної Республіки Крим.
ParlaMint-UA_2014-03-20-m0.u62.p3.sent3	За змістом, шановні колеги, це фактично дуже схожі питання, вони регулюють саме одну, найболючішу, тему для українського народу – це ситуацію навколо окупованої території Автономної Республіки Крим.
ParlaMint-UA_2014-03-20-m0.u62.p4.sent1	Саме тому, шановні колеги, я пропоную, щоб ми всі три законопроекти розглянули разом.
ParlaMint-UA_2014-03-20-m0.u62.p4.sent2	Нема заперечень?
ParlaMint-UA_2014-03-20-m0.u62.p4.sent3	Нема.
ParlaMint-UA_2014-03-20-m0.u62.p5.sent1	Я пропоную підтримати розгляд цих питань за скороченою процедурою, вважаючи важливість і необхідність негайного їх прийняття.
ParlaMint-UA_2014-03-20-m0.u62.p5.sent2	Будь ласка, прошу підтримати скорочену процедуру розгляду цих трьох питань.
ParlaMint-UA_2014-03-20-m0.u62.p6.sent1	За-225
ParlaMint-UA_2014-03-20-m0.u62.p7.sent1	Рішення прийнято.
ParlaMint-UA_2014-03-20-m0.u62.p8.sent1	Це процедурне питання, нагадаю.
ParlaMint-UA_2014-03-20-m0.u62.p8.sent2	Я надаю слово народному депутату України Дерев’янко Юрію Богдановичу.
ParlaMint-UA_2014-03-20-m0.u62.p8.sent3	Будь ласка.
ParlaMint-UA_2014-03-20-m0.u63.p1.sent1	Шановний пане Голово, шановні народні депутати, на окупованих територіях сьогодні перебувають наші співвітчизники, це є громадяни України, військовослужбовці, службовці, які працюють і сумлінно виконують Конституцію і закони України, і служать українському народу.
ParlaMint-UA_2014-03-20-m0.u63.p1.sent2	Наші громадяни в Криму зараз, як ніколи, потребують підтримки з боку держави.
ParlaMint-UA_2014-03-20-m0.u63.p1.sent3	Окупанти захоплюють оселі військовослужбовців, висиляють їхні родини із їхніх будинків, з квартир, створюють так звані "чорні списки", власне, "чорні списки" тих патріотів, які виступили проти сепаратиського референдуму, які виступили проти окупаційного режиму.
ParlaMint-UA_2014-03-20-m0.u63.p2.sent1	Вважаю, що сьогодні в цьому сесійному залі ми повинні прийняти закон, який гарантує військовослужбовцям, посадовцям органів влади і виконавчій, і місцевого самоврядування.
ParlaMint-UA_2014-03-20-m0.u63.p2.sent2	Тим органам влади, які утворені були відповідно до Законів України і Конституції України також членам їх сімей, громадянам України, які проживають сьогодні на окупованих територіях всі соціальні і трудові права, а також всі свободи, які гарантовані Конституцією.
ParlaMint-UA_2014-03-20-m0.u63.p2.sent3	Щоб запобігти свавільному позбавленню майна наших громадян та нашої держави на окупованій території, пропонується встановити, що правочини, укладені чи зареєстровані на тимчасово окупованих територіях України, вчинені з порушенням Законів України, є нікчемними.
ParlaMint-UA_2014-03-20-m0.u63.p3.sent1	Водночас ми повинні припинити витрачання державних коштів на осіб, які перейшли на сторону окупантів, і тих осіб, які займаються колабораціонізмом.
ParlaMint-UA_2014-03-20-m0.u63.p3.sent2	Пропонується припинити виплату їм зарплати та соціальної допомоги як державним службовцям.
ParlaMint-UA_2014-03-20-m0.u64.p1.sent1	Дайте можливість завершити виступ – це важливе питання.
ParlaMint-UA_2014-03-20-m0.u65.p1.sent1	Це стосується виключно тих людей, тих зрадників, які сьогодні працюють проти українського народу, які сьогодні не звільняються від юридичної відповідальності.
ParlaMint-UA_2014-03-20-m0.u65.p2.sent1	Шановні народні депутати!
ParlaMint-UA_2014-03-20-m0.u65.p2.sent2	Сьогодні ви повинні як ніколи проявити турботу про наших з вами співвітчизників, про тих людей, які залишаються на окупованих територіях.
ParlaMint-UA_2014-03-20-m0.u65.p2.sent3	Я прошу вас стати на захист наших громадян в Криму і підтримати цей законопроект.
ParlaMint-UA_2014-03-20-m0.u65.p2.sent4	Крім того, я хочу сказати, що законопроект шановного колеги Соболєва за номером 4473-1, за назвою він однаковий і зареєстрований начебто як альтернативний, хоча за суттю своєю він встановлює правовий режим на окупованих територіях.
ParlaMint-UA_2014-03-20-m0.u65.p2.sent5	В той самий час, коли мій законопроект встановлює забезпечення прав і свобод громадян України на тимчасово окупованих територіях.
ParlaMint-UA_2014-03-20-m0.u65.p3.sent1	Тому, шановний Олександр Валентинович, я прошу голосувати і за один законопроект, і за другий, але за своєю суттю це різні законопроекти.
ParlaMint-UA_2014-03-20-m0.u65.p3.sent2	Дякую за увагу і прошу підтримати.
ParlaMint-UA_2014-03-20-m0.u66.p1.sent1	Дякую.
ParlaMint-UA_2014-03-20-m0.u66.p2.sent1	Будь ласка, народний депутат Соболєв, прошу на трибуну.
ParlaMint-UA_2014-03-20-m0.u67.p1.sent1	Шановні колеги, шановні радіо, телеглядачі!
ParlaMint-UA_2014-03-20-m0.u67.p1.sent2	Я хотів би звернути вашу увагу, перш за все, на базу, на основі якої розроблявся даний законопроект.
ParlaMint-UA_2014-03-20-m0.u67.p1.sent3	Нам дуже важливо, що аналогічний законопроект, який був взятий за основу після окупації території, часткової окупації території Грузії, пройшов через Венеціанську комісію.
ParlaMint-UA_2014-03-20-m0.u67.p1.sent4	Ми взяли всі ті норми, які пройшли через Венеціанську комісію за основу законопроекту, який мною внесений.
ParlaMint-UA_2014-03-20-m0.u67.p2.sent1	По-друге, що є дуже важливо, фактично в цьому законопроекті ми пішли від зворотного.
ParlaMint-UA_2014-03-20-m0.u67.p2.sent2	Ми не обмежуємо права громадян, які вийшли з українського громадянства, а ми навпаки встановлюємо права громадян, які залишилися громадянами України, не дивлячись на той тиск, ті зачистки, які почали на території Автономної Республіки Крим.
ParlaMint-UA_2014-03-20-m0.u67.p3.sent1	Третя норма, яка, на мій погляд, уже важлива, це застереження міжнародних організацій, які борються з відмиванням грошей.
ParlaMint-UA_2014-03-20-m0.u67.p3.sent2	На жаль, такі території стають помийними ямами, на яких відбувається відмивання підакцизних товарів, переведення коштів для відмивання, наприклад, конвертів і всіх інших речей, які негативно впливають на економіку держав, при чому не лише на економіку української держави, але і інших держав світу.
ParlaMint-UA_2014-03-20-m0.u67.p3.sent3	Саме тому ми врахували цілий ряд застережень Венеціанської комісії, організуй міжнародних, які займаються боротьбою з відмиванням брудних грошей для того, щоб встановити спеціальний правовий режим.
ParlaMint-UA_2014-03-20-m0.u67.p4.sent1	Перше.
ParlaMint-UA_2014-03-20-m0.u67.p4.sent2	В чому він особливий?
ParlaMint-UA_2014-03-20-m0.u67.p4.sent3	Це грошові перекази, наші колеги застереження внесли, але я хочу звернути увагу на пункт другий цієї статті, де Національний банк буде встановлювати порядок проведення грошових переказів.
ParlaMint-UA_2014-03-20-m0.u67.p4.sent4	Обмеження ці, швидше за все, будуть встановлені лише в іноземних валютах.
ParlaMint-UA_2014-03-20-m0.u67.p4.sent5	Все, що стосується української валюти, буде відповідати нормам українського законодавства.
ParlaMint-UA_2014-03-20-m0.u67.p5.sent1	Транспортні сполучення, так само, це буде окремий нормативний акт Кабінету Міністрів, щоб встановити спеціальний пропускний режим.
ParlaMint-UA_2014-03-20-m0.u68.p1.sent1	Дайте можливість завершити.
ParlaMint-UA_2014-03-20-m0.u69.p1.sent1	громадян.
ParlaMint-UA_2014-03-20-m0.u69.p1.sent2	Така сама ситуація по правовому регулюванню і захисту прав власності, причому прав власності державної, корпоративної і приватної.
ParlaMint-UA_2014-03-20-m0.u69.p1.sent3	Бо якщо ми такі речі не випишемо, потім в міжнародних судах не зможуть власники як приватних осель, так і підприємств, так і державної власності, добиватися справедливості і вирішення цих питань.
ParlaMint-UA_2014-03-20-m0.u69.p2.sent1	Тому прохання.
ParlaMint-UA_2014-03-20-m0.u69.p2.sent2	Дійсно, закони є трішки які регулюють різну сферу: і мій законопроект, і законопроект Ляшка, і законопроект Дерев’янка.
ParlaMint-UA_2014-03-20-m0.u69.p2.sent3	Тому я б не заперечував, щоб ми проголосували.
ParlaMint-UA_2014-03-20-m0.u69.p2.sent4	Більше того, це не внесення змін і доповнень до закону, тут не буде обмежень статтею Регламенту.
ParlaMint-UA_2014-03-20-m0.u69.p2.sent5	Далі ми можемо розширяти перелік статей, які регулюють, вони, без сумніву, з’являться.
ParlaMint-UA_2014-03-20-m0.u69.p2.sent6	І я би пропонував підтримати в першому читанні даний законопроект.
ParlaMint-UA_2014-03-20-m0.u69.p2.sent7	Дякую.
ParlaMint-UA_2014-03-20-m0.u70.p1.sent1	Дякую.
ParlaMint-UA_2014-03-20-m0.u70.p1.sent2	Народний депутат Ляшко, будь ласка.
ParlaMint-UA_2014-03-20-m0.u71.p1.sent1	Олег Ляшко.
ParlaMint-UA_2014-03-20-m0.u71.p1.sent2	У зв’язку із військовою агресією Російської Федерації пропонується встановити особливий правовий режим на територіях, що окуповані Російською Федерацією, і використання цього статусу для політичного та економічного тиску на агресора та ті країни, що визнали законною окупацію Автономної Республіки Крим, з метою примусу звільнення території України від військових підрозділів іноземних держав.
ParlaMint-UA_2014-03-20-m0.u71.p2.sent1	Моїм законопроектом передбачено питання обмеження економічної діяльності на окупованих територіях та відповідальність за незаконне використання агресорами та іншими особами природних ресурсів, морської зони, обмеження вільного пересування, права власності на нерухоме майно, захист прав людини і культурної спадщини, діяльність незаконних органів, посадових осіб та зобов’язання державних органів України.
ParlaMint-UA_2014-03-20-m0.u71.p3.sent1	Шановні колеги, прошу підтримати законопроект.
ParlaMint-UA_2014-03-20-m0.u71.p3.sent2	Лише, Олександре Валентиновичу, уточнення для стенограми.
ParlaMint-UA_2014-03-20-m0.u71.p3.sent3	У редакції, у якій був зареєстрований, законопроект називається "Про окуповану територію – Автономну Республіку Крим".
ParlaMint-UA_2014-03-20-m0.u71.p3.sent4	Я прошу внести зміни до назви законопроекту і викласти її: "Про тимчасово окуповану територію – Автономну Республіку Крим у складі України".
ParlaMint-UA_2014-03-20-m0.u71.p3.sent5	Дякую.
ParlaMint-UA_2014-03-20-m0.u71.p3.sent6	Розраховую на підтримку.
ParlaMint-UA_2014-03-20-m0.u72.p1.sent1	Шановні колеги, від комітету, будь ласка.
ParlaMint-UA_2014-03-20-m0.u72.p1.sent2	Валерій Васильович Пацкан.
ParlaMint-UA_2014-03-20-m0.u73.p1.sent1	Шановні колеги, вчора на засіданні комітету ми.
ParlaMint-UA_2014-03-20-m0.u73.p1.sent2	комітет прийняв запропонувати Верховній Раді прийняти ці законодавчі акти за основу і залишити ще можливість для внесення іншим народним депутатам законодавчих актів для того, щоб було більш об’єктивне обстеження цієї проблематики.
ParlaMint-UA_2014-03-20-m0.u73.p1.sent3	Пропоную від імені комітету прийняти за основу законодавчі акти.
ParlaMint-UA_2014-03-20-m0.u74.p1.sent1	Будь ласка.
ParlaMint-UA_2014-03-20-m0.u75.p1.sent1	Кожний з законодавчих актів несе в собі різну проблематику.
ParlaMint-UA_2014-03-20-m0.u75.p1.sent2	Підтримую те, що тільки що сказав народний депутат Дерев’янко.
ParlaMint-UA_2014-03-20-m0.u75.p1.sent3	Ми пропонуємо їх об’єднати і внести один законодавчий акт.
ParlaMint-UA_2014-03-20-m0.u76.p1.sent1	Дякую.
ParlaMint-UA_2014-03-20-m0.u76.p2.sent1	Шановні колеги, є необхідність виступати з цього приводу?
ParlaMint-UA_2014-03-20-m0.u76.p2.sent2	Є необхідність.
ParlaMint-UA_2014-03-20-m0.u76.p2.sent3	Давайте запишемося тоді на виступи.
ParlaMint-UA_2014-03-20-m0.u76.p2.sent4	Нагадаю, за скороченою процедурою.
ParlaMint-UA_2014-03-20-m0.u76.p2.sent5	Будь ласка, від фракції "Свобода" народний депутат Леонов.
ParlaMint-UA_2014-03-20-m0.u77.p1.sent1	Слава Україні!
ParlaMint-UA_2014-03-20-m0.u77.p1.sent2	Шановні друзі!
ParlaMint-UA_2014-03-20-m0.u77.p1.sent3	Я був у Криму, розмовляв з кримчанами.
ParlaMint-UA_2014-03-20-m0.u77.p1.sent4	Зараз займаюся тим, що допомагаю кримчанам, які зараз стали біженцями з цієї території, знайти своє нове життя, своє тимчасове нове життя по всій Україні: і в Києві, і в Полтаві, і у Львові, і в Тернополі, і в Житомирі.
ParlaMint-UA_2014-03-20-m0.u77.p1.sent5	Вже практично по всіх областях України з’явилися наші співгромадяни, громадяни України – біженці з Автономної Республіки Крим з міста Севастополя.
ParlaMint-UA_2014-03-20-m0.u77.p1.sent6	Не будемо забувати також, що і частина Херсонської області окупована московським російським окупантам.
ParlaMint-UA_2014-03-20-m0.u77.p1.sent7	І тому ми маємо абсолютно чітке бачення, чітке розуміння того, що треба ухвалити Закон про засади державної політики України на тимчасово окупованих територіях.
ParlaMint-UA_2014-03-20-m0.u77.p2.sent1	Фракція Всеукраїнське об’єднання "Свобода" у тісній співпраці з біженцями з окупованого Криму, з громадськими організаціями кримськими, які поки що залишаються і діють на території Криму – ми підготували свої пропозиції, своє бачення щодо того, як повинні виглядати наші дії, дії української держави по відношенню до наших громадян.
ParlaMint-UA_2014-03-20-m0.u77.p3.sent1	Ми в першу чергу повинні говорити навіть не про території, а про громадян України, які опинилися в окупації, про громадян України, які щотижня, щодня, щогодини й щохвилини зараз піддаються небезпеці фізичного знищення.
ParlaMint-UA_2014-03-20-m0.u77.p3.sent2	І тому основу гуманітарної політики, соціальної та економічної політики держави Україна відносно населення власних тимчасово окупованих територій є захист та повноцінна реалізація національно-культурних, соціальних, політичних прав етнічних українців, кримських татар та громадян України інших національностей.
ParlaMint-UA_2014-03-20-m0.u77.p4.sent1	Ми також не повинні забувати, що тепер, коли території наші окуповані, то ми як українська держава у першу чергу повинні дбати про етнічних українців, бо ніхто не подбає про етнічних українців на окупованій території, про кримських татар, про інші корінні народи, але в першу чергу про етнічних українців.
ParlaMint-UA_2014-03-20-m0.u77.p4.sent2	Слава Україні!
ParlaMint-UA_2014-03-20-m0.u78.p1.sent1	Будь ласка, народний депутат Зарубінський від депутатської групи "Суверенна європейська Україна".
ParlaMint-UA_2014-03-20-m0.u79.p1.sent1	Шановний Олександре Валентиновичу, шановні колеги!
ParlaMint-UA_2014-03-20-m0.u79.p1.sent2	Зрозуміло, що треба приймати відповідний закон.
ParlaMint-UA_2014-03-20-m0.u79.p1.sent3	Хотів би звернути увагу на ті моменти, на які треба звернути увагу з величезною обережністю, підкреслюю, з величезною обережністю.
ParlaMint-UA_2014-03-20-m0.u79.p2.sent1	Коли ми використовуємо терміни колаборанти, колабораціонізм, а я в науковому плані свого часу займався цією проблематикою, я стикався з тим, що під цю категорію потрапляють люди, які, очевидно, не мають туди потрапляти.
ParlaMint-UA_2014-03-20-m0.u79.p3.sent1	Під час Другою світової війни колаборантами називали тих людей, які в Києві працювали на підприємствах для того, щоб існувати, тому що підірвані були всі заводи, коли уходила червона армія, ви це знаєте.
ParlaMint-UA_2014-03-20-m0.u79.p3.sent2	Де людям було працювати?
ParlaMint-UA_2014-03-20-m0.u79.p3.sent3	Вони мали годувати свої сім’ї.
ParlaMint-UA_2014-03-20-m0.u79.p3.sent4	Вони мали годувати свою родину.
ParlaMint-UA_2014-03-20-m0.u79.p4.sent1	Я дуже прошу обережно поставитися до того, що ми називаємо колабораціонізмом.
ParlaMint-UA_2014-03-20-m0.u79.p4.sent2	Бо там залишаються наші люди.
ParlaMint-UA_2014-03-20-m0.u79.p4.sent3	Ви розумієте?
ParlaMint-UA_2014-03-20-m0.u79.p4.sent4	Їм треба мати десь зарплату.
ParlaMint-UA_2014-03-20-m0.u79.p4.sent5	Ми можемо їм всім забезпечити зарплату?
ParlaMint-UA_2014-03-20-m0.u79.p4.sent6	Якщо можемо, нема питань.
ParlaMint-UA_2014-03-20-m0.u79.p4.sent7	Якщо ні, треба тричі виміряти, сім разів обміряти.
ParlaMint-UA_2014-03-20-m0.u79.p4.sent8	І в загалі законопроекти мають прийматися не на базі емоцій, а на базі холодного розуму.
ParlaMint-UA_2014-03-20-m0.u79.p5.sent1	Ще один момент є дуже важливий.
ParlaMint-UA_2014-03-20-m0.u79.p5.sent2	Ми калькуємо певною мірою законопроект або закон, який використовувався в Грузії в 2008 році.
ParlaMint-UA_2014-03-20-m0.u79.p5.sent3	Але є велика різниця.
ParlaMint-UA_2014-03-20-m0.u79.p5.sent4	В Абхазії грузинів не залишилося.
ParlaMint-UA_2014-03-20-m0.u79.p5.sent5	Практично в наслідок тих подій, які були між Тбілісі і Сухумі, 300 тисяч грузин вимушені були виїхати за території.
ParlaMint-UA_2014-03-20-m0.u79.p5.sent6	У нас в Криму залишаються наші українські громадяни.
ParlaMint-UA_2014-03-20-m0.u79.p5.sent7	І всі, хто тут говорив, кажуть, що вони залишаються, що вони залишаються вірними Україні, що вони залишаються нашими українськими громадянами.
ParlaMint-UA_2014-03-20-m0.u79.p5.sent8	Тому дуже обережно треба ставитися до того, коли ми розглядаємо територію, українську територію, є наші громадяни на відміну від Абхазії.
ParlaMint-UA_2014-03-20-m0.u79.p6.sent1	Ще один важливий момент.
ParlaMint-UA_2014-03-20-m0.u79.p6.sent2	Не в докір своєму колезі, він емоційно, правильно ставить питання.
ParlaMint-UA_2014-03-20-m0.u80.p1.sent1	Дайте можливість завершити.
ParlaMint-UA_2014-03-20-m0.u81.p1.sent1	Шановні, міжнародна політика, це дуже тонка справа.
ParlaMint-UA_2014-03-20-m0.u81.p1.sent2	Коли ми говоримо, що розірвати дипломатичні стосунки зі всіма країнами, які когось там підтримують, ми маємо дуже добре подумати.
ParlaMint-UA_2014-03-20-m0.u81.p1.sent3	Бо мова іде про Казахстан, мова іде про Вірменію, мова, очевидно, піде, на жаль, про деякі інші країни.
ParlaMint-UA_2014-03-20-m0.u81.p1.sent4	Тому міжнародна політика – це не політика емоцій.
ParlaMint-UA_2014-03-20-m0.u81.p2.sent1	Я пропоную підтримати дані законопроекти.
ParlaMint-UA_2014-03-20-m0.u81.p2.sent2	І група "Суверенна європейська Україна", очевидно, вважає, що найбільш збалансованим є законопроект колеги Соболєва.
ParlaMint-UA_2014-03-20-m0.u81.p2.sent3	Можливо, його взяти за основу.
ParlaMint-UA_2014-03-20-m0.u81.p2.sent4	Можливо, на його базі як більш, ще раз підкреслює, вивірено юридично і збалансовано будувати подальшу діяльність.
ParlaMint-UA_2014-03-20-m0.u81.p3.sent1	Дуже дякую за увагу.
ParlaMint-UA_2014-03-20-m0.u82.p1.sent1	Дякую за важливі поради і пропозиції.
ParlaMint-UA_2014-03-20-m0.u82.p2.sent1	Шановні колеги, від Компартії народний депутат Цибенко, будь ласка.
ParlaMint-UA_2014-03-20-m0.u83.p1.sent1	Дякую.
ParlaMint-UA_2014-03-20-m0.u83.p1.sent2	Фракція комуністів, Петро Цибенко.
ParlaMint-UA_2014-03-20-m0.u83.p2.sent1	Шановні колеги!
ParlaMint-UA_2014-03-20-m0.u83.p2.sent2	Шановні народні депутати!
ParlaMint-UA_2014-03-20-m0.u83.p2.sent3	Шановні виборці!
ParlaMint-UA_2014-03-20-m0.u83.p2.sent4	Фракція Комуністичної партії України виходить з того, що права і свободи громадян мають неухильно виконуватись на всій території України.
ParlaMint-UA_2014-03-20-m0.u83.p2.sent5	Є кілька зауважень, якими я хотів поділитися з колегами.
ParlaMint-UA_2014-03-20-m0.u83.p2.sent6	І на які я хотів би привернути увагу.
ParlaMint-UA_2014-03-20-m0.u83.p3.sent1	Перше і головне.
ParlaMint-UA_2014-03-20-m0.u83.p3.sent2	У мене виникає запитання, наскільки коректно поєднувати в одному документі новоприймаючий закон, а ми приймаємо цей закон вперше, про забезпечення прав і свобод громадян на тимчасово окупованій території України і внесення змін до Кримінального кодексу України.
ParlaMint-UA_2014-03-20-m0.u83.p3.sent3	Тобто мова йде про те, що ці два документи є в різних, так би мовити, вагових категоріях.
ParlaMint-UA_2014-03-20-m0.u83.p3.sent4	Отже, треба звернути увагу на цю обставину.
ParlaMint-UA_2014-03-20-m0.u83.p3.sent5	Інакше у нас може бути проблема.
ParlaMint-UA_2014-03-20-m0.u83.p4.sent1	Друге.
ParlaMint-UA_2014-03-20-m0.u83.p4.sent2	Я підтримую тих колег, які говорили про те, що є намагання сьогодні прийняти всі три документи за основу.
ParlaMint-UA_2014-03-20-m0.u83.p4.sent3	Але, якщо ми говоримо про те, що вони є альтернативними, ми маємо все-таки прийняти один документ, а всі інші при доопрацюванні врахувати всі позитивні тенденції цього.
ParlaMint-UA_2014-03-20-m0.u83.p5.sent1	І ще одне, на що я хотів би звернути увагу.
ParlaMint-UA_2014-03-20-m0.u83.p5.sent2	Шановні колеги, документ називається, ну, принаймні один з законопроектів – "Про забезпечення прав і свобод громадян на тимчасово окупованій території України".
ParlaMint-UA_2014-03-20-m0.u83.p5.sent3	Ми, очевидно, виходимо з того, що на всій останній території у нас немає проблем з виконанням прав і з реалізацією прав і свобод.
ParlaMint-UA_2014-03-20-m0.u83.p5.sent4	На превеликий жаль, це не зовсім так.
ParlaMint-UA_2014-03-20-m0.u83.p5.sent5	Отже, цей момент теж треба обов’язково врахувати.
ParlaMint-UA_2014-03-20-m0.u83.p6.sent1	І останнє, що я хотів би сказати.
ParlaMint-UA_2014-03-20-m0.u83.p6.sent2	Те, що стосовно прав і свобод.
ParlaMint-UA_2014-03-20-m0.u83.p6.sent3	Отут, з цієї трибуни один шановний колега, радикально стурбований депутат, уже б’ється в істериці котрий день, вимагаючи заборони Комуністичної партії і Партії регіонів.
ParlaMint-UA_2014-03-20-m0.u84.p1.sent1	Дайте завершити.
ParlaMint-UA_2014-03-20-m0.u85.p1.sent1	То вже його проблема в тому, що він не знає, як забороняється діяльність політичних партій.
ParlaMint-UA_2014-03-20-m0.u85.p1.sent2	Але найголовніше, що я хочу сказати, на відміну від нього я людина добра.
ParlaMint-UA_2014-03-20-m0.u85.p1.sent3	І тому я пропоную цьому шановному колезі з кожного питання давати слово.
ParlaMint-UA_2014-03-20-m0.u85.p1.sent4	І тоді в Україні буде все нормально.
ParlaMint-UA_2014-03-20-m0.u85.p1.sent5	Дякую.
ParlaMint-UA_2014-03-20-m0.u86.p1.sent1	Дякую за пораду.
ParlaMint-UA_2014-03-20-m0.u86.p1.sent2	Шановні колеги, народний депутат Кириленко від фракції "Батьківщина".
ParlaMint-UA_2014-03-20-m0.u87.p1.sent1	В’ячеслав Кириленко, партія "За Україну!", "Батьківщина".
ParlaMint-UA_2014-03-20-m0.u87.p2.sent1	Я, до речі, почну із того, чим завершив попередній промовець.
ParlaMint-UA_2014-03-20-m0.u87.p2.sent2	Пане Голово, я вніс і зареєстрував законопроект 4478, який у повній відповідності із Законом про політичні партії та Конституцію України пропонує заборонити діяльність Комуністичної партії України за підтримку порушення територіальної цілісності і сепаратизму.
ParlaMint-UA_2014-03-20-m0.u87.p2.sent3	Скасування референдуму не голосували, розпуск Верховної Ради Криму не голосували, всі заяви до міжнародного співтовариства не голосували.
ParlaMint-UA_2014-03-20-m0.u87.p2.sent4	Навіть сьогодні Декларацію про боротьбу українського народу не голосували.
ParlaMint-UA_2014-03-20-m0.u87.p2.sent5	Нащо така фракція?
ParlaMint-UA_2014-03-20-m0.u87.p2.sent6	Хай засідає в Госдумі – там їхнє місце.
ParlaMint-UA_2014-03-20-m0.u87.p3.sent1	Тепер про ці законопроекти.
ParlaMint-UA_2014-03-20-m0.u87.p3.sent2	Світ не визнав того, що Крим тепер – Росія.
ParlaMint-UA_2014-03-20-m0.u87.p3.sent3	Значить, Крим є окупований.
ParlaMint-UA_2014-03-20-m0.u87.p3.sent4	І це визнав, саме це, визнав весь світ.
ParlaMint-UA_2014-03-20-m0.u87.p3.sent5	Тому ми говоримо про те, що Крим отримає від нашого парламенту статус тимчасово, ми підкреслюємо саме це слово, тимчасово окупованої території.
ParlaMint-UA_2014-03-20-m0.u87.p3.sent6	На цій території все, що є, належить незалежній суверенній демократичній українській державі.
ParlaMint-UA_2014-03-20-m0.u87.p3.sent7	Територія, тобто суходіл, вода, те, що під водою, в тому числі і континентальний шельф, який зараз хочуть росіяни вкрасти в нас разом з енергоносіями, те, що над сушею, тобто повітряний простір, тобто все це тимчасово окуповано і регулюється цим законом.
ParlaMint-UA_2014-03-20-m0.u87.p4.sent1	Так, в Криму є різні люди.
ParlaMint-UA_2014-03-20-m0.u87.p4.sent2	Є ті, які не хочуть позбавлятися громадянства України і вже зазнають переслідувань.
ParlaMint-UA_2014-03-20-m0.u87.p4.sent3	Уже українська мова у Сімферополі практично під забороною.
ParlaMint-UA_2014-03-20-m0.u87.p4.sent4	Уже не знають що робити викладачі української мови у Таврійському ліцеї.
ParlaMint-UA_2014-03-20-m0.u87.p4.sent5	Уже припинив роботу факультет української філології Таврійського університету.
ParlaMint-UA_2014-03-20-m0.u87.p4.sent6	Це демократія від Путіна?
ParlaMint-UA_2014-03-20-m0.u87.p4.sent7	Це захист прав людини, коли українці уже на своїй землі переховуються?
ParlaMint-UA_2014-03-20-m0.u87.p4.sent8	Кримські татари під великою загрозою.
ParlaMint-UA_2014-03-20-m0.u87.p4.sent9	Сьогодні парламент прийняв заяву.
ParlaMint-UA_2014-03-20-m0.u88.p1.sent1	Дайте можливість завершити.
ParlaMint-UA_2014-03-20-m0.u89.p1.sent1	Сьогодні парламент прийняв Заяву по по кримських татарах, але ми мусимо прийняти Закон про корінні народи України, а це кримські татари в Криму.
ParlaMint-UA_2014-03-20-m0.u89.p1.sent2	Ну, і звичайно у Криму тепер є колаборанти, на жаль, це ті, хто беруть і зривають, і топчуть український герб - Тризуб, це ті, хто палять наші державні синьо-жовті прапори і допомагають бити і вбивати наших українських військовослужбовців.
ParlaMint-UA_2014-03-20-m0.u89.p1.sent3	Скажіть, будь ласка, як назвати цих людей – друзями, братами?
ParlaMint-UA_2014-03-20-m0.u89.p1.sent4	Ні, колаборантами.
ParlaMint-UA_2014-03-20-m0.u89.p1.sent5	Тому закон Соболєва передбачає розділ колабораційна діяльність.
ParlaMint-UA_2014-03-20-m0.u89.p1.sent6	Пропоную взяти за основу саме законопроект Соболєва, проголосувати і потім прийняти цей закон в цілому.
ParlaMint-UA_2014-03-20-m0.u89.p1.sent7	Слава Україні!
ParlaMint-UA_2014-03-20-m0.u90.p1.sent1	Дякую.
ParlaMint-UA_2014-03-20-m0.u90.p1.sent2	Шановні колеги, просять виступи ще від фракцій, які не змогли записатися.
ParlaMint-UA_2014-03-20-m0.u90.p1.sent3	Я дам 2 виступи від позафракційних.
ParlaMint-UA_2014-03-20-m0.u90.p1.sent4	Будь ласка, Ірина Геращенко - "УДАР".
ParlaMint-UA_2014-03-20-m0.u91.p1.sent1	Шановні колеги, очевидно, що всім нам болить сьогодні доля Криму, тому що тимчасово окупована територія – це невід’ємна частина України.
ParlaMint-UA_2014-03-20-m0.u91.p1.sent2	І саме тому ми бачимо в сесійній залі кілька законопроектів, які надзвичайно важливими, вони встановлюють підтримку Україною своєї території.
ParlaMint-UA_2014-03-20-m0.u91.p1.sent3	Так само "УДАР" зареєстрував законопроект під номером 4497/1 відносно відповідного статусу тимчасово окупованої території, де є важливі норми, яких ми не побачили, наприклад, у колег, це і відносно проведення все-таки виборів 25 травня, тому що громадяни України мають право взяти участь в цих виборах, незважаючи на те, що кремлівський агресор хоче зірвати і вибори, не тільки відкусити Крим.
ParlaMint-UA_2014-03-20-m0.u91.p1.sent4	Так само нам необхідно якнайжорсткіше вжити заходи в міжнародному праві для повернення території України і збереження нашої цілісності.
ParlaMint-UA_2014-03-20-m0.u91.p1.sent5	І тому, пане головуючий, нам так само здається, що закон нашого колеги Соболєва, законопроект, є найбільш таким приємлимим для того, щоб внести до нього зміни.
ParlaMint-UA_2014-03-20-m0.u91.p1.sent6	Але, можливо, тут правильна.
ParlaMint-UA_2014-03-20-m0.u92.p1.sent1	Дайте завершити.
ParlaMint-UA_2014-03-20-m0.u93.p1.sent1	Ви розумієте, нам здається, що цей законопроект надзвичайно важливий для України, ми маємо прийняти конституційною більшістю – 300 голосів.
ParlaMint-UA_2014-03-20-m0.u93.p1.sent2	Тому, можливо, варто сьогодні створити групу, де включити по дві людини від фракцій, щоб об’єднати, ну, це як пропозиція, всі ці закони в один і на понеділок винести його в такому читанні, тому що це буде правильно з точки зору, ну, саме засвідчення позицій всього сесійного залу, всіх фракцій для напрацювання такого законопроекту.
ParlaMint-UA_2014-03-20-m0.u93.p1.sent3	Або ж на базі Соболєва законопроекту так само внести всі пропозиції від цієї авторської групи, щоби ми прийняли максимально чіткий закон, який відповідає дійсно і досвіду Грузії, і досвіду Азербайджану, які так само мають от такий трагічний досвід, як сьогодні має Україна.
ParlaMint-UA_2014-03-20-m0.u93.p1.sent4	Дякуємо.
ParlaMint-UA_2014-03-20-m0.u94.p1.sent1	Дякую.
ParlaMint-UA_2014-03-20-m0.u94.p2.sent1	Від фракції регіонів, будь ласка, народний депутат Льовочкіна.
ParlaMint-UA_2014-03-20-m0.u95.p1.sent1	Я очень внимательно слушала всех выступающих и докладчиков по трем законопроектам и всех остальных выступающих.
ParlaMint-UA_2014-03-20-m0.u95.p1.sent2	Главные акценты делаются на имуществе, которое мы теряем в Крыму, на природных ресурсах.
ParlaMint-UA_2014-03-20-m0.u95.p1.sent3	Мы говорим о хождении денег, о возможности отмывания денег и так далее.
ParlaMint-UA_2014-03-20-m0.u95.p1.sent4	Такое впечатление, что нас интересует имущество и денежные средства.
ParlaMint-UA_2014-03-20-m0.u95.p1.sent5	Почему мы не говорим о людях, которые там живут, остаются, и прежде всего, военнослужащих.
ParlaMint-UA_2014-03-20-m0.u95.p2.sent1	Я представляю шестой округ – это Феодосия и Кировский, и Ленинский район.
ParlaMint-UA_2014-03-20-m0.u95.p2.sent2	Значит, на территории моего округа находятся батальон морской пехоты, который не получал никаких внятных приказов не от Главнокомандующего, не от министра обороны в течение всего кризиса.
ParlaMint-UA_2014-03-20-m0.u95.p2.sent3	До сих пор они не получают никаких приказов об их дальнейших действиях.
ParlaMint-UA_2014-03-20-m0.u95.p2.sent4	Люди не понимают, что им делать.
ParlaMint-UA_2014-03-20-m0.u95.p2.sent5	Они не получали поддержки, когда угрожали их семьям.
ParlaMint-UA_2014-03-20-m0.u95.p2.sent6	И сейчас они не понимают, что будет происходить дальше.
ParlaMint-UA_2014-03-20-m0.u95.p2.sent7	Они покинут эту территорию с оружием, без оружия, в каком статусе.
ParlaMint-UA_2014-03-20-m0.u96.p1.sent1	Дайте завершити.
ParlaMint-UA_2014-03-20-m0.u97.p1.sent1	и так далее.
ParlaMint-UA_2014-03-20-m0.u97.p2.sent1	Я единственное, поэтому я призываю всех, когда мы будем разрабатывать эти законопроекты, прежде всего, думать о людях.
ParlaMint-UA_2014-03-20-m0.u97.p3.sent1	Я поддерживаю, конечно, и Партия регионов поддерживает идею о том, что нужен Закон о правовом статусе этой территории.
ParlaMint-UA_2014-03-20-m0.u97.p3.sent2	Потому что это беспрецедентный случай для нашей страны.
ParlaMint-UA_2014-03-20-m0.u97.p4.sent1	Мы будем голосовать за один из законопроектов в первом чтение.
ParlaMint-UA_2014-03-20-m0.u97.p4.sent2	Но мы требуем серьезной доработки ко второму чтению.
ParlaMint-UA_2014-03-20-m0.u97.p4.sent3	И мы должны учесть интересы наших граждан, которые остаются на этих территориях. Спасибо.
ParlaMint-UA_2014-03-20-m0.u98.p1.sent1	Дякую.
ParlaMint-UA_2014-03-20-m0.u98.p2.sent1	Шановний депутат, єдине хочу сказати, що ви не зовсім уважно слухали виступи ваших колег.
ParlaMint-UA_2014-03-20-m0.u98.p2.sent2	Тому що в центрі цих законопроектів саме права і свободи громадян, українських громадян, які вимушені залишитись на тимчасово окупованих територіях – це головний акцент.
ParlaMint-UA_2014-03-20-m0.u98.p3.sent1	Що стосується наказів і координації дій, то повірте мені, Міністерство оборони постійно на зв’язку з нашими військовими частинами.
ParlaMint-UA_2014-03-20-m0.u98.p3.sent2	Я безпосередньо виходжу на контакт з командирами військових частин і вони знають, що робити.
ParlaMint-UA_2014-03-20-m0.u98.p3.sent3	Так, їм важко, але вони гідно виконують свій обов’язок.
ParlaMint-UA_2014-03-20-m0.u98.p4.sent1	Будь ласка, від позафракційних народний депутат Рудьковський і народний депутат Міщенко.
ParlaMint-UA_2014-03-20-m0.u98.p4.sent2	І будемо підводити риску.
ParlaMint-UA_2014-03-20-m0.u99.p1.sent1	Шановні колеги, приймаючи цей Закон, ми фактично визнаємо анексію кримської території.
ParlaMint-UA_2014-03-20-m0.u99.p1.sent2	Я вважаю, що нам сьогодні потрібно прийняти Закон про забезпечення цілісності держави, яким би ми передбачали виділення необхідних ресурсів для того, щоб вивезти сім’ї військових з Криму – раз.
ParlaMint-UA_2014-03-20-m0.u99.p1.sent3	Невійськові сім’ї.
ParlaMint-UA_2014-03-20-m0.u99.p2.sent1	Друге.
ParlaMint-UA_2014-03-20-m0.u99.p2.sent2	Яким би ми передбачали мобілізацію в достатній кількості для того, щоб забезпечити, скажемо, направлення 20 тисяч резервістів в Крим, закриття питання по Сходу України, введення надзвичайно стану в Південних і Східних регіонах України для того, щоб стабілізувати ситуацію і забезпечити спокій для людей.
ParlaMint-UA_2014-03-20-m0.u99.p2.sent3	В Криму забезпечити функціонування банківської системи, правової системи і на цій базі вести перемовини з Російською Федерацією.
ParlaMint-UA_2014-03-20-m0.u99.p3.sent1	Я ще раз говорю: не буде стріляти російський солдат в українця, так само як наші не будуть стріляти!
ParlaMint-UA_2014-03-20-m0.u99.p3.sent2	Але якщо ми забезпечимо присутність.
ParlaMint-UA_2014-03-20-m0.u100.p1.sent1	Дайте завершити.
ParlaMint-UA_2014-03-20-m0.u101.p1.sent1	але якщо ми забезпечимо присутність контингенту в достатній кількості, це може бути базою для ведення політичних переговорів і консультацій.
ParlaMint-UA_2014-03-20-m0.u101.p1.sent2	Я не розумію як міністр оборони не може залетіти в Крим, якщо я, народний депутат, це можу зробити.
ParlaMint-UA_2014-03-20-m0.u101.p1.sent3	Сядь на вертоліт, сядь в українській частині, поспілкуйся з людьми, дай відповідні доручення!
ParlaMint-UA_2014-03-20-m0.u101.p1.sent4	Не можеш?
ParlaMint-UA_2014-03-20-m0.u101.p1.sent5	Не знаєш?
ParlaMint-UA_2014-03-20-m0.u101.p1.sent6	Іди з посади!
ParlaMint-UA_2014-03-20-m0.u101.p2.sent1	Нехай стане міністром той, хто здатен виконати все, що необхідно для підтримки військових, для управління Міністерством оборони.
ParlaMint-UA_2014-03-20-m0.u101.p3.sent1	Це просто ганьба!
ParlaMint-UA_2014-03-20-m0.u101.p3.sent2	Ми ганьбимо!
ParlaMint-UA_2014-03-20-m0.u101.p3.sent3	Наші предки запорізькі козаки перевертаються зараз, дивлячись, як ми без бою здаємо Україну і її цілісність.
ParlaMint-UA_2014-03-20-m0.u102.p1.sent1	Єдине, шановний народний депутат, я вас інформую, що, на превеликий жаль, стріляють росіяни в українців, є поранені і вбитий.
ParlaMint-UA_2014-03-20-m0.u102.p1.sent2	Коли цього не чули, то, будь ласка, читайте засоби масової інформації і слухайте те, що говорять ваші колеги.
ParlaMint-UA_2014-03-20-m0.u102.p2.sent1	Будь ласка, народний депутат Міщенко.
ParlaMint-UA_2014-03-20-m0.u103.p1.sent1	Шановні колеги!
ParlaMint-UA_2014-03-20-m0.u103.p1.sent2	Сергій Міщенко, 98 округ Київщина.
ParlaMint-UA_2014-03-20-m0.u103.p2.sent1	По-перше, ми повинні прийняти процедурне питання.
ParlaMint-UA_2014-03-20-m0.u103.p2.sent2	У нас є два альтернативних законопроекти і один окремий законопроект, який без альтернативного виноситься зараз на голосування.
ParlaMint-UA_2014-03-20-m0.u103.p2.sent3	Я впевнений в тому, що це по суті три однакових законопроекти.
ParlaMint-UA_2014-03-20-m0.u103.p2.sent4	Якщо дивитися по суті цих законопроектів, то законопроект Соболєва, який говорить і про права людей, які зараз знаходяться в Криму, і як діяти в цій ситуації, і яка повинна бути кримінальна відповідальність за те, що там відбувається, ті, хто перейшли на сторону ворога.
ParlaMint-UA_2014-03-20-m0.u103.p2.sent5	Я впевнений в тому, що ми повинні з трьох законопроектів підтримати один і, на базі цього законопроекту, доробити в скороченому порядку на наступну сесію, наступний тиждень, вівторок зробити один єдиний законопроект.
ParlaMint-UA_2014-03-20-m0.u103.p2.sent6	Але, саме основне, як він буде виконуватися цей законопроект?
ParlaMint-UA_2014-03-20-m0.u103.p2.sent7	Тому я хочу звернути увагу вас на.
ParlaMint-UA_2014-03-20-m0.u104.p1.sent1	Дайте завершити виступ.
ParlaMint-UA_2014-03-20-m0.u105.p1.sent1	Я хочу звернути увагу на три речі.
ParlaMint-UA_2014-03-20-m0.u105.p2.sent1	В деяких законопроектах вказано, що досі органи влади і службові особи продовжують здійснювати свою діяльність відповідно до української Конституції і законів України.
ParlaMint-UA_2014-03-20-m0.u105.p2.sent2	Як?
ParlaMint-UA_2014-03-20-m0.u105.p2.sent3	Яким чином?
ParlaMint-UA_2014-03-20-m0.u105.p3.sent1	Друге.
ParlaMint-UA_2014-03-20-m0.u105.p3.sent2	Співпраця громадян України з окупантами.
ParlaMint-UA_2014-03-20-m0.u105.p3.sent3	Як це буде визначатися?
ParlaMint-UA_2014-03-20-m0.u105.p3.sent4	Кому платити пенсію, кому платити зарплату?
ParlaMint-UA_2014-03-20-m0.u105.p3.sent5	Як їх притягнути до кримінальної відповідальності?
ParlaMint-UA_2014-03-20-m0.u105.p3.sent6	Ми можемо прийняти пустий закон, він повинен бути дієвий.
ParlaMint-UA_2014-03-20-m0.u105.p3.sent7	Тому я прошу всіх долучитися до того, щоб доопрацювати його.
ParlaMint-UA_2014-03-20-m0.u105.p3.sent8	Але доопрацьовувати треба законопроект Соболєва, який саме той, який необхідний зараз для країни.
ParlaMint-UA_2014-03-20-m0.u105.p4.sent1	Дякую.
ParlaMint-UA_2014-03-20-m0.u106.p1.sent1	Дякую.
ParlaMint-UA_2014-03-20-m0.u106.p2.sent1	Шановні колеги, давайте сідати на свої робочі місця, будемо приймати рішення.
ParlaMint-UA_2014-03-20-m0.u106.p2.sent2	Єдине, що стосується тих пропозицій, які лунали в залі.
ParlaMint-UA_2014-03-20-m0.u106.p3.sent1	Перше.
ParlaMint-UA_2014-03-20-m0.u106.p3.sent2	Я хочу ремарочку невелику дати, тому що в одному виступі було сказано, що цей закон визнає анексію.
ParlaMint-UA_2014-03-20-m0.u106.p3.sent3	В тому то і справа, що цей закон як і Верховна Рада, як український народ, як увесь цивілізований світ анексію не визнають.
ParlaMint-UA_2014-03-20-m0.u106.p3.sent4	І саме тому.
ParlaMint-UA_2014-03-20-m0.u106.p3.sent5	Анексія – це приєднання, хто не знає, незаконне приєднання до іншої країни території суверенної держави.
ParlaMint-UA_2014-03-20-m0.u106.p3.sent6	Тому не визнаючи анексію, ми визнаємо цю території тимчасово окупованими.
ParlaMint-UA_2014-03-20-m0.u106.p3.sent7	Про це саме йдеться в цьому законі – це перше.
ParlaMint-UA_2014-03-20-m0.u106.p4.sent1	Друге.
ParlaMint-UA_2014-03-20-m0.u106.p4.sent2	Шановні колеги!
ParlaMint-UA_2014-03-20-m0.u106.p4.sent3	Що стосується трьох законів, які доповідались, і закон, про який говорила Ірина Геращенко.
ParlaMint-UA_2014-03-20-m0.u106.p4.sent4	Безумовно, ми зараз не можемо в цілому голосувати цей закон.
ParlaMint-UA_2014-03-20-m0.u106.p4.sent5	Я погоджуюсь з виступаючими, що більш розширений закон – це закон, який разом з Міністерством юстиції готував Сергій Соболєв.
ParlaMint-UA_2014-03-20-m0.u106.p4.sent6	В той же час дуже важливі пропозиції і в законі, який доповідав народний депутат Дерев’янко, і той закон, який доповідав народний депутат Ляшко.
ParlaMint-UA_2014-03-20-m0.u106.p4.sent7	Крім того, є пропозиції, які викладені в законі, що підготували сьогодні представники фракції "УДАР" (Карпунцова закон).
ParlaMint-UA_2014-03-20-m0.u106.p5.sent1	Тому, шановні колеги, пропозиція наступна.
ParlaMint-UA_2014-03-20-m0.u106.p5.sent2	Для того, щоб ми три-чотири закони на близьку тему не приймали, давайте приймемо один всеосяжний, дуже серйозний закон.
ParlaMint-UA_2014-03-20-m0.u106.p5.sent3	І саме тому, я пропоную: перше – змінити його назву, щоб ми чітко охопили два важливих питання, які в цих законах регулюються.
ParlaMint-UA_2014-03-20-m0.u106.p5.sent4	Пропозиція назви наступна: "Про правовий режим та забезпечення прав і свобод громадян на тимчасово окупованих територіях України".
ParlaMint-UA_2014-03-20-m0.u106.p5.sent5	Приймається така позиція, саме, що ми говоримо і про правовий режим, і про забезпечення прав і свобод наших громадян.
ParlaMint-UA_2014-03-20-m0.u106.p6.sent1	Тому, шановні колеги, пропозиція наступна.
ParlaMint-UA_2014-03-20-m0.u106.p6.sent2	Прийняти за основу, я підкреслюю, за основу, щоб доопрацювати за скороченою процедурою законопроект 4473-1 і врахувати під час доопрацювання пропозиції законів 4473, 4497 і який номер закону.
ParlaMint-UA_2014-03-20-m0.u106.p6.sent3	4497-1.
ParlaMint-UA_2014-03-20-m0.u106.p6.sent4	Немає заперечень?
ParlaMint-UA_2014-03-20-m0.u106.p6.sent5	Немає.
ParlaMint-UA_2014-03-20-m0.u106.p7.sent1	Є пропозиція: підтримати і проголосувати за основу законопроект (4473-1) з врахуванням пропозицій, які я оголосив.
ParlaMint-UA_2014-03-20-m0.u106.p7.sent2	Прошу, шановних колег зайти до залу, сісти на свої робочі місця і включити систему "Рада" для голосування.
ParlaMint-UA_2014-03-20-m0.u106.p8.sent1	Прошу підтримати прийняття за основу закону (4473-1).
ParlaMint-UA_2014-03-20-m0.u106.p8.sent2	Прошу голосувати.
ParlaMint-UA_2014-03-20-m0.u106.p9.sent1	За-276
ParlaMint-UA_2014-03-20-m0.u106.p10.sent1	Рішення прийнято.
ParlaMint-UA_2014-03-20-m0.u106.p11.sent1	Я сподіваюсь, коли ми будемо голосувати в цілому цей закон, ми проголосуємо 300 голосами народних депутатів.
ParlaMint-UA_2014-03-20-m0.u106.p12.sent1	Шановні колеги, є також пропозиція, щоб ми проголосували за скорочену процедуру підготовки цього питання, надто воно важливе.
ParlaMint-UA_2014-03-20-m0.u106.p12.sent2	Прошу підтримати.
ParlaMint-UA_2014-03-20-m0.u106.p12.sent3	Прошу голосувати.
ParlaMint-UA_2014-03-20-m0.u106.p12.sent4	Включить систему "Рада".
ParlaMint-UA_2014-03-20-m0.u106.p13.sent1	За-261
ParlaMint-UA_2014-03-20-m0.u106.p14.sent1	Рішення прийнято.
ParlaMint-UA_2014-03-20-m0.u106.p15.sent1	Шановні колеги, в виступах від фракцій були питання щодо Кабінету Міністрів, щодо антикризової програми.
ParlaMint-UA_2014-03-20-m0.u106.p15.sent2	Я інформую вас, що Кабмін якраз над цим працює, над антикризовими законами і пакетом цих законів, в тому числі і над змінами до бюджету на поточний рік.
ParlaMint-UA_2014-03-20-m0.u106.p15.sent3	Я сподіваюсь, що в понеділок будуть внесені.
ParlaMint-UA_2014-03-20-m0.u106.p15.sent4	До понеділка, вірніше, будуть внесені саме ті закони, про які говорили шановні народні депутати.
ParlaMint-UA_2014-03-20-m0.u106.p15.sent5	Ситуація в економіці критична, це м’яко кажучи.
ParlaMint-UA_2014-03-20-m0.u106.p15.sent6	Я би просив керівників профільних комітетів активізувати свою роботу і працювати разом з Кабінетом Міністрів над цими законами, щоб ми з вами могли в понеділок включити їх до порядку денного на Погоджувальній раді і вівторок почати приймати рішення, дуже важкі рішення, я попереджаю.
ParlaMint-UA_2014-03-20-m0.u106.p16.sent1	В той же час, шановні колеги.
ParlaMint-UA_2014-03-20-m0.u106.p16.sent2	Я дам зараз слово.
ParlaMint-UA_2014-03-20-m0.u106.p16.sent3	У нас завтра о 12 буде зустріч керівників фракцій, депутатських груп з економічним блоком Кабінету Міністрів, де всі ці питання ми будемо обговорювати.
ParlaMint-UA_2014-03-20-m0.u106.p16.sent4	Ми запросимо і керівників комітетів обов’язково на цю серйозну нараду.
ParlaMint-UA_2014-03-20-m0.u106.p16.sent5	Я бачу руку для репліки Олег Тягнибок.
ParlaMint-UA_2014-03-20-m0.u106.p16.sent6	Будь ласка, і будемо приймати рішення щодо подальшої роботи парламенту.
ParlaMint-UA_2014-03-20-m0.u107.p1.sent1	Дякую.
ParlaMint-UA_2014-03-20-m0.u107.p1.sent2	Олег Тягнибок, фракція Всеукраїнського об’єднання "Свобода".
ParlaMint-UA_2014-03-20-m0.u107.p2.sent1	Шановне товариство, є така пропозиція: на наступне пленарне засідання розглянути декілька законопроектів, які посилять обороноздатність держави, законопроектів, які підготувала "Свобода".
ParlaMint-UA_2014-03-20-m0.u107.p2.sent2	Прохання в комітетах профільних обговорити закон 4491 – це про внесення змін до деяких законодавчих актів щодо посилення матеріально-фінансового забезпечення обороноздатності держави; 4492 – це стосується внесення до складу інших витрат при обчисленні сум податку на прибуток підприємств, щоб звільнялися, щоб були певні пільги в оподаткуванні тим підприємствам, які сьогодні добровільно можуть фінансувати наші Збройні сили.
ParlaMint-UA_2014-03-20-m0.u107.p3.sent1	Крім того, є прохання.
ParlaMint-UA_2014-03-20-m0.u107.p3.sent2	Чомусь на реєструє наш Апарат наш законопроект про цивільну зброю та боєприпаси, а також законопроект 3059: щодо забезпечення безперешкодного доступу громадян до узбережжя водних об’єктів для загального.
ParlaMint-UA_2014-03-20-m0.u108.p1.sent1	Дайте завершити.
ParlaMint-UA_2014-03-20-m0.u109.p1.sent1	для загального водокористування.
ParlaMint-UA_2014-03-20-m0.u109.p1.sent2	Це законопроект, який дасть дуже хороший сигнал українському Кримові.
ParlaMint-UA_2014-03-20-m0.u109.p1.sent3	Дякую.
ParlaMint-UA_2014-03-20-m0.u110.p1.sent1	Дякую.
ParlaMint-UA_2014-03-20-m0.u110.p2.sent1	Шановні колеги, ще раз прошу від фракції "УДАР".
ParlaMint-UA_2014-03-20-m0.u110.p2.sent2	Також пропозиція щодо включення.
ParlaMint-UA_2014-03-20-m0.u110.p2.sent3	Будь ласка, включіть мікрофон.
ParlaMint-UA_2014-03-20-m0.u110.p2.sent4	Гінка, будь ласка, народний депутат.
ParlaMint-UA_2014-03-20-m0.u111.p1.sent1	Дякую, шановний головуючий.
ParlaMint-UA_2014-03-20-m0.u111.p1.sent2	Ще є велика пропозиція: на наступне засідання обов’язково внести в порядок денний питання, які теж відносяться до питання національної безпеки.
ParlaMint-UA_2014-03-20-m0.u111.p1.sent3	Це законопроект 4483 – про подання заявки щодо набуття членства в Європейському Союзі, також є важливий законопроект 4354, який передбачає відновлення курсу України на євроатлантичну інтеграцію.
ParlaMint-UA_2014-03-20-m0.u111.p1.sent4	Крім того, нам слід розглядати питання про анулювання Угоди про створення СНД (№ 0074).
ParlaMint-UA_2014-03-20-m0.u111.p1.sent5	Так само законопроект 4267-2: про присвоєння статусу учасників бойових дій.
ParlaMint-UA_2014-03-20-m0.u111.p1.sent6	Дякую.
ParlaMint-UA_2014-03-20-m0.u112.p1.sent1	Дякую.
ParlaMint-UA_2014-03-20-m0.u112.p1.sent2	Це важливе питання.
ParlaMint-UA_2014-03-20-m0.u112.p2.sent1	Будь ласка, шановні колеги, я ще раз звертаюся до керівників комітетів.
ParlaMint-UA_2014-03-20-m0.u112.p2.sent2	Там, де немає голів комітетів з незрозумілих причин, я звертаюся до перших заступників і заступників: забезпечте роботу комітетів.
ParlaMint-UA_2014-03-20-m0.u112.p2.sent3	По головам, які не працюють, будемо приймати рішення щодо зняття їх з посад.
ParlaMint-UA_2014-03-20-m0.u112.p3.sent1	Шановні колеги, ще раз підкреслюю важливість роботи з урядом над пакетом антикризових законів.
ParlaMint-UA_2014-03-20-m0.u112.p4.sent1	Прошу, шановні колеги, працювати в комітетах, а Верховна Рада продовжить свою роботу наступного вівторка о 10-й годині ранку.
