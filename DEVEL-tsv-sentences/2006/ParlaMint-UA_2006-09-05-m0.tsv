id	text
ParlaMint-UA_2006-09-05-m0.u1.p1.sent1	Доброго ранку, шановні народні депутати, запрошені та гості Верховної Ради.
ParlaMint-UA_2006-09-05-m0.u1.p2.sent1	Я прошу народних депутатів підготуватися до реєстрації.
ParlaMint-UA_2006-09-05-m0.u1.p2.sent2	Займіть свої місця, вставте картки.
ParlaMint-UA_2006-09-05-m0.u1.p2.sent3	Зосередьтеся.
ParlaMint-UA_2006-09-05-m0.u1.p3.sent1	Увімкніть систему реєстрації.
ParlaMint-UA_2006-09-05-m0.u1.p3.sent2	Проводиться реєстрація народних депутатів.
ParlaMint-UA_2006-09-05-m0.u1.p4.sent1	У залі зареєстровано 398 народних депутатів.
ParlaMint-UA_2006-09-05-m0.u1.p4.sent2	Оголошую початок ранкового засідання.
ParlaMint-UA_2006-09-05-m0.u1.p4.sent3	Хочу сказати, що ми відкриємо сьогодні другу сесію Верховної Ради.
ParlaMint-UA_2006-09-05-m0.u1.p4.sent4	І на церемонію відкриття її прибули Прем’єр-міністр України Віктор Федорович Янукович та члени Кабінету Міністрів.
ParlaMint-UA_2006-09-05-m0.u1.p4.sent5	Привітаємо їх.
ParlaMint-UA_2006-09-05-m0.u1.p5.sent1	Також виконуючий обов’язки Голови Конституційного Суду, виконувач обов’язків Голови Верховного Суду України, виконувач обов’язків Голови Вищого Господарського Суду України, Голова Вищого Адміністративного Суду України, Голова Національного банку України, Уповноважений Верховної Ради з прав людини, Голова Центральної виборчої комісії, Генеральний прокурор України, Голова Фонду державного майна України, Голова Антимонопольного комітету України, Голова Державного комітету з питань телебачення і радіомовлення.
ParlaMint-UA_2006-09-05-m0.u1.p5.sent2	Присутні представники дипломатичного корпусу, громадськості, засобів масової інформації.
ParlaMint-UA_2006-09-05-m0.u1.p6.sent1	Відповідно до статті 83 Конституції України другу сесію Верховної Ради України п’ятого скликання оголошую відкритою.
ParlaMint-UA_2006-09-05-m0.u2.p1.sent1	Прошу сідати.
ParlaMint-UA_2006-09-05-m0.u2.p1.sent2	Шановні колеги, я звертаюсь до депутатів, сьогодні повезло, я б так сказав, народитися Сергію Леонідовичу Кузьменку.
ParlaMint-UA_2006-09-05-m0.u2.p1.sent3	Давайте привітаємо його з днем народження.
ParlaMint-UA_2006-09-05-m0.u2.p2.sent1	Ви знаєте, що буквально позавчора трапилася біда і пішов із життя перший заступник міністра внутрішніх справ Олександр Іванович Бондаренко.
ParlaMint-UA_2006-09-05-m0.u2.p2.sent2	Є пропозиція вшанувати пам’ять його хвилиною мовчання.
ParlaMint-UA_2006-09-05-m0.u3.p1.sent1	Прошу сідати.
ParlaMint-UA_2006-09-05-m0.u4.p1.sent1	Шановні народні депутати, слово для виступу надається Голові Верховної Ради Олександру Олександровичу Морозу.
ParlaMint-UA_2006-09-05-m0.u5.p1.sent1	Шановний Вікторе Федоровичу, шановні депутати, урядовці, дипломати, запрошені, журналісти, гості Верховної Ради, дорогі телеглядачі і радіослухачі!
ParlaMint-UA_2006-09-05-m0.u5.p2.sent1	Друга сесія парламенту п’ятого скликання має свої особливості.
ParlaMint-UA_2006-09-05-m0.u5.p2.sent2	Хотів би привернути увагу до деяких із них.
ParlaMint-UA_2006-09-05-m0.u5.p2.sent3	Викликані вони найперше тим, що законодавчий орган держави розпочинає працювати у новій системі владних відносин, а саме у парламентсько-президентській формі правління.
ParlaMint-UA_2006-09-05-m0.u5.p3.sent1	Це нова для нас форма, щодо застосування якої у нас немає досвіду, а ще менше традицій.
ParlaMint-UA_2006-09-05-m0.u5.p3.sent2	Протягом сесії ми повинні закласти основи взаємодії між гілками влади, в середині їх, взаємодії між центральними органами і структурами влади на місцях.
ParlaMint-UA_2006-09-05-m0.u5.p3.sent3	Одночасно слід орієнтуватися на задоволення потреби суспільства у прозорості дії влади, в залученні громадян як джерела влади до вироблення демократичних правил поведінки, котрі мають ставати обов’язковими для інститутів влади, різноманітних сфер і ланок суспільства кожного громадянина.
ParlaMint-UA_2006-09-05-m0.u5.p4.sent1	Зрозуміло, це відповідальний для всіх нас і, безперечно, цікавий період.
ParlaMint-UA_2006-09-05-m0.u5.p4.sent2	Для розв’язання складних проблем, що виникатимуть у таких умовах нам потрібно довіряти одне одному, допомагати і підтримувати один одного, власне, поважати позицію різних інститутів влади, їхніх представників, знаходити найоптимальніші варіанти у кожному конкретному випадку.
ParlaMint-UA_2006-09-05-m0.u5.p5.sent1	Знаю, що так налаштовані і Президент і Прем’єр-міністр, переважна більшість депутатів, членів уряду, представників державної адміністрації різних рівнів.
ParlaMint-UA_2006-09-05-m0.u5.p5.sent2	А це означає, що складнощі будуть подолані і дії влади наближатимуть довгождані народом переміни, поліпшуватимуть життя людей, зміцнюватимуть авторитет української держави.
ParlaMint-UA_2006-09-05-m0.u5.p5.sent3	Сподіваюся, що буде саме так.
ParlaMint-UA_2006-09-05-m0.u5.p6.sent1	Що в цьому напрямку мала б зробити Верховна Рада?
ParlaMint-UA_2006-09-05-m0.u5.p6.sent2	Перше – налагодити систему взаємодії між урядом і парламентом.
ParlaMint-UA_2006-09-05-m0.u5.p6.sent3	У минуле відходить практика взаємин поміж ними як між опонентами.
ParlaMint-UA_2006-09-05-m0.u5.p7.sent1	Взаємозв’язок, взаємна залежність і взаємна відповідальність за результати дії влади зобов’язують принципово інакше організовувати справу.
ParlaMint-UA_2006-09-05-m0.u5.p7.sent2	Особливо це стосується парламентської коаліції.
ParlaMint-UA_2006-09-05-m0.u5.p7.sent3	Бо кожен успіх чи неуспіх влади, уряду зокрема, – це актив або пасив коаліції та й парламенту взагалі.
ParlaMint-UA_2006-09-05-m0.u5.p7.sent4	Уже ближчим часом ми повинні продемонструвати розуміння такої потреби в роботі Погоджувальної ради, Координаційної ради коаліції, в засіданнях комітетів парламенту і урядових комітетів, співпраці представників цих гілок влади у колегіях відомств на місцевому рівні.
ParlaMint-UA_2006-09-05-m0.u5.p7.sent5	У цьому відношенні немало залежить від діяльності опозиції.
ParlaMint-UA_2006-09-05-m0.u5.p8.sent1	Очевидно протягом ближчих тижнів нам потрібно законодавчо визначити її статус, коло повноважень і обов’язків, інструментарій для їх реалізації, щоб опозиція могла бути переконливою для виборців і сприяла поліпшенню діяльності влади.
ParlaMint-UA_2006-09-05-m0.u5.p8.sent2	Виходити слід із правила: „на те і опозиція, щоб влада не дрімала”.
ParlaMint-UA_2006-09-05-m0.u5.p8.sent3	На вчорашньому засіданні Погоджувальної ради мені здалося, що уповноважені від усіх політичних фракцій парламенту налаштовані на таку систему взаємодії як між опонентами, а не між ворогами.
ParlaMint-UA_2006-09-05-m0.u5.p9.sent1	Друге.
ParlaMint-UA_2006-09-05-m0.u5.p9.sent2	Забезпечити системність у плануванні і здійсненні законодавчих робіт.
ParlaMint-UA_2006-09-05-m0.u5.p9.sent3	Ця тема містить цілу низку окремих, але взаємопов’язаних напрямків.
ParlaMint-UA_2006-09-05-m0.u5.p9.sent4	Вони мусять знайти відображення спочатку у планах законодавчих робіт.
ParlaMint-UA_2006-09-05-m0.u5.p10.sent1	Настав час завершити приведення у відповідність вимог Конституції і законодавства.
ParlaMint-UA_2006-09-05-m0.u5.p10.sent2	Не можна миритися з тим, що на одинадцятому році функціонування основного закону багато його норм сприймаються деклараціями.
ParlaMint-UA_2006-09-05-m0.u5.p10.sent3	Адже зроблені там відсилки на потрібні закони не підкріплюються самими законами.
ParlaMint-UA_2006-09-05-m0.u5.p10.sent4	Їх немає.
ParlaMint-UA_2006-09-05-m0.u5.p10.sent5	Бо попереднє скликання парламенту було напевно не досить настирливим у цьому сенсі, а домінування прав та інтересів інституту Президента гальмувало прийняття законів.
ParlaMint-UA_2006-09-05-m0.u5.p11.sent1	Яскравим підтвердженням ненормальності такого стану є відсутність до сих пір Закону про Кабінету Міністрів України.
ParlaMint-UA_2006-09-05-m0.u5.p11.sent2	Якщо недавно така відсутність хоч якось перекривалася роллю Президента, то тепер потребу цього нормативного акту гостро відчувають самі члени уряду, керівники міністерств і відомств, відчувають Президент і прем’єр.
ParlaMint-UA_2006-09-05-m0.u5.p11.sent3	Це, звичайно, борг парламенту.
ParlaMint-UA_2006-09-05-m0.u5.p11.sent4	Він повинен бути повернутим протягом ближчих місяців або і тижнів.
ParlaMint-UA_2006-09-05-m0.u5.p12.sent1	В попередньому проекті плану законодавчих робіт, котрі є на розгляді в комітетах і фракціях, є у всіх депутатів.
ParlaMint-UA_2006-09-05-m0.u5.p12.sent2	На міг погляд, недостатньо уваги приділено розвитку законодавства на основі Конституції, адже йдеться і про дефіцит законів про всеукраїнські референдуми, про Президента, про законодавчі акти, про тимчасові слідчі комісії і слідчі комісії, про Фонд державного майна і багато інших тем.
ParlaMint-UA_2006-09-05-m0.u5.p12.sent3	При доопрацюванні проекту плану в комітетах і фракціях цей недолік має бути усунутим.
ParlaMint-UA_2006-09-05-m0.u5.p13.sent1	В нових умовах, більше, ніж будь-коли, треба забезпечити законодавчий супровід роботи Кабінету Міністрів, діючи в цій справі на випередження.
ParlaMint-UA_2006-09-05-m0.u5.p13.sent2	Тут потрібна більша ініціативність уряду і його міністерств.
ParlaMint-UA_2006-09-05-m0.u5.p14.sent1	Щодо планування як предмету уваги парламенту, то йдеться про план законодавчих робіт на сесію, помісячне планування і план перспективний на час каденції парламенту.
ParlaMint-UA_2006-09-05-m0.u5.p14.sent2	Останній мав би збігатися з часом реалізації програми діяльності Кабінету Міністрів України.
ParlaMint-UA_2006-09-05-m0.u5.p15.sent1	Нинішній уряд приступив до своїх обов’язків значно пізніше, ніж це мало статися, в зв’язку з чим ми не маємо програми його діяльності на сьогоднішній день, а потреба в тому нагальна, в тому числі і в зв’язку з плануванням законодавчих робіт.
ParlaMint-UA_2006-09-05-m0.u5.p15.sent2	Спеціально роблю на цій деталі акцент, бо прийняття програми як індульгенції на рік роботи уряду в нових відносинах втрачає сенс.
ParlaMint-UA_2006-09-05-m0.u5.p15.sent3	Гарантії стійкості уряду не в тому.
ParlaMint-UA_2006-09-05-m0.u5.p15.sent4	Вони у злагодженості, взаємодії з парламентом, у ефективності влади взагалі.
ParlaMint-UA_2006-09-05-m0.u5.p16.sent1	Третє, про якість законодавчої роботи.
ParlaMint-UA_2006-09-05-m0.u5.p16.sent2	Ми все більше звикаємо до того, що готується, розглядаються парламентом переважно поправки до чинних законів.
ParlaMint-UA_2006-09-05-m0.u5.p16.sent3	Це природно по мірі насичення законодавчого поля нормативними актами.
ParlaMint-UA_2006-09-05-m0.u5.p16.sent4	Важливо, проте, бачити, зміни вносяться тому, що нові умови того вимагають, чи тому, що недосконалі, не доведені до завершення самі закони.
ParlaMint-UA_2006-09-05-m0.u5.p16.sent5	Схоже на те, що друга причина тут привалює.
ParlaMint-UA_2006-09-05-m0.u5.p16.sent6	Звідси і потреби поліпшення якості законів.
ParlaMint-UA_2006-09-05-m0.u5.p17.sent1	Я не буду роздавати рецептів.
ParlaMint-UA_2006-09-05-m0.u5.p17.sent2	В кожному випадку є свої особливості, але спільною для всіх є вимога якісної і попередньої проробки проектів спільно з ланками виконавчої влади та тими, хто новим законом буде користуватися найбільше.
ParlaMint-UA_2006-09-05-m0.u5.p18.sent1	Без напруженої роботи над проектами кожного, підкреслюю, кожного депутата на високу якість розраховувати не можна.
ParlaMint-UA_2006-09-05-m0.u5.p18.sent2	Наполягаю, щоб ця обставина врахована була комітетами парламенту при плануванні своєї роботи.
ParlaMint-UA_2006-09-05-m0.u5.p19.sent1	Ще однією умовою є громадські слухання проектів законів на місцях, долучення до законотворення широких кіл громадськості, органів місцевої влади, особливо, якщо нормативні акти стосуються суспільноважливих проблем.
ParlaMint-UA_2006-09-05-m0.u5.p19.sent2	Я прошу голів комітетів врахувати цю потребу у своїх планах.
ParlaMint-UA_2006-09-05-m0.u5.p20.sent1	Четверте.
ParlaMint-UA_2006-09-05-m0.u5.p20.sent2	Треба помітно посилити контрольну функцію парламенту, така потреба існувала завжди і раніше, але тепер для її врахування створені багато кращі умови.
ParlaMint-UA_2006-09-05-m0.u5.p20.sent3	Зв’язано це з багатьма обставинами, а тому в тому числі із розширенням повноважень Рахункової палати, котра незабаром відзначатиме своїй десятирічний ювілей.
ParlaMint-UA_2006-09-05-m0.u5.p21.sent1	Перевірки, здійснені Рахунковою палатою, її висновки, повинні обов’язково ставати предметом розгляду у профільних комітетах.
ParlaMint-UA_2006-09-05-m0.u5.p21.sent2	За наслідками таких розглядів повинні з’являтися опрацьовані вже пропозиції щодо поліпшення законодавства, щодо звернень при потребі до Генпрокуратури чи інших установ.
ParlaMint-UA_2006-09-05-m0.u5.p21.sent3	Жодного документу Рахункової палати не можна залишати без дійового реагування.
ParlaMint-UA_2006-09-05-m0.u5.p21.sent4	Звісно, і матеріали Рахункової палати також мають бути глибшими, більш аргументованими та своєчасними, тобто високопрофесійними.
ParlaMint-UA_2006-09-05-m0.u5.p22.sent1	Скажімо йдеться про організацію державних закупівель.
ParlaMint-UA_2006-09-05-m0.u5.p22.sent2	Загальна інформація Рахункової палати щодо недоліків в цій сфері спонукає до всебічного розгляду проблеми, ви цю інформацію маєте на руках.
ParlaMint-UA_2006-09-05-m0.u5.p22.sent3	Адже йдеться про багатомільярдні суми бюджетних коштів, про масштабне середовище корупції, по якому треба вдарити законодавчо і організаційно, і відкладати цю справу ніяк не можна.
ParlaMint-UA_2006-09-05-m0.u5.p22.sent4	Порядок в ній - це економія десятків мільярдів народних грошей, це поліпшення життя людей, це порядок і мораль у державі.
ParlaMint-UA_2006-09-05-m0.u5.p23.sent1	В напрямку посилення контрольної функції слід використовувати парламентські слухання.
ParlaMint-UA_2006-09-05-m0.u5.p23.sent2	Переконаний, їх здебільше треба організовувати в комітетах, часом на виїзних засіданнях, лише найважливіші для суспільства теми потрібно обговорювати в сесійному залі з участю всіх депутатів, слухати так, аби за наслідками слухань стан справ був зрозумілим всім не байдужим громадянам, а заходи, вжиті владою, були достатніми для поліпшення життя людей.
ParlaMint-UA_2006-09-05-m0.u5.p23.sent3	В цьому сенсі, наприклад, корисними були б і необхідними слухання про стан і перспективи енергетики, умов поставок енергоносіїв, тарифів і цін у комунальній сфері на транспорті.
ParlaMint-UA_2006-09-05-m0.u5.p23.sent4	Це болючі для населення і для виробництва теми, їх треба розглядати невідкладно, тримати в курсі справ усіх здатних думати громадян.
ParlaMint-UA_2006-09-05-m0.u5.p23.sent5	Тільки таким шляхом можна завоювати їх довіру.
ParlaMint-UA_2006-09-05-m0.u5.p24.sent1	П’яте.
ParlaMint-UA_2006-09-05-m0.u5.p24.sent2	Осіння сесія завжди виділяється увагою до бюджету, чогось нового в цьому відношенні вигадувати не слід, треба лише повністю забезпечити передбачену Регламентом процедуру, в тому числі і постатейне голосування.
ParlaMint-UA_2006-09-05-m0.u5.p24.sent3	Одночасно треба приступити до поступового припинення поганої традиції – коригування Законом про бюджет податкового та соціального законодавства.
ParlaMint-UA_2006-09-05-m0.u5.p24.sent4	Довкола цієї потреби будуть гострі дискусії, незважаючи навіть на взаємозв’язок уряду і парламенту, але наведення єдиного законного порядку належить нам за нинішньої сесії розпочинаючи.
ParlaMint-UA_2006-09-05-m0.u5.p24.sent5	Вірю, що з зрозумінням до такої потреби поставляться до підготовки бюджету, і урядовці і депутати.
ParlaMint-UA_2006-09-05-m0.u5.p25.sent1	Шосте.
ParlaMint-UA_2006-09-05-m0.u5.p25.sent2	Всім представникам влади треба спільно подбати про забезпечення довіри до правоохоронної і зокрема судової системи.
ParlaMint-UA_2006-09-05-m0.u5.p25.sent3	Без того розмови про демократію, права людини мало що значать.
ParlaMint-UA_2006-09-05-m0.u5.p25.sent4	Існуюча в Україні практика зробила це завдання величезною проблемою і тому треба давати раду.
ParlaMint-UA_2006-09-05-m0.u5.p25.sent5	Поворот до права, законності, прозорості в діях правоохоронних інституцій треба демонструвати постійно.
ParlaMint-UA_2006-09-05-m0.u5.p25.sent6	Приведу.
ParlaMint-UA_2006-09-05-m0.u5.p25.sent7	Тільки це формуватиме довіру до людей.
ParlaMint-UA_2006-09-05-m0.u5.p25.sent8	Я приведу лише один приклад.
ParlaMint-UA_2006-09-05-m0.u5.p25.sent9	16 вересня виповниться вже 6 років злочину - вбивства Георгія Гонгадзе, Героя України - це звання посмертно присвоєно журналісту Указом Президента Віктора Ющенка.
ParlaMint-UA_2006-09-05-m0.u5.p25.sent10	Не варто говорити, що практично все громадянство України суть справи знає.
ParlaMint-UA_2006-09-05-m0.u5.p26.sent1	Грати і далі комедію з розслідуванням, звести його на манівці(?) – соромно, та й не вдасться.
ParlaMint-UA_2006-09-05-m0.u5.p26.sent2	Суд у прокуратура в цій справі ганьблять себе і це очевидні речі.
ParlaMint-UA_2006-09-05-m0.u5.p27.sent1	Звідси виникає потреба заслухати конкретну інформацію про стан і перспективу завершення розслідування.
ParlaMint-UA_2006-09-05-m0.u5.p27.sent2	Проект постанови з цього приводу зареєстрований.
ParlaMint-UA_2006-09-05-m0.u5.p28.sent1	Будемо об’єктивними.
ParlaMint-UA_2006-09-05-m0.u5.p28.sent2	З цієї справи розпочалися демократичні перетворення в Україні.
ParlaMint-UA_2006-09-05-m0.u5.p28.sent3	Суть розслідування справи – показник нашої демократії і для своїх співгромадян, і для Європи.
ParlaMint-UA_2006-09-05-m0.u5.p28.sent4	До тих пір, поки відсутні судові рішення, не можна говорити про існування в Україні правосуддя, якщо немає рішення в цій справі.
ParlaMint-UA_2006-09-05-m0.u5.p28.sent5	Всій владі, врешті, треба пам’ятати, що персонально вона нею стала завдяки тому, що ціною свого життя Георгій Гонгадзе розбудив Україну, що позитивні зрушення в свободі слова, - це перша оцінка заслуг Георгія.
ParlaMint-UA_2006-09-05-m0.u5.p28.sent6	До злочину в різній мірі причетні деякі колишні високі посадовці, вони теж повинні одержати юридичні оцінки і так, щоб ніхто не сумнівався в правовому характері цих оцінок.
ParlaMint-UA_2006-09-05-m0.u5.p28.sent7	Йдеться ж не про зведення рахунків чи зловтіху, йдеться про право загалом і рівність усіх перед законом.
ParlaMint-UA_2006-09-05-m0.u5.p28.sent8	Знаю, про що кажу, бо маю змогу так говорити винятково, тому що 28 листопада 2000 року з цієї трибуни зробив відому заяву.
ParlaMint-UA_2006-09-05-m0.u5.p29.sent1	Але ж пройшло шість років.
ParlaMint-UA_2006-09-05-m0.u5.p29.sent2	Ми не можемо продовжувати відлік часу для імітації розслідування і суду.
ParlaMint-UA_2006-09-05-m0.u5.p29.sent3	Не можемо, не повинні.
ParlaMint-UA_2006-09-05-m0.u5.p30.sent1	Сьоме.
ParlaMint-UA_2006-09-05-m0.u5.p30.sent2	Обов’язком парламенту є продовження і розвиток політичної реформи, зокрема стосовно місця і ролі органів місцевого самоврядування.
ParlaMint-UA_2006-09-05-m0.u5.p30.sent3	Позитивним вважаю те, що Президент і Прем’єр-міністр не байдужі до цієї проблеми, тим паче не байдужі присутні тут голови обласних рад та голови держадміністрацій.
ParlaMint-UA_2006-09-05-m0.u5.p31.sent1	Ясна річ, що впровадження змін у систему влади – процес і складний, і такий, що потребуватиме уточнень, корекції, забезпечення балансу влад, гармонії влад.
ParlaMint-UA_2006-09-05-m0.u5.p31.sent2	Парламент орієнтується на уважне ставлення до всіх законодавчих ініціатив, що стосуються вдосконалення системи влади і державного управління.
ParlaMint-UA_2006-09-05-m0.u5.p32.sent1	Одне ще треба врахувати, - введення змін вимагає відповідної до їх суті витрати часу.
ParlaMint-UA_2006-09-05-m0.u5.p32.sent2	Простіше кажучи, з реформи поспіхом не можна робити самоціль, але не можна і зволікати, щоб вона не стала балачкою, гальмом суспільного розвитку.
ParlaMint-UA_2006-09-05-m0.u5.p33.sent1	Ці та інші питання ми обговорювали з головами комітетів і фракцій парламенту, з урядовцями.
ParlaMint-UA_2006-09-05-m0.u5.p33.sent2	Вони значною мірою прочитуються в тексті Універсалу національної єдності, про зміст якого не варто забувати всім, хто брав участь у його обговоренні чи підписанні, бо то політичне завдання для влади.
ParlaMint-UA_2006-09-05-m0.u5.p34.sent1	Але є ще зовсім конкретні практичні завдання, які найбільше турбують людей, із приводу яких люди оцінюють владу.
ParlaMint-UA_2006-09-05-m0.u5.p34.sent2	Я навмисно не торкаюся питань зайнятості, оплати праці, стану справ у місті та в селі, освіти, медицини і культури, пенсії, перспектив молоді, жіноцтва і материнства, пенсіонерів, ветеранів та інвалідів, дітей війни і безпритульних.
ParlaMint-UA_2006-09-05-m0.u5.p34.sent3	Так само питань щодо СОТ, ЄЕП, інших аспектів міжнародного співробітництва.
ParlaMint-UA_2006-09-05-m0.u5.p35.sent1	Ситуація в Україні не проста.
ParlaMint-UA_2006-09-05-m0.u5.p35.sent2	Вона вимагає постійної уваги з боку влади, в тому числі парламенту.
ParlaMint-UA_2006-09-05-m0.u5.p36.sent1	Переконаний, що злагодженість у діях влади, відкритість нашої політики, відвертість в оцінках стану справ допомагатимуть ефективніше працювати над поліпшенням життя людей, над формуванням у них довіри до влади та держави і у впевненості завтрашньому дні.
ParlaMint-UA_2006-09-05-m0.u5.p37.sent1	Вище цього я не бачу завдань для парламенту і сподіваюсь на вашу підтримку, шановні депутати, всі учасники цього засідання.
ParlaMint-UA_2006-09-05-m0.u5.p37.sent2	Вітаю вас сердечно з початком роботи другої сесії парламенту.
ParlaMint-UA_2006-09-05-m0.u6.p1.sent1	Слово надається Прем’єр-міністру України Віктору Федоровичу Януковичу.
ParlaMint-UA_2006-09-05-m0.u6.p1.sent2	Прошу.
ParlaMint-UA_2006-09-05-m0.u7.p1.sent1	Шановний Олександре Олександровичу!
ParlaMint-UA_2006-09-05-m0.u7.p1.sent2	Шановні народні депутати!
ParlaMint-UA_2006-09-05-m0.u7.p1.sent3	Шановні співвітчизники!
ParlaMint-UA_2006-09-05-m0.u7.p1.sent4	З переходом до парламентсько-президентської форми правління виконавча влада в Україні перестала бути інструментом боротьби між різними політичними силами у державі.
ParlaMint-UA_2006-09-05-m0.u7.p1.sent5	Вона трансформувалася в інструмент служіння народу.
ParlaMint-UA_2006-09-05-m0.u7.p1.sent6	Нинішній уряд – це перший Кабінет Міністрів України, який діє в умовах політичної реформи.
ParlaMint-UA_2006-09-05-m0.u7.p1.sent7	Вперше у новітній історії нашої держави виконавча влада виступає у ролі найманої сили, що перебуває на службі правлячої парламентської коаліції, а отже, більшості виборців.
ParlaMint-UA_2006-09-05-m0.u7.p1.sent8	Водночас ще ніколи до цього відповідальність за результати управління державою не була так персоніфікована.
ParlaMint-UA_2006-09-05-m0.u7.p1.sent9	Закиди наших критиків щодо політичної строкатості коаліції та наявності ідеологічних розбіжностей у програмах її суб’єктів навряд чи турбують виборців.
ParlaMint-UA_2006-09-05-m0.u7.p1.sent10	У діяльності влади для них важливо наскільки успішно вона забезпечує їх інтереси.
ParlaMint-UA_2006-09-05-m0.u7.p1.sent11	Якщо змін на краще не спостерігається, то спитати за погану роботу тепер є з кого персонально.
ParlaMint-UA_2006-09-05-m0.u7.p2.sent1	За відміну від попередніх років відкривається можливість забезпечити синхронність дій Президента, Верховної Ради.
ParlaMint-UA_2006-09-05-m0.u7.p2.sent2	Кабінету Міністрів.
ParlaMint-UA_2006-09-05-m0.u7.p2.sent3	Втілення в життя політичної реформи дуже болісний процес, і перші кроки діяльності нового уряду ще раз нас переконали у цьому.
ParlaMint-UA_2006-09-05-m0.u7.p2.sent4	Адже конституційна реформа закладає перерозподіл повноважень, а тут треба робити дуже вивірені, прораховані кроки.
ParlaMint-UA_2006-09-05-m0.u7.p2.sent5	Передача повноважень – процес чутливий і до нього треба ставитися з розуміння і терпеливістю, яку мають проявляти всі гілки влади.
ParlaMint-UA_2006-09-05-m0.u7.p2.sent6	Ми повинні пройти цей непростий шлях толерантно, я б сказав навіть, делікатно.
ParlaMint-UA_2006-09-05-m0.u7.p3.sent1	У всякому разі уряд налаштований саме на таку, так би мовити, тональність цього процесу.
ParlaMint-UA_2006-09-05-m0.u7.p4.sent1	Політична реформа, крім всього іншого, це унікальна можливість створення системи ефективної та відповідальної влади, здатної провести справді потрібні державі реформи.
ParlaMint-UA_2006-09-05-m0.u7.p4.sent2	Серед пріоритетів, які уряд закладає в свою програму, дуже важливі політичні, економічні та соціальні реформи.
ParlaMint-UA_2006-09-05-m0.u7.p4.sent3	До їх числа, в першу чергу, входять заходи з викорінення корупції як основної причини гальмування економічних реформ.
ParlaMint-UA_2006-09-05-m0.u7.p4.sent4	Ми будемо створювати прозорий інвестиційний клімат у держави.
ParlaMint-UA_2006-09-05-m0.u7.p4.sent5	Ми побудуємо реальну і прозору податкову політику, створимо реальними цивільні кодекси, зробимо незалежною судову владу.
ParlaMint-UA_2006-09-05-m0.u7.p4.sent6	Створення прозорої економіки – ось одне з головніших задач, до виконання якого ми приступаємо.
ParlaMint-UA_2006-09-05-m0.u7.p5.sent1	Ми також здійснимо ключові реформи, зокрема, пенсійну, реформи в освіті, охороні здоров’я, і суть цих реформ полягатиме в тому, що в центрі опіки держави стане людина, а не система.
ParlaMint-UA_2006-09-05-m0.u7.p5.sent2	Ми змінимо наголоси, принципи фінансування і будемо забезпечувати коштами не освіту в цілому, а конкретного учня чи студента, не охорону здоров’я, а пацієнта – людину, яка потребує лікування.
ParlaMint-UA_2006-09-05-m0.u7.p5.sent3	Це знизить рівень корупції в бюджетній сфері і оптимізує витрати.
ParlaMint-UA_2006-09-05-m0.u7.p5.sent4	Саме такий підхід будемо здійснювати і в адміністративній реформі, в реформах державного управління та державної служби.
ParlaMint-UA_2006-09-05-m0.u7.p5.sent5	Проводячи податкову реформу, ми зробимо все, щоб податкова система стимулювала товаровиробника, щоб були створені умови для прозорих стосунків бізнесу і влади.
ParlaMint-UA_2006-09-05-m0.u7.p5.sent6	Реформа фінансової системи забезпечить державі умови для розвитку фінансового ринку, нових фінансових інструментів для руху цінних паперів.
ParlaMint-UA_2006-09-05-m0.u7.p5.sent7	Ми повинні визнати, що вартість нерухомості в нашій країні, починаючи з великих підприємств і закінчуючи звичайним житлом, є недооціненою.
ParlaMint-UA_2006-09-05-m0.u7.p5.sent8	Сповідаючи засади недоторканності приватної власності, ми будемо створювати умови для капіталізації бізнесу та дооцінки майна різних форм власності.
ParlaMint-UA_2006-09-05-m0.u7.p5.sent9	Вихід на систему.
ParlaMint-UA_2006-09-05-m0.u7.p5.sent10	дасть можливість підняття не лише вартості, а й прозорості бізнесу.
ParlaMint-UA_2006-09-05-m0.u7.p6.sent1	Серед першочергових реформ, які належать до пріоритетних завдань нашого уряду, є також реформа місцевого самоврядування, житлово-комунального господарства.
ParlaMint-UA_2006-09-05-m0.u7.p6.sent2	Окремої уваги потребує проблема розвитку інфраструктури.
ParlaMint-UA_2006-09-05-m0.u7.p6.sent3	Скоординована законодавча діяльність усіх гілок влади забезпечить швидке здійснення цих реформ, допоможе подолати кризові явища в усіх важливих сферах життя України і виведе нашу державу на рейки прискореного соціально-економічного розвитку.
ParlaMint-UA_2006-09-05-m0.u7.p6.sent4	Адже в усіх гілок влади в нашій державі одна мета – підвищення рівня добробуту людей, покращення життя кожного громадянина.
ParlaMint-UA_2006-09-05-m0.u7.p6.sent5	Наше спільне завдання, і це наш найвищий пріоритет, і уряду, і парламенту, і Президента.
ParlaMint-UA_2006-09-05-m0.u7.p7.sent1	Усвідомлюючи свою відповідальність перед українським народом, Кабінет Міністрів підготував і готовий внести на розгляд парламенту Програму діяльності Уряду та проект стратегії економічного і соціального розвитку України на 2007–2011-ті роки.
ParlaMint-UA_2006-09-05-m0.u7.p7.sent2	Проект стратегії Уряду передбачає на першому етапі - в 2006-2008-х роках – виведення економіки України на стійкі темпи економічного зростання; на другому – в період 2009-2011-х років – будуть створені мови для переходу до етапу.
ParlaMint-UA_2006-09-05-m0.u7.p7.sent3	індустріальної економіки загального добробуту.
ParlaMint-UA_2006-09-05-m0.u7.p7.sent4	Проект включає в себе визначення нагальних проблем, які потребують вирішення саме в 2007 році, основних цілей, які слід досягти протягом наступних 12 місяців, та перелік основних пріоритетів і завдань, що дадуть змогу досягти вказаних цілей.
ParlaMint-UA_2006-09-05-m0.u7.p7.sent5	Ми не повинні повторювати помилок минулих років.
ParlaMint-UA_2006-09-05-m0.u7.p7.sent6	Особливо потрібно позбавитися популістських методів, бо, як відомо, вони призводять до того, що частка споживання у бюджеті держави виявляється безпідставно роздутою.
ParlaMint-UA_2006-09-05-m0.u7.p7.sent7	Соціальні виплати підвищують в той час, коли темпи економічного розвитку падають.
ParlaMint-UA_2006-09-05-m0.u7.p7.sent8	Це призводить до стагнації в економіці.
ParlaMint-UA_2006-09-05-m0.u7.p7.sent9	І як результат починають згортатися внутрішні інвестиції та скорочуватися доходи бюджету.
ParlaMint-UA_2006-09-05-m0.u7.p7.sent10	Наш Уряд повернеться до інвестиційно-інноваційної моделі розвитку економіки, яка забезпечить її прискорене зростання і відповідно до нього підвищення соціальних стандартів.
ParlaMint-UA_2006-09-05-m0.u7.p8.sent1	За такої моделі соціальні виплати перестануть бути, як кажуть люди, папірцями, які щомісяця знецінюються через відсутність товарного покриття.
ParlaMint-UA_2006-09-05-m0.u7.p8.sent2	Водночас вони перетворяться в повноцінні гроші, що реально забезпечать підвищення рівня життя людей.
ParlaMint-UA_2006-09-05-m0.u7.p8.sent3	Дуже важливо, що ми знаходимо спільну мову з вітчизняним товаровиробником.
ParlaMint-UA_2006-09-05-m0.u7.p8.sent4	Скасування стимулів для тих, хто був готовий розширювати виробництво, оновлювати техніку, впроваджувати передові технології, призвело до того, що ми відчули нестачу вітчизняних товарів на ринку і замінили свої товари імпортом, якому широко відкрили двері, скасувавши митні стримувачі.
ParlaMint-UA_2006-09-05-m0.u7.p9.sent1	Відкриття внутрішнього ринку призвело до від’ємного сальдо зовнішньо-торгівельного балансу, з відповідним вимиванням державних золотовалютних резервів – основою стабільності національної валюти.
ParlaMint-UA_2006-09-05-m0.u7.p10.sent1	Шановні народні депутати, усвідомлюючи складність ситуації, в якій перебуває вітчизняна економіка, Уряд прийняв та реалізує програми антикризових заходів, закладає фундаментальні основи для реконструкції та модернізації її провідних галузей.
ParlaMint-UA_2006-09-05-m0.u7.p10.sent2	Механізмом досягнення цієї мети стане відновлення оптимального балансу між споживання і накопиченням.
ParlaMint-UA_2006-09-05-m0.u7.p10.sent3	Промисловий потенціал, який давав нам змогу розвиватися в минулому столітті, практично, повністю використано.
ParlaMint-UA_2006-09-05-m0.u7.p11.sent1	Через 3-5 років вичерпуються безпечних технічний ресурс всієї теплоенергетики.
ParlaMint-UA_2006-09-05-m0.u7.p11.sent2	В металургії зношеність основних фондів досягає 80%, на їх модернізацію потрібні колосальні кошти.
ParlaMint-UA_2006-09-05-m0.u7.p11.sent3	Так лише на перші кроки з виведення і заміни потужностей теплоенергетики слід виділити понад 15 мільярдів гривень.
ParlaMint-UA_2006-09-05-m0.u7.p11.sent4	У цій ситуації ми маємо намір збільшити частку накопичення в економіці, яка буде спрямовуватись на оновлення, модернізацію, розширення виробництва.
ParlaMint-UA_2006-09-05-m0.u7.p12.sent1	З цією метою вже в бюджеті 2007 року пропонується зменшити перерозподіл ВВП через бюджет близько до 30%.
ParlaMint-UA_2006-09-05-m0.u7.p12.sent2	Таким чином, в економіці залишиться приблизно 36 мільярдів гривень.
ParlaMint-UA_2006-09-05-m0.u7.p12.sent3	Цей ресурс дасть виробництву поштовх до нарощення темпів і створення нової якості внутрішнього продукту плюс забезпечимо бюджетну державну підтримку пріоритетним програмам, відновимо стимули для інвестиційних проектів.
ParlaMint-UA_2006-09-05-m0.u7.p13.sent1	Таким чином, ми реалізуємо завдання відновлення інвестиційно-інноваційної моделі розвитку.
ParlaMint-UA_2006-09-05-m0.u7.p13.sent2	В результаті, економіка почне сама себе витягувати з кризи і забезпечувати неінфляційний соціальний зріст.
ParlaMint-UA_2006-09-05-m0.u7.p14.sent1	Зростання виробництва відкриє шлях до підвищення заробітних плат, відрахувань до Пенсійного фонду і соціальних фондів, пожвавлення платоспроможного попиту на внутрішньому ринку.
ParlaMint-UA_2006-09-05-m0.u7.p14.sent2	Уже на кінець 2007 року ми розраховуємо зробити бюджет Пенсійного фонду бездефіцитним.
ParlaMint-UA_2006-09-05-m0.u7.p15.sent1	Шановні народні депутати, важливим питанням є вступ України до СОТ.
ParlaMint-UA_2006-09-05-m0.u7.p15.sent2	Наш уряд ставить перед собою тверде завдання вести нашу державу у Світову організацію торгівлі, оскільки це відповідає інтересам України.
ParlaMint-UA_2006-09-05-m0.u7.p15.sent3	І чим скоріше ми завершимо цей процес, тим краще для нашої країни.
ParlaMint-UA_2006-09-05-m0.u7.p16.sent1	До СОТ ми плануємо вступати не поспіхом, а впевнено, з прийнятними для наших галузей економіки перехідними періодами і належним рівнем захисту внутрішнього ринку.
ParlaMint-UA_2006-09-05-m0.u7.p17.sent1	Шановні депутати, вперше в історії України ми запровадимо принцип „приватизація – ресурс для створення нових модерних потужностей”.
ParlaMint-UA_2006-09-05-m0.u7.p17.sent2	Кошти від приватизації будуть спрямовуватися не на проїдання, як це практикувалося раніше, а на реалізацію серйозних інвестиційних проектів.
ParlaMint-UA_2006-09-05-m0.u7.p17.sent3	Вирішення нагальних економічних завдань сприятиме розв’язанню наявних проблем у гуманітарній сфері.
ParlaMint-UA_2006-09-05-m0.u7.p18.sent1	Шановні народні депутати, досягненню стратегічних цілей української держави повинна підпорядковуватися і зовнішня політика.
ParlaMint-UA_2006-09-05-m0.u7.p18.sent2	На наше глибоке переконання головне завдання нашої дипломатії повинно полягати у тому, щоб у максимально стислі терміни перетворити Україну у державу з розвинутою економікою, а тому – у стабільного і прогнозованого партнера на міжнародній арені.
ParlaMint-UA_2006-09-05-m0.u7.p19.sent1	Економічна стабільність стане запорукою неухильного зміцнення інститутів демократії, забезпечення основних прав та свобод людини у відповідальності з копенгагенськими критеріями.
ParlaMint-UA_2006-09-05-m0.u7.p19.sent2	Цивілізований світ не прагне будувати нові розподільчі лінії, у тому числі і на європейському континенті.
ParlaMint-UA_2006-09-05-m0.u7.p19.sent3	Однак він змушений робити це, побоюючись загроз, які несе з собою економічна відсталість.
ParlaMint-UA_2006-09-05-m0.u7.p20.sent1	Розглядаючи європейську інтеграцію як стратегічну мету української держави, новий уряд бачить своє завдання у тому, щоб у переговорному процесі з Європейським союзом на місце прохача, у ролі якого до нині виступала Україна, прийшов сильний самодостатній, а тому цікавий для Брюсселя, партнер.
ParlaMint-UA_2006-09-05-m0.u7.p20.sent2	Ми повинні також зробити усе, щоб якнайшвидше гармонізувати законодавство України відповідно до законодавства Європейського союзу.
ParlaMint-UA_2006-09-05-m0.u7.p21.sent1	У цьому процесі особливе місце буде відводитися відновленню взаємовигідних добросусідських відносин з Росією.
ParlaMint-UA_2006-09-05-m0.u7.p21.sent2	Ми переконані, що це обов’язкова умова виводу держави на шлях прискореного економічного розвитку.
ParlaMint-UA_2006-09-05-m0.u7.p22.sent1	Водночас хотів би наголосити.
ParlaMint-UA_2006-09-05-m0.u7.p22.sent2	На наших твердих намірах забезпечити стабільне постачання енергоносіїв в Україну і через Україну в Європейський союз.
ParlaMint-UA_2006-09-05-m0.u7.p22.sent3	Ми надійний партнер і Росії, і Європи.
ParlaMint-UA_2006-09-05-m0.u7.p22.sent4	І будемо підтверджувати й надалі таке реноме нашої держави, будуючи при цьому енергетичну політику, яка відповідатиме інтересам України.
ParlaMint-UA_2006-09-05-m0.u7.p23.sent1	Шановні депутати, у часи, коли в євроінтеграційній риториці української сторони переважали здебільшого декларативні гасла, повинні відійти у минуле.
ParlaMint-UA_2006-09-05-m0.u7.p23.sent2	Ми не повинні намагатися переконати світ у своїй винятковості.
ParlaMint-UA_2006-09-05-m0.u7.p23.sent3	Його важко чимось здивувати.
ParlaMint-UA_2006-09-05-m0.u7.p23.sent4	Тим паче сьогодні, в епоху глобалізації і загострення суперечностей між основними центрами світової політики.
ParlaMint-UA_2006-09-05-m0.u7.p24.sent1	Ми повинні просто багато працювати, керуючись національними інтересами.
ParlaMint-UA_2006-09-05-m0.u7.p24.sent2	Коли Бісмарк об’єднував німецькі землі, він діяв виключно в інтересах Німеччини, але не, скажемо, Австрії.
ParlaMint-UA_2006-09-05-m0.u7.p25.sent1	Ми повинні робити свою справу, не покладаючи сил, без права на перепочинок, коли не з’являться перші обнадійливі результати, трудитися з впертістю і завзяттям шахтаря, який вгризається відбійним молотком у лаву, щоб видобути на-гора потрібне людям вугілля.
ParlaMint-UA_2006-09-05-m0.u7.p26.sent1	Нам під силу зробити це, тому що в основі українського національного характеру лежить не пустослів’я і балакучість, якими страждають окремі представники нашого політикуму, а працьовитість.
ParlaMint-UA_2006-09-05-m0.u7.p27.sent1	Шановні народні депутати, новий уряд повністю здає собі звіт в тому, що запорука нашої успішної діяльності у злагодженій співпраці з парламентом і Президентом.
ParlaMint-UA_2006-09-05-m0.u7.p27.sent2	І з цією метою нами підготовлено концепцію організації співробітництва Кабінету Міністрів України і Верховної Ради в системі державної влади.
ParlaMint-UA_2006-09-05-m0.u7.p27.sent3	Ключове значення матиме активність уряду в реалізації його законодавчої ініціативи.
ParlaMint-UA_2006-09-05-m0.u7.p27.sent4	Конституційне визначення статусу Кабінету Міністрів надає йому право на законодавчому рівні забезпечити реалізацію державної політики.
ParlaMint-UA_2006-09-05-m0.u7.p28.sent1	Слід зазначити, що держава, де існує сталий зв’язок між парламентом та урядом, 75 – 80% законопроектів вноситься саме урядом.
ParlaMint-UA_2006-09-05-m0.u7.p28.sent2	З огляду на це, нами підготовлено 42 законопроекти, які ми пропонуємо розглянути в парламенті як першочергові в контексті завдань, визначених Універсалом національної єдності, Угодою про створення Антикризової коаліції та Планом невідкладних заходів щодо подолання кризових явищ в економіці та соціальній сфері.
ParlaMint-UA_2006-09-05-m0.u7.p29.sent1	Уряд також налаштований на співпрацю з опозицією, в особі якої хотів би бачити пильного контролера стану справ у суспільстві та конструктивного критика його дій.
ParlaMint-UA_2006-09-05-m0.u7.p29.sent2	Ми розглядаємо опозицію не як противника, а як союзника у зміцненні економіки держави, демократичних засад життя українського суспільства.
ParlaMint-UA_2006-09-05-m0.u7.p30.sent1	Шановні народні депутати!
ParlaMint-UA_2006-09-05-m0.u7.p30.sent2	З моменту створення правлячої парламентської коаліції та формування нового коаліційного уряду український народ нарешті отримав шанс перегорнути сторінку виснажливих внутрішніх чвар, перед ним відкривається перспектива жити в державі, де панує стабільність і прогнозованість, де державні мужі в запалі політичної боротьби не забувають про своє головне завдання - служити інтересам тих, хто привів їх до влади.
ParlaMint-UA_2006-09-05-m0.u7.p30.sent3	Уряд до виконання цієї місії готовий.
ParlaMint-UA_2006-09-05-m0.u7.p31.sent1	Ми закликаємо Верховну Раду, Президента, всі провідні політичні сили підтримати нашу програму дій, ми віримо в успіх, тому що права на поразку не маємо.
ParlaMint-UA_2006-09-05-m0.u7.p31.sent2	Як сказав Президент, ми повинні вчитися на перемогах, тож давайте спільними зусиллями їх здобувати.
ParlaMint-UA_2006-09-05-m0.u7.p31.sent3	Дякую за увагу.
ParlaMint-UA_2006-09-05-m0.u8.p1.sent1	Спасибі, Вікторе Федоровичу.
ParlaMint-UA_2006-09-05-m0.u8.p1.sent2	Шановні народні депутати!
ParlaMint-UA_2006-09-05-m0.u8.p1.sent3	Вчора на погоджувальній раді ми розглянули питання і запропонували вам змінити календарний план засідань Верховної Ради, виходячи з об’єктивних підстав, необхідності підготовки остаточного плану законодавчих робіт на нинішню сесію, розгляду інших питань, що пов’язані з плануванням нашої роботи на менший період і з підготовки перспективного планування.
ParlaMint-UA_2006-09-05-m0.u8.p2.sent1	У вас на руках є проект постанови з цього приводу, який вносить Регламентний комітет.
ParlaMint-UA_2006-09-05-m0.u8.p2.sent2	В ньому йдеться про те, що потрібно цей тиждень використати на роботу у комітетах і фракціях, працюючи над планом законодавчих робіт і підготовкою відповідних законопроектів.
ParlaMint-UA_2006-09-05-m0.u8.p2.sent3	А свої пропозиції з цього приводу до середи, цебто завтра, треба передати, до кінця середи, завтра протягом дня треба не пізніше передати до Регламентного комітету і секретаріату, а в зв’язку з тим наступних два тижні будуть, буде організована робота в пленарному режимі.
ParlaMint-UA_2006-09-05-m0.u8.p2.sent4	Цей проект у вас на руках.
ParlaMint-UA_2006-09-05-m0.u8.p2.sent5	Чи є потреба його обговорювати, дебатувати тощо?
ParlaMint-UA_2006-09-05-m0.u8.p2.sent6	Немає.
ParlaMint-UA_2006-09-05-m0.u8.p2.sent7	Тоді я ставлю на голосування проект постанови Верховної Ради України про внесення змін до календарного плану проведення другої сесії Верховної Ради України 5 скликання.
ParlaMint-UA_2006-09-05-m0.u8.p2.sent8	Прошу визначитися шляхом голосування остаточно, будь ласка.
ParlaMint-UA_2006-09-05-m0.u8.p3.sent1	За-300
ParlaMint-UA_2006-09-05-m0.u8.p4.sent1	Підтримали за цю пропозицію 300 народних депутатів.
ParlaMint-UA_2006-09-05-m0.u8.p4.sent2	Рішення вважається прийнятим.
ParlaMint-UA_2006-09-05-m0.u8.p4.sent3	По фракціях, будь ласка, обнародуйте.
ParlaMint-UA_2006-09-05-m0.u8.p4.sent4	По фракціях я прочитаю.
ParlaMint-UA_2006-09-05-m0.u8.p5.sent1	Партія Регіонів – 185, "Блок Юлії Тимошенко" – 5, "Наша Україна" – 61, СПУ, Соціалістична партія – 32, комуністів – 21.
ParlaMint-UA_2006-09-05-m0.u8.p6.sent1	Після завершення нинішнього пленарного засідання народні депутати будуть працювати в комітетах і фракціях, а чергове пленарне засідання Верховної Ради розпочнеться о 10 годині 12 вересня 2006 року.
ParlaMint-UA_2006-09-05-m0.u8.p7.sent1	На цьому ранкове засідання оголошую закритим.
ParlaMint-UA_2006-09-05-m0.u8.p7.sent2	Дякую вам.
