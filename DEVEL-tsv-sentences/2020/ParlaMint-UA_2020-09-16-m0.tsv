id	text
ParlaMint-UA_2020-09-16-m0.u1.p1.sent1	Доброго ранку, шановні колеги!
ParlaMint-UA_2020-09-16-m0.u1.p1.sent2	Доброго ранку, шановні представники засобів масової інформації!
ParlaMint-UA_2020-09-16-m0.u1.p1.sent3	Будь ласка, займіть свої місця, підготуйтесь до реєстрації.
ParlaMint-UA_2020-09-16-m0.u1.p2.sent1	Шановні колеги, я впевнений, що ви всі пам’ятаєте, але, тим не менш, я нагадую, що реєстрація відбувається шляхом натискання зеленої кнопки, першої зліва.
ParlaMint-UA_2020-09-16-m0.u1.p2.sent2	Зліва, так, зліва.
ParlaMint-UA_2020-09-16-m0.u1.p3.sent1	Готові реєструватись?
ParlaMint-UA_2020-09-16-m0.u1.p3.sent2	Прошу реєструватись.
ParlaMint-UA_2020-09-16-m0.u1.p4.sent1	У залі зареєстровано 253 народних депутати України.
ParlaMint-UA_2020-09-16-m0.u1.p4.sent2	Ранкове засідання Верховної Ради України оголошую відкритим.
ParlaMint-UA_2020-09-16-m0.u1.p5.sent1	Шановні колеги, сьогодні день народження нашого колеги Олексія Олексійовича Гончаренка.
ParlaMint-UA_2020-09-16-m0.u1.p5.sent2	Вітаю вас!
ParlaMint-UA_2020-09-16-m0.u1.p6.sent1	Шановні колеги, відповідно до статті 25 Регламенту у середу ми маємо 30 хвилин для виступів народних депутатів України з внесенням пропозицій, заяв, повідомлень.
ParlaMint-UA_2020-09-16-m0.u1.p6.sent2	Будь ласка, запишіться на виступи від народних депутатів.
ParlaMint-UA_2020-09-16-m0.u1.p7.sent1	Наливайченко Валерій Олександрович.
ParlaMint-UA_2020-09-16-m0.u1.p7.sent2	Валентин Олександрович.
ParlaMint-UA_2020-09-16-m0.u1.p7.sent3	Вибачте.
ParlaMint-UA_2020-09-16-m0.u1.p8.sent1	Кучеренко Олексій Юрійович.
ParlaMint-UA_2020-09-16-m0.u2.p1.sent1	Доброго ранку, шановні друзі!
ParlaMint-UA_2020-09-16-m0.u2.p1.sent2	Олексій Кучеренко, фракція "Батьківщина", голова Спілки власників житла України.
ParlaMint-UA_2020-09-16-m0.u2.p1.sent3	Шановні українці, шановні колеги, я хочу свій виступ короткий присвятити темі так званих реформ, які сьогодні правляча коаліція і влада намагається під хорошими красивими гаслами проштовхнути в Україні і які, на превеликий жаль, останнім часом призводять до абсолютно іншого протилежного результату.
ParlaMint-UA_2020-09-16-m0.u2.p1.sent4	Ми сьогодні на площі бачимо дуже багато людей, це представників малого бізнесу, ФОПів прийшли до нас з вами благати і просити або відтермінувати, або змінити так звану реформу, яку було впроваджено прийняттям цілої низки законів стосовно оподаткування цих підприємців, стосовно контролю над ними, стосовно касових апаратів.
ParlaMint-UA_2020-09-16-m0.u2.p2.sent1	Я можу вам провести аналогію і по других реформах, які останнім часом впроваджуються в Україні, які впроваджуються за дуже примітивним принципом: а ось я з’їздив в Німеччину – там ось так, а я з’їздив у Бельгію або Данію – а там ось так, а давайте ми завтра зробимо Німеччину, Данію чи Бельгію у нас.
ParlaMint-UA_2020-09-16-m0.u2.p2.sent2	У результаті приймаються абсолютно непрофесійні, непродумані закони, які потім не просто не працюють, а вони зводять ситуацію у глухий кут.
ParlaMint-UA_2020-09-16-m0.u2.p3.sent1	Ви можете подивитися, що у нас відбувається сьогодні в енергетиці після так званих реформ ліберальних, які немовби з хорошими гаслами були впроваджені: величезні борги, повна відповідальність, зростання тарифів.
ParlaMint-UA_2020-09-16-m0.u2.p4.sent1	Ви можете подивитися, що відбувається в комунальній сфері, коли так само наші з вами попередники, а тут у Верховній Раді сьогодні в залі є і їх послідовники, повпроваджували так звані ліберальні реформи, які сьогодні не просто не працюють, які завели весь сектор в глухий кут з боргами 62 мільярди на сьогодні, і ніхто не знає, що з цим робити.
ParlaMint-UA_2020-09-16-m0.u2.p5.sent1	Так само ви можете подивитися, як наша славна команда владна вирішили обкласти заради додаткових доходів до бюджету обкласти наших підприємців додатковими податками немовби під хорошими гаслами: давайте ми цю курицю ще подоїмо, щоб більше було грошей.
ParlaMint-UA_2020-09-16-m0.u2.p6.sent1	Шановні друзі, весь світ сьогодні підтримує малий і середній бізнес, весь світ в умовах кризи виходить з парадигми, що, громадяни, чим більше ви себе забезпечите, чим більше ви забезпечите свої родини, тим краще буде для держави.
ParlaMint-UA_2020-09-16-m0.u2.p6.sent2	Давайте не рубати і не вбивати корову, яку ми доїмо, збираємося, давайте курку, яка несе "золоті" яйця, так само не вбивати.
ParlaMint-UA_2020-09-16-m0.u2.p6.sent3	Одумайтесь, будь ласка.
ParlaMint-UA_2020-09-16-m0.u2.p7.sent1	Дякую.
ParlaMint-UA_2020-09-16-m0.u3.p1.sent1	Слово надається народному депутату Скорику Миколі Леонідовичу, фракція політичної партії "Опозиційна платформа - За життя".
ParlaMint-UA_2020-09-16-m0.u4.p1.sent1	Народний депутат Скорик, фракція політичної партії "Опозиційна платформа - За життя".
ParlaMint-UA_2020-09-16-m0.u4.p1.sent2	Шановна президія, шановні колеги, шановні громадяни України!
ParlaMint-UA_2020-09-16-m0.u4.p1.sent3	Більше року уже працює Рада цього скликання, є позитивні моменти, порівнюючи з восьмим скликанням.
ParlaMint-UA_2020-09-16-m0.u4.p1.sent4	В першу чергу це відноситься до того, як виконуються регламентні процедури, конституційні процедури, уже другий рік поспіль уряд вносить вчасно проект бюджету до Верховної Ради.
ParlaMint-UA_2020-09-16-m0.u4.p2.sent1	Проект бюджету на 2021 рік Верховна Рада отримала.
ParlaMint-UA_2020-09-16-m0.u4.p2.sent2	Але що це за бюджет?
ParlaMint-UA_2020-09-16-m0.u4.p2.sent3	Згідно тому експрес-аналізу, який зробила наша фракція, ми бачимо дуже негативні тенденції.
ParlaMint-UA_2020-09-16-m0.u4.p2.sent4	При тому, що уряд нам розповідає про те, що зростають начебто основні видатки, начебто буде зростати валовий внутрішній продукт і таке інше.
ParlaMint-UA_2020-09-16-m0.u4.p2.sent5	За 3 хвилини дуже важко пояснити, чому це не так, але це абсолютно не відповідає дійсності.
ParlaMint-UA_2020-09-16-m0.u4.p2.sent6	Ми вважаємо, що іти з цим урядом на прийняття бюджету 2021 року ні в якому разі не можна.
ParlaMint-UA_2020-09-16-m0.u4.p2.sent7	Я поясню чому.
ParlaMint-UA_2020-09-16-m0.u4.p3.sent1	Рік тому ще попередній уряд прийняв рішення про відміну стратегічного списку підприємств, які не підлягають приватизації.
ParlaMint-UA_2020-09-16-m0.u4.p3.sent2	Рік вже країна живе в режимі абсолютно неконтрольованої приватизації.
ParlaMint-UA_2020-09-16-m0.u4.p3.sent3	Діючий уряд розпродає підприємства України, стратегічні підприємства направо і наліво, а Верховна Рада абсолютно не виконує своєї контрольної функції в парламентсько-президентській державі.
ParlaMint-UA_2020-09-16-m0.u4.p3.sent4	Ви відмінили контрольну комісію по приватизації і контрольної функції у нас немає взагалі.
ParlaMint-UA_2020-09-16-m0.u4.p3.sent5	Ми абсолютно не розуміємо той шлях, ту стратегію, за якої буде розвиватися країна і якою іде уряд.
ParlaMint-UA_2020-09-16-m0.u4.p3.sent6	Коли уряд пише в проекті бюджету, що начебто зростає ВВП, то за 7 місяців поточного року ВВП знизилося майже на 7 відсотків.
ParlaMint-UA_2020-09-16-m0.u4.p3.sent7	Уряд не говорить, як він буде стимулювати ключові галузі нашої економіки, промисловість, транспорт і таке інше, тобто драйвери зростання валового внутрішнього продукту.
ParlaMint-UA_2020-09-16-m0.u4.p3.sent8	Ми маємо, дійсно, провести серйозну дискусію щодо курсу держави.
ParlaMint-UA_2020-09-16-m0.u4.p4.sent1	Взагалі, як на мене, цей уряд не може представляти проект бюджету 2021 року.
ParlaMint-UA_2020-09-16-m0.u4.p4.sent2	Той проект бюджету, який наданий до Верховної Ради, він не соціальний, він не виконує функцію стимулювання економіки, і він абсолютно непрофесійний.
ParlaMint-UA_2020-09-16-m0.u4.p4.sent3	Я думаю, що правильним кроком буде відставка діючого уряду.
ParlaMint-UA_2020-09-16-m0.u4.p4.sent4	Термінові переговори з нашими міжнародними партнерами щодо заморожування зовнішніх виплат, тому що 600 мільярдів зовнішніх виплат.
ParlaMint-UA_2020-09-16-m0.u5.p1.sent1	Дякую.
ParlaMint-UA_2020-09-16-m0.u5.p2.sent1	Народний депутат Гузь Ігор Володимирович, група "Партія "За майбутнє".
ParlaMint-UA_2020-09-16-m0.u6.p1.sent1	Ігор Гузь, 19 виборчий округ, депутатська група "За майбутнє".
ParlaMint-UA_2020-09-16-m0.u6.p1.sent2	Я хочу сказати, що вже шостий рік в цьому парламенті я представляю округ на кордонах з Європейським Союзом, але цей округ шахтарський.
ParlaMint-UA_2020-09-16-m0.u6.p1.sent3	І з цієї трибуни десятки раз я звертався і до Прем’єр-міністра Яценюка, і до Прем’єр-міністра Гройсмана, і до Прем’єр-міністра Гончарука з приводу дуже актуального питання.
ParlaMint-UA_2020-09-16-m0.u6.p1.sent4	В нашій країні на сьогоднішній день будується єдина шахта №10.
ParlaMint-UA_2020-09-16-m0.u6.p1.sent5	І вкладено людських грошей в будівництво цієї шахти в перерахунку (а вона будується не один десяток років) приблизно 1 мільярд 300 мільйонів гривень.
ParlaMint-UA_2020-09-16-m0.u6.p2.sent1	Я хочу сказати виборцям моїм, зокрема в місті Нововолинську, що нова влада, "Слуга народу", зокрема Прем’єр-міністр Шмигаль, в.о.
ParlaMint-UA_2020-09-16-m0.u6.p2.sent2	міністра вугільної промисловості і енергетики пані Богуславець "нуль по фазі" з приводу цього питання.
ParlaMint-UA_2020-09-16-m0.u6.p2.sent3	Не те, що це питання не звучить, взагалі ніхто ні разу не звертає уваги на те, що фактично зараз шахта №10 просто на межі закриття, вона на межі затоплення.
ParlaMint-UA_2020-09-16-m0.u6.p2.sent4	Тому що буквально до 10 жовтня стоїть питання, чи будуть працювати ті люди, які протягом багатьох років відкачують воду з шахти №10.
ParlaMint-UA_2020-09-16-m0.u6.p3.sent1	Я хочу звернутися з цієї трибуни і до пана Зеленського, і до пана Шмигаля, і до пані Богуславець.
ParlaMint-UA_2020-09-16-m0.u6.p3.sent2	Друзі, будь ласка, дайте своє бачення, що ми будемо робити з шахтою №10?
ParlaMint-UA_2020-09-16-m0.u6.p3.sent3	Виборці, які є безпосередньо в місті Нововолинську, неодноразово звертаються з цього питання, що нова влада думає, яким чином буде поступати, є план того, що ми добудуємо шахту, чи ми її затопимо, і фактично така величезна сума людських грошей буде викинута в повітря.
ParlaMint-UA_2020-09-16-m0.u6.p4.sent1	Тому я звертаюся в першу чергу до пана Шмигаля.
ParlaMint-UA_2020-09-16-m0.u6.p4.sent2	Дайте доручення в терміновому порядку, аби в.о. міністра приїхала до нас на Волинь, аби зібрала весь актив тих людей, які десятками років вболівають за те, щоб 10-а шахта була добудована і чітко, відверто було сказано, який план дій.
ParlaMint-UA_2020-09-16-m0.u6.p5.sent1	Це вимога не тільки від шахтарів, від десятків тисяч тих людей, які проживають в ареалі розбудови 10-ї шахти і існування ще двох діючих шахт – 9-ї і "Бужанки".
ParlaMint-UA_2020-09-16-m0.u6.p5.sent2	Пане Шмигаль, дайте таке доручення.
ParlaMint-UA_2020-09-16-m0.u6.p6.sent1	Дякую.
ParlaMint-UA_2020-09-16-m0.u7.p1.sent1	Народний депутат Тарута Сергій Олексійович, фракція політичної партії Всеукраїнське об’єднання "Батьківщина".
ParlaMint-UA_2020-09-16-m0.u7.p2.sent1	Івченко Вадим Євгенович, будь ласка.
ParlaMint-UA_2020-09-16-m0.u8.p1.sent1	Тарута.
ParlaMint-UA_2020-09-16-m0.u8.p2.sent1	Івченко Вадим Євгенович.
ParlaMint-UA_2020-09-16-m0.u9.p1.sent1	Вадим Івченко, "Батьківщина".
ParlaMint-UA_2020-09-16-m0.u9.p1.sent2	Незважаючи на передвиборчі обіцянки "слуг народу", нинішня влада здала повністю Україну під зовнішнє управління.
ParlaMint-UA_2020-09-16-m0.u9.p1.sent3	Постійно підслужує олігархам, вичавлює останні копійки з українців, вводячи тотальну фіскалізацію малого і середнього бізнесу.
ParlaMint-UA_2020-09-16-m0.u9.p1.sent4	Нинішня влада продовжує "кришувати" контрабандистів.
ParlaMint-UA_2020-09-16-m0.u9.p1.sent5	Нинішня влада не перекриває схему виведення коштів в офшорні компанії.
ParlaMint-UA_2020-09-16-m0.u9.p1.sent6	Натомість вводить тотальне РРО для малого і середнього бізнесу.
ParlaMint-UA_2020-09-16-m0.u9.p1.sent7	Натомість вводить у взаємовідносини між споживачами і підприємцями в конфронтацію через систему кешбеку, підвищуючи податки.
ParlaMint-UA_2020-09-16-m0.u9.p2.sent1	Сьогодні підприємці виходять на вулиці перед Верховною Радою, перед Офісом Президента.
ParlaMint-UA_2020-09-16-m0.u9.p2.sent2	Вчора була перша акція, сьогодні друга акція.
ParlaMint-UA_2020-09-16-m0.u9.p2.sent3	Вони вимагають декілька речей: скасувати відповідні законопроекти, законопроекти, які не підсилюють малий і середній бізнес як точки зростання, а повністю знищують цей клас.
ParlaMint-UA_2020-09-16-m0.u9.p2.sent4	"Батьківщина" підписала меморандум, меморандум про взаєморозуміння заради збереження розвитку мікропідприємництва і спрощеної системи оподаткування обліку.
ParlaMint-UA_2020-09-16-m0.u9.p3.sent1	Ми вимагаємо, щоб Верховна Рада почала думати, як реальні "слуги народу", і розглядала законопроекти, які сьогодні вимагають люди, стоячи на майданах біля Верховної Ради і біля Офісу Президента.
ParlaMint-UA_2020-09-16-m0.u9.p3.sent2	Зокрема, хочу сказати про законопроекти, які напрацьовані, в тому числі і опозицією.
ParlaMint-UA_2020-09-16-m0.u9.p3.sent3	Це законопроекти 3853-1, 3853-2, 3993, які повертають можливості сьогодні дихати малому і середньому бізнесу.
ParlaMint-UA_2020-09-16-m0.u9.p4.sent1	Хочу зауважити, що на сьогоднішній день підприємці, виходячи на вулицю, наголошують і інші вимоги.
ParlaMint-UA_2020-09-16-m0.u9.p4.sent2	Вони дивуються, як керівник фінансового комітету сьогодні нехтує своїм правом і не виносить відповідні закони на розгляд даного комітету, вони оголошують вимоги щодо відставки конкретних особистостей.
ParlaMint-UA_2020-09-16-m0.u9.p5.sent1	Вчора я запросив керівника фінансового комітету вийти до людей, глянути їм в обличчя і сказати, навіщо було вводити це тотальне РРО і фіскалізацію, навіщо робити конфронтацію між підприємцями і споживачами з приводу кешбеку.
ParlaMint-UA_2020-09-16-m0.u9.p5.sent2	Натомість ніхто із монобільшості не вийшов, виходили депутати знову опозиції і знову відповідали на питання людей.
ParlaMint-UA_2020-09-16-m0.u9.p6.sent1	Так я хочу сказати, політика має відбуватися безпосередньо для людей.
ParlaMint-UA_2020-09-16-m0.u9.p6.sent2	І, якщо ви сьогодні у своїй монобільшості не бачите людину як основну цінність, не бачите тих підприємців.
ParlaMint-UA_2020-09-16-m0.u10.p1.sent1	Слово надається народній депутатці Рудик Кірі Олександрівні, фракція політичної партії "Голос".
ParlaMint-UA_2020-09-16-m0.u11.p1.sent1	Передаю слово Галині Васильченко.
ParlaMint-UA_2020-09-16-m0.u12.p1.sent1	Галина Васильченко, будь ласка.
ParlaMint-UA_2020-09-16-m0.u13.p1.sent1	Галина Васильченко, фракція "Голос".
ParlaMint-UA_2020-09-16-m0.u13.p1.sent2	Шановні народні депутати, ви всі, мабуть, сьогодні бачили, скільки людей з різних куточків України приїхали сьогодні під Верховну Раду.
ParlaMint-UA_2020-09-16-m0.u13.p1.sent3	Таке було і вчора.
ParlaMint-UA_2020-09-16-m0.u13.p1.sent4	Це підприємці.
ParlaMint-UA_2020-09-16-m0.u13.p1.sent5	Підприємці, які аби замість того, щоб мати можливість працювати, платити податки, створювати робочі місця, змушені цілий рік виходити на акції протесту за свої права, за скасування норм законів 128, 129 щодо тотальної фіскалізації та проти знищення спрощеної системи оподаткування.
ParlaMint-UA_2020-09-16-m0.u13.p2.sent1	Про яку взагалі фіскалізацію можна говорити в час коронавірусу та економічної кризи?
ParlaMint-UA_2020-09-16-m0.u13.p2.sent2	Зараз точно не час фіскалізувати, а час підтримувати, підтримувати тих, хто до початку пандемії забезпечував робочими місцями майже 7 мільйонів українців.
ParlaMint-UA_2020-09-16-m0.u13.p2.sent3	В той час, коли більшість урядів світу підтримують своїх підприємців, наша моновлада здійснює геноцид малого і середнього бізнесу.
ParlaMint-UA_2020-09-16-m0.u13.p3.sent1	Я добре пам’ятаю той момент, коли мою ініціативу по підвищенню лімітів для ФОП блокували в податковому комітеті і тільки тут в залі вдалося цю ініціативу відстояти.
ParlaMint-UA_2020-09-16-m0.u13.p3.sent2	Так і зараз є зареєстровано у Верховній Раді цілий ряд законопроектів, які покликані відмінити тотальну фіскалізацію, які мають на меті покращити умови для ведення малого, середнього бізнесу.
ParlaMint-UA_2020-09-16-m0.u13.p3.sent3	Але їх вперто не розглядають навіть на комітеті.
ParlaMint-UA_2020-09-16-m0.u13.p4.sent1	Знаєте, що людей обурює найбільше?
ParlaMint-UA_2020-09-16-m0.u13.p4.sent2	Корупція і несправедливість.
ParlaMint-UA_2020-09-16-m0.u13.p4.sent3	Більшість цієї Верховної Ради відстоює інтереси олігархів, а не малого і середнього бізнесу, бо вони є представниками олігархів.
ParlaMint-UA_2020-09-16-m0.u13.p4.sent4	Фракція "Голос" – єдина неолігархічна фракція, і ми відстоюємо послідовно інтереси малого, середнього бізнесу, і будемо робити це до перемоги, допоки всі вимоги мікропідприємців не будуть виконані.
ParlaMint-UA_2020-09-16-m0.u13.p5.sent1	Ми вимагаємо підтримати підприємців щодо скасування несправедливих норм тотальної фіскалізації, запровадити мораторій на штрафи для мікробізнесу, здешевити кредити та передбачити гранти для мікробізнесу, припинити тиск на бізнес, жодної фіскалізації, допоки в Україні не буде краща економічна ситуація, допоки не закінчиться коронакриза.
ParlaMint-UA_2020-09-16-m0.u13.p5.sent2	Держава має підтримувати не олігархів, а малий і середній бізнес.
ParlaMint-UA_2020-09-16-m0.u13.p6.sent1	Дякую.
ParlaMint-UA_2020-09-16-m0.u14.p1.sent1	Слово надається народному депутату Лопушанському Андрію Ярославовичу, фракція політичної партії "Європейська солідарність".
ParlaMint-UA_2020-09-16-m0.u14.p2.sent1	Ар’єв, будь ласка.
ParlaMint-UA_2020-09-16-m0.u15.p1.sent1	Я звертаюся зараз до більшості.
ParlaMint-UA_2020-09-16-m0.u15.p1.sent2	Коли треба, ви включаєте турборежим, а коли питання стосується національної безпеки і вам стає некомфортно від тих питань, які в рамках цього можуть бути поставлені, ви включаєте турбоігнор.
ParlaMint-UA_2020-09-16-m0.u15.p1.sent3	Так само, як зараз, це відбувається із створенням тимчасової слідчої комісії щодо підозр, щоб у вищих державних кабінетах сталася зрада і спецоперація з виманювання і арешту в Україні тих злочинців, які чинили військові воєнні злочини на Донбасі, була зірвана через злив інформації з перших кабінетів країни.
ParlaMint-UA_2020-09-16-m0.u15.p2.sent1	Робити вигляд, що нічого не сталося, довго не вийде, якби це не старався Президент Зеленський чи Голова Верховної Ради Разумков, він, до речі, зараз навіть вийшов кудись, його тут немає, так він завжди дуже саркастично коментує виступи опозиції, зокрема, "Європейської солідарності", а тут як в рот води набрав.
ParlaMint-UA_2020-09-16-m0.u15.p2.sent2	Ми бачимо "страусячу позицію" голови фракції "Слуга народу", який відмовляється надавати своїх народних депутатів, членів фракції, у тимчасову слідчу комісію.
ParlaMint-UA_2020-09-16-m0.u15.p3.sent1	Ми бачимо так само "страусячу позицію" Генерального прокурора України, яка вчора не захотіла відповідати на питання народних депутатів України, зокрема, чому вона не зробила нічого для того, щоб "вагнерівців", арештованих в Білорусі, екстрадувати в Україну в той час, як прокурори Генеральної прокуратури підписували підозри проти тих людей, і ці документи були опубліковані.
ParlaMint-UA_2020-09-16-m0.u15.p3.sent2	Всі документи свідчать, що довго брехати вам не вийде.
ParlaMint-UA_2020-09-16-m0.u15.p3.sent3	І всі документи, які вже опубліковані, і будуть публікуватися надалі.
ParlaMint-UA_2020-09-16-m0.u15.p4.sent1	Я впевнений в тому, що ті, хто втратив своїх рідних внаслідок російської агресії і дій, злочинних дій російських найманців, мають знати правду.
ParlaMint-UA_2020-09-16-m0.u15.p4.sent2	Вони би мали бачити вбивць своїх рідних тут, в українській тюрмі.
ParlaMint-UA_2020-09-16-m0.u15.p4.sent3	Але сьогодні це честь України.
ParlaMint-UA_2020-09-16-m0.u15.p4.sent4	Ось підписи цих людей, які звертаються до Верховної Ради, щоб Верховна Рада мала честь, совість і сміливість нарешті дізнатися правду, тому що довіри органам правопорядку в Україні і слідчим органам немає.
ParlaMint-UA_2020-09-16-m0.u15.p4.sent5	І сьогодні лише тимчасова слідча комісія є єдиним можливим варіантом дізнатися правду і добитися справедливості.
ParlaMint-UA_2020-09-16-m0.u15.p5.sent1	Ми за турбосправедливість, і це буде правильно.
ParlaMint-UA_2020-09-16-m0.u15.p5.sent2	Дякую.
ParlaMint-UA_2020-09-16-m0.u16.p1.sent1	Слово надається народному депутату Мельнику Павлу Вікторовичу, фракція політичної партії "Слуга народу".
ParlaMint-UA_2020-09-16-m0.u17.p1.sent1	Доброго дня, шановні колеги, шановні українці.
ParlaMint-UA_2020-09-16-m0.u17.p1.sent2	Хочу привернути вашу увагу стосовно забезпечення інсуліном хворих на цукровий та нецукровий діабет.
ParlaMint-UA_2020-09-16-m0.u17.p1.sent3	До мене як до народного депутата України звернувся голова комунального підприємства "Михайлівська багатопрофільна лікарня" Запорізької області стосовно недостатнього фінансування вторинної ланки медичної допомоги, а, зокрема, забезпечення у 2020 році хворих на цукровий та нецукровий діабет.
ParlaMint-UA_2020-09-16-m0.u17.p1.sent4	Подібна ситуація у Веселівському районі Запорізької області, подібна ситуація у Токмацькому районі Запорізької області.
ParlaMint-UA_2020-09-16-m0.u17.p2.sent1	На теперішній час у об’єднаних територіальних громад відсутній фінансовий ресурс та відповідний програмний захист для вирішення даного питання.
ParlaMint-UA_2020-09-16-m0.u17.p2.sent2	Особливо критично це питання виникає під час опалювального сезону наприкінці 20-го року, тому що разом з комунальними платежами нашим лікарням треба покрити борги.
ParlaMint-UA_2020-09-16-m0.u17.p2.sent3	Хочу сказати, що потреба у фінансуванні теплопостачання Михайлівської лікарні складає, наприклад, 1,5 мільйона гривень, електропостачання – більше 300 тисяч, водопостачання та водовідведення – більше 150 тисячі.
ParlaMint-UA_2020-09-16-m0.u17.p2.sent4	Загалом більше 2 мільйонів треба зараз покрити борги тільки на сплату комунальних послуг.
ParlaMint-UA_2020-09-16-m0.u17.p3.sent1	Невирішеним питання залишається забезпечення хворих на цукровий та нецукровий діабет інсуліном.
ParlaMint-UA_2020-09-16-m0.u17.p3.sent2	Тому що для того, щоб забезпечити хворих інсуліном, тільки в Михайлівському районі зараз потрібно більше півмільйона гривень.
ParlaMint-UA_2020-09-16-m0.u17.p3.sent3	І хочу сказати, що тільки на вересень місяць хворі забезпечені, проте яка буде ситуація, далі поки що невідомо.
ParlaMint-UA_2020-09-16-m0.u17.p3.sent4	Хочу, щоб втрутилися у питання забезпечення хворих на цукровий діабет інсуліном та втрутилися у питання достатнього фінансування вторинної ланки медицини, тому що це питання зараз актуальне, наприклад, для Токмацької багатопрофільної лікарні інтенсивного лікування.
ParlaMint-UA_2020-09-16-m0.u17.p4.sent1	Дякую.
ParlaMint-UA_2020-09-16-m0.u18.p1.sent1	Слово надається народному депутату Цабалю Володимиру Володимировичу, політична партія "Голос".
ParlaMint-UA_2020-09-16-m0.u18.p2.sent1	Ар’єв виступав вже.
ParlaMint-UA_2020-09-16-m0.u18.p2.sent2	Ні-ні, секундочку, Ар’єв виступав.
ParlaMint-UA_2020-09-16-m0.u18.p2.sent3	Добре, я перепрошую, тоді Синютка.
ParlaMint-UA_2020-09-16-m0.u18.p2.sent4	Просто в наступний раз давайте все-таки не мінятися, добре?
ParlaMint-UA_2020-09-16-m0.u18.p3.sent1	Будь ласка.
ParlaMint-UA_2020-09-16-m0.u19.p1.sent1	Шановний пане Голово, шановні народні депутати України!
ParlaMint-UA_2020-09-16-m0.u19.p1.sent2	Сьогодні під Верховною Радою зібралися тисячі підприємців малого, дрібного, середнього бізнесу, які об’єднані в русі "Save ФОП".
ParlaMint-UA_2020-09-16-m0.u19.p1.sent3	Чому вони залишили свої робочі місця?
ParlaMint-UA_2020-09-16-m0.u19.p1.sent4	Чому вони сьогодні зібралися під станами українського парламенту?
ParlaMint-UA_2020-09-16-m0.u19.p1.sent5	Вони вимагають правди і справедливості.
ParlaMint-UA_2020-09-16-m0.u19.p1.sent6	Вони вимагають, щоб їм дали можливість продовжувати свою діяльність, годувати свої сім’ї, давати можливість працювати багатьом і багатьом тисячам найманих працівників, тому що тільки підприємці дрібного бізнесу сьогодні дали роботу в Україні більш як 3 мільйонам людей.
ParlaMint-UA_2020-09-16-m0.u19.p2.sent1	Сьогодні підприємці малого, дрібного бізнесу об’єднують собою 7 мільйонів осіб, які є самозайняті і які сьогодні працюють в цій сфері.
ParlaMint-UA_2020-09-16-m0.u19.p2.sent2	Їхні вимоги як інколи прості і зрозумілі.
ParlaMint-UA_2020-09-16-m0.u19.p2.sent3	Вони вимагають припинити можливості чиновницького свавілля, вони вимагають відмінити ті рішення, які прийняті в стінах нашого українського парламенту, які посилили тиск на малий і середній бізнес.
ParlaMint-UA_2020-09-16-m0.u19.p2.sent4	І я переконаний, що сьогодні надзвичайно важливо, щоб Голова Верховної Ради, щоб голови фракцій вийшли до підприємців, провели зустріч.
ParlaMint-UA_2020-09-16-m0.u19.p2.sent5	І щоб ми знайшли консенсус, внесли в порядок денний необхідні зміни і відмінили ті "драконівські" закони, які сьогодні вбивають малий і середній бізнес.
ParlaMint-UA_2020-09-16-m0.u19.p3.sent1	Так сталося, що після набуття незалежності нашою державою в Україні править бал олігархат.
ParlaMint-UA_2020-09-16-m0.u19.p3.sent2	Так сталося, що олігархи сьогодні визначають, куди і як повинна прямувати країна.
ParlaMint-UA_2020-09-16-m0.u19.p3.sent3	Так сталося, що не олігархи, а малий і дрібний бізнес несе основні податкові навантаження.
ParlaMint-UA_2020-09-16-m0.u19.p3.sent4	Тому сьогодні як ніколи важливо ще раз продемонструвати, що в 2014 році Україна вибрала не просто шлях в Європейський Союз і НАТО, Україна вибрала малий і середній бізнес як базу для розвитку і як базу для того, щоб в країні був середній клас справді господарів, людей, які люблять і шанують країну і які своїми руками створюють можливості для життя в цій країні.
ParlaMint-UA_2020-09-16-m0.u19.p4.sent1	Тому, шановні колеги, сьогодні "Європейська солідарність", і я переконаний, всі демократичні фракції повинні одностайно виступити на захист підприємців.
ParlaMint-UA_2020-09-16-m0.u19.p4.sent2	Ми повинні підтримати ті вимоги людей, які сьогодні зібралися під стінами Верховної Ради.
ParlaMint-UA_2020-09-16-m0.u19.p4.sent3	Тому що ці люди створюють нові робочі місця.
ParlaMint-UA_2020-09-16-m0.u19.p4.sent4	Ці люди збагачують бюджет нашої держави.
ParlaMint-UA_2020-09-16-m0.u19.p4.sent5	Ці люди визначають майбутнє нашої країни.
ParlaMint-UA_2020-09-16-m0.u19.p4.sent6	Тому давайте будемо разом з людьми.
ParlaMint-UA_2020-09-16-m0.u20.p1.sent1	Слово надається народному депутату Юрчишину Ярославу Романовичу, фракція політичної партії "Голос".
ParlaMint-UA_2020-09-16-m0.u21.p1.sent1	Шановні виборці!
ParlaMint-UA_2020-09-16-m0.u21.p1.sent2	Звертаюсь до виборців, тому що, на жаль, депутатів, які знаходяться в цьому залі, послідовно роблять співучасниками злочину.
ParlaMint-UA_2020-09-16-m0.u21.p1.sent3	Шановні виборці, корупція продовжує вбивати.
ParlaMint-UA_2020-09-16-m0.u21.p1.sent4	В той час, коли в час економічної кризи для кожної родини стає великою проблемою виплатити тарифи, один з депутатів більшості, який працює в профільному комітеті, збирає "плюшки", тим самим обкрадаючи кожного з вас.
ParlaMint-UA_2020-09-16-m0.u21.p1.sent5	В той час, коли наші військові щодня під обстрілами змушені захищати країну.
ParlaMint-UA_2020-09-16-m0.u21.p1.sent6	Представник більшості, яка обіцяла скасувати недоторканність, користується недоторканністю.
ParlaMint-UA_2020-09-16-m0.u21.p1.sent7	Брехня, і через це корупція продовжує вбивати.
ParlaMint-UA_2020-09-16-m0.u21.p2.sent1	Тепер звертаюся до колег з більшості.
ParlaMint-UA_2020-09-16-m0.u21.p2.sent2	Ми ще в грудні минулого року говорили, що передача права скасовувати недоторканність від парламенту до Генерального прокурора – це помилка, тому що цим будуть зловживати Офіс Президента і Генеральний прокурор.
ParlaMint-UA_2020-09-16-m0.u21.p2.sent3	Зараз ми бачимо, що депутатська недоторканність не скасована, депутати і далі залишилися "білим коліном", першим сортом тільки за однієї умови, коли вони повністю під Офісом Генерального прокурора і Президента.
ParlaMint-UA_2020-09-16-m0.u21.p2.sent4	Президент обіцяв, що буде саджати.
ParlaMint-UA_2020-09-16-m0.u21.p2.sent5	Зараз навіть не дають можливості розслідувати злочин представника більшості.
ParlaMint-UA_2020-09-16-m0.u21.p2.sent6	Розслідувати – не карати.
ParlaMint-UA_2020-09-16-m0.u21.p2.sent7	Розслідувати.
ParlaMint-UA_2020-09-16-m0.u21.p3.sent1	Зараз велика подяка Вищому антикорупційному суду, який оперативно запобіг тому, щоб головний свідок у справі, довірена особа представника більшості зникла.
ParlaMint-UA_2020-09-16-m0.u21.p3.sent2	Зараз він буде давати свідчення.
ParlaMint-UA_2020-09-16-m0.u21.p3.sent3	І ми вимагаємо, ми вимагаємо скасування недоторканності від представника більшості, який підозрюється в обкраданні кожного громадянина через продаж правок енергетичного комітету.
ParlaMint-UA_2020-09-16-m0.u21.p3.sent4	І у нас величезне питання: чи зможемо ми бути співучасниками злочину і підтримувати хоча б один закон цього комітету?
ParlaMint-UA_2020-09-16-m0.u21.p3.sent5	Чому?
ParlaMint-UA_2020-09-16-m0.u21.p3.sent6	Тому що в свідченнях, оприлюднених Національним антикорупційним бюро, вказано, що цей комітет системно займається корупцією, що цей комітет, 12 з 15 депутатів ймовірно голосують за гроші.
ParlaMint-UA_2020-09-16-m0.u21.p4.sent1	Перестаньте покривати корупціонерів!
ParlaMint-UA_2020-09-16-m0.u21.p4.sent2	Вимагаємо від Офісу Генерального прокурора скасування недоторканності ймовірного злочинця.
ParlaMint-UA_2020-09-16-m0.u21.p4.sent3	Ми не дозволимо вам красти!
ParlaMint-UA_2020-09-16-m0.u21.p4.sent4	Ми не дозволимо, щоб корупція продовжувала вбивати!
ParlaMint-UA_2020-09-16-m0.u22.p1.sent1	Слово надається народному депутату Дунаєву Сергію Володимировичу, фракція політичної партії "Опозиційна платформа - За життя".
ParlaMint-UA_2020-09-16-m0.u22.p1.sent2	Він офіційно передасть.
ParlaMint-UA_2020-09-16-m0.u23.p1.sent1	Шановна президія, шановні народні депутати!
ParlaMint-UA_2020-09-16-m0.u23.p1.sent2	Майже щодня в Україні реєструється близько 3 тисяч нових випадків захворювання на коронавірус.
ParlaMint-UA_2020-09-16-m0.u23.p1.sent3	Це той негативний сценарій, про який попереджали лікарі і навіть представники влади.
ParlaMint-UA_2020-09-16-m0.u23.p1.sent4	Вони прямо казали, якщо кількість захворювань перевищить 3 тисячі нових випадків на добу, то система охорони здоров’я не витримає і Україна ризикує повторити італійсько-іспанський сценарій.
ParlaMint-UA_2020-09-16-m0.u23.p2.sent1	Статистика невтішна.
ParlaMint-UA_2020-09-16-m0.u23.p2.sent2	Україна не виходить з двадцятки країн світу лідерів за кількістю нових захворювань.
ParlaMint-UA_2020-09-16-m0.u23.p2.sent3	Але ж 4 місяці тому Президент Зеленський на прес-конференції заявляв, що вони з Прем’єр-міністром Шмигалем являються майстрами спорту з боротьби із коронавірусом.
ParlaMint-UA_2020-09-16-m0.u23.p2.sent4	Нагадаю, на допомогу владі було виділено майже 65 мільярдів гривень на боротьбу із COVID.
ParlaMint-UA_2020-09-16-m0.u23.p2.sent5	Проте сьогодні ніхто не знає, скільки грошей залишилося в фонді на боротьбу з коронавірусом.
ParlaMint-UA_2020-09-16-m0.u23.p2.sent6	Президент запевняє, що коронавірусний фонд повний і з ним все гаразд.
ParlaMint-UA_2020-09-16-m0.u23.p2.sent7	Натомість міністр фінансів Марченко заявляє, що фонд COVID-19 уже вичерпаний.
ParlaMint-UA_2020-09-16-m0.u23.p2.sent8	Тоді постає питання: а куди пішли гроші з цього фонду.
ParlaMint-UA_2020-09-16-m0.u23.p2.sent9	Я дам відповідь.
ParlaMint-UA_2020-09-16-m0.u23.p2.sent10	На передвиборчу програму "слуг народу" так зване "Велике будівництво".
ParlaMint-UA_2020-09-16-m0.u23.p2.sent11	В рамках цієї програми Президент Зеленський замість того, щоб виконувати свої передвиборчі обіцянки про припинення конфлікту на Донбасі та встановлення миру, порушуючи законодавство, роз’їжджає країною та виступає штатним агітатором у передвиборчих перегонах партії "Слуга народу".
ParlaMint-UA_2020-09-16-m0.u23.p3.sent1	Пане Президенте, ви та ваша команда, справді, є майстрами спорту, але не в боротьбі із коронавірусом, а у витрачанні державних коштів.
ParlaMint-UA_2020-09-16-m0.u23.p3.sent2	Це що стосується питань від зовнішньої політики до економіки і до соціальних питань, то ви не просто аматори, ви дилетанти, і ваша непрофесійна діяльність є злочином проти української держави.
ParlaMint-UA_2020-09-16-m0.u23.p3.sent3	І місцеві вибори, які мають відбутися 25 жовтня, доведуть, що ви та ваша політична команда повністю втратили довіру українського народу.
ParlaMint-UA_2020-09-16-m0.u23.p4.sent1	Дякую.
ParlaMint-UA_2020-09-16-m0.u24.p1.sent1	Шановні колеги, ми завершили етап, пов’язаний з виступами народних депутатів.
ParlaMint-UA_2020-09-16-m0.u24.p1.sent2	І зараз надійшла заява від двох політичних сил – "Довіра" і "За майбутнє" – перерва з заміною на виступ.
ParlaMint-UA_2020-09-16-m0.u24.p2.sent1	Слово надається Олегу Івановичу Кулінічу.
ParlaMint-UA_2020-09-16-m0.u25.p1.sent1	Олег Кулініч, 147 виборчий округ, Полтавщина, депутатська група "Довіра".
ParlaMint-UA_2020-09-16-m0.u25.p1.sent2	Шановний пане Голово, шановні колеги, шановні виборці!
ParlaMint-UA_2020-09-16-m0.u25.p1.sent3	Хотів би підняти дуже болюче питання, яке стосується доріг, особливо на моїй рідній Полтавщині.
ParlaMint-UA_2020-09-16-m0.u25.p1.sent4	Суть питання полягає в наступному.
ParlaMint-UA_2020-09-16-m0.u25.p1.sent5	Ще в 2018 році Служба автомобільних доріг України передала на баланс Полтавської обласної державної адміністрації дороги територіального значення протяжністю 1,5 тисячі кілометрів.
ParlaMint-UA_2020-09-16-m0.u25.p1.sent6	Ці дороги називають в народі "тешками".
ParlaMint-UA_2020-09-16-m0.u25.p1.sent7	Протягом цих двох років фінансування доріг місцевого значення у Полтавській області відбувалося за формульним розрахунком, але додатково передані дороги в цьому фінансуванні взагалі не були враховані.
ParlaMint-UA_2020-09-16-m0.u25.p1.sent8	По суті за ці два роки в області повноцінно не ремонтувалися ні дорогі місцевого значення, які з’єднують, наприклад, села з районним центром чи населені пункти в районах, ні дороги територіального значення, які передані були на баланс обласної державної адміністрації, тому що просто не вистачало ресурсу.
ParlaMint-UA_2020-09-16-m0.u25.p2.sent1	Загалом в Полтавській області протяжність доріг місцевого значення налічує 8 тисяч кілометрів.
ParlaMint-UA_2020-09-16-m0.u25.p2.sent2	І це єдина область в Україні, якій були передані дороги територіального значення абсолютно без фінансування.
ParlaMint-UA_2020-09-16-m0.u25.p2.sent3	Тільки з 2020 року з державного фонду на дороги Полтавської області було збільшено фінансування до 1,3 мільярда гривень.
ParlaMint-UA_2020-09-16-m0.u25.p2.sent4	Але що таке 1,3 мільярда гривень, коли протяжність доріг 8 тисяч кілометрів?
ParlaMint-UA_2020-09-16-m0.u25.p2.sent5	За ці кошти можна більш-менш відремонтувати 100-150 кілометрів доріг.
ParlaMint-UA_2020-09-16-m0.u25.p2.sent6	От і маємо наслідки, що більшість доріг ми втратили, вони знаходяться в жахливому стані.
ParlaMint-UA_2020-09-16-m0.u25.p2.sent7	І маємо не дороги, а маємо просто напрямки.
ParlaMint-UA_2020-09-16-m0.u25.p3.sent1	Тому обов’язково це питання треба врегульовувати в наступному році при формуванні бюджетів на експлуатацію і ремонт доріг в Полтавській області.
ParlaMint-UA_2020-09-16-m0.u25.p4.sent1	Прошу вважати мій виступ депутатським запитом до Міністерства інфраструктури, до Служби автомобільних доріг України.
ParlaMint-UA_2020-09-16-m0.u25.p4.sent2	Обов’язково необхідно передбачити на 2021 рік додаткове фінансування на Полтавську область, щоб виправити цю важку і складну ситуацію.
ParlaMint-UA_2020-09-16-m0.u25.p4.sent3	Повторюю, це єдина область в Україні, яка отримала без фінансування на баланс 1,5 тисячі кілометрів доріг, і два роки по суті вони не експлуатувалися нормально, вони не ремонтувалися, і тому більшість доріг в області втрачено.
ParlaMint-UA_2020-09-16-m0.u25.p4.sent4	Ситуацію треба вирівнювати, тому звертаюся ще раз до Міністерства інфраструктури, до Служби автомобільних доріг України, обов’язково треба цей ресурс передбачити на 2021 рік.
ParlaMint-UA_2020-09-16-m0.u25.p5.sent1	Дякую.
ParlaMint-UA_2020-09-16-m0.u26.p1.sent1	Дякую.
ParlaMint-UA_2020-09-16-m0.u26.p2.sent1	Шановні колеги, повертаємось до нашої роботи.
ParlaMint-UA_2020-09-16-m0.u26.p2.sent2	Вам запропонований до розгляду Закон України "Про внесення змін до деяких законодавчих актів щодо мораторію на стягнення майна громадян України, наданого як забезпечення кредитів в іноземній валюті" з пропозиціями Президента України від 07.08.2020.
ParlaMint-UA_2020-09-16-m0.u26.p3.sent1	Пропонується наступний регламент розгляду цього питання: доповідь Представника Президента України у Верховній Раді України – до 10 хвилин; відповіді на питання від депутатських фракцій та груп – до 15 хвилин; співдоповідь голови комітету – до 5 хвилин; відповідь на запитання голови комітету – до 3 хвилин (якщо буде необхідно) і після цього голосуємо.
ParlaMint-UA_2020-09-16-m0.u26.p3.sent2	Немає заперечень?
ParlaMint-UA_2020-09-16-m0.u26.p3.sent3	Ні.
ParlaMint-UA_2020-09-16-m0.u26.p3.sent4	Дякую.
ParlaMint-UA_2020-09-16-m0.u26.p4.sent1	До слова запрошується Представник Президента України у Верховні Раді України Руслан Олексійович Стефанчук.
ParlaMint-UA_2020-09-16-m0.u27.p1.sent1	Шановний пане Голово, шановні колеги!
ParlaMint-UA_2020-09-16-m0.u27.p1.sent2	Прийнятий парламентом 19 липня 2020 року Закон України "Про внесення змін до деяких законодавчих актів щодо мораторію на стягнення майна громадян України, наданого як забезпечення кредитів в іноземній валюті" не був підписаний Президентом України, виходячи з наступного.
ParlaMint-UA_2020-09-16-m0.u27.p1.sent3	Окремі його положення не узгоджуються з Конституцією та законами України, а також не відповідають принципу юридичної визначеності, ясності та недвозначності правової норми, що є складовою конституційного принципу верховенства права.
ParlaMint-UA_2020-09-16-m0.u27.p2.sent1	Законом викладаються в новій редакції деякі норми Закону України "Про мораторій на стягнення майна громадян України, наданого як забезпечення кредитів в іноземній валюті" (Закон №1304), спрямовані на унеможливлення примусового позбавлення єдиного житла позичальників, які отримали кредит в іноземній валюті.
ParlaMint-UA_2020-09-16-m0.u27.p3.sent1	При цьому пропонована редакція не визначає чітких умов та кола боржників, стосовно яких діятиме відповідна заборона на відчуження майна.
ParlaMint-UA_2020-09-16-m0.u27.p3.sent2	У зв’язку з цим Президент зауважує, що це може спричинити неоднозначне трактування положень закону та стати наслідком ухилення не лише за споживчими кредитами в іноземній валюті, а і під час примусового виконання рішень інших категорій стягнення.
ParlaMint-UA_2020-09-16-m0.u27.p4.sent1	Крім цього, неоднозначне застосування положень закону може використовуватись і боржниками за іншими категоріями боргових зобов’язань.
ParlaMint-UA_2020-09-16-m0.u27.p5.sent1	Президент не може погодитись з продовженням строку мораторію до 1 січня 2022 року, оскільки це і надалі слугуватиме формуючим фактором відновлення іпотеки, що є важливим чинником доступності житла.
ParlaMint-UA_2020-09-16-m0.u27.p6.sent1	Так впродовж більш ніж 6 років існування мораторію деякі позичальники ігнорували умови кредитного договору та уникали примусового виконання зобов’язань.
ParlaMint-UA_2020-09-16-m0.u27.p6.sent2	Це в свою чергу позначалось на зростанні частки проблемних активів банків та зниження їх платоспроможності.
ParlaMint-UA_2020-09-16-m0.u27.p6.sent3	Станом на червень обсяг непрацюючих валютних іпотечних кредитів оцінюється в 95 відсотків.
ParlaMint-UA_2020-09-16-m0.u27.p6.sent4	Водночас глава держави не може залишити поза увагою погіршення фінансового становища громадян України, зумовлене обмежувальними карантинними заходами, спричиненим коронавірусом.
ParlaMint-UA_2020-09-16-m0.u27.p7.sent1	Враховуючи викладене, Президент України надає пропозиції до закону, спрямовані на забезпечення неможливості примусового позбавлення єдиного житла позичальників, які отримали кредит в іноземній валюті.
ParlaMint-UA_2020-09-16-m0.u27.p8.sent1	Прошу підтримати пропозиції Президента України до Закону України "Про внесення змін до деяких законодавчих актів України щодо мораторію на стягнення майна громадян України, наданого як забезпечення кредитів в іноземній валюті" та проголосувати за них.
ParlaMint-UA_2020-09-16-m0.u27.p9.sent1	Особливо хочу відмітити подяку комітету, який одноголосно підтримав всі пропозиції, які надані Президентом України.
ParlaMint-UA_2020-09-16-m0.u27.p9.sent2	Тому прошу і зал підтримати ці пропозиції і вирішити щодо подальшої долі даного законопроекту.
ParlaMint-UA_2020-09-16-m0.u27.p10.sent1	Дякую за увагу.
ParlaMint-UA_2020-09-16-m0.u28.p1.sent1	Дякую.
ParlaMint-UA_2020-09-16-m0.u28.p2.sent1	Шановні колеги, запишіться на запитання від депутатських фракцій та груп.
ParlaMint-UA_2020-09-16-m0.u28.p3.sent1	Мороз Володимир Вікторович.
ParlaMint-UA_2020-09-16-m0.u29.p1.sent1	Передайте, будь ласка, слово Колтуновичу Олександру Сергійовичу.
ParlaMint-UA_2020-09-16-m0.u30.p1.sent1	Колтунович Олександр Сергійович, так.
ParlaMint-UA_2020-09-16-m0.u31.p1.sent1	Дякую, шановний пане головуючий.
ParlaMint-UA_2020-09-16-m0.u31.p2.sent1	Шановний доповідачу, безумовно, наша фракція підтримає в цілому даний проект закону.
ParlaMint-UA_2020-09-16-m0.u31.p2.sent2	Ми голосували за нього і під час попереднього розгляду.
ParlaMint-UA_2020-09-16-m0.u31.p2.sent3	Однак, тут ми подивились ті зауваження, які вони були, вони дійсно є несуттєвими, однак у нас виникає головне і найважливіше питання.
ParlaMint-UA_2020-09-16-m0.u31.p2.sent4	До нас неодноразово зверталися громадяни України щодо того, щоб їм все-таки перерахували кредити за тими відсотками, якими вони, якщо не брали, то десь посередині зійшлися.
ParlaMint-UA_2020-09-16-m0.u31.p2.sent5	Тобто на сьогоднішній день курс національної валюти – 28, а вони, наприклад, брали багато хто ще по 5 або по 8 максимум.
ParlaMint-UA_2020-09-16-m0.u31.p2.sent6	Тобто чи можливо в подальшому передбачити інструмент у законодавчому полі для того, щоб все-таки люди могли виплачувати свої іпотечні валютні займи за значно нижчими курсовими показниками ніж ті, які є сьогодні.
ParlaMint-UA_2020-09-16-m0.u31.p3.sent1	Дякую за відповідь.
ParlaMint-UA_2020-09-16-m0.u32.p1.sent1	Дякую.
ParlaMint-UA_2020-09-16-m0.u32.p2.sent1	Шановний Олександре Сергійовичу, я абсолютно теж від імені Президента поділяю ту пересторогу, яку ви висловили щодо громадян України.
ParlaMint-UA_2020-09-16-m0.u32.p2.sent2	І я думаю, що це може бути предметом законодавчої ініціативи.
ParlaMint-UA_2020-09-16-m0.u32.p3.sent1	Водночас я також хочу нагадати, що суб’єктом законодавчої ініціативи є кожний депутат, який знаходиться в цьому залі.
ParlaMint-UA_2020-09-16-m0.u32.p3.sent2	Тому, якщо ви сформуєте таку законодавчу ініціативу, вона буде, як завжди, економічно обґрунтованою, тому що від вас поступають такі законодавчі ініціативи.
ParlaMint-UA_2020-09-16-m0.u32.p3.sent3	Обов’язково зал розгляне її, і ми приймемо відповідне рішення.
ParlaMint-UA_2020-09-16-m0.u32.p4.sent1	Дякую.
ParlaMint-UA_2020-09-16-m0.u33.p1.sent1	Івченко Вадим Євгенович.
ParlaMint-UA_2020-09-16-m0.u34.p1.sent1	Власенку.
ParlaMint-UA_2020-09-16-m0.u35.p1.sent1	Власенко Сергій Володимирович.
ParlaMint-UA_2020-09-16-m0.u36.p1.sent1	Дякую, шановний пане представник Президента.
ParlaMint-UA_2020-09-16-m0.u36.p2.sent1	У мене наступне питання.
ParlaMint-UA_2020-09-16-m0.u36.p2.sent2	Закон передбачав, що мораторій розповсюджується на нерухомість, яка повністю або частково придбана за кредитні кошти.
ParlaMint-UA_2020-09-16-m0.u36.p2.sent3	Президент у своєму поданні розкритикував цю формулу і сказав, що це неправильно і прибрав слова "повністю або частково", і таким чином зазначивши, що ця нерухомість повинна бути повністю придбана за кредитні кошти.
ParlaMint-UA_2020-09-16-m0.u36.p2.sent4	Але ми всі пам’ятаємо, як видавалися кредити на придбання нерухомості, коли людина була зобов’язана внести перший внесок власних коштів 20 або 30 відсотків, а вже на решту отримувала кредит.
ParlaMint-UA_2020-09-16-m0.u36.p2.sent5	Таким чином, якщо Президент мав на увазі саме це, то це означає, що 95 відсотків людей, які брали ці кредити, не будуть потрапляти під дію цього закону.
ParlaMint-UA_2020-09-16-m0.u36.p3.sent1	То прошу вас пояснити позицію Президента абсолютно чітко і зрозуміло, що малося на увазі, коли Президент критикував формулу: нерухомість повністю або частково придбана за кредитні ресурси.
ParlaMint-UA_2020-09-16-m0.u36.p4.sent1	Дякую.
ParlaMint-UA_2020-09-16-m0.u37.p1.sent1	Дякую, Сергію Володимировичу.
ParlaMint-UA_2020-09-16-m0.u37.p1.sent2	Я вдячний за запитання вам.
ParlaMint-UA_2020-09-16-m0.u37.p2.sent1	Справа в тому, що ця правка носить абсолютно технічно-редакційний характер.
ParlaMint-UA_2020-09-16-m0.u37.p2.sent2	Тому що, я пояснюю, якщо ви подивитеся в цьому було: придбано, справді, "повністю та частково" і залишено "придбано за кредитні кошти".
ParlaMint-UA_2020-09-16-m0.u37.p2.sent3	Тому що конструкція "повністю або частково" є неконкретною і не визначено, що означає частково, які частки, який розмір, який порядок придбання.
ParlaMint-UA_2020-09-16-m0.u37.p2.sent4	І тому з метою усунення юридичної невизначеності Президент сформулював таку пропозицію і пропонує її залу.
ParlaMint-UA_2020-09-16-m0.u37.p3.sent1	Дякую.
ParlaMint-UA_2020-09-16-m0.u38.p1.sent1	Юрчишин Ярослав Романович.
ParlaMint-UA_2020-09-16-m0.u39.p1.sent1	Прошу передати слово Володимиру Цабалю.
ParlaMint-UA_2020-09-16-m0.u40.p1.sent1	Цабаль Володимир Володимирович.
ParlaMint-UA_2020-09-16-m0.u41.p1.sent1	Шановні колеги, як відомо, застава – це не зло, застава – це спосіб здешевлення кредиту для позичальника.
ParlaMint-UA_2020-09-16-m0.u41.p1.sent2	І відповідно у мене питання: як узгоджується такого роду законопроекти з планом Президента і монобільшості по здешевленню іпотеки в Україні.
ParlaMint-UA_2020-09-16-m0.u41.p1.sent3	Всі ж ми хочемо, щоб будь-яка українська сім’я могла взяти іпотеку менше 10 процентів, але кредит із заставою, він, скажімо так, дешевий, кредит без застави – дорогий, а кредит із заставою, яку не можна стягнути, на жаль, також дорогий, це той самий кредит без застави.
ParlaMint-UA_2020-09-16-m0.u41.p2.sent1	Дякую.
ParlaMint-UA_2020-09-16-m0.u42.p1.sent1	Я вам вдячний.
ParlaMint-UA_2020-09-16-m0.u42.p1.sent2	Я хотів би нагадати, що предметом нашого спілкування сьогодні, предметом вето Президента є абсолютно конкретний закон, а не політика в цьому напрямку.
ParlaMint-UA_2020-09-16-m0.u42.p2.sent1	Що стосується цього закону, виписані в цій пропозиції, які носять редакційно-уточнювальний характер.
ParlaMint-UA_2020-09-16-m0.u42.p2.sent2	А що стосується інших законодавчих ініціатив, я також, як і Олександра Сергійовича, запрошую вас стати суб’єктом таких законодавчих ініціатив і визначити роль і місце застави в кредитних правовідносинах.
ParlaMint-UA_2020-09-16-m0.u42.p3.sent1	Дякую.
ParlaMint-UA_2020-09-16-m0.u43.p1.sent1	Гончаренко Олексій Олексійович.
ParlaMint-UA_2020-09-16-m0.u44.p1.sent1	Передаю слово колезі Южаніній.
ParlaMint-UA_2020-09-16-m0.u45.p1.sent1	Южаніна Ніна Петрівна.
ParlaMint-UA_2020-09-16-m0.u46.p1.sent1	Шановний доповідачу, у мене таке питання.
ParlaMint-UA_2020-09-16-m0.u46.p1.sent2	Закон, який зараз діє про мораторій на стягнення майна, припиняє свою чинність 21.10 цього року.
ParlaMint-UA_2020-09-16-m0.u46.p1.sent3	Ми знаємо, що він припиняє чинність у зв’язку з вступом Закону про Кодекс України з питань банкрутства.
ParlaMint-UA_2020-09-16-m0.u46.p1.sent4	Автори законопроекту, який ми прийняли в цілому, вбачали, що норми, які є в Кодексі України з питань банкрутства, не захищають в повній мірі громадян, які придбали таке майно.
ParlaMint-UA_2020-09-16-m0.u46.p1.sent5	То насправді треба допрацювати той закон для того, щоб був повний захист громадян, бо там ці норми продовжуються, вони залишилися.
ParlaMint-UA_2020-09-16-m0.u46.p1.sent6	Для чого ви змінюєте термін продовження дії того закону на рік, зменшуєте на 6 місяців?
ParlaMint-UA_2020-09-16-m0.u46.p1.sent7	В чому суть цих змін?
ParlaMint-UA_2020-09-16-m0.u46.p1.sent8	Ви ж не захищаєте людей, ті ж норми продовжуються в кодексі.
ParlaMint-UA_2020-09-16-m0.u46.p1.sent9	Тому я не бачу сенсу в зміні строку дії цього закону з року на 6 місяців.
ParlaMint-UA_2020-09-16-m0.u46.p1.sent10	Ви робите навпаки гірше для громадян.
ParlaMint-UA_2020-09-16-m0.u46.p1.sent11	Поясніть, будь ласка, чому 6 місяців, що це дає?
ParlaMint-UA_2020-09-16-m0.u47.p1.sent1	Дякую, шановна Ніна Петрівна.
ParlaMint-UA_2020-09-16-m0.u47.p2.sent1	Я хочу повідомити вам, що справді той мораторій, про який ми говоримо, діє вже впродовж 6 років, і Президент залишається послідовним відстоювачем того, що цей мораторій повинен бути припинений.
ParlaMint-UA_2020-09-16-m0.u47.p2.sent2	Водночас Президент висловив свої побоювання, що у зв’язку з епідемією коронавірусу, яка негативно вплинула на фінансовий стан громадян, він вбачає за необхідне продовжити дію цих положень виключно на 6 місяців.
ParlaMint-UA_2020-09-16-m0.u47.p2.sent3	Після цього буде припинювальна норма, яка відмінить ці мораторіальні питання, і знову ми повернемося в нормальне русло, яке стосується питань, пов’язаних з даними кредитами.
ParlaMint-UA_2020-09-16-m0.u47.p3.sent1	Крім цього, ще раз говорю, всі інші питання, які не входять в предмет вето, в предмет цього законопроекту, вони можуть бути предметом окремої законодавчої ініціативи.
ParlaMint-UA_2020-09-16-m0.u47.p4.sent1	Дякую.
ParlaMint-UA_2020-09-16-m0.u48.p1.sent1	Всі бажаючі виступили, ті фракції, які записалися, і групи.
ParlaMint-UA_2020-09-16-m0.u48.p1.sent2	Дякую, Руслан Олексійович.
ParlaMint-UA_2020-09-16-m0.u48.p2.sent1	Ні, від депутатів немає запитань.
ParlaMint-UA_2020-09-16-m0.u48.p2.sent2	Від фракцій і груп – до 15 хвилин було.
ParlaMint-UA_2020-09-16-m0.u48.p3.sent1	Будь ласка, до слова запрошується голова Комітету з питань фінансів, податкової та митної політики Гетманцев Данило Олександрович.
ParlaMint-UA_2020-09-16-m0.u49.p1.sent1	Дякую.
ParlaMint-UA_2020-09-16-m0.u49.p1.sent2	Шановні колеги, я нагадаю сутність цієї проблеми, вона у двох цифрах.
ParlaMint-UA_2020-09-16-m0.u49.p1.sent3	13,5 тисяч договорів про так званих валютних позичальників, 13,5 тисяч сімей і 20 мільярдів гривень – це сума цих кредитів.
ParlaMint-UA_2020-09-16-m0.u49.p2.sent1	З одного боку, ми можемо сказати, що дійсно ніхто не змушував цих людей брати гроші в кредит саме у валюті і брати на себе валютні ризики.
ParlaMint-UA_2020-09-16-m0.u49.p2.sent2	З іншого боку, ми повинні визнати, що держава не попереджала їх про ці ризики, держава не обмежувала ці можливості.
ParlaMint-UA_2020-09-16-m0.u49.p2.sent3	Державі взагалі було байдуже щодо того, яким чином люди розпоряджаються своїми грошима і яким чином вони беруть на себе зобов’язання.
ParlaMint-UA_2020-09-16-m0.u49.p3.sent1	Саме у зв’язку з цим ми прийняли з вами конституційною більшістю відповідний закон, яким збільшили строк дії мораторію на стягнення за цими валютними кредитами.
ParlaMint-UA_2020-09-16-m0.u49.p3.sent2	Разом з тим, Президент вніс свої пропозиції, про які Руслан Олексійович тільки що доповів нам.
ParlaMint-UA_2020-09-16-m0.u49.p4.sent1	Хочу відповісти на дещо, додати до відповідей на ті запитання, які пролунали.
ParlaMint-UA_2020-09-16-m0.u49.p4.sent2	Дійсно ми розглядаємо зараз законопроект у комітеті, вірніше, готуємо законопроект у комітеті про реструктуризацію заборгованості, відповідно до якого права вкладників будуть захищені, права кредиторів будуть захищені.
ParlaMint-UA_2020-09-16-m0.u49.p4.sent3	І ми, якраз і потрібний нам цей термін відстрочення, аби розробити і прийняти відповідний законопроект.
ParlaMint-UA_2020-09-16-m0.u49.p4.sent4	Тому прошу долучатися до роботи над цим законопроектом, і я думаю, що вийде щось дуже добре і в інтересах держави, і в інтересах суспільства в цілому.
ParlaMint-UA_2020-09-16-m0.u49.p5.sent1	Також хочу щодо запитання про те, чи повністю, чи частково витрачаються кошти на придбання майна у кредит.
ParlaMint-UA_2020-09-16-m0.u49.p5.sent2	Я хочу зазначити, що у пропозиціях Президента немає слова "повністю", немає слова "повністю", є "таке нерухоме житлове майно придбавалося за кредитні кошти".
ParlaMint-UA_2020-09-16-m0.u49.p5.sent3	Таким чином, ми можемо з вами тлумачити як повністю та частково.
ParlaMint-UA_2020-09-16-m0.u49.p6.sent1	Тому я вважаю, що пропозиції Президента – це три пропозиції, дві з яких стосуються строку на півроку, і одна з яких стосується, власне кажучи, редакційно зміни норми, яка б розумілася судами і правозастосовчою практикою більш чітко.
ParlaMint-UA_2020-09-16-m0.u49.p7.sent1	Ми розглянули на комітеті пропозиції Президента і прийняли рішення рекомендувати Верховній Раді підтримати пропозиції Президента в повному обсязі.
ParlaMint-UA_2020-09-16-m0.u49.p8.sent1	Дякую.
ParlaMint-UA_2020-09-16-m0.u50.p1.sent1	Дякую.
ParlaMint-UA_2020-09-16-m0.u50.p2.sent1	Шановні колеги, запитання до доповідача – до 3 хвилин.
ParlaMint-UA_2020-09-16-m0.u50.p2.sent2	Запишіться, будь ласка, від народних депутатів.
ParlaMint-UA_2020-09-16-m0.u50.p3.sent1	Климпуш-Цинцадзе Іванна Орестівна.
ParlaMint-UA_2020-09-16-m0.u51.p1.sent1	Прошу передати слово Ніні Петрівні Южаніній.
ParlaMint-UA_2020-09-16-m0.u52.p1.sent1	Ніна Петрівна Южаніна.
ParlaMint-UA_2020-09-16-m0.u53.p1.sent1	Я хочу все ж таки уточнити.
ParlaMint-UA_2020-09-16-m0.u53.p1.sent2	Ви скорочуєте термін продовження мораторію з року на 6 місяців.
ParlaMint-UA_2020-09-16-m0.u53.p1.sent3	Що ви збираєтесь за 6 місяців змінити, щоб захистити громадян?
ParlaMint-UA_2020-09-16-m0.u53.p1.sent4	Чому ви так наполягаєте саме на 6 місяцях, я хочу зрозуміти.
ParlaMint-UA_2020-09-16-m0.u53.p1.sent5	Ви впевнені в тому, що ви розробите спеціальні норми чи закон?
ParlaMint-UA_2020-09-16-m0.u53.p1.sent6	Як ви будете захищати?
ParlaMint-UA_2020-09-16-m0.u53.p1.sent7	При тому що ми завжди знаємо, що Національний банк проти цієї норми і інші урядові структури проти цієї норми.
ParlaMint-UA_2020-09-16-m0.u53.p1.sent8	Чи вистачить у вас можливості через 6 місяців продовжити захист громадян?
ParlaMint-UA_2020-09-16-m0.u54.p1.sent1	Ніно Петрівно, ми з вами розуміємо, що це дуже складне питання, що це питання компромісу між інтересами тих людей, які брали кредити у валюті, інтересами держави і інтересами ще банківського ринку, який, ми з вами знаємо, виступає категорично проти взагалі будь-яких пролонгацій і взагалі проти такого підходу.
ParlaMint-UA_2020-09-16-m0.u54.p1.sent2	Ми з вами повинні бути мудрими і знайти цей компроміс.
ParlaMint-UA_2020-09-16-m0.u54.p1.sent3	І той строк, який не ми пропонуємо, а пропонує Президент, він якраз і є достатнім, ці півроку, на нашу думку, аби цей компроміс між інтересами держави, інтересами бізнесу та суспільства знайти таким чином, аби ніхто не був незадоволений.
ParlaMint-UA_2020-09-16-m0.u54.p1.sent4	І я думаю, що нам це під силу в комітеті.
ParlaMint-UA_2020-09-16-m0.u55.p1.sent1	Бурміч Анатолій Петрович.
ParlaMint-UA_2020-09-16-m0.u56.p1.sent1	Прошу передати слово Шуфричу Нестору Івановичу.
ParlaMint-UA_2020-09-16-m0.u57.p1.sent1	Шуфрич Нестор Іванович.
ParlaMint-UA_2020-09-16-m0.u58.p1.sent1	Дякую, шановний головуючий.
ParlaMint-UA_2020-09-16-m0.u58.p2.sent1	Я хочу звернутись до виступаючого доповідача.
ParlaMint-UA_2020-09-16-m0.u58.p2.sent2	Ви у своєму виступі сказали, що поправки Президента носять суто технічний характер.
ParlaMint-UA_2020-09-16-m0.u58.p2.sent3	Внаслідок цього суто технічного характеру більше ніж два місяці у людей забирали майно.
ParlaMint-UA_2020-09-16-m0.u58.p2.sent4	Як ви вважаєте, ці суто технічні поправки варті того тиску, який відчували на собі наші громадяни від банків, які і так вже нажилися на цих бідних людях і банки, які пограбували наших людей?
ParlaMint-UA_2020-09-16-m0.u58.p2.sent5	Які забрали у них гривні по курсу 8, а не повертають навіть по курсу 27 на той час?
ParlaMint-UA_2020-09-16-m0.u58.p3.sent1	Дякую за увагу.
ParlaMint-UA_2020-09-16-m0.u58.p3.sent2	Прошу відповісти.
ParlaMint-UA_2020-09-16-m0.u59.p1.sent1	Дякую, Несторе Івановичу, за запитання.
ParlaMint-UA_2020-09-16-m0.u59.p2.sent1	Напевно, нам варто поглибитися в сутність цього питання.
ParlaMint-UA_2020-09-16-m0.u59.p2.sent2	Мораторій ще не сплинув.
ParlaMint-UA_2020-09-16-m0.u59.p2.sent3	Не сплинув ще мораторій.
ParlaMint-UA_2020-09-16-m0.u59.p2.sent4	Мораторій ще діє.
ParlaMint-UA_2020-09-16-m0.u59.p2.sent5	Тобто жодні банки, жодні "кровососи" українського народу не звертають стягнення на жодне майно зараз.
ParlaMint-UA_2020-09-16-m0.u59.p2.sent6	Тому давайте не вигадувати міфи і давайте не видумувати казки.
ParlaMint-UA_2020-09-16-m0.u59.p3.sent1	Тобто ми з вами говоримо про те, що ми продовжуємо той мораторій, який не перебіг, ще на півроку.
ParlaMint-UA_2020-09-16-m0.u59.p3.sent2	І це нормальне компромісне рішення.
ParlaMint-UA_2020-09-16-m0.u59.p3.sent3	Про те, що ми тільки що говорили з попереднім народним депутатом, ми говорили з вами про компроміс.
ParlaMint-UA_2020-09-16-m0.u59.p3.sent4	Коли ми повинні досягти компроміс між суспільством, бізнесом та державою.
ParlaMint-UA_2020-09-16-m0.u59.p3.sent5	Я переконаний, що за вашою участю ми це зробимо разом.
ParlaMint-UA_2020-09-16-m0.u59.p4.sent1	Дякую.
ParlaMint-UA_2020-09-16-m0.u60.p1.sent1	Час вичерпаний.
ParlaMint-UA_2020-09-16-m0.u60.p2.sent1	Дякую, Даниле Олександровичу.
ParlaMint-UA_2020-09-16-m0.u60.p3.sent1	Будь ласка, запросіть народних депутатів.
ParlaMint-UA_2020-09-16-m0.u60.p3.sent2	Підготуйтесь до голосування.
ParlaMint-UA_2020-09-16-m0.u60.p4.sent1	Шановні колеги, я нагадую: ми повинні поставити кожну з пропозицій на голосування, вона повинна набрати 226 голосів, після цього ми голосуємо знову за закон – 226.
ParlaMint-UA_2020-09-16-m0.u60.p4.sent2	Я нагадую, що цей законопроект чекає багато людей, його варто підтримати для того, щоб підтримати людей, які в непростих умовах, в непростій кризовій, коронакризовій ситуації потребують допомоги держави, потребують допомоги Верховної Ради України.
ParlaMint-UA_2020-09-16-m0.u60.p4.sent3	Будь ласка, запросіть народних депутатів до зали.
ParlaMint-UA_2020-09-16-m0.u60.p5.sent1	Шановні колеги, готові голосувати?
ParlaMint-UA_2020-09-16-m0.u60.p6.sent1	Готові.
ParlaMint-UA_2020-09-16-m0.u60.p6.sent2	Три пропозиції Президента.
ParlaMint-UA_2020-09-16-m0.u60.p7.sent1	Шановні колеги, ставлю на голосування пропозицію номер 1.
ParlaMint-UA_2020-09-16-m0.u60.p7.sent2	Готові голосувати?
ParlaMint-UA_2020-09-16-m0.u60.p7.sent3	Прошу підтримати та проголосувати.
ParlaMint-UA_2020-09-16-m0.u60.p8.sent1	За-261
ParlaMint-UA_2020-09-16-m0.u60.p9.sent1	Рішення прийнято.
ParlaMint-UA_2020-09-16-m0.u60.p10.sent1	Ставлю на голосування пропозицію номер 2, пропозицію Президента України.
ParlaMint-UA_2020-09-16-m0.u60.p10.sent2	Прошу підтримати та проголосувати.
ParlaMint-UA_2020-09-16-m0.u60.p11.sent1	За-260
ParlaMint-UA_2020-09-16-m0.u60.p12.sent1	Рішення прийнято.
ParlaMint-UA_2020-09-16-m0.u60.p13.sent1	По фракціях покажіть.
ParlaMint-UA_2020-09-16-m0.u60.p14.sent1	Шановні колеги, я нагадую, що якщо одна з пропозицій не буде підтримана, то потім потрібно буде 300 голосів, інакше закон направиться на доопрацювання, і це буде ваша відповідальність.
ParlaMint-UA_2020-09-16-m0.u60.p14.sent2	Я просто нагадую про це.
ParlaMint-UA_2020-09-16-m0.u60.p15.sent1	Ставлю на голосування.
ParlaMint-UA_2020-09-16-m0.u60.p15.sent2	Ні, голосування у Верховній Раді – це відповідальність Верховної Ради.
ParlaMint-UA_2020-09-16-m0.u60.p16.sent1	Ставлю на голосування пропозицію номер 3 Президента України.
ParlaMint-UA_2020-09-16-m0.u60.p16.sent2	Прошу підтримати та проголосувати.
ParlaMint-UA_2020-09-16-m0.u60.p17.sent1	За-268
ParlaMint-UA_2020-09-16-m0.u60.p18.sent1	Рішення прийнято.
ParlaMint-UA_2020-09-16-m0.u60.p19.sent1	По фракціях покажіть.
ParlaMint-UA_2020-09-16-m0.u60.p20.sent1	Шановні колеги, переходимо до голосування за закон.
ParlaMint-UA_2020-09-16-m0.u60.p21.sent1	Ставлю на голосування пропозицію про прийняття в цілому з урахуванням пропозицій Президента України Закон України "Про внесення змін до деяких законодавчих актів щодо мораторію на стягнення майна громадян України, наданого як забезпечення кредитів в іноземній валюті" з пропозиціями Президента України від 07.08.2020 року (реєстраційний номер 3640).
ParlaMint-UA_2020-09-16-m0.u60.p21.sent2	Готові голосувати?
ParlaMint-UA_2020-09-16-m0.u60.p21.sent3	Прошу підтримати та проголосувати.
ParlaMint-UA_2020-09-16-m0.u60.p22.sent1	За-297
ParlaMint-UA_2020-09-16-m0.u60.p23.sent1	Рішення прийнято.
ParlaMint-UA_2020-09-16-m0.u60.p24.sent1	Покажіть, будь ласка, по фракціях.
ParlaMint-UA_2020-09-16-m0.u60.p24.sent2	"Слуга народу" – 214, "Опозиційна платформа - За життя" – 27, "Європейська солідарність" – 20, "Батьківщина" – 3, "Партія "За майбутнє" – 9, "Голос" – 0, "Довіра" – 15, позафракційні – 9.
ParlaMint-UA_2020-09-16-m0.u60.p24.sent3	Ще рад дякую, закон прийнято.
ParlaMint-UA_2020-09-16-m0.u60.p25.sent1	Наступне питання порядку денного – це проект Закону про звернення.
ParlaMint-UA_2020-09-16-m0.u60.p25.sent2	Вибачте, проект Постанови про звернення до Кабінету Міністрів України щодо вжиття заходів для забезпечення населення Донецької області безперебійним водопостачанням (реєстраційний номер 3835).
ParlaMint-UA_2020-09-16-m0.u60.p26.sent1	Пропонується розглянути це питання за скороченою процедурою.
ParlaMint-UA_2020-09-16-m0.u60.p26.sent2	Прошу підтримати та проголосувати.
ParlaMint-UA_2020-09-16-m0.u60.p27.sent1	За-261
ParlaMint-UA_2020-09-16-m0.u60.p28.sent1	Рішення прийнято.
ParlaMint-UA_2020-09-16-m0.u60.p29.sent1	До слова запрошується народний депутат України Королевська Наталія Юріївна.
ParlaMint-UA_2020-09-16-m0.u61.p1.sent1	Шановні колеги, дуже вам дякую, що сьогодні це питання розглядається в сесійній залі.
ParlaMint-UA_2020-09-16-m0.u61.p1.sent2	Це дуже актуальний і дуже болючий вопрос, який потребує термінового рішення.
ParlaMint-UA_2020-09-16-m0.u61.p1.sent3	Це питання в тому, що останні місяці в більшості населених пунктів Донецької області склалася катастрофічна ситуація з водопостачанням через майже стовідсоткову зношеність сьогодні водогінних мереж.
ParlaMint-UA_2020-09-16-m0.u61.p1.sent4	Сотні тисяч жителів Донеччини страждають від відсутності води.
ParlaMint-UA_2020-09-16-m0.u61.p1.sent5	І це під той час, коли у нас є епідемія коронавірусу, це в той час, коли люди живуть в умовах бойових дій, і ще людей позбавили права голосу.
ParlaMint-UA_2020-09-16-m0.u61.p1.sent6	Тому ми просимо зал сьогодні уважно розглянути цю постанову і просимо зал підтримати нашу пропозицію.
ParlaMint-UA_2020-09-16-m0.u61.p2.sent1	Це звернення до уряду, щоб терміново були прийняті необхідні міри для того, щоб підтримати сьогодні людей, щоб забезпечити людей водою, щоб забезпечити їх нормальними умовами існування.
ParlaMint-UA_2020-09-16-m0.u61.p2.sent2	Тому що за рішенням ЮНІСЕФ і ООН сьогодні більше 3 мільйонів людей Донбасу позбавлені можливості користуватися питною водою.
ParlaMint-UA_2020-09-16-m0.u61.p2.sent3	Більше 500 тисяч людей – це діти.
ParlaMint-UA_2020-09-16-m0.u61.p3.sent1	І тому сьогодні в наших з вами руках можливість все ж таки звернути увагу уряду, примусити уряд вирішити це питання.
ParlaMint-UA_2020-09-16-m0.u61.p3.sent2	Ми запропонували алгоритм, як сьогодні, об’єднавши всі наші зусилля та можливості, зробити так, щоб у людей була вода, щоб сьогодні у нас були можливості забезпечити там необхідні санітарно-епідеміологічні норми.
ParlaMint-UA_2020-09-16-m0.u61.p4.sent1	Тому "Опозиційна платформа - За життя" звертається до кожного народного депутата України сьогодні підтримати цю постанову та вирішити це найболючіше питання.
ParlaMint-UA_2020-09-16-m0.u61.p4.sent2	Дякуємо.
ParlaMint-UA_2020-09-16-m0.u62.p1.sent1	Дякую.
ParlaMint-UA_2020-09-16-m0.u62.p2.sent1	До слова запрошується голова Комітету з питань прав людини, деокупації та реінтеграції тимчасово окупованих територій у Донецькій, Луганській областях та Автономної Республіці Крим, міста Севастополя, національних меншин і міжнаціональних відносин Лубінець Дмитро Валерійович.
ParlaMint-UA_2020-09-16-m0.u63.p1.sent1	Шановні громадяни України, шановна президія, шановні народні депутати!
ParlaMint-UA_2020-09-16-m0.u63.p1.sent2	Комітет на своєму засіданні 2 вересня розглянув дану постанову, прийняв її одноголосно, і просимо весь парламент проголосувати за цю постанову.
ParlaMint-UA_2020-09-16-m0.u63.p2.sent1	Шановні народні депутати, парламенти різних скликань завжди об’єднувались і підтримували виділення додаткових коштів на Донецьку область.
ParlaMint-UA_2020-09-16-m0.u63.p2.sent2	Ця ситуація склалась точно не вчора і не позавчора.
ParlaMint-UA_2020-09-16-m0.u63.p2.sent3	Але, на жаль, для нас Кабінет Міністрів не реагує на численні депутатські звернення, які підписують народні депутати з різних фракцій.
ParlaMint-UA_2020-09-16-m0.u63.p2.sent4	Ми приймали рішення комітету, і я як голова комітету, як людина, яка представляє Донецьку область в українському парламенті, звертаюсь до вас.
ParlaMint-UA_2020-09-16-m0.u63.p2.sent5	Проголосуйте і підтримайте цю постанову, яка дозволить Кабінету Міністрів виділити фінансування в різних програмах на водогін в комунальне підприємство "Вода Донбасу".
ParlaMint-UA_2020-09-16-m0.u63.p2.sent6	Це є дуже важливе питання для мешканців всієї Донецької області.
ParlaMint-UA_2020-09-16-m0.u63.p3.sent1	Тому з огляду на важливість і з огляду на те, що точно ми в комітеті показали практику не займатись політикою, а займатись вирішенням конкретних проблем мешканців Донецької, Луганської та інших областей.
ParlaMint-UA_2020-09-16-m0.u63.p3.sent2	Хочемо, щоб сьогодні це голосування показало справжнє відношення до всіх мешканців Донецької області.
ParlaMint-UA_2020-09-16-m0.u63.p3.sent3	Тому, шановні народні депутати, проголосуйте "за", підтримайте мешканців Донецької області.
ParlaMint-UA_2020-09-16-m0.u63.p4.sent1	Дякую.
ParlaMint-UA_2020-09-16-m0.u64.p1.sent1	Дякую.
ParlaMint-UA_2020-09-16-m0.u64.p2.sent1	Шановні колеги, будь ласка, запишіться: два – за, два – проти по фракціях.
ParlaMint-UA_2020-09-16-m0.u64.p3.sent1	Чийгоз Ахтем.
ParlaMint-UA_2020-09-16-m0.u64.p3.sent2	Герасимов?
ParlaMint-UA_2020-09-16-m0.u64.p3.sent3	Герасимов Артур Володимирович.
ParlaMint-UA_2020-09-16-m0.u65.p1.sent1	Шановні колеги, шановні українці!
ParlaMint-UA_2020-09-16-m0.u65.p1.sent2	Чи існує в Донецькій області проблема з водопостачанням?
ParlaMint-UA_2020-09-16-m0.u65.p1.sent3	Так, існує.
ParlaMint-UA_2020-09-16-m0.u65.p1.sent4	Чи потрібно її вирішувати?
ParlaMint-UA_2020-09-16-m0.u65.p1.sent5	Так, потрібно її вирішувати.
ParlaMint-UA_2020-09-16-m0.u65.p1.sent6	Саме тому ""Європейська солідарність" буде підтримувати цю постанову.
ParlaMint-UA_2020-09-16-m0.u65.p2.sent1	Але ви знаєте, про що не сказали сьогодні з цієї трибуни автори закону: а чому ж там існує ця проблема.
ParlaMint-UA_2020-09-16-m0.u65.p2.sent2	І не згадали, що ця проблема існує перш за все через агресію Росій ської Федерації в Україні.
ParlaMint-UA_2020-09-16-m0.u65.p2.sent3	Ось через що вона сьогодні існує.
ParlaMint-UA_2020-09-16-m0.u65.p2.sent4	І ті, хто з Донецької області, ті, хто представляє Донецьку область, ті, хто там часто буває, прекрасно про це знають.
ParlaMint-UA_2020-09-16-m0.u65.p2.sent5	І цинізм ситуації в тому, що цю постанову пропонують ті, хто спілкується вільно з керівництвом країни-агресора.
ParlaMint-UA_2020-09-16-m0.u65.p3.sent1	І тут ще з трибуни прозвучало, що нібито це через зношеність.
ParlaMint-UA_2020-09-16-m0.u65.p3.sent2	А я б хотів нагадати шановному залу і шановним українцям, а хто ж був при владі до війни в Донецькій області з 10-го по 14-й рік?
ParlaMint-UA_2020-09-16-m0.u65.p3.sent3	Ви знаєте, здається мені, що то була "Партія регіонів".
ParlaMint-UA_2020-09-16-m0.u65.p3.sent4	І багато членів цієї партії якраз є серед авторів цієї постанови.
ParlaMint-UA_2020-09-16-m0.u65.p4.sent1	Саме тому давайте правильно називати причини, давайте правильно називати речі своїми іменами, бо російська агресія стала ключовою причиною того, що у Волновасі, Мангуші, Нікольському, Маріуполі, Торецьку, Констянтинівці, Дружківці сьогодні є проблеми з водопостачанням.
ParlaMint-UA_2020-09-16-m0.u65.p4.sent2	А підтримувати цю постанову "Європейська солідарність" буде, тому що ми підтримуємо людей на Донбасі.
ParlaMint-UA_2020-09-16-m0.u65.p5.sent1	Дякую.
ParlaMint-UA_2020-09-16-m0.u66.p1.sent1	Дякую.
ParlaMint-UA_2020-09-16-m0.u66.p2.sent1	Мамка.
ParlaMint-UA_2020-09-16-m0.u66.p2.sent2	А, за Мамку.
ParlaMint-UA_2020-09-16-m0.u67.p1.sent1	Шановний Дмитре Олександровичу, шановні депутати!
ParlaMint-UA_2020-09-16-m0.u67.p1.sent2	49 виборчий округ, Донецька область, Гнатенко.
ParlaMint-UA_2020-09-16-m0.u67.p2.sent1	Я прожив у цій області 53 роки і знаю проблеми з водопостачанням як ніхто інший.
ParlaMint-UA_2020-09-16-m0.u67.p2.sent2	І, на жаль, сьогодні депутати, які не підтримують це питання з подачею води на Другий донецький водовід, знають, що в Другий донецький водовід не доходить до лінії зіткнення.
ParlaMint-UA_2020-09-16-m0.u67.p2.sent3	Він подає воду на ті міста, які сьогодні не йдуть у сторону Донецька як такого.
ParlaMint-UA_2020-09-16-m0.u67.p2.sent4	Взагалі цей донецький водовід був збудований у 54-му році.
ParlaMint-UA_2020-09-16-m0.u67.p2.sent5	Він на сто відсотків уже зношений.
ParlaMint-UA_2020-09-16-m0.u67.p2.sent6	І питання політики тут ні причому взагалі, там мешкають люди, які сьогодні неділями не отримують води взагалі, а особливо в літній час.
ParlaMint-UA_2020-09-16-m0.u67.p3.sent1	І я сьогодні впевнений, що нас дивиться весь Донбас, сподіваюсь, що цей зал підтримає питання водоподачі взагалі на північний Донбас.
ParlaMint-UA_2020-09-16-m0.u67.p3.sent2	І я сподіваюсь, що ви підтримаєте це питання.
ParlaMint-UA_2020-09-16-m0.u67.p4.sent1	На жаль, деякі райони в Донецькій області сьогодні не голосують.
ParlaMint-UA_2020-09-16-m0.u67.p4.sent2	Я не думаю, що ми не дамо і води, не зможемо надати ті кошти, які будуть заложені в бюджет наступного року, який зможе відремонтувати Другий донецький водовід.
ParlaMint-UA_2020-09-16-m0.u67.p5.sent1	Я впевнений, що зал має свідомість, і ми проголосуємо всі "за".
ParlaMint-UA_2020-09-16-m0.u67.p5.sent2	Дякую.
ParlaMint-UA_2020-09-16-m0.u68.p1.sent1	Дякую.
ParlaMint-UA_2020-09-16-m0.u68.p2.sent1	Цимбалюк Михайло Михайлович.
ParlaMint-UA_2020-09-16-m0.u68.p3.sent1	Тарута Сергій Олексійович.
ParlaMint-UA_2020-09-16-m0.u69.p1.sent1	Шановні депутати, дійсно, це дуже велика проблема сьогодні з водопостачанням Донецького регіону.
ParlaMint-UA_2020-09-16-m0.u69.p1.sent2	На жаль, з 15-го року нічого не було зроблено ні місцевою, ні центральною владою для того, щоб відновляти цей дуже важливий інфраструктурний об’єкт, який забезпечує водою не окупований, а територію, яку ми контролюємо, мільйони людей, це біля 4 мільйонів людей.
ParlaMint-UA_2020-09-16-m0.u69.p1.sent3	Це і північ, і південь Донецької області.
ParlaMint-UA_2020-09-16-m0.u69.p1.sent4	Постійно дійсно агресор руйнує, були, на жаль, жертви, але багато грошей, які були, виділялися і на регіональному розвитку, і в міністерстві, ні копійки не пішло на ремонт цього дуже важливого об’єкту.
ParlaMint-UA_2020-09-16-m0.u69.p2.sent1	Більше того, я хочу зараз звернутися до "Слуги народу", місяць тому назад Президент України був разом з Президентом Швейцарії, вони бачили, в якому стані знаходиться цей важливий об’єкт.
ParlaMint-UA_2020-09-16-m0.u69.p2.sent2	Більше того, швейцарці допомагають, Червоний Хрест допомагає, тільки українська влада нічого не робить.
ParlaMint-UA_2020-09-16-m0.u69.p2.sent3	І тому це дуже доречне звернення.
ParlaMint-UA_2020-09-16-m0.u69.p2.sent4	Я б убрав тут політичну доцільність відносно того, кому будуть дивіденди, а головне – щоб дивіденди були для мешканців Донбасу.
ParlaMint-UA_2020-09-16-m0.u69.p3.sent1	Тому, будь ласка, давайте підтримаємо.
ParlaMint-UA_2020-09-16-m0.u69.p3.sent2	Правильно було б іще зробити і взаємозалік відносно електроенергії, там накопилися колосальні борги.
ParlaMint-UA_2020-09-16-m0.u69.p3.sent3	Сьогодні багато зруйнованих водогонів, де повністю не забезпечуються міста, і в тому числі велика проблема сьогодні із Маріуполем.
ParlaMint-UA_2020-09-16-m0.u69.p4.sent1	Тому, будь ласка, давайте підтримаємо і будемо намагатися, що уряд дуже своєчасно відреагує і виділить кошти на ремонт.
ParlaMint-UA_2020-09-16-m0.u69.p5.sent1	Дякую.
ParlaMint-UA_2020-09-16-m0.u69.p5.sent2	Партія "Батьківщина", фракція "Батьківщина".
ParlaMint-UA_2020-09-16-m0.u70.p1.sent1	Дякую.
ParlaMint-UA_2020-09-16-m0.u70.p2.sent1	Совсун Інна Романівна.
ParlaMint-UA_2020-09-16-m0.u70.p3.sent1	Соломія Анатоліївна Бобровська.
ParlaMint-UA_2020-09-16-m0.u70.p3.sent2	Бобровська.
ParlaMint-UA_2020-09-16-m0.u70.p3.sent3	Включіть мікрофон, будь ласка.
ParlaMint-UA_2020-09-16-m0.u71.p1.sent1	Доброго дня!
ParlaMint-UA_2020-09-16-m0.u71.p1.sent2	Шановні колеги, мені здається, що всім очевидно і зрозуміло, що насправді Луганська область після початку російської агресії на території цих двох областей мала би виглядати зразково з усіма максимальними комфортностями для людей, які переїхали або залишаються жити там на території Донецької і Луганської області.
ParlaMint-UA_2020-09-16-m0.u71.p1.sent3	І коли ми говоримо про Другий донецький водопровід, мені, чесно кажучи, дивно, тому що такі речі не виникають спонтанно, і проблеми, тим паче на стільки системні і глибокі, і на стільки затратні, теж не виникають за останній місяць-півтора чи останній рік, чи два.
ParlaMint-UA_2020-09-16-m0.u71.p2.sent1	Тому в мене питання до політичної сили, яка хоче робити для себе абсолютний піар і популістично обіцяти щось людям, а нагадаю, в цій фракції знаходиться найбільше мільйонерів за списком "топ-100 найбагатших людей України", хочуть вирішувати питання таким чином простим зверненням до Кабміну від Верховної Ради.
ParlaMint-UA_2020-09-16-m0.u71.p2.sent2	Питання: а що робилося попередні 5 років.
ParlaMint-UA_2020-09-16-m0.u71.p2.sent3	Це ж проблема не нова.
ParlaMint-UA_2020-09-16-m0.u71.p2.sent4	А що робилося останніх 10 років, тоді, коли політична сила ця була при владі, і чому не було звернено увагу і не було реконструкції і повністю капітального ремонту чи заміни труб в тій чи іншій гілці водопроводів і, в принципі, комунальних підприємствах Донбасу?
ParlaMint-UA_2020-09-16-m0.u71.p2.sent5	Чому це так не вирішувалось?
ParlaMint-UA_2020-09-16-m0.u71.p2.sent6	Тому для нас ці питання залишаються популістичними гаслами саме перед виборами, які вже ось за місяць "на носі".
ParlaMint-UA_2020-09-16-m0.u71.p3.sent1	І фракція "Голос" утримається від голосування, і вважаємо, що це буде принципова справа з Кабміном, щоб внесли, справді внесли проблеми щодо водопостачання в бюджет.
ParlaMint-UA_2020-09-16-m0.u71.p3.sent2	Це перше.
ParlaMint-UA_2020-09-16-m0.u71.p4.sent1	Друге.
ParlaMint-UA_2020-09-16-m0.u71.p4.sent2	Мені здається, що Президент і пан Прем’єр мали би принципово поставити це в порядок денний на наступний рік у бюджеті і без звернення від однієї із фракцій до Кабміну.
ParlaMint-UA_2020-09-16-m0.u71.p5.sent1	Дякую.
ParlaMint-UA_2020-09-16-m0.u72.p1.sent1	Дякую.
ParlaMint-UA_2020-09-16-m0.u72.p2.sent1	"Слуга народу", "Довіра".
ParlaMint-UA_2020-09-16-m0.u72.p2.sent2	Я бачу, почекайте.
ParlaMint-UA_2020-09-16-m0.u72.p3.sent1	Зараз три виступи з мотивів, після цього переходимо до голосування.
ParlaMint-UA_2020-09-16-m0.u72.p3.sent2	Через 3 хвилини голосування, запросіть народних депутатів до зали, будь ласка.
ParlaMint-UA_2020-09-16-m0.u72.p4.sent1	Качура Олександр Анатолійович.
ParlaMint-UA_2020-09-16-m0.u73.p1.sent1	Дякую.
ParlaMint-UA_2020-09-16-m0.u73.p1.sent2	Олександр Качура, фракція "Слуга народу".
ParlaMint-UA_2020-09-16-m0.u73.p2.sent1	Насправді мені прикро, що нам доводиться звертатися до Кабінету Міністрів, щоб вони вирішували таку проблему.
ParlaMint-UA_2020-09-16-m0.u73.p3.sent1	В мене питання до попередньої виступаючої.
ParlaMint-UA_2020-09-16-m0.u73.p3.sent2	Скажіть, будь ласка, а ви хоч один день у вас вдавалось вам прожити, ви самі спробували прожити без води, скажіть, будь ласка?
ParlaMint-UA_2020-09-16-m0.u73.p3.sent3	А якщо на Західній Україні така виникне проблема, можливо, тоді ви теж не будете звертатися?
ParlaMint-UA_2020-09-16-m0.u73.p3.sent4	Чи, може, там люди якісь живуть не такі, як ви звикли, як у вашому електоральному полі, як ви вважаєте, такі знаходяться.
ParlaMint-UA_2020-09-16-m0.u73.p3.sent5	Перестаньте людей ділити на правильних і неправильних, а мешканці Донецької і Луганської областей заслуговують на такі ж права, як і в усіх українців.
ParlaMint-UA_2020-09-16-m0.u73.p3.sent6	І вони заслуговують отримати воду у свої помешкання.
ParlaMint-UA_2020-09-16-m0.u73.p3.sent7	І в цьому немає нічого такого фантастичного.
ParlaMint-UA_2020-09-16-m0.u73.p3.sent8	Це те, що повинна забезпечувати держава.
ParlaMint-UA_2020-09-16-m0.u73.p3.sent9	І Кабінет Міністрів повинен без будь-якого звернення і тиску приймати таке рішення і закладати в бюджет, пам’ятати.
ParlaMint-UA_2020-09-16-m0.u74.p1.sent1	Вельможний Сергій Анатолійович.
ParlaMint-UA_2020-09-16-m0.u75.p1.sent1	Сергій Вельможний, Луганщина, депутатська група "Довіра".
ParlaMint-UA_2020-09-16-m0.u75.p1.sent2	Підтримую своїх колег, що звернення Верховної Ради носить політичний характер, але питання, яке розглядається, знаходиться в повноваженнях Кабміну.
ParlaMint-UA_2020-09-16-m0.u75.p1.sent3	Звернення Верховної Ради Кабмін може вирішити щодо заміни труб для водопостачання населених пунктів Донецької області на підконтрольній території і без даної постанови.
ParlaMint-UA_2020-09-16-m0.u75.p1.sent4	А також вирішити питання щодо водопостачання в Луганській області у місті Лисичанську.
ParlaMint-UA_2020-09-16-m0.u75.p1.sent5	Врахуйте це як звернення до Кабміну.
ParlaMint-UA_2020-09-16-m0.u75.p2.sent1	Але депутатська група "Довіра" завжди підтримує Донбас, тому ми будемо голосувати "за", але в майбутньому треба вирішувати дане питання іншим шляхом.
ParlaMint-UA_2020-09-16-m0.u75.p3.sent1	Дякую за увагу.
ParlaMint-UA_2020-09-16-m0.u75.p3.sent2	Сергій Вельможний, Луганщина.
ParlaMint-UA_2020-09-16-m0.u76.p1.sent1	Останній виступ – Тарас Іванович.
ParlaMint-UA_2020-09-16-m0.u76.p1.sent2	Після цього голосуємо.
ParlaMint-UA_2020-09-16-m0.u76.p1.sent3	Будь ласка, запросіть народних депутатів до зали.
ParlaMint-UA_2020-09-16-m0.u77.p1.sent1	Шановні колеги, перед виборами такі звернення на Кабінет Міністрів, звичайно, є слушні, коли треба здобувати голоси виборців.
ParlaMint-UA_2020-09-16-m0.u77.p1.sent2	Це перше.
ParlaMint-UA_2020-09-16-m0.u77.p2.sent1	Ми розуміємо бездіяльність уряду, який не може вирішити це питання чи не хоче вирішити це питання.
ParlaMint-UA_2020-09-16-m0.u77.p2.sent2	Це друге.
ParlaMint-UA_2020-09-16-m0.u77.p3.sent1	Ми будемо підтримувати цей проект постанови, тому що тільки розуміючи одне: що реконструкція водогонів буде стосуватися виключно неокупованої частини.
ParlaMint-UA_2020-09-16-m0.u77.p3.sent2	Разом з тим ми знаємо про те, що єдиною причиною аварій на водопроводах компанії "Вода Донбасу" є обстріли незаконних збройних формувань.
ParlaMint-UA_2020-09-16-m0.u77.p3.sent3	І поки в нас триває війна, поки ми не можемо досягнути перемир’я, у нас водогони будуть діряві, тому що ніхто не забезпечить, ні одна із сторін і, очевидно, Кабінет Міністрів не здатні будуть забезпечити безперебійне постачання води ніколи в тій ситуації.
ParlaMint-UA_2020-09-16-m0.u77.p3.sent4	Ми повинні розуміти, що ми маємо субсидувати власних громадян, а не терористів і бандформувань.
ParlaMint-UA_2020-09-16-m0.u77.p3.sent5	Тому ми ці питання тут розглядаємо.
ParlaMint-UA_2020-09-16-m0.u77.p3.sent6	В даному випадку ми постанову приймаємо.
ParlaMint-UA_2020-09-16-m0.u77.p4.sent1	Дякую.
ParlaMint-UA_2020-09-16-m0.u78.p1.sent1	Дякую.
ParlaMint-UA_2020-09-16-m0.u78.p2.sent1	Шановні колеги, підготуйтесь до голосування.
ParlaMint-UA_2020-09-16-m0.u78.p2.sent2	Ставлю на голосування пропозицію про прийняття в цілому проект Постанови про звернення до Кабінету Міністрів України щодо вжиття заходів для забезпечення населення Донецької області безперебійним водопостачанням (реєстраційний номер 3835).
ParlaMint-UA_2020-09-16-m0.u78.p3.sent1	Готові голосувати?
ParlaMint-UA_2020-09-16-m0.u78.p3.sent2	Запросіть народних депутатів.
ParlaMint-UA_2020-09-16-m0.u78.p3.sent3	Прошу підтримати та проголосувати.
ParlaMint-UA_2020-09-16-m0.u78.p4.sent1	За-312
ParlaMint-UA_2020-09-16-m0.u78.p5.sent1	Покажіть, будь ласка, по фракціях.
ParlaMint-UA_2020-09-16-m0.u78.p6.sent1	"Слуга народу" – 211, "Опозиційна платформа - За життя" – 28, "Європейська солідарність" – 23, "Батьківщина" – 16, "Партія "За майбутнє" – 8, "Голос" – 0, "Довіра" – 15, позафракційні – 11.
ParlaMint-UA_2020-09-16-m0.u78.p6.sent2	Дякую.
ParlaMint-UA_2020-09-16-m0.u78.p7.sent1	Шановні колеги, переходимо до наступного питання порядку денного – це проект Постанови про зміни у складі Ради Національного банку України (реєстраційний номер 4077).
ParlaMint-UA_2020-09-16-m0.u78.p8.sent1	Пропонується розглянути це питання за скороченою процедурою.
ParlaMint-UA_2020-09-16-m0.u78.p8.sent2	Прошу підтримати та проголосувати.
ParlaMint-UA_2020-09-16-m0.u78.p9.sent1	За-257
ParlaMint-UA_2020-09-16-m0.u78.p10.sent1	Рішення прийнято.
ParlaMint-UA_2020-09-16-m0.u78.p11.sent1	До слова запрошується голова Комітету з питань фінансів, податкової та митної політики Гетманцев Данило Олександрович.
ParlaMint-UA_2020-09-16-m0.u78.p12.sent1	Данило Олександрович, можна вас попросити швидше зайняти своє місце на трибуні?
ParlaMint-UA_2020-09-16-m0.u79.p1.sent1	Шановні колеги, як відомо, строки перебування на посаді одного з членів Ради Національного банку перебігли.
ParlaMint-UA_2020-09-16-m0.u79.p1.sent2	У зв’язку з цим Комітет Верховної Ради з питань фінансів, податкової та митної політики провів конкурс на заміщення цієї посади.
ParlaMint-UA_2020-09-16-m0.u79.p2.sent1	Було подано чотири кандидати.
ParlaMint-UA_2020-09-16-m0.u79.p2.sent2	Ми спілкувались з усіма чотирма кандидатами.
ParlaMint-UA_2020-09-16-m0.u79.p2.sent3	І з них ми обрали на комітеті переважною більшістю голосів, лише три особи утримались, Горбаля Василя Михайловича.
ParlaMint-UA_2020-09-16-m0.u79.p2.sent4	Чому особисто я голосував за нього?
ParlaMint-UA_2020-09-16-m0.u79.p2.sent5	Тому що це людина, яка попрацювала майже все життя в банківській сфері, людина, яка сформувалась як професіонал в банківській сфері.
ParlaMint-UA_2020-09-16-m0.u79.p2.sent6	Людина, яку поважають в банківській сфері і людина, якій довіряють банкіри.
ParlaMint-UA_2020-09-16-m0.u79.p2.sent7	Людина, яка знає банківські відносини зсередини.
ParlaMint-UA_2020-09-16-m0.u79.p2.sent8	Я переконаний в тому, що з тих кандидатур, які були подані, це краща кандидатура.
ParlaMint-UA_2020-09-16-m0.u79.p3.sent1	Крім цього, Василь Михайлович був народним депутатом і працював в Комітеті з питань фінансів одне скликання, де також займався відповідними питаннями.
ParlaMint-UA_2020-09-16-m0.u79.p3.sent2	Я думаю, що це людина, яка буде гідно представляти
ParlaMint-UA_2020-09-16-m0.u79.p3.sent3	Верховну Раду у Раді Національного банку і дасть можливість розвиватися цій незалежній установі в тому напрямку, на який ми всі сподіваємось.
ParlaMint-UA_2020-09-16-m0.u79.p4.sent1	Комітет прийняв рішення рекомендувати Верховній Раді призначити Василя Горбаля на посаду члена Ради Національного банку України.
ParlaMint-UA_2020-09-16-m0.u79.p5.sent1	Дякую.
ParlaMint-UA_2020-09-16-m0.u80.p1.sent1	Дякую.
ParlaMint-UA_2020-09-16-m0.u80.p2.sent1	Без обговорення можемо голосувати?
ParlaMint-UA_2020-09-16-m0.u80.p2.sent2	Будь ласка, підготуйтесь до голосування.
ParlaMint-UA_2020-09-16-m0.u80.p2.sent3	Запросіть народних депутатів до зали.
ParlaMint-UA_2020-09-16-m0.u80.p2.sent4	Шановні колеги, будь ласка, запросіть народних депутатів до зали.
ParlaMint-UA_2020-09-16-m0.u80.p3.sent1	Будь ласка, підготуйтесь до голосування.
ParlaMint-UA_2020-09-16-m0.u80.p3.sent2	Готові голосувати?
ParlaMint-UA_2020-09-16-m0.u80.p4.sent1	Ставлю на голосування пропозицію про прийняття в цілому проекту Постанови про зміни у складі Ради Національного банку України (реєстраційний номер 4047).
ParlaMint-UA_2020-09-16-m0.u80.p4.sent2	Це питання достатньо довго вже було в порядку денному Верховної Ради, його б сьогодні було бажано вирішити.
ParlaMint-UA_2020-09-16-m0.u80.p4.sent3	4077.
ParlaMint-UA_2020-09-16-m0.u80.p5.sent1	Готові голосувати?
ParlaMint-UA_2020-09-16-m0.u80.p5.sent2	Прошу підтримати та проголосувати.
ParlaMint-UA_2020-09-16-m0.u80.p6.sent1	За-249
ParlaMint-UA_2020-09-16-m0.u80.p7.sent1	Рішення прийнято.
ParlaMint-UA_2020-09-16-m0.u80.p8.sent1	Вітаю вас, Василю Михайловичу!
ParlaMint-UA_2020-09-16-m0.u80.p9.sent1	По фракціях покажіть, будь ласка.
ParlaMint-UA_2020-09-16-m0.u80.p9.sent2	"Слуга народу" – 199, "Опозиційна платформа – За життя" – 2, "Європейська солідарність" – 0, "Батьківщина" – 15, "Партія "За майбутнє" – 8, "Голос" – 0, "Довіра" – 15, позафракційні – 10. Дякую.
ParlaMint-UA_2020-09-16-m0.u80.p10.sent1	Наступне питання порядку денного – це проект Закону про внесення змін до деяких законодавчих актів України щодо підвищення ефективності діяльності Національного агентства України з питань виявлення, розшуку та управління активами, одержаними від корупційних та інших злочинів (реєстраційний номер 3335 та альтернативний 3335-1).
ParlaMint-UA_2020-09-16-m0.u80.p11.sent1	Пропонується розглянути це питання за скороченою процедурою.
ParlaMint-UA_2020-09-16-m0.u80.p11.sent2	Прошу підтримати та проголосувати.
ParlaMint-UA_2020-09-16-m0.u80.p12.sent1	За-228
ParlaMint-UA_2020-09-16-m0.u80.p13.sent1	Рішення прийнято.
ParlaMint-UA_2020-09-16-m0.u80.p14.sent1	До слова запрошується народний депутат України Мотовиловець Андрій Вікторович.
ParlaMint-UA_2020-09-16-m0.u81.p1.sent1	Друзі, чому ми прийняли рішення ініціювати цей законопроект.
ParlaMint-UA_2020-09-16-m0.u81.p1.sent2	АРМА створена 4 роки тому дев’ятим скликанням.
ParlaMint-UA_2020-09-16-m0.u81.p1.sent3	Ми проаналізували, як вона працює, які є проблеми.
ParlaMint-UA_2020-09-16-m0.u81.p1.sent4	Коли законотворці виносили цей проект, вони не розуміли, з якими труднощами буде стикатися АРМА.
ParlaMint-UA_2020-09-16-m0.u81.p1.sent5	Я хочу вам пропонувати приклади.
ParlaMint-UA_2020-09-16-m0.u81.p2.sent1	Наприклад, готівкові кошти, які були отримані державою, найбільший хабар – 6 мільйонів доларів, він знаходиться в органах, які повинні передати це в АРМА.
ParlaMint-UA_2020-09-16-m0.u81.p2.sent2	По нашому законопроекту АРМА ці кошти перекладає на банківські рахунки, отримує дохід, а самі кошти працюють на банківську систему України і можуть бути використані для кредитування українського бізнесу.
ParlaMint-UA_2020-09-16-m0.u81.p3.sent1	Ми побачили в роботі АРМА наступні проблеми.
ParlaMint-UA_2020-09-16-m0.u81.p3.sent2	Ми не бачимо прозорого управління майна, ми не бачимо прозорого продажу.
ParlaMint-UA_2020-09-16-m0.u81.p3.sent3	І ці проблеми саме знаходяться в законодавстві, і зараз ми це змінюємо.
ParlaMint-UA_2020-09-16-m0.u81.p4.sent1	Ми змінюємо цей закон для того, щоб новий керівник АРМА, який буде вибраний на конкурсі, розумів, що Верховна Рада готова змінювати закон і бути його союзником в змінах.
ParlaMint-UA_2020-09-16-m0.u81.p4.sent2	Ми хочемо, щоб АРМА не тільки отримувала бюджетне фінансування, а і була донором бюджету.
ParlaMint-UA_2020-09-16-m0.u81.p4.sent3	Для цього ми ініціювали цей законопроект.
ParlaMint-UA_2020-09-16-m0.u81.p4.sent4	Я вдячний комітету за опрацювання і за підтримку його.
ParlaMint-UA_2020-09-16-m0.u81.p4.sent5	Я прошу підтримати всім залом цей законопроект задля прозорості і ефективного використання його майна.
ParlaMint-UA_2020-09-16-m0.u81.p5.sent1	Дякую.
ParlaMint-UA_2020-09-16-m0.u82.p1.sent1	Слово надається заступниці голови Комітету з питань антикорупційної політики Галині Ігорівні Янченко.
ParlaMint-UA_2020-09-16-m0.u82.p2.sent1	Будь ласка, Галина Ігорівна.
ParlaMint-UA_2020-09-16-m0.u83.p1.sent1	А мені можна 4 хвилини від комітету, я виступаю і як автор?
ParlaMint-UA_2020-09-16-m0.u84.p1.sent1	Дайте, будь ласка, 4 хвилини.
ParlaMint-UA_2020-09-16-m0.u84.p1.sent2	Вона як автор і як від комітету.
ParlaMint-UA_2020-09-16-m0.u85.p1.sent1	Шановні колеги, я знаю, що навколо цього законопроекту є багато питань.
ParlaMint-UA_2020-09-16-m0.u85.p1.sent2	Тому я прошу вас зараз дуже уважно послухати мій виступ.
ParlaMint-UA_2020-09-16-m0.u85.p1.sent3	Вашій увазі пропонується законопроект номер 3335-1, це альтернативний законопроект, щодо підвищення ефективності діяльності АРМА.
ParlaMint-UA_2020-09-16-m0.u85.p1.sent4	Профільний Комітет з питань антикорупційної політики рекомендував саме альтернативний законопроект підтримати за основу, тобто в першому читанні.
ParlaMint-UA_2020-09-16-m0.u85.p2.sent1	Я одразу хочу сказати, що цей законопроект потрібно правити серйозно.
ParlaMint-UA_2020-09-16-m0.u85.p2.sent2	І саме тому антикорупційний комітет прийняв рішення розглядати його до другого читання за статтею 116 Регламенту.
ParlaMint-UA_2020-09-16-m0.u85.p2.sent3	Тобто правки можна буде вносити як в ті норми, які були предметом регулювання законопроекту, так і в інші норми.
ParlaMint-UA_2020-09-16-m0.u85.p2.sent4	Над цим законопроектом потрібно буде попрацювати.
ParlaMint-UA_2020-09-16-m0.u85.p2.sent5	І мені дуже приємно, що свою згоду ретельно попрацювати над цим законопроектом вже висловили такі депутати, як Сергій Власенко з "Батьківщини", Ярослав Юрчишин з "Голосу", а також Олександр Ткаченко і Андрій Богданець зі "Слуги народу".
ParlaMint-UA_2020-09-16-m0.u85.p2.sent6	Я закликаю колег з інших фракцій так само долучитися, і щоб ми зробили цей законопроект до другого читання ідеальним.
ParlaMint-UA_2020-09-16-m0.u85.p3.sent1	А тепер чому над цим законопроектом потрібно працювати.
ParlaMint-UA_2020-09-16-m0.u85.p3.sent2	Колеги, тому що АРМА, Агентство з питань розшуку і управління активами, який створювався як антикорупційний орган, на сьогоднішній день є позорищем.
ParlaMint-UA_2020-09-16-m0.u85.p3.sent3	Позорищем для України і великою проблемою як для економіки України, так і для бізнесу.
ParlaMint-UA_2020-09-16-m0.u85.p4.sent1	Історія роботи моєї над цим законопроектом почалася майже рік назад, коли до мене на великій конференції, яка була присвячена інвестиціям в Україні, звернувся великий міжнародний французький інвестор і розповів сумну історію, страшну історію про те, як вони купити ділянку на Одещині, 27 гектарів землі за 200 мільйонів гривень.
ParlaMint-UA_2020-09-16-m0.u85.p4.sent2	Але прокуратура наклала арешт на цю ділянку, передала в суд, і суд передав в АРМА.
ParlaMint-UA_2020-09-16-m0.u85.p4.sent3	Знаєте, що було далі?
ParlaMint-UA_2020-09-16-m0.u85.p4.sent4	АРМА продала цю ділянку за 5 днів в порушення своїх строків, продала її в 22 рази дешевше, ніж купив інвестор.
ParlaMint-UA_2020-09-16-m0.u85.p4.sent5	Це неприпустимо.
ParlaMint-UA_2020-09-16-m0.u85.p4.sent6	І тому однією з норм, яку потрібно змінити до другого читання, це в тому числі заборонити АРМА продавати активи, які не псуються, до того, як прийнято вирок суду.
ParlaMint-UA_2020-09-16-m0.u85.p5.sent1	Неприпустима тата діяльність АРМА.
ParlaMint-UA_2020-09-16-m0.u85.p5.sent2	І на сьогоднішній день лише ми з вами як народні депутати, внісши зміни до законів, можемо зупинити цей бєзпрєдєл Агентства з питань розшуку і управління активами.
ParlaMint-UA_2020-09-16-m0.u85.p6.sent1	Власне, інша річ, яку я би хотіла зазначити, і саме тому я звертаюся до всіх депутатських фракцій і груп в цьому залі, розповісти вам про те, що Тимчасова спеціальна комісія з питань захисту прав інвестицій, яку я очолюю в парламенті, на сьогоднішній день отримує певні скарги від бізнесу.
ParlaMint-UA_2020-09-16-m0.u85.p6.sent2	І знаєте, що страшне?
ParlaMint-UA_2020-09-16-m0.u85.p6.sent3	Що кожна третя, кожна четверта скарга прямо або опосередковано стосується АРМА.
ParlaMint-UA_2020-09-16-m0.u85.p6.sent4	Бізнес просить або допомогти їм визволити їх актив, який потрапив до АРМА, або не допустити потрапляння до АРМА.
ParlaMint-UA_2020-09-16-m0.u85.p6.sent5	І знову ж таки, якщо ми з вами зараз не проголосуємо цей законопроект альтернативний 3335-1, така ситуація, ганебна ситуація, буде зберігатися.
ParlaMint-UA_2020-09-16-m0.u85.p6.sent6	Розумієте?
ParlaMint-UA_2020-09-16-m0.u85.p6.sent7	Тому ці зміни необхідні.
ParlaMint-UA_2020-09-16-m0.u85.p7.sent1	Дякую вам за те, що вислухали цей виступ.
ParlaMint-UA_2020-09-16-m0.u85.p7.sent2	І я щиро сподіваюся на вашу підтримку.
ParlaMint-UA_2020-09-16-m0.u85.p7.sent3	Лише ми з вами як законотворці можемо змінити ситуацію, яка склалася навколо цього нібито антикорупційного органу.
ParlaMint-UA_2020-09-16-m0.u85.p8.sent1	Дякую.
ParlaMint-UA_2020-09-16-m0.u86.p1.sent1	Дякую.
ParlaMint-UA_2020-09-16-m0.u86.p2.sent1	Галина Ігорівна, ви основне забули сказати, що позиція комітету.
ParlaMint-UA_2020-09-16-m0.u87.p1.sent1	Так, колеги, я сказала, два моменти, пропозицію комітету.
ParlaMint-UA_2020-09-16-m0.u87.p2.sent1	Перше.
ParlaMint-UA_2020-09-16-m0.u87.p2.sent2	Комітет рекомендує підтримати саме альтернативний законопроект, тобто 3335-1.
ParlaMint-UA_2020-09-16-m0.u87.p3.sent1	І друге.
ParlaMint-UA_2020-09-16-m0.u87.p3.sent2	Комітет прийняв рішення розглядати цей законопроект до другого читання (зараз перше читання ми з вами голосуємо), до другого читання по статті 116 Регламенту.
ParlaMint-UA_2020-09-16-m0.u87.p3.sent3	Тобто можна буде.
ParlaMint-UA_2020-09-16-m0.u88.p1.sent1	Все.
ParlaMint-UA_2020-09-16-m0.u88.p1.sent2	Дякую.
ParlaMint-UA_2020-09-16-m0.u89.p1.sent1	Шановні колеги, у мене прохання, під час підготовки до виступів вкладатися в регламент, передбачений Верховною Радою.
ParlaMint-UA_2020-09-16-m0.u89.p1.sent2	Ні, не вклалися.
ParlaMint-UA_2020-09-16-m0.u89.p2.sent1	Шановні колеги, будь ласка, запишіться: два – за, два – проти, по фракціях.
ParlaMint-UA_2020-09-16-m0.u89.p3.sent1	Кабаченко Володимир Вікторович.
ParlaMint-UA_2020-09-16-m0.u90.p1.sent1	Кабаченко Володимир, фракція "Батьківщина".
ParlaMint-UA_2020-09-16-m0.u90.p1.sent2	Колеги, виключно два слова мають характеризувати діяльність роботи АРМА – це розшук та управління активами, на яких накладено арешт.
ParlaMint-UA_2020-09-16-m0.u90.p1.sent3	Управління активом – це перш за все збереження вартості цього активу і в жодному разі не його розпродаж.
ParlaMint-UA_2020-09-16-m0.u90.p2.sent1	Що ж відбувається в Україні і що ж таке АРМА по-українськи?
ParlaMint-UA_2020-09-16-m0.u90.p2.sent2	АРМА цей актив реалізує.
ParlaMint-UA_2020-09-16-m0.u90.p2.sent3	Іншими словами АРМА по-українськи – це розпродаж арештованих активів своїм друзям, партнерам, пов’язаним особам майже за безцінь.
ParlaMint-UA_2020-09-16-m0.u90.p3.sent1	Якщо би уявити ситуацію, що арештований актив вже продано, реалізовано, а особа, яка знаходилась під слідством, визнана невинуватою, то взагалі про який захист права власності, який гарантований Конституцією, ми взагалі можемо говорити?
ParlaMint-UA_2020-09-16-m0.u90.p3.sent2	Право реалізації арештованого майна, яке існує АРМА, повинно реалізовуватись тільки після обвинувального вироку, коли у передбаченому законодавством України порядку буде доказана вина, а особу визнано злочинцем.
ParlaMint-UA_2020-09-16-m0.u90.p4.sent1	На жаль, цей критичний момент жодним чином не вирішується поданими законопроектами.
ParlaMint-UA_2020-09-16-m0.u90.p4.sent2	Навпаки, у головному законопроекті пропонується нове положення, що АРМА може реалізовувати арештовані активи, якщо власник цих активів відмовився від оплат витрат щодо їх збереження.
ParlaMint-UA_2020-09-16-m0.u90.p4.sent3	Однак, по-перше, у власника немає обов’язку щодо збереження свого активу на вимогу АРМА.
ParlaMint-UA_2020-09-16-m0.u90.p4.sent4	І, по-друге, до вироку суду діє презумпція невинуватості.
ParlaMint-UA_2020-09-16-m0.u90.p5.sent1	Враховуючи те, що альтернативний законопроект містить в собі позитивні моменти, і при умові, що цей законопроект буде доопрацьований із урахуванням наших зауважень, то фракція "Батьківщина" абсолютно повністю згодна підтримати цей закон під час голосування в другому читанні.
ParlaMint-UA_2020-09-16-m0.u90.p6.sent1	Дякую.
ParlaMint-UA_2020-09-16-m0.u91.p1.sent1	Ар’єв Володимир Ігорович.
ParlaMint-UA_2020-09-16-m0.u92.p1.sent1	Гончаренку передаю слово.
ParlaMint-UA_2020-09-16-m0.u93.p1.sent1	Олексій Гончаренко, "Європейська солідарність".
ParlaMint-UA_2020-09-16-m0.u93.p1.sent2	Шановні друзі, що таке сьогодні АРМА?
ParlaMint-UA_2020-09-16-m0.u93.p1.sent3	АРМА сьогодні – це інструмент наживи діючої влади.
ParlaMint-UA_2020-09-16-m0.u93.p1.sent4	І АРМА сьогодні – це інструмент рейдерства.
ParlaMint-UA_2020-09-16-m0.u93.p1.sent5	Знаєте, є такі армреслери, а то такі армрейдери.
ParlaMint-UA_2020-09-16-m0.u93.p1.sent6	Що вони роблять?
ParlaMint-UA_2020-09-16-m0.u93.p1.sent7	Вони арештовують майно і одразу швидко його продають.
ParlaMint-UA_2020-09-16-m0.u93.p2.sent1	Більше того, АРМА сьогодні використовується для того, щоб перерозподілити медіа-ринок в Україні.
ParlaMint-UA_2020-09-16-m0.u93.p2.sent2	АРМА вже передала "Український Медіа Холдинг" структурам одного олігарха, який великий друг нашого Президента, мова йде про Ігоря Валерійовича Коломойського.
ParlaMint-UA_2020-09-16-m0.u93.p3.sent1	Ми бачимо, як АРМА сьогодні просто якийсь, знаєте, хантить, просто атакує телеканал "Прямий" для того, щоб його заарештувати і далі комусь злити, напевно, я думаю, тому ж самому олігарху.
ParlaMint-UA_2020-09-16-m0.u93.p3.sent2	І ми розуміємо, що це і далі буде продовжуватися.
ParlaMint-UA_2020-09-16-m0.u93.p4.sent1	Тому ми не маємо права підтримувати такі речі.
ParlaMint-UA_2020-09-16-m0.u93.p4.sent2	Ми вимагаємо від влади припинити використання АРМА задля власного збагачення і задля рейдерства в державі.
ParlaMint-UA_2020-09-16-m0.u93.p4.sent3	Ми вимагаємо, щоб АРМА реально стала механізмом, коли держава повертає гроші, які хтось отримав корупційним шляхом, а не використовується задля того, щоб просто задовольнити своє бажання по захопленню чиєїсь власності, тим більше коли вона використовується для наступу на свободу слова.
ParlaMint-UA_2020-09-16-m0.u93.p5.sent1	То ж наша фракція буде утримуватися щодо цього закону.
ParlaMint-UA_2020-09-16-m0.u93.p6.sent1	І ще раз, звертаючись до Володимира Зеленського, я кажу: Володимире Олександровичу, припиніть використовувати державні інституції для збагачення своїх друзів і виконання власних забаганок, щоб вас возвеличували як найвеличнішого лідера сучасності.
ParlaMint-UA_2020-09-16-m0.u93.p6.sent2	Маша, Андрюша і іже з ними – вже треба це припиняти і не використовувати держані інституції.
ParlaMint-UA_2020-09-16-m0.u93.p7.sent1	Дякую.
ParlaMint-UA_2020-09-16-m0.u94.p1.sent1	Загородній Юрій Іванович.
ParlaMint-UA_2020-09-16-m0.u95.p1.sent1	Дякую.
ParlaMint-UA_2020-09-16-m0.u95.p1.sent2	Прошу передати слово Шуфричу Нестору Івановичу.
ParlaMint-UA_2020-09-16-m0.u96.p1.sent1	Шуфрич Нестор Іванович.
ParlaMint-UA_2020-09-16-m0.u97.p1.sent1	Дякую, шановний головуючий.
ParlaMint-UA_2020-09-16-m0.u97.p2.sent1	Шановні колеги, звідки взято аналог нашої АРМА, нашої української?
ParlaMint-UA_2020-09-16-m0.u97.p2.sent2	Це аналог американської подібної агенції, яка була створена для фактичного арешту і негайного реагування щодо майна, увага, наркокартелів.
ParlaMint-UA_2020-09-16-m0.u97.p3.sent1	Що робить
ParlaMint-UA_2020-09-16-m0.u97.p3.sent2	АРМА в Україні?
ParlaMint-UA_2020-09-16-m0.u97.p3.sent3	Ви знаєте, я вже, виконуючи ваше доручення, працюючи на посаді голови Комітету з питань свободи слова, зіткнувся, що АРМА вже двічі використовувалося для того, щоби взяти під контроль і вплинути на редакційну політику "112" каналу.
ParlaMint-UA_2020-09-16-m0.u97.p3.sent4	Тут, певно, дехто може сказати про мою заангажованість.
ParlaMint-UA_2020-09-16-m0.u97.p3.sent5	Але те, що така сама спроба була зроблена відносно каналу "Прямий", тут вже навряд чи хтось мене в заангажованості буде звинувачувати.
ParlaMint-UA_2020-09-16-m0.u97.p3.sent6	Мені дуже прикро, що державна інституція сьогодні виконується як репресійний апарат для знищення свободи слова в тому числі.
ParlaMint-UA_2020-09-16-m0.u97.p3.sent7	Ми ж будуємо державу, де має домінувати верховенство права.
ParlaMint-UA_2020-09-16-m0.u97.p4.sent1	З цього питання у нас позиція визначена: ми голосувати не будемо.
ParlaMint-UA_2020-09-16-m0.u97.p4.sent2	Але ви знаєте, я обурений голосування однієї політичної фракції, яка, до речі, навіть свого лідера не змогла втримати, з приводу попереднього голосування щодо постачання води в Луганськ.
ParlaMint-UA_2020-09-16-m0.u97.p4.sent3	Хочу зачитати вам дещо.
ParlaMint-UA_2020-09-16-m0.u97.p4.sent4	"Ми мусимо навчитися чути себе українцями – не галицькими, не буковинськими українцями, а українцями без офіційних кордонів".
ParlaMint-UA_2020-09-16-m0.u97.p4.sent5	Знаєте, хто це сказав?
ParlaMint-UA_2020-09-16-m0.u97.p4.sent6	Це вам, телепням, сказав Іван Франко.
ParlaMint-UA_2020-09-16-m0.u97.p4.sent7	А за ваше голосування – позор вам, не ганьба, а именно позор!
ParlaMint-UA_2020-09-16-m0.u97.p5.sent1	Дякую за увагу.
ParlaMint-UA_2020-09-16-m0.u98.p1.sent1	Батенко Тарас Іванович, після цього – Юрчиншин, Арешонков від "Довіри".
ParlaMint-UA_2020-09-16-m0.u98.p1.sent2	І після цього переходимо до голосування.
ParlaMint-UA_2020-09-16-m0.u98.p1.sent3	Будь ласка, запросіть народних депутатів до зали.
ParlaMint-UA_2020-09-16-m0.u98.p2.sent1	Тарас Іванович, будь ласка.
ParlaMint-UA_2020-09-16-m0.u99.p1.sent1	Шановний Дмитро Олександрович, дивіться, ми зараз будемо виходити до площі перед Верховною Радою України, де зібралися сотні людей, які представляють ФОПи.
ParlaMint-UA_2020-09-16-m0.u99.p1.sent2	І у нас таке прохання і представників лідерів фракцій і груп, які виступали на Погоджувальній раді, не забути нагадати, нагально нагадати профільному Комітету з питань фінансів розглянути невідкладно законопроекти 3853 і винести в сесійний зал 3993 так само.
ParlaMint-UA_2020-09-16-m0.u99.p1.sent3	Тому що люди і малий і середній бізнес нам цього не пробачать, цей турборежим, який зараз боком вилазить простим громадянам України.
ParlaMint-UA_2020-09-16-m0.u99.p1.sent4	Це перше.
ParlaMint-UA_2020-09-16-m0.u99.p2.sent1	Друге.
ParlaMint-UA_2020-09-16-m0.u99.p2.sent2	Ми всі знаємо ціну таким органам, як АРМА.
ParlaMint-UA_2020-09-16-m0.u99.p2.sent3	Ми хочемо зараз фактично покращити діяльність тих достатньо корумпований органів.
ParlaMint-UA_2020-09-16-m0.u99.p2.sent4	Ми так само стикалися з ними, ми бачили, як вони управляють арештованим майном, як вони потім "за плюшки" їх хочуть спродати.
ParlaMint-UA_2020-09-16-m0.u99.p2.sent5	І ми дивимося в корінь проблеми, і ми бачимо в корені, що зміст терміну "управління активами" в цьому законопроекті хочуть поміняти на "діяльність і володіння, користування та розпорядження активами".
ParlaMint-UA_2020-09-16-m0.u99.p3.sent1	Що таке "володіння"?
ParlaMint-UA_2020-09-16-m0.u99.p3.sent2	Згідно з Цивільним кодексом України права володіння, користування та розпорядження майном складають зміст права власності щодо арештованого майна.
ParlaMint-UA_2020-09-16-m0.u99.p3.sent3	І це виглядає неприпустимо збоку АРМА, тому що це створює додаткові значні корупційні ризики, які ми зараз можемо проштовхнути в цих нових законопроектах щодо так званого реформування.
ParlaMint-UA_2020-09-16-m0.u99.p3.sent4	І це так само питання щодо прозорості цих законопроектів.
ParlaMint-UA_2020-09-16-m0.u99.p4.sent1	Інше питання.
ParlaMint-UA_2020-09-16-m0.u99.p4.sent2	Ми вважаємо недопустимим пропозицію про виключення зі щорічного звіту національного агентства відомостей про облікову вартість розшукуваного майна, недостатньо відомостей виключно про кількість, дайте вартість, не тільки кількість.
ParlaMint-UA_2020-09-16-m0.u99.p5.sent1	І останнє.
ParlaMint-UA_2020-09-16-m0.u99.p5.sent2	Мова йде про спеціальний фонд національного агентства.
ParlaMint-UA_2020-09-16-m0.u99.p5.sent3	Що за фонд?
ParlaMint-UA_2020-09-16-m0.u99.p5.sent4	На створення позабюджетних фондів органами державної влади не допускається, як і заборона мати позабюджетні спеціальні рахунки.
ParlaMint-UA_2020-09-16-m0.u99.p5.sent5	З огляду на це, я дивуюся, як Комітет з питань антикорупційної політики не видав свої негативні рекомендації щодо двох законопроектів.
ParlaMint-UA_2020-09-16-m0.u99.p6.sent1	Ми голосуємо проти.
ParlaMint-UA_2020-09-16-m0.u99.p6.sent2	Дякую.
ParlaMint-UA_2020-09-16-m0.u100.p1.sent1	Дякую.
ParlaMint-UA_2020-09-16-m0.u100.p2.sent1	Арешонков, після цього, бачу, Юрчишин і голосуємо.
ParlaMint-UA_2020-09-16-m0.u100.p3.sent1	Володимир Юрійович Арешонков.
ParlaMint-UA_2020-09-16-m0.u101.p1.sent1	Шановні колеги, ну, безперечно, депутатська група "Довіра" розуміє необхідність врегулювання питань, які пов’язані з діяльністю цього національного агентства.
ParlaMint-UA_2020-09-16-m0.u101.p2.sent1	Водночас я звертаю вашу увагу на дуже серйозні зауваження, які були висловлені експертами нашого Головного науково-експертного управління.
ParlaMint-UA_2020-09-16-m0.u101.p2.sent2	Скажімо, як відноситися до норми, що після того, як буде реалізовано на торгах майно, особа, яка його придбала, у випадку, якщо дії АРМА будуть визнані незаконними, ця особа майно не повертає.
ParlaMint-UA_2020-09-16-m0.u101.p2.sent3	Це дуже суперечлива норма, тому що Конституція визначає недоторканність права громадян, права на юридичний захист особи і таке інше.
ParlaMint-UA_2020-09-16-m0.u101.p2.sent4	Є ще цілий ряд норм, які викликають сумніви: той самий доступ до інформації з обмеженим доступом, сам її механізм і так далі.
ParlaMint-UA_2020-09-16-m0.u101.p3.sent1	Тому я звертаю на це увагу і безперечно, потрібно, ще раз скажу, допомагати агентству.
ParlaMint-UA_2020-09-16-m0.u102.p1.sent1	Дякую.
ParlaMint-UA_2020-09-16-m0.u102.p2.sent1	Останній виступ, крайній виступ – Юрчишин Ярослав Романович, і голосуємо.
ParlaMint-UA_2020-09-16-m0.u102.p2.sent2	Запросіть народних депутатів до зали.
ParlaMint-UA_2020-09-16-m0.u103.p1.sent1	Так, дуже дякую.
ParlaMint-UA_2020-09-16-m0.u103.p1.sent2	Я б хотів розбити декілька міфів.
ParlaMint-UA_2020-09-16-m0.u103.p1.sent3	Насправді АРМА – це аналог французького і європейських агентств управління активами, які зняли можливість прокуратури і слідчого, який, наприклад, ніс відповідальність за арештований завод, а фактично не ніс, а просто ставав співучасником його розкрадання, займатися корупцією.
ParlaMint-UA_2020-09-16-m0.u103.p1.sent4	І це один з елементів нашої програми безвізу.
ParlaMint-UA_2020-09-16-m0.u103.p2.sent1	Так, треба вдосконалювати роботу цього агентства, зокрема, і посилювати їхні можливості, щоб усілякі Злочевські і тому подібне не уникали відповідальності.
ParlaMint-UA_2020-09-16-m0.u103.p2.sent2	Ми розуміємо, що він не досконалий, ми більше би підтримували основний законопроект, але для консолідації роботи подальшої готові проголосувати в першому читанні за альтернативний.
ParlaMint-UA_2020-09-16-m0.u103.p3.sent1	Боротьба з корупцією має бути ефективною.
ParlaMint-UA_2020-09-16-m0.u103.p3.sent2	Дякую.
ParlaMint-UA_2020-09-16-m0.u104.p1.sent1	Дякую.
ParlaMint-UA_2020-09-16-m0.u104.p2.sent1	Переходимо до голосування.
ParlaMint-UA_2020-09-16-m0.u104.p2.sent2	Займіть свої місця, будь ласка.
ParlaMint-UA_2020-09-16-m0.u104.p3.sent1	Ставлю на голосування пропозицію про прийняття за основу проекту Закону про внесення змін до деяких законодавчих актів України щодо підвищення ефективності діяльності Національного агентства України з питань виявлення, розшуку та управління активами, одержаними від корупційних та інших злочинів (реєстраційний номер 3335-1).
ParlaMint-UA_2020-09-16-m0.u104.p3.sent2	Готові голосувати?
ParlaMint-UA_2020-09-16-m0.u104.p3.sent3	Да, за рішення, да.
ParlaMint-UA_2020-09-16-m0.u104.p4.sent1	Шановні колеги, дійсно, представник комітету, виступаючи, зазначала, тому переформулюю зараз.
ParlaMint-UA_2020-09-16-m0.u104.p4.sent2	Ставлю на голосування пропозицію про прийняття за основу з урахуванням пропозицій комітету до підготовки до другого читання згідно 116 статті Регламенту Верховної Ради України проект Закону про внесення змін до деяких законодавчих актів України щодо підвищення ефективності діяльності Національного агентства України з питань виявлення, розшуку та управління активами, одержаними від корупційних та інших злочинів (реєстраційний номер 3335-1).
ParlaMint-UA_2020-09-16-m0.u104.p5.sent1	Готові голосувати?
ParlaMint-UA_2020-09-16-m0.u104.p5.sent2	Прошу підтримати та проголосувати.
ParlaMint-UA_2020-09-16-m0.u104.p6.sent1	За-215
ParlaMint-UA_2020-09-16-m0.u104.p7.sent1	Рішення не прийнято.
ParlaMint-UA_2020-09-16-m0.u104.p8.sent1	Покажіть по фракціях, будь ласка.
ParlaMint-UA_2020-09-16-m0.u104.p9.sent1	"Слуга народу" – 176, "Опозиційна платформа - За життя" – 0, "Європейська солідарність" – 0, "Батьківщина" – 16, "Партія "За майбутнє" – 0, "Голос" – 16, "Довіра" – 3, позафракційні – 4.
ParlaMint-UA_2020-09-16-m0.u104.p10.sent1	Ставлю на голосування.
ParlaMint-UA_2020-09-16-m0.u104.p10.sent2	Будь ласка, підготуйтесь.
ParlaMint-UA_2020-09-16-m0.u104.p10.sent3	Ставлю на голосування пропозицію про направлення до комітету для підготовки на повторне перше читання проект.
ParlaMint-UA_2020-09-16-m0.u104.p10.sent4	Ні, спочатку давайте.
ParlaMint-UA_2020-09-16-m0.u104.p10.sent5	Я як головуючий ставлю в тому порядку, в якому завжди ставив.
ParlaMint-UA_2020-09-16-m0.u104.p10.sent6	Добре?
ParlaMint-UA_2020-09-16-m0.u104.p10.sent7	Дякую.
ParlaMint-UA_2020-09-16-m0.u104.p11.sent1	Пропозицію про направлення до комітету для підготовки на повторне перше читання проект Закону реєстраційний номер 3335-1.
ParlaMint-UA_2020-09-16-m0.u104.p11.sent2	Готові голосувати?
ParlaMint-UA_2020-09-16-m0.u104.p11.sent3	Прошу підтримати та проголосувати.
ParlaMint-UA_2020-09-16-m0.u104.p12.sent1	За-235
ParlaMint-UA_2020-09-16-m0.u104.p13.sent1	Рішення прийнято.
ParlaMint-UA_2020-09-16-m0.u104.p13.sent2	Дякую.
ParlaMint-UA_2020-09-16-m0.u104.p14.sent1	По фракціях покажіть.
ParlaMint-UA_2020-09-16-m0.u104.p15.sent1	Шановні колеги, надійшла заява про перерву з заміною.
ParlaMint-UA_2020-09-16-m0.u104.p15.sent2	Добре.
ParlaMint-UA_2020-09-16-m0.u104.p16.sent1	Оголошується перерва до 12:30.
ParlaMint-UA_2020-09-16-m0.u105.p1.sent1	Запросіть, будь ласка, народних депутатів до зали.
ParlaMint-UA_2020-09-16-m0.u105.p2.sent1	Шановні колеги, будь ласка, запросіть народних депутатів до зали.
ParlaMint-UA_2020-09-16-m0.u105.p3.sent1	Надійшла заява про перерву із заміною на виступ від двох депутатських фракцій та груп.
ParlaMint-UA_2020-09-16-m0.u105.p3.sent2	Хто?
ParlaMint-UA_2020-09-16-m0.u105.p3.sent3	Устінова?
ParlaMint-UA_2020-09-16-m0.u105.p4.sent1	Устінова Олександра Юріївна.
ParlaMint-UA_2020-09-16-m0.u106.p1.sent1	Шановні колеги, це скликання парламенту прийшло сюди на гаслах боротьби з корупцією.
ParlaMint-UA_2020-09-16-m0.u106.p1.sent2	За вас, за нас голосували, щоб не дати далі красти в цій країні.
ParlaMint-UA_2020-09-16-m0.u106.p1.sent3	Ми всі говорили, обіцяли своїм виборцям про нульову толерантність до корупції.
ParlaMint-UA_2020-09-16-m0.u106.p1.sent4	Але таке враження, що дуже багато людей в цій залі про це забули.
ParlaMint-UA_2020-09-16-m0.u106.p1.sent5	Всі вчора бачили те відео, яке опублікувало Національне антикорупційне бюро про колегу, пана народного депутата Юрченка.
ParlaMint-UA_2020-09-16-m0.u106.p1.sent6	Давайте говорити відверто, Юрченко зараз – це паршива вівця в цьому парламенті.
ParlaMint-UA_2020-09-16-m0.u106.p1.sent7	Це людина, яка зараз зганьбила це скликання цього парламенту своїми діями.
ParlaMint-UA_2020-09-16-m0.u106.p1.sent8	Якщо ми зараз всі на гальмах спустимо те, що відбувається, і будемо закривати очі на те, що там немає складу злочину, немає доказів.
ParlaMint-UA_2020-09-16-m0.u106.p1.sent9	Ми всі вчора бачили відео.
ParlaMint-UA_2020-09-16-m0.u106.p1.sent10	І не лише ми, вся Україна бачила і всі ваші виборці.
ParlaMint-UA_2020-09-16-m0.u106.p1.sent11	Якщо зараз це спустити на гальмах і сказати, що, так, Генеральний прокурор була права і там нічого немає, - це підтримати корупціонерів, це підтримати помічника Юрченка, якому вчора обрали запобіжний захід тримання під вартою, і він зараз сидить в СІЗО.
ParlaMint-UA_2020-09-16-m0.u106.p2.sent1	Ви знаєте, що в суді, в антикорупційному суді, суддя визнав достатніми докази і обґрунтованою підозрою.
ParlaMint-UA_2020-09-16-m0.u106.p2.sent2	І в цій же підозрі йдеться про вашого колегу народного депутата Юрченка.
ParlaMint-UA_2020-09-16-m0.u106.p2.sent3	Суд визнав достатніми ці докази, і зараз його помічник сидить в СІЗО. А Юрченко не сидить, тому що в нього немає підозри, тому що Генеральний прокурор нам всім брехала в обличчя, що недостатньо доказів.
ParlaMint-UA_2020-09-16-m0.u106.p2.sent4	Тому ми зараз вимагаємо після всього побаченого, щоб Генеральний прокурор ще раз прийшла в цю залу і щоб все ж таки підписала підозру народному депутату Юрченку.
ParlaMint-UA_2020-09-16-m0.u106.p3.sent1	Ми закликаємо зараз кожного, хто в цій залі, хто хоче показати свою єдність в боротьбі проти корупції, підходьте сюди і ставайте.
ParlaMint-UA_2020-09-16-m0.u106.p3.sent2	Ми маємо показати, що ми не меншість, яка мовчить, а більшість, яка вимагає правди, яка вимагає, щоб Генеральний прокурор прийшла і сказала, чому того відео, яке бачили всі українці, недостатньо.
ParlaMint-UA_2020-09-16-m0.u106.p4.sent1	Будь ласка, колеги, хто проти корупції, підходьте і ставайте, хто вважає, що Юрченко має понести відповідальність.
ParlaMint-UA_2020-09-16-m0.u106.p4.sent2	Ми бачимо, хто зараз стоїть тут.
ParlaMint-UA_2020-09-16-m0.u106.p4.sent3	Я дякую колегам з інших фракцій, які підтримують і підходять.
ParlaMint-UA_2020-09-16-m0.u106.p4.sent4	Щиро дякую.
ParlaMint-UA_2020-09-16-m0.u106.p4.sent5	Тому що цим ви показуєте, що ви проти корупції, що ви не будете мовчати.
ParlaMint-UA_2020-09-16-m0.u106.p4.sent6	Що це не одна фракція "Голос", яка вимагає, а парламент України, який вимагає прийти сюди Генеральному прокурору і парламент України, який вимагає підписання підозри після того, що ми всі бачили по телебаченню.
ParlaMint-UA_2020-09-16-m0.u106.p5.sent1	І пане Юрченко, я знаю, що ви це будете дивитися, я вас зараз не бачу, десь ховаєтеся, мабуть, не ходите на роботу.
ParlaMint-UA_2020-09-16-m0.u106.p5.sent2	Складіть мандат!
ParlaMint-UA_2020-09-16-m0.u106.p5.sent3	Тому що зараз ви ганьбите всіх нас, хто сьогодні прийшов до влади, прийшов сюди в парламент для того, щоб змінювати країну і боротися з корупцією.
ParlaMint-UA_2020-09-16-m0.u106.p5.sent4	Будь ласка, складіть мандат.
ParlaMint-UA_2020-09-16-m0.u107.p1.sent1	Репліка від Давида Арахамії, будь ласка.
ParlaMint-UA_2020-09-16-m0.u107.p1.sent2	Тому що була згадана фракція.
ParlaMint-UA_2020-09-16-m0.u108.p1.sent1	Доброго дня, колеги!
ParlaMint-UA_2020-09-16-m0.u108.p1.sent2	Я дякую фракції "Голос".
ParlaMint-UA_2020-09-16-m0.u108.p1.sent3	Але я хочу закликати всіх, зараз дійсно чутливе питання.
ParlaMint-UA_2020-09-16-m0.u108.p1.sent4	Ми точно не будемо нікого покривати і вважаємо, що, якщо є винним народний депутат, незалежно від того, яку він партію представляє чи яку фракцію представляє, треба розслідувати це питання.
ParlaMint-UA_2020-09-16-m0.u108.p2.sent1	Треба підписувати?
ParlaMint-UA_2020-09-16-m0.u108.p2.sent2	Ми можемо підписати разом з вами заклик до Генерального прокурора, що ми нікого ніколи не будемо покривати.
ParlaMint-UA_2020-09-16-m0.u108.p2.sent3	Але не треба зараз робити на цьому політичну ситуацію, це суто кримінальна ситуація, яку потрібно незалежно розслідувати.
ParlaMint-UA_2020-09-16-m0.u108.p3.sent1	Дякую.
ParlaMint-UA_2020-09-16-m0.u108.p3.sent2	Це органи правосуддя повинні працювати.
ParlaMint-UA_2020-09-16-m0.u109.p1.sent1	Шановні колеги, вам запропонований до розгляду проект Закону про внесення змін до Закону України "Про публічні закупівлі" щодо закупівлі природного газу (реєстраційний номер 3176).
ParlaMint-UA_2020-09-16-m0.u109.p1.sent2	До слова запрошується народний депутат України Жупанин Андрій Вікторович.
ParlaMint-UA_2020-09-16-m0.u110.p1.sent1	Шановні колеги, доброго дня!
ParlaMint-UA_2020-09-16-m0.u110.p1.sent2	Вашій увазі пропонується проект Закону про внесення змін до Закону України "Про публічні закупівлі" щодо закупівлі природного газу (№3176), який, до слова кажучи, об’єднав майже всі фракції в цьому залі ще на стадії реєстрації, а далі в Комітеті з питань економічного розвитку отримав підтримку і очікує на фінальне рішення тут в залі.
ParlaMint-UA_2020-09-16-m0.u110.p2.sent1	Україні потрібен дієвий прозорий та ефективний ринок газу.
ParlaMint-UA_2020-09-16-m0.u110.p2.sent2	Для цього потрібно, щоб споживач та всі учасники мали можливість купувати газ на біржах, як це працює в усьому світі.
ParlaMint-UA_2020-09-16-m0.u110.p2.sent3	Лише біржова торгівля на сьогодні може гарантувати вигоди динамічної торгівлі цим природним ресурсом.
ParlaMint-UA_2020-09-16-m0.u110.p3.sent1	Але ми змушені констатувати, що нині оператори ринку, а саме газотранспортна система газосховищ та газорозподільчих мереж обмежені у своїй діяльності деякими нормами Закону України про державні закупівлі і не мають можливості купувати природний газ для балансування та виробничо-технічних втрат поза межами системи ProZorro.
ParlaMint-UA_2020-09-16-m0.u110.p3.sent2	Ця платформа, безумовно, є дуже позитивною реформою в Україні.
ParlaMint-UA_2020-09-16-m0.u110.p3.sent3	Але на ринку газу не може надати можливостей щоденного оновлення ціни, бо тендери на ProZorro йдуть більше по часу ніж один день.
ParlaMint-UA_2020-09-16-m0.u110.p4.sent1	Ми як автори законопроекту пропонуємо дозволити суб’єктам, що визначені Законом України "Про ринок природного газу", закупляти природний газ на товарній біржі для можливості здійснення цими суб’єктами своїх функцій на ринку на короткострокову перспективу.
ParlaMint-UA_2020-09-16-m0.u110.p4.sent2	А саме: перше – для балансування ринку; друге – для врегулювання негативного добового небалансу та третє – для власних виробничо-технічних потреб.
ParlaMint-UA_2020-09-16-m0.u110.p4.sent3	Саме такий підхід і закладений в Третьому енергетичному пакеті.
ParlaMint-UA_2020-09-16-m0.u110.p5.sent1	Мережевий кодекс балансування Європейського Союзу передбачає, що короткострокові стандартизовані продукти торгуються з поставкою по принципу: протягом доби або на наступну добу 7 днів на тиждень.
ParlaMint-UA_2020-09-16-m0.u110.p5.sent2	Варто зазначити, що аналогічний механізм вже передбачений для суб’єктів ринку електроенергії.
ParlaMint-UA_2020-09-16-m0.u110.p5.sent3	Тому нам з вами залишилося уніфікувати законодавство про закупівлі та про ринок природного газу.
ParlaMint-UA_2020-09-16-m0.u110.p6.sent1	До слова кажучи, вчора на Голову Верховної Ради було направлено листа підтримки цього законопроекту від Секретаріату Енергетичного Співтовариства.
ParlaMint-UA_2020-09-16-m0.u110.p7.sent1	Тому, колеги, закликаю всіх народних депутатів підтримати законопроект 3176, своїм голосом в черговий раз підтримати нашу країну до шляху до інтеграції з європейським ринком природного газу.
ParlaMint-UA_2020-09-16-m0.u110.p8.sent1	Дякую за увагу.
ParlaMint-UA_2020-09-16-m0.u111.p1.sent1	Слово надається голові підкомітету Комітет з питань економічного розвитку Мовчану Олексію Васильовичу.
ParlaMint-UA_2020-09-16-m0.u111.p2.sent1	Будь ласка, Олексій Васильович.
ParlaMint-UA_2020-09-16-m0.u112.p1.sent1	Шановний пане Голово, шановні народні депутати!
ParlaMint-UA_2020-09-16-m0.u112.p1.sent2	Комітет з питань економічного розвитку на засіданні 26 червня 2020 року в режимі відеоконференції розглянув проект Закону України про внесення змін до Закону України "Про публічні закупівлі" щодо закупівлі природного газу (реєстраційний номер 3176), доопрацьований, поданий народними депутатами України Железняком, Жупаниним та іншими.
ParlaMint-UA_2020-09-16-m0.u112.p2.sent1	Головне науково-експертне управління Апарату Верховної Ради України у висновку від 23 червня 2020 року висловлює зауваження до поданого законопроекту.
ParlaMint-UA_2020-09-16-m0.u112.p2.sent2	За результатами обговорення народні депутати України, члени комітету, прийняли рішення: внести проект Закону про внесення змін до Закону України "Про публічні закупівлі" щодо закупівлі природного газу (реєстраційний номер 3176), доопрацьований, на розгляд Верховної Ради України та рекомендувати за результатами розгляду в першому читанні прийняти за основу та в цілому як закон з техніко-юридичним опрацюванням.
ParlaMint-UA_2020-09-16-m0.u112.p3.sent1	Дякую і прошу підтримати.
ParlaMint-UA_2020-09-16-m0.u113.p1.sent1	Дякую.
ParlaMint-UA_2020-09-16-m0.u113.p2.sent1	Шановні колеги, є необхідність обговорювати цей законопроект?
ParlaMint-UA_2020-09-16-m0.u113.p2.sent2	Прошу записатися: два – за, два – проти.
ParlaMint-UA_2020-09-16-m0.u113.p3.sent1	Будь ласка, народна депутата Устінова Олександра Юріївна, фракція політичної партії "Голос".
ParlaMint-UA_2020-09-16-m0.u114.p1.sent1	Железняку передайте, будь ласка, слово.
ParlaMint-UA_2020-09-16-m0.u115.p1.sent1	Железняк Ярослав Іванович, будь ласка.
ParlaMint-UA_2020-09-16-m0.u116.p1.sent1	Шановні колеги, я дуже коротко.
ParlaMint-UA_2020-09-16-m0.u116.p1.sent2	Це маленький технічний законопроект, ми його, звичайно, підтримаємо.
ParlaMint-UA_2020-09-16-m0.u116.p1.sent3	Це те, що вимагає в тому числі Угода з Європейським Союзом, це є правильне виключення і це, там, поєднання двох реформ – і ProZorro, і ринку газу.
ParlaMint-UA_2020-09-16-m0.u116.p1.sent4	Тому я вважаю, що цей законопроект можна приймати, якщо в цілому, наша фракція це підтримує.
ParlaMint-UA_2020-09-16-m0.u116.p2.sent1	Дякую.
ParlaMint-UA_2020-09-16-m0.u117.p1.sent1	Слово надається народному депутату Євтушку Сергію Миколайовичу, фракція Політичної партії Всеукраїнське об’єднання "Батьківщина".
ParlaMint-UA_2020-09-16-m0.u117.p2.sent1	Кучеренко Олексій Юрійович, будь ласка.
ParlaMint-UA_2020-09-16-m0.u118.p1.sent1	Дякую.
ParlaMint-UA_2020-09-16-m0.u118.p2.sent1	Олексій Кучеренко, "Батьківщина".
ParlaMint-UA_2020-09-16-m0.u118.p2.sent2	Як ви знаєте, фракція "Батьківщина", наша лідер Тимошенко, всі ми останній час робимо все для того, щоб зробити діяльність газової сфери прозорою, в першу чергу НАК "Нафтогазу".
ParlaMint-UA_2020-09-16-m0.u118.p2.sent3	Зверніть увагу на шалені цифри.
ParlaMint-UA_2020-09-16-m0.u118.p2.sent4	За останні 6 років НАК "Нафтогаз" отримав за транзит газу 13,5 мільярда доларів з ПАО "Газпром", ще 4 мільярди заплатили ми з вами – споживачі, 17,5 мільярда доларів отримав НАК "Нафтогаз", а на модернізацію ГТС за цей час пішло один відсоток, один, я не помиляюсь.
ParlaMint-UA_2020-09-16-m0.u118.p2.sent5	Позавчора відбувся вибух в Чабанах, це саме причиною цього стало те, що недовкладення грошей в модернізацію, в реконструкцію ГТС.
ParlaMint-UA_2020-09-16-m0.u118.p3.sent1	Тому фракція "Батьківщина" буде робити все.
ParlaMint-UA_2020-09-16-m0.u118.p3.sent2	Перше.
ParlaMint-UA_2020-09-16-m0.u118.p3.sent3	Ми підтримуємо цей законопроект, оскільки він дійсно врегульовує процедуру закупівлі газу для технологічних потреб оператора ГТС.
ParlaMint-UA_2020-09-16-m0.u118.p3.sent4	Ми не дамо спекулювати цим газом.
ParlaMint-UA_2020-09-16-m0.u118.p3.sent5	Ми розуміємо, що останнім часом на ринку газу ціна на біржі нижче, ніж та ціна, за яку НАК "Нафтогаз" продавав своїй дочці, дочірній структурі, газ, заганяючи його в борги.
ParlaMint-UA_2020-09-16-m0.u118.p4.sent1	І останнє.
ParlaMint-UA_2020-09-16-m0.u118.p4.sent2	Оператор ГТС управляє нашою з вами газотранспортною системою, це анаш з вами власність, власність українського народу.
ParlaMint-UA_2020-09-16-m0.u118.p4.sent3	Фракція "Батьківщина" точно не допустить, щоб хтось вкрав цю ГТС, фракція "Батьківщина" точно разом з вами, колеги, зробимо все, щоб не допустити непрозоре використання тарифних грошей.
ParlaMint-UA_2020-09-16-m0.u118.p4.sent4	Декілька разів намагалася проконтролювати гроші тарифу і оператор "Укртрансгаз" не впускав навіть контролюючі органи.
ParlaMint-UA_2020-09-16-m0.u118.p4.sent5	Це неприпустимо.
ParlaMint-UA_2020-09-16-m0.u118.p4.sent6	На перше читання ми підтримаємо, але на друге читання буде дуже жорстка, принципова позиція.
ParlaMint-UA_2020-09-16-m0.u118.p5.sent1	Дякую.
ParlaMint-UA_2020-09-16-m0.u119.p1.sent1	Будь ласка, Кубів Степан Іванович, фракція "Європейська солідарність".
ParlaMint-UA_2020-09-16-m0.u120.p1.sent1	Шановна президія, шановні колеги, ви знаєте, я на засіданні комітету і вся фракція політичної партії "Європейська солідарність" підтримує ідею і сам законопроект, і буде голосувати "за".
ParlaMint-UA_2020-09-16-m0.u120.p1.sent2	Більше того, навіть ГНЕУ не мало суттєвих зауважень.
ParlaMint-UA_2020-09-16-m0.u120.p1.sent3	Але це зауваження ГНЕУ, яке висвітлило, я вважаю за доцільне озвучити, що потрібно надати інформацію про стан функціонування торгових платформ в Україні, рівень конкуренції на газовому ринку.
ParlaMint-UA_2020-09-16-m0.u120.p1.sent4	Перш за все він би забезпечував прозоре функціонування і ціни, формування принципів ціни і реальна ціна, яка сьогодні є.
ParlaMint-UA_2020-09-16-m0.u120.p2.sent1	Водночас хочу звернути увагу, що позиція Комітету з євроінтеграції про те, що нам потрібно послідовно дотримуватись тих вимог, які ми підписали і про які ми постійно проводимо і звіряємо годинники між нами і Євросоюзом.
ParlaMint-UA_2020-09-16-m0.u120.p3.sent1	Єврокомісія по даному законопроекту дала на сьогодні перш за все приватне погодження голові комітету.
ParlaMint-UA_2020-09-16-m0.u120.p3.sent2	І я вважаю, що це той момент, який ми повинні врахувати на майбутнє, коли ми затверджуємо закон.
ParlaMint-UA_2020-09-16-m0.u120.p3.sent3	Якщо є підтримка Єврокомісії, то ми на сьогодні не бачимо підтримки уряду, і уряд впевнено повинен рекомендувати і схвалити даний законопроект, тому що він важливий для підготовки в цілому і для голосування.
ParlaMint-UA_2020-09-16-m0.u120.p4.sent1	Хочу сказати, що на сьогоднішній день висновок, який ми отримали від наших партнерів і від Комітету з питань євроінтеграції, говорить про те, що ми будемо підтримувати законопроект і будемо голосувати "за".
ParlaMint-UA_2020-09-16-m0.u120.p5.sent1	Дякую.
ParlaMint-UA_2020-09-16-m0.u121.p1.sent1	Слово надається народному депутату Полякову Антону Едуардовичу, депутатська група партія "За майбутнє".
ParlaMint-UA_2020-09-16-m0.u122.p1.sent1	Антон Поляков, Чернігівщина, депутатська група політична партія "За майбутнє".
ParlaMint-UA_2020-09-16-m0.u122.p2.sent1	Стосовно цього законопроекту політична партія і депутатська група "За майбутнє" буде утримуватися щодо голосування за нього, по крайней мере в першому читанні.
ParlaMint-UA_2020-09-16-m0.u122.p2.sent2	Адже ми хочемо зауважити, що в ньому присутні значні корупціогенні ризики, які містяться в частині звільнення від дії Закону "Про публічні закупівлі" всіх суб’єктів ринку природного газу.
ParlaMint-UA_2020-09-16-m0.u122.p3.sent1	Тобто не лише оператор газотранспортної системи, оператор газорозподільної системи, оператор газосховища, але й оператор установки LNG, замовники, оптові продавці, оптові покупці, постачальники, споживачі.
ParlaMint-UA_2020-09-16-m0.u122.p3.sent2	Це призведе до значних зловживань.
ParlaMint-UA_2020-09-16-m0.u122.p4.sent1	Стосовно інших всіх моментів, хочеться зауважити, що хтось півтора року потому пропонував флешмоб "перерахуй" і закликав Кабмін перерахувати тарифи на комунальні послуги для населення.
ParlaMint-UA_2020-09-16-m0.u122.p4.sent2	І парламент має подумати і про населення, а не тільки про операторів газотранспортної системи.
ParlaMint-UA_2020-09-16-m0.u122.p5.sent1	І ще хочеться зауважити щодо фракції "Голос" і їх значних закликів проти корупції.
ParlaMint-UA_2020-09-16-m0.u122.p5.sent2	Я не хочу стояти поряд з вами на цій трибуні, тому що Вакарчук так само, як і Юрченко теж має відповідати перед законом і скласти свій мандат.
ParlaMint-UA_2020-09-16-m0.u122.p6.sent1	Дякую за увагу.
ParlaMint-UA_2020-09-16-m0.u123.p1.sent1	Шановні колеги, зараз ще від групи "Довіра" Вельможний.
ParlaMint-UA_2020-09-16-m0.u123.p1.sent2	А я попрошу запросити депутатів до стін парламенту – залу, і будемо голосувати.
ParlaMint-UA_2020-09-16-m0.u124.p1.sent1	Сергій Вельможний, політична сила "Наш край", депутатська група "Довіра", Луганщина.
ParlaMint-UA_2020-09-16-m0.u124.p1.sent2	Ми неодноразово закликали і цей уряд, і всі попередні уряди негайно припинити цей газовий безлад та не піддаватися на тиск МВФ, провести загальний аудит газового ринку, не дозволити перекладати мільярдні борги олігархів на громадян, попередити штучне подорожчання комунальних послуг, знизити ціну на газ, спрямувавши на потреби людей та ТКЕ палива українського видобутку.
ParlaMint-UA_2020-09-16-m0.u124.p2.sent1	Ціну на газ для людей можна не просто утримати, а навіть зменшити.
ParlaMint-UA_2020-09-16-m0.u124.p2.sent2	Для цього потрібно збільшити видобуток українського газу та спрямувати його на потреби людей та ЖКГ, а не олігархів.
ParlaMint-UA_2020-09-16-m0.u124.p3.sent1	Депутатська група "Довіра" буде підтримувати цей законопроект.
ParlaMint-UA_2020-09-16-m0.u124.p3.sent2	Дякую за увагу.
ParlaMint-UA_2020-09-16-m0.u125.p1.sent1	Нестор Іванович Шуфрич.
ParlaMint-UA_2020-09-16-m0.u126.p1.sent1	Дякую, шановний головуючий.
ParlaMint-UA_2020-09-16-m0.u126.p1.sent2	На жаль, після прийняття цього закону, якщо він буде прийнятий, ціна на газ підніметься, і вона знову буде в два рази більша, ніж сьогодні ціна на споті.
ParlaMint-UA_2020-09-16-m0.u126.p1.sent3	Як таке можливо?
ParlaMint-UA_2020-09-16-m0.u126.p1.sent4	Ми не раз закликали: газ не пахнет, він має бути якомога дешевшим, а тоді мають працювати прямі договори.
ParlaMint-UA_2020-09-16-m0.u126.p1.sent5	А те, що сьогодні ми маємо прокладки і накладки, а про газ я точно знаю, повірте мені, то сьогодні за все це будуть платити українці.
ParlaMint-UA_2020-09-16-m0.u126.p1.sent6	І це ганебно, і неприпустимо.
ParlaMint-UA_2020-09-16-m0.u126.p2.sent1	Я задаю риторичне і класичне питання, суто українське: а що з українським газом, який не є дорожчий, ніж 80 доларів.
ParlaMint-UA_2020-09-16-m0.u126.p2.sent2	Чому ми не поставляємо людям газ, який нібито їм належить?
ParlaMint-UA_2020-09-16-m0.u126.p2.sent3	Ведь надра принадлежат народу України, а газ – це що, не надра?
ParlaMint-UA_2020-09-16-m0.u126.p2.sent4	Це не повітря, повірте мені.
ParlaMint-UA_2020-09-16-m0.u126.p2.sent5	І люди мають право його отримати, реальний і український газ.
ParlaMint-UA_2020-09-16-m0.u126.p3.sent1	Дякую за увагу.
ParlaMint-UA_2020-09-16-m0.u127.p1.sent1	Дякую.
ParlaMint-UA_2020-09-16-m0.u127.p2.sent1	Шановні колеги, підготуйсь до голосування, будь ласка.
ParlaMint-UA_2020-09-16-m0.u127.p2.sent2	Ще питання.
ParlaMint-UA_2020-09-16-m0.u127.p2.sent3	Комітет надав пропозицію голосувати за основу і в цілому.
ParlaMint-UA_2020-09-16-m0.u127.p2.sent4	В цілому готові голосувати?
ParlaMint-UA_2020-09-16-m0.u127.p2.sent5	Хто – ні?
ParlaMint-UA_2020-09-16-m0.u127.p2.sent6	"За майбутнє", "Батьківщина".
ParlaMint-UA_2020-09-16-m0.u127.p2.sent7	Я знаю.
ParlaMint-UA_2020-09-16-m0.u127.p2.sent8	ОПЗЖ.
ParlaMint-UA_2020-09-16-m0.u127.p2.sent9	Комітет вважає пропозицію за основу достатньою.
ParlaMint-UA_2020-09-16-m0.u127.p3.sent1	Ставлю на голосування пропозицію про прийняття за основу проект Закону про внесення змін до Закону України "Про публічні закупівлі" щодо закупівлі природного газу (реєстраційний номер 3176).
ParlaMint-UA_2020-09-16-m0.u127.p3.sent2	Готові голосувати?
ParlaMint-UA_2020-09-16-m0.u127.p3.sent3	Прошу підтримати та проголосувати.
ParlaMint-UA_2020-09-16-m0.u127.p4.sent1	За-251
ParlaMint-UA_2020-09-16-m0.u127.p5.sent1	Рішення прийнято.
ParlaMint-UA_2020-09-16-m0.u127.p6.sent1	Шановні колеги, ставлю на голосування пропозицію про скорочення наполовину строків підготовки до другого читання та надання правок та пропозицій до другого читання згідно частини другої статті 116.
ParlaMint-UA_2020-09-16-m0.u127.p6.sent2	Прошу підтримати та проголосувати.
ParlaMint-UA_2020-09-16-m0.u127.p7.sent1	За-234
ParlaMint-UA_2020-09-16-m0.u127.p8.sent1	Рішення прийнято.
ParlaMint-UA_2020-09-16-m0.u127.p9.sent1	Шановні колеги, у мене була коротка зустріч під час перерви з представниками "Save ФОП".
ParlaMint-UA_2020-09-16-m0.u127.p9.sent2	Вони зверталися і до мене, і до Верховної Ради України з проханням звернутися до комітету та дати доручення провести найближчим часом засідання і розглянути ряд питань, пов’язаних з врегулюванням тієї ситуації, яка сьогодні склалась.
ParlaMint-UA_2020-09-16-m0.u127.p10.sent1	Сьогодні вийде офіційне доручення Голови Верховної Ради до Комітету з питань податкової, митної та фінансової політики найближчим часом розглянути, за можливості розглянути ці питання.
ParlaMint-UA_2020-09-16-m0.u127.p10.sent2	Я сподіваюсь, що всі зможуть знайти відповідний конструктив для того, щоб вийти з непростої ситуації, яка сьогодні є.
ParlaMint-UA_2020-09-16-m0.u127.p11.sent1	Надійшла заява від двох фракцій про перерву з заміною на виступ.
ParlaMint-UA_2020-09-16-m0.u127.p12.sent1	Виступає Ніна Петрівна Южаніна.
ParlaMint-UA_2020-09-16-m0.u128.p1.sent1	Шановні українці, шановні підприємці, ви подивіться, скільки нас, депутатів Верховної Ради, які об’єдналися, щоб донести до деяких "народних слуг", що нам конче необхідно, терміново саме на цьому тижні, можливо, було б і треба вже було розглянути ті законопроекти, які дадуть відповіді на їх питання.
ParlaMint-UA_2020-09-16-m0.u128.p1.sent2	Це не політична акція.
ParlaMint-UA_2020-09-16-m0.u128.p1.sent3	Це підтримка людей, які дбають про свої родини, які можуть заробляти гроші для себе, для своєї сім’ї, які утримують місцеві бюджети.
ParlaMint-UA_2020-09-16-m0.u128.p1.sent4	Ви знаєте, що 50 відсотків надходжень у місцеві бюджети – це надходження, які сплачують фізичні особи – підприємці на спрощеній системі оподаткування.
ParlaMint-UA_2020-09-16-m0.u128.p1.sent5	Ви вбиваєте їх діяльність.
ParlaMint-UA_2020-09-16-m0.u128.p1.sent6	Ви її вбили і з 1 січня 21-го року ці люди не зможуть працювати на свої родини.
ParlaMint-UA_2020-09-16-m0.u128.p1.sent7	Ви не можете так поступати відносно них, особливо в той час, коли складність з доходами є у всіх.
ParlaMint-UA_2020-09-16-m0.u128.p1.sent8	Ви забираєте цю можливість у людей.
ParlaMint-UA_2020-09-16-m0.u128.p1.sent9	Стидно, що за цілий рік роботи Комітет з питань фінансів, податкової та митної політики вперше не проводить засідання комітету на цьому тижні, бо немає питань для розгляду.
ParlaMint-UA_2020-09-16-m0.u128.p1.sent10	Величезна кількість законопроектів, які запропонували різні народні депутати з різних фракцій, які знімають проблеми для ФОПів, не розглянуті в комітеті.
ParlaMint-UA_2020-09-16-m0.u128.p1.sent11	І на це відповіді немає.
ParlaMint-UA_2020-09-16-m0.u128.p1.sent12	Сховали голову в пісок.
ParlaMint-UA_2020-09-16-m0.u128.p1.sent13	Навіщо ви це робите?
ParlaMint-UA_2020-09-16-m0.u128.p2.sent1	Останній законопроект, який був прийнятий, 2524 і підроблений текст до підписання, відносно цього подані заяви, три заяви.
ParlaMint-UA_2020-09-16-m0.u128.p2.sent2	Я сподіваюсь, що Генеральний прокурор порушить кримінальне провадження щодо тих осіб, які забрали останню надію у підприємців і ще в один спосіб підвели їх до обов’язкового застосування касових апаратів.
ParlaMint-UA_2020-09-16-m0.u128.p2.sent3	Це якраз стосується книги обліку доходів.
ParlaMint-UA_2020-09-16-m0.u128.p2.sent4	Тому я пропоную, щоб ви всі звернули на ту велику кількість ваших колег і врахували нашу думку також, не дивлячись ні на що.
ParlaMint-UA_2020-09-16-m0.u128.p2.sent5	Ми зараз для того, щоб дати можливість людям добровільно застосовувати касові апарати, програмні касові апарати з тим, щоб вони вирішували, а не ви вирішували їх долю.
ParlaMint-UA_2020-09-16-m0.u129.p1.sent1	Стоять тут депутати всіх фракцій, я дякую депутатам монобільшості.
ParlaMint-UA_2020-09-16-m0.u129.p1.sent2	Колеги, депутати мають служити громадянам України.
ParlaMint-UA_2020-09-16-m0.u129.p1.sent3	Якщо вони не служать громадянам України, навіщо тоді такі депутати?
ParlaMint-UA_2020-09-16-m0.u129.p1.sent4	Давайте зробимо все для них!
ParlaMint-UA_2020-09-16-m0.u129.p1.sent5	Вони благають нас на вулиці.
ParlaMint-UA_2020-09-16-m0.u129.p1.sent6	Ми сьогодні стоїмо і захищаємо їх інтереси.
ParlaMint-UA_2020-09-16-m0.u129.p2.sent1	Дякую.
ParlaMint-UA_2020-09-16-m0.u130.p1.sent1	Дякую.
ParlaMint-UA_2020-09-16-m0.u131.p1.sent1	Шановні колеги, переходимо до розгляду питань далі.
ParlaMint-UA_2020-09-16-m0.u131.p2.sent1	Наступний законопроект 3717, проект Закону про внесення змін до Закону України "Про вищу освіту" щодо врегулювання освітньої діяльності у сфері вищої освіти для іноземних громадян та осіб без громадянства.
ParlaMint-UA_2020-09-16-m0.u131.p3.sent1	Шановні колеги, я попрошу спочатку підтримати скорочену процедуру розгляду цього питання.
ParlaMint-UA_2020-09-16-m0.u131.p3.sent2	Давайте ви займете свої місця, і проголосуємо за скорочену процедуру.
ParlaMint-UA_2020-09-16-m0.u131.p4.sent1	Шановні колеги, готові підтримати скорочену процедуру?
ParlaMint-UA_2020-09-16-m0.u131.p4.sent2	Шановні колеги, прошу підтримати та голосувати.
ParlaMint-UA_2020-09-16-m0.u131.p5.sent1	За-200
ParlaMint-UA_2020-09-16-m0.u131.p6.sent1	Рішення прийнято.
ParlaMint-UA_2020-09-16-m0.u131.p7.sent1	Я запрошую до слова автора законопроекту народну депутатку України Мезенцеву Марію Сергіївну.
ParlaMint-UA_2020-09-16-m0.u131.p7.sent2	Будь ласка.
ParlaMint-UA_2020-09-16-m0.u132.p1.sent1	Доброго дня, шановні колеги!
ParlaMint-UA_2020-09-16-m0.u132.p1.sent2	Прошу вашої уваги.
ParlaMint-UA_2020-09-16-m0.u132.p1.sent3	Ми, звісно, підтримуємо діяльність ФОПів, але наразі ми розглядаємо не менш важливий законопроект для національної безпеки, для міжнародного іміджу України і для інвестицій в нашу державу.
ParlaMint-UA_2020-09-16-m0.u132.p1.sent4	Ми говоримо про статтю 48 Закону України "Про вищу освіту", який, якщо ми з вами сьогодні це підтримаємо, дозволить іноземним студентам (наголошую, неукраїнцям і особам без громадянства) виключно навчатися в окремих групах не тільки англійською і українською мовами, але і іншими світовими мовами, це і мови Ради Європи.
ParlaMint-UA_2020-09-16-m0.u132.p1.sent5	Ми наразі говоримо, що закон передбачає виключний вибір для таких груп.
ParlaMint-UA_2020-09-16-m0.u132.p1.sent6	Ми говоримо про більше як один мільярд інвестицій в українську економіку.
ParlaMint-UA_2020-09-16-m0.u132.p1.sent7	Ми говоримо про те, що цей законопроект підтриманий Міністерством фінансів України, Міністерством освіти України.
ParlaMint-UA_2020-09-16-m0.u132.p1.sent8	І також ми говоримо про те, що Україна повинна почати використовувати даний інструмент як інструмент міжнародного дипломатичного руху.
ParlaMint-UA_2020-09-16-m0.u133.p1.sent1	Я перепрошую.
ParlaMint-UA_2020-09-16-m0.u133.p1.sent2	Шановні колеги!
ParlaMint-UA_2020-09-16-m0.u133.p1.sent3	Шановні колеги!
ParlaMint-UA_2020-09-16-m0.u133.p1.sent4	Шановні колеги, я прошу все-таки дотримуватись порядку в стінах парламенту.
ParlaMint-UA_2020-09-16-m0.u133.p1.sent5	Вам буде надана можливість донести свою позицію.
ParlaMint-UA_2020-09-16-m0.u133.p2.sent1	Це не позиція закрикувати позицію інших.
ParlaMint-UA_2020-09-16-m0.u133.p2.sent2	У вас буде даний час, ви вийдете і доложите свою позицію.
ParlaMint-UA_2020-09-16-m0.u133.p2.sent3	Домовились, колеги?
ParlaMint-UA_2020-09-16-m0.u133.p2.sent4	Давайте з повагою до доповідача, я попрошу продовжити це питання.
ParlaMint-UA_2020-09-16-m0.u133.p3.sent1	Будь ласка, пані Марія, продовжіть, будь ласка.
ParlaMint-UA_2020-09-16-m0.u134.p1.sent1	Дуже дякую, пане голово.
ParlaMint-UA_2020-09-16-m0.u134.p2.sent1	Хочу зазначити, що досить розповсюджені фейки в соцмережах, що кількість студентів, які приїздять з країн СНД, є мізерною.
ParlaMint-UA_2020-09-16-m0.u134.p2.sent2	2019 рік показав, що це більше 25 відсотків студентів-іноземців.
ParlaMint-UA_2020-09-16-m0.u134.p2.sent3	До нас звернулася колегія ректорів України спілки проректорів вищих навчальних закладів нашої держави з проханням підтримати цей законопроект.
ParlaMint-UA_2020-09-16-m0.u134.p3.sent1	Друзі, давайте будемо патріотами і розказувати світу, що таке Україна, що це європейська держава, і використовувати це на наш позитивний імідж у світі.
ParlaMint-UA_2020-09-16-m0.u134.p3.sent2	Шановні колеги, будьте патріотами, підтримайте цей законопроект.
ParlaMint-UA_2020-09-16-m0.u134.p3.sent3	Я дуже вас прошу.
ParlaMint-UA_2020-09-16-m0.u134.p3.sent4	Сьогодні історичний день.
ParlaMint-UA_2020-09-16-m0.u134.p3.sent5	Не ведіться на дезінформаційні кампанії в соцмережах, які окреслили нас кремлівськими.
ParlaMint-UA_2020-09-16-m0.u134.p3.sent6	далі решітка, не буду говорити що.
ParlaMint-UA_2020-09-16-m0.u134.p4.sent1	Прошу підтримати.
ParlaMint-UA_2020-09-16-m0.u134.p4.sent2	Ми говоримо не тільки про гроші, а про наші.
ParlaMint-UA_2020-09-16-m0.u134.p4.sent3	Дякую, колеги.
ParlaMint-UA_2020-09-16-m0.u135.p1.sent1	Шановні колеги, я все-таки, з вашого дозволу, хочу звернутися до усіх в цій залі.
ParlaMint-UA_2020-09-16-m0.u135.p1.sent2	Правота своєї позиції доводиться тут у відведений час, встановлений Регламентом формі.
ParlaMint-UA_2020-09-16-m0.u135.p1.sent3	І я думаю, що це відрізняє демократію від будь-яких інших форм спілкування і існування суспільства.
ParlaMint-UA_2020-09-16-m0.u135.p1.sent4	Тому я дуже прошу.
ParlaMint-UA_2020-09-16-m0.u135.p1.sent5	Я перепрошую, ви вважаєте таку позицію, ви виходите її доводите.
ParlaMint-UA_2020-09-16-m0.u135.p2.sent1	Тому я надаю слово голові Комітету з питань освіти, науки та інновацій Бабаку Сергію Віталійовичу.
ParlaMint-UA_2020-09-16-m0.u135.p2.sent2	Будь ласка, Сергій Віталійович.
ParlaMint-UA_2020-09-16-m0.u136.p1.sent1	Доброго дня, шановні колеги!
ParlaMint-UA_2020-09-16-m0.u136.p1.sent2	Ми сьогодні розглядаємо законопроект дуже простий, який спрямований на вирішення однієї конкретної проблеми, пов’язаної з конкурентоздатністю вищої освіти на міжнародному ринку освітніх послуг.
ParlaMint-UA_2020-09-16-m0.u136.p2.sent1	Що хочуть зробити автори законопроекту?
ParlaMint-UA_2020-09-16-m0.u136.p2.sent2	Автори законопроекту дають університетам, українській вищій освіті, відкусити шматок міжнародного ринку освітніх послуг, який ми безкінечно втрачали протягом останніх років.
ParlaMint-UA_2020-09-16-m0.u136.p2.sent3	Тим, хто щось там кричить ззаду, я поясню одну штуку: ви вже довели вищу освіту за останні 5 років до того, що 18 тисяч українців навчаються в країні-агресорі.
ParlaMint-UA_2020-09-16-m0.u136.p2.sent4	Оце вас не смущает, нет?
ParlaMint-UA_2020-09-16-m0.u136.p2.sent5	То я поясню.
ParlaMint-UA_2020-09-16-m0.u136.p3.sent1	Шановні колеги, а насправді, це просто про економічний патріотизм.
ParlaMint-UA_2020-09-16-m0.u136.p3.sent2	Ми говоримо про те, що зараз в Україні навчаються 80 тисяч іноземних студентів.
ParlaMint-UA_2020-09-16-m0.u136.p3.sent3	Ці 80 тисяч студентів приносять в бюджети університетів 4 мільярди гривень і приблизно від 12 до 16 вони залишають в місцевих громадах.
ParlaMint-UA_2020-09-16-m0.u136.p3.sent4	Автори хочуть збільшити цю суму, щоби університети заробляли більше і місцеві громади теж заробляли більше.
ParlaMint-UA_2020-09-16-m0.u136.p4.sent1	Комітет розглянув цей проект закону і рекомендує його прийняти за основу.
ParlaMint-UA_2020-09-16-m0.u136.p4.sent2	Дякую, колеги.
ParlaMint-UA_2020-09-16-m0.u137.p1.sent1	Будь ласка, запишіться на виступи: два - за, два - проти.
ParlaMint-UA_2020-09-16-m0.u137.p1.sent2	Не ламайте трибуну.
ParlaMint-UA_2020-09-16-m0.u137.p2.sent1	Батенко Тарас Іванович
ParlaMint-UA_2020-09-16-m0.u138.p1.sent1	Прошу передати слово народному депутату Рудику Сергію.
ParlaMint-UA_2020-09-16-m0.u139.p1.sent1	Рудик Сергій Ярославович.
ParlaMint-UA_2020-09-16-m0.u140.p1.sent1	Шановні українці, коли у когось є можливість поїхати на навчання за кордон (на залишки тих коштів, які залишаються після закінчення епохи бідності, яку нам обіцяли "слуги") і він обирає Німеччину, він там зобов’язаний знати німецьку, якщо він вибирає Францію, він там зобов’язаний знати французьку, якщо він їде в Великобританію, він зобов’язаний знати англійську, якщо він їде в Іспанію, він зобов’язаний знати і вчитися цією мовою.
ParlaMint-UA_2020-09-16-m0.u140.p1.sent2	І тільки в країнах "бананових республік" пропонують заради того, щоб університети і місцеві бюджети підзаробили плюс-мінус додаткових пару тисяч баксів, покласти українську державну мову і національні інтереси кудись там глибоко в шухлядку.
ParlaMint-UA_2020-09-16-m0.u140.p1.sent3	Товариство, не ведіться на їхню дифамацію.
ParlaMint-UA_2020-09-16-m0.u140.p1.sent4	Частина три 48 статті діючого Закону "Про вищу освіту" дає право вишу самому визначати, що, якщо всі студенти володіють англійською мовою, дати їм право індивідуальних навчань на цій мові.
ParlaMint-UA_2020-09-16-m0.u140.p1.sent5	Їм не потрібен закон, їм потрібен закон не для англійської, їм потрібен закон для мови країни-агресора, яка теж є країною, яка володіє мовою члена Ради Європи.
ParlaMint-UA_2020-09-16-m0.u140.p2.sent1	Тому, товариство, не ведіться на палкі промови, не ведіться на пропозиції добавити пару штук баксів до ректорських якихось там зарплат.
ParlaMint-UA_2020-09-16-m0.u140.p2.sent2	Голосуємо проти.
ParlaMint-UA_2020-09-16-m0.u140.p2.sent3	Депутатська група "Партія "За майбутнє" закликає всіх бути патріотами України і не перетворювати державу на Буркіна-Фасо!
ParlaMint-UA_2020-09-16-m0.u141.p1.sent1	Юлія Гришина.
ParlaMint-UA_2020-09-16-m0.u142.p1.sent1	Шановні колеги, я пропоную зараз трошки понизити градус, припинити займатися політичними маніпуляціями.
ParlaMint-UA_2020-09-16-m0.u142.p1.sent2	Я знаю, що у мене вже є досвід співпраці з усіма фракціями, я знаю, що освіта нас об’єднує.
ParlaMint-UA_2020-09-16-m0.u142.p1.sent3	Все, що тільки що сказали про обмеження в Законі України "Про вищу освіту" про англійську мову, це все повна неправда.
ParlaMint-UA_2020-09-16-m0.u142.p2.sent1	Що таке Закон України 3717?
ParlaMint-UA_2020-09-16-m0.u142.p2.sent2	Перше.
ParlaMint-UA_2020-09-16-m0.u142.p2.sent3	Це сотні мільйонів доларів в Державний бюджет України та у фонди закладів освіти.
ParlaMint-UA_2020-09-16-m0.u142.p2.sent4	Це додаткові робочі місця для українських науково-педагогічний працівників.
ParlaMint-UA_2020-09-16-m0.u142.p2.sent5	Це підвищення якості освіти для іноземних студентів.
ParlaMint-UA_2020-09-16-m0.u142.p3.sent1	Тепер про правду.
ParlaMint-UA_2020-09-16-m0.u142.p3.sent2	Зараз в Законі України "Про вищу освіту" є обмежувальна норма щодо мов навчання.
ParlaMint-UA_2020-09-16-m0.u142.p3.sent3	Да, сьогодні передбачено, що іноземці мають право навчатися або українською, або англійською мовою, таких обмежень немає в інших країнах світу.
ParlaMint-UA_2020-09-16-m0.u142.p3.sent4	Нашим законопроектом ми пропонуємо зняти всі обмеження і надати можливість іноземцям навчатися будь-якими мовами Європейського Союзу.
ParlaMint-UA_2020-09-16-m0.u142.p3.sent5	Вільно обирати мову навчання іноземцям, які навчаються в окремих групах, та особам без громадянства.
ParlaMint-UA_2020-09-16-m0.u142.p3.sent6	При цьому залишається обов’язок іноземних громадян вивчати українську мову, і та кількість годин, яка була, вона залишається.
ParlaMint-UA_2020-09-16-m0.u142.p3.sent7	Не потрібно тут маніпулювати!
ParlaMint-UA_2020-09-16-m0.u142.p4.sent1	Наявність сьогодні цього обмеження приводить до суттєвого скорочення контингенту студентів і відтоку бажаючих отримати вищу освіту до сусідніх країн.
ParlaMint-UA_2020-09-16-m0.u142.p4.sent2	Сьогодні всі сусідні країни отримують наших студентів іноземних, і ми втрачаємо свій потенціал фінансовий, патріотичний і так далі.
ParlaMint-UA_2020-09-16-m0.u142.p4.sent3	Збільшення іноземних студентів для нас – це і є економічний патріотизм.
ParlaMint-UA_2020-09-16-m0.u142.p5.sent1	Тому я прошу зараз відкласти в сторону всі політичні маніпуляції і надати можливість іноземним студентам в нашій країні отримувати якісну вищу освіту без будь-яких мовних обмежень, тому що ми є вільна європейська країна.
ParlaMint-UA_2020-09-16-m0.u143.p1.sent1	Дякую, Юлія Миколаївна.
ParlaMint-UA_2020-09-16-m0.u143.p2.sent1	Синютка Олег Михайлович.
ParlaMint-UA_2020-09-16-m0.u144.p1.sent1	Шановні народні депутати України!
ParlaMint-UA_2020-09-16-m0.u144.p1.sent2	Недаремно пристрасті такі лунають у цьому залі, тому що це питання не про освіту, це питання не про юридичні питання – це питання про русифікацію і обман, це питання про національну гідність українців.
ParlaMint-UA_2020-09-16-m0.u144.p1.sent3	І я сьогодні хочу сказати, що, шановні народні депутати України, це питання лежить не в юридичній площі, тому що достатньо зауважень Головного науково-експертного управління, це питання не лежить в освітній площині, тому що люди, які сьогодні хочуть приїхати і навчатися в Україні, можуть це робити, і ніхто з Середньої Азії чи Закавказзя не їде навчатися в Україну, країною агресора.
ParlaMint-UA_2020-09-16-m0.u144.p2.sent1	Але, шановні народні депутати, я хочу про інше сказати.
ParlaMint-UA_2020-09-16-m0.u144.p2.sent2	Я хочу звернутися до вашого глузду і до ваших сердець.
ParlaMint-UA_2020-09-16-m0.u144.p2.sent3	Тут ми не так давно, стоячи хвилиною мовчання, вшановували пам’ять Василя Стуса, який загинув в пермських концтаборах системи ГУЛАГ за те, що він говорив українською, за те, що він думав українською, за те, що відстоював українську.
ParlaMint-UA_2020-09-16-m0.u144.p2.sent4	І люди, які сьогодні будуть голосувати за цей законопроект, ви голосуєте разом з вбивцями Василя Стуса, ви голосуєте разом з тими людьми, які впродовж довгого періоду часу стояли за те, щоб знищити Україну як державу, ви голосуєте разом з тими людьми, які зі зброєю в руках прийшли, щоби вбивати українців.
ParlaMint-UA_2020-09-16-m0.u144.p2.sent5	Бо мова тут не про освіту, не про юриспруденцію, мова про агресію, якою хочуть вбити Україну.
ParlaMint-UA_2020-09-16-m0.u144.p2.sent6	Наше завдання – не допустити цього!
ParlaMint-UA_2020-09-16-m0.u145.p1.sent1	Лукашев Олександр Анатолійович.
ParlaMint-UA_2020-09-16-m0.u146.p1.sent1	Лукашев Олександр.
ParlaMint-UA_2020-09-16-m0.u146.p1.sent2	Шановні колеги, я хотів би, по-перше, звернутися до прибічників європейських цінностей та нагадати, що таке ставлення до жінки, яка є авторкою законопроекту, та інших спікерів-жінок, це не в європейській традиції.
ParlaMint-UA_2020-09-16-m0.u146.p2.sent1	По-друге, стосовно того, що я хотів би нагадати, що мова Гітлера – німецька мова – не заборонена як мова викладання в Україні.
ParlaMint-UA_2020-09-16-m0.u146.p3.sent1	Я представляю.
ParlaMint-UA_2020-09-16-m0.u146.p3.sent2	Далі, я представляю велике університетське місто Харків, і на сьогодні від вашої позиції по законопроекту 2299 ми отримали те, що не приїхали на навчання студенти з країн СНД, середньоазіатських республік.
ParlaMint-UA_2020-09-16-m0.u146.p3.sent3	А ми маємо традиції, коли кілька поколінь навчалися в харківських університетах.
ParlaMint-UA_2020-09-16-m0.u146.p4.sent1	І, до речі, ви говорите про національні інтереси, так ось я хотів сказати, що можливість навчання іноземцям та особам без громадянства на іноземній мові – це є гарантія національних освітянських економічних інтересів, це питання забезпечення конкурентоспроможності України в європейському освітянському просторі.
ParlaMint-UA_2020-09-16-m0.u146.p4.sent2	Чого ви прагнете?
ParlaMint-UA_2020-09-16-m0.u146.p4.sent3	Щоб наші люди, ви побачили, вони вже вчаться, українці, в третьорозрядних університетах європейських, ви перекриваєте дорогу до наших вишів.
ParlaMint-UA_2020-09-16-m0.u146.p5.sent1	Автономія університетів передбачає вирішення цього питання на рівні вишів.
ParlaMint-UA_2020-09-16-m0.u146.p5.sent2	І, до речі, цей законопроект передбачає забезпечення і обов’язок університетів щодо вивчення державної мови.
ParlaMint-UA_2020-09-16-m0.u146.p5.sent3	Давайте думати про Україну, про Україну як велику освітню державу, університетську і будемо.
ParlaMint-UA_2020-09-16-m0.u146.p5.sent4	И хватит улюлюкать!
ParlaMint-UA_2020-09-16-m0.u146.p5.sent5	Вы – дикие люди!
ParlaMint-UA_2020-09-16-m0.u147.p1.sent1	Включіть мікрофон, будь ласка.
ParlaMint-UA_2020-09-16-m0.u148.p1.sent1	Глобальний світ чи "русский мир", от про що говорить цей законопроект.
ParlaMint-UA_2020-09-16-m0.u148.p2.sent1	Це є Джуда, він народився в Детройті.
ParlaMint-UA_2020-09-16-m0.u148.p2.sent2	Він говорить українською краще, ніж багато людей в цьому залі.
ParlaMint-UA_2020-09-16-m0.u148.p2.sent3	Назвіть мені причину, чому іноземці мають вчитися зараз іншими мовами ніж українською, англійкою і мовами Євросоюзу.
ParlaMint-UA_2020-09-16-m0.u148.p3.sent1	Оце є статистика.
ParlaMint-UA_2020-09-16-m0.u148.p3.sent2	Близько 600 тисяч студентів приїжджають в Україну, 15 тисяч з них з Індії, 7 з Марокко.
ParlaMint-UA_2020-09-16-m0.u148.p3.sent3	Жодної для цих людей, чи Туркменістану, нема російської рідної мови.
ParlaMint-UA_2020-09-16-m0.u148.p3.sent4	Коли ми говорили про те, скільки Україна отримує від цього, питання немає, відповідно відповіді немає, ніякої економічної вигоди воно не принесе.
ParlaMint-UA_2020-09-16-m0.u148.p4.sent1	Тому ми сьогодні вибираємо чи глобальний світ, в якому ми розуміємося англійською мовою, чи "русский мир", який нас чекає з танками і вбивцями.
ParlaMint-UA_2020-09-16-m0.u148.p5.sent1	Слава Україні!
ParlaMint-UA_2020-09-16-m0.u149.p1.sent1	Всі бажаючі виступили?
ParlaMint-UA_2020-09-16-m0.u149.p1.sent2	Ні.
ParlaMint-UA_2020-09-16-m0.u149.p2.sent1	Крулько Іван Іванович – з мотивів.
ParlaMint-UA_2020-09-16-m0.u149.p2.sent2	Після цього переходимо до голосування.
ParlaMint-UA_2020-09-16-m0.u149.p2.sent3	Будь ласка, запросіть народних депутатів до зали.
ParlaMint-UA_2020-09-16-m0.u149.p3.sent1	Включіть мікрофон Крульку.
ParlaMint-UA_2020-09-16-m0.u150.p1.sent1	Іван Крулько, фракція "Батьківщина".
ParlaMint-UA_2020-09-16-m0.u150.p1.sent2	Ну що, шановні народні депутати, 25 жовтня місцеві вибори, витягли питання мови?
ParlaMint-UA_2020-09-16-m0.u150.p1.sent3	Бо більше немає про що говорити в залі?
ParlaMint-UA_2020-09-16-m0.u150.p2.sent1	І я хочу сказати, що цей законопроект не про іноземних студентів і не про їх захист, і цей законопроект навіть не про іноземні мови.
ParlaMint-UA_2020-09-16-m0.u150.p2.sent2	Бо коли в цьому залі починають розповідати про те, що треба когось захистити, щоб вони іноземною мовою навчалися чи ще щось робили, це означає треба захистити російську мову.
ParlaMint-UA_2020-09-16-m0.u150.p2.sent3	Ось про що йде мова.
ParlaMint-UA_2020-09-16-m0.u150.p2.sent4	Це не про іноземних студентів.
ParlaMint-UA_2020-09-16-m0.u150.p2.sent5	Ми бачили, як в цьому залі голосувалася Хартія регіональних мов і мов національних меншин.
ParlaMint-UA_2020-09-16-m0.u150.p2.sent6	Мова йшла про захист російської мови – більш ні про що.
ParlaMint-UA_2020-09-16-m0.u150.p2.sent7	Ми бачили про те, як в цьому сесійному залі намагалися неодноразово протягнути під різними видами будь-що на догоду Кремлю.
ParlaMint-UA_2020-09-16-m0.u150.p3.sent1	Тому цей законопроект не про тих студентів, які хочуть навчатися в Україні.
ParlaMint-UA_2020-09-16-m0.u150.p3.sent2	І я хочу сказати, що це є ідеологічне питання, це є ідеологічне питання.
ParlaMint-UA_2020-09-16-m0.u150.p3.sent3	І якщо ми за шмат гнилої ковбаси хочемо продати.
ParlaMint-UA_2020-09-16-m0.u151.p1.sent1	Шановні колеги, запросіть народних депутатів до зали, підготуйтесь до голосування.
ParlaMint-UA_2020-09-16-m0.u151.p1.sent2	Займіть, будь ласка, свої місця.
ParlaMint-UA_2020-09-16-m0.u151.p1.sent3	Не кричіть, будь ласка, не кричіть, будь ласка, шановні колеги.
ParlaMint-UA_2020-09-16-m0.u151.p1.sent4	Я зараз не буду коментувати, шановні колеги.
ParlaMint-UA_2020-09-16-m0.u151.p1.sent5	Микола Миколайович Тищенко, вас чутно дуже добре.
ParlaMint-UA_2020-09-16-m0.u151.p2.sent1	Шановні колеги, я зараз не буду коментувати закон, але вас дивляться у всіх містах і поведінка така у Верховній Раді, вона неправильна.
ParlaMint-UA_2020-09-16-m0.u151.p2.sent2	Коли ви кричите, вас не чують ні одні, ні інші, і ваші позиції не чують.
ParlaMint-UA_2020-09-16-m0.u151.p2.sent3	І не перебивайте, я вам цього не роблю і вам не раджу.
ParlaMint-UA_2020-09-16-m0.u151.p2.sent4	Поки тут не будуть чути один іншого з вашими плюсами і мінусами в позиціях, вас і люди не будуть чути.
ParlaMint-UA_2020-09-16-m0.u151.p2.sent5	Я це зараз всім кажу.
ParlaMint-UA_2020-09-16-m0.u151.p2.sent6	Будь ласка, підготуйтесь до голосування.
ParlaMint-UA_2020-09-16-m0.u151.p3.sent1	Ставлю на голосування пропозицію про прийняття за основу проекту Закону про внесення змін до Закону України "Про вищу освіту" щодо врегулювання освітньої діяльності у сфері вищої освіти для іноземних громадян та осіб без громадянства (реєстраційний номер 3717).
ParlaMint-UA_2020-09-16-m0.u151.p4.sent1	Готові голосувати?
ParlaMint-UA_2020-09-16-m0.u151.p4.sent2	Прошу підтримати та проголосувати.
ParlaMint-UA_2020-09-16-m0.u151.p5.sent1	За-210
ParlaMint-UA_2020-09-16-m0.u151.p6.sent1	Рішення не прийнято.
ParlaMint-UA_2020-09-16-m0.u151.p7.sent1	Ставлю на голосування пропозицію про направлення до комітету для підготовки на повторне перше.
ParlaMint-UA_2020-09-16-m0.u151.p7.sent2	Не кричіть.
ParlaMint-UA_2020-09-16-m0.u151.p7.sent3	Я зараз скажу, не кричіть.
ParlaMint-UA_2020-09-16-m0.u151.p8.sent1	По фракціях покажіть, будь ласка.
ParlaMint-UA_2020-09-16-m0.u151.p9.sent1	Ставлю на голосування пропозицію про направлення до комітету для підготовки на повторне перше читання проект Закону про внесення змін до Закону України "Про вищу освіту" щодо врегулювання освітньої діяльності у сфері вищої освіти для іноземних громадян та осіб без громадянства (реєстраційний номер 3717).
ParlaMint-UA_2020-09-16-m0.u151.p9.sent2	Прошу підтримати та проголосувати.
ParlaMint-UA_2020-09-16-m0.u151.p10.sent1	За-235
ParlaMint-UA_2020-09-16-m0.u151.p11.sent1	Рішення прийнято.
ParlaMint-UA_2020-09-16-m0.u151.p11.sent2	Дякую.
ParlaMint-UA_2020-09-16-m0.u151.p12.sent1	По фракціях покажіть.
ParlaMint-UA_2020-09-16-m0.u151.p13.sent1	Шановні колеги, наступне питання проекту порядку денного – це проект Закону про внесення змін до статті 12 Закону України "Про забезпечення прав і свобод громадян та правовий режим на тимчасово окупованій території України" щодо встановлення альтернативної підсудності справ, учасники яких проживають на території Автономної Республіки Крим та міста Севастополя (реєстраційний номер 3048).
ParlaMint-UA_2020-09-16-m0.u151.p14.sent1	Пропонується розглянути це питання за скороченою процедурою.
ParlaMint-UA_2020-09-16-m0.u151.p14.sent2	Прошу підтримати та проголосувати.
ParlaMint-UA_2020-09-16-m0.u151.p15.sent1	За-221
ParlaMint-UA_2020-09-16-m0.u151.p16.sent1	Рішення прийнято.
ParlaMint-UA_2020-09-16-m0.u151.p17.sent1	До слова запрошується Горбенко Руслан Олександрович.
ParlaMint-UA_2020-09-16-m0.u152.p1.sent1	Шановні народні депутати, як вам усім відомо, Законом України "Про забезпечення прав і свобод громадян та правовий режим на тимчасово окупованій території України" встановлено особливий правовий режим додержання та захисту прав і свобод людини і громадянина на тимчасово окупованій території Автономної Республіки Крим та міста Севастополя.
ParlaMint-UA_2020-09-16-m0.u152.p2.sent1	Статтею 12 вказаного закону передбачається, що розгляд судових справ, підсудних розташованих на території Автономної Республіки Крим та міста Севастополя судам, забезпечуються судами міста Києва у відповідній юрисдикції та інстанції.
ParlaMint-UA_2020-09-16-m0.u152.p3.sent1	Така обмеженість у виборі суду для багатьох громадян України, які проживають на тимчасово окупованих територіях, створює серйозні труднощі та незручності.
ParlaMint-UA_2020-09-16-m0.u152.p3.sent2	Зокрема зростають транспортні видатки, зумовлені необхідністю подолання значної відстані з Криму до Києва.
ParlaMint-UA_2020-09-16-m0.u152.p3.sent3	Крім того, одна така поїздка потребує досить тривалого часу.
ParlaMint-UA_2020-09-16-m0.u152.p3.sent4	Не зайвим буде зазначити, що розгляд судових справ практично ніколи не обмежується одним засіданням.
ParlaMint-UA_2020-09-16-m0.u152.p4.sent1	Так склалося, що КПВВ на адмінкордоні з тимчасово окупованими територіями знаходиться в Херсонській області.
ParlaMint-UA_2020-09-16-m0.u152.p4.sent2	Крім того, саме в Херсонській області проживає значна частина ВПО з окупованої території Криму.
ParlaMint-UA_2020-09-16-m0.u152.p4.sent3	Саме цим і пояснюється наша законодавча ініціатива, основна ідея якої полягає в наданні громадянам, які проживають на тимчасово окупованій території Автономної Республіки Крим, альтернативи у виборі суду для розгляду судових справ.
ParlaMint-UA_2020-09-16-m0.u152.p4.sent4	Нами пропонується надати можливість таким особам отримувати судовий захист не тільки у місті Києві, а також і в судах Херсонської області.
ParlaMint-UA_2020-09-16-m0.u152.p5.sent1	Звертаю увагу, що реалізація положень законопроекту не потребує додаткового фінансування з Державного бюджету України.
ParlaMint-UA_2020-09-16-m0.u152.p5.sent2	ГНЕУ висловлює незначні зауваження, які будуть доопрацьовані до другого читання.
ParlaMint-UA_2020-09-16-m0.u152.p6.sent1	Таким чином, для прийняття цього законопроекту необхідна лише воля народних депутатів.
ParlaMint-UA_2020-09-16-m0.u152.p6.sent2	Прошу підтримати та проголосувати.
ParlaMint-UA_2020-09-16-m0.u152.p7.sent1	Дякую.
ParlaMint-UA_2020-09-16-m0.u153.p1.sent1	До слова запрошується голова Комітету з питань прав людини, деокупації та реінтеграції тимчасово окупованих територій у Донецькій, Луганській областях та місті Севастополі, та Автономної Республіки Крим, національних меншин і міжнаціональних відносин Лубінець Дмитро Валерійович.
ParlaMint-UA_2020-09-16-m0.u154.p1.sent1	Шановні громадяни України, шановна президія, шановні народні депутати!
ParlaMint-UA_2020-09-16-m0.u154.p1.sent2	Комітет на своєму засіданні 3 червня 20-го року розглянув проект Закону України про внесення змін до статті 12 Закону України "Про забезпечення прав і свобод громадян та правовий режим на тимчасово окупованій території України" щодо встановлення альтернативної підсудності справ, учасники яких проживають на території Автономної Республіки Крим та міста Севастополя.
ParlaMint-UA_2020-09-16-m0.u154.p2.sent1	Законопроект народні депутати прийняли рішення одноголосно рекомендувати Верховній Раді для прийняття його в першому читанні.
ParlaMint-UA_2020-09-16-m0.u154.p3.sent1	Можу зразу зазначити, шановні народні депутати, що Головне науково-експертне управління в своєму висновку від 01.06.20 року висловлює деякі зауваження та пропозиції до законопроекту, однак в узагальнюючих рекомендаціях вказівок висновок не містить.
ParlaMint-UA_2020-09-16-m0.u154.p3.sent2	Зауваження та пропозиції спрямовані на коректніше та зручніше для користування викладених запропонованих проектом закону норм.
ParlaMint-UA_2020-09-16-m0.u154.p4.sent1	Члени комітету вважають, що до другого читання все це може бути виправлено.
ParlaMint-UA_2020-09-16-m0.u154.p4.sent2	Ми вважаємо, що цей законопроект є актуальним, правильним і за нього потрібно проголосувати.
ParlaMint-UA_2020-09-16-m0.u154.p5.sent1	Шановні народні депутати, просимо вас підтримати і проголосувати за даний законопроект у першому читанні.
ParlaMint-UA_2020-09-16-m0.u154.p5.sent2	Дякуємо.
ParlaMint-UA_2020-09-16-m0.u154.p5.sent3	Голосуємо "за".
ParlaMint-UA_2020-09-16-m0.u155.p1.sent1	Дякую.
ParlaMint-UA_2020-09-16-m0.u155.p2.sent1	Шановні колеги, будь ласка, запишіться: два – за, два – проти по фракціях.
ParlaMint-UA_2020-09-16-m0.u155.p3.sent1	Цимбалюк Михайло Михайлович.
ParlaMint-UA_2020-09-16-m0.u155.p3.sent2	Соболєв?
ParlaMint-UA_2020-09-16-m0.u155.p3.sent3	Соболєв Сергій Владиславович.
ParlaMint-UA_2020-09-16-m0.u156.p1.sent1	Соболєв, фракція "Батьківщина".
ParlaMint-UA_2020-09-16-m0.u156.p1.sent2	Шановні колеги, є закони, які об’єднують зал, а є закони, які розділяють зал. От ми зараз маємо приклад закону, який повинен об’єднати зал, бо коли людина втратила власність, будь-яку – квартиру, магазин, землю на окупованій сьогодні території, вона повинна мати право захистити свою власність в українських судах, бо там вона її не захистить.
ParlaMint-UA_2020-09-16-m0.u156.p1.sent3	Ми повернемо ці території тільки тоді, не лише коли звідти вийдуть окупанти, а тоді, коли буде повернута власність нашим громадянам, якою зараз користується окупант.
ParlaMint-UA_2020-09-16-m0.u156.p2.sent1	Тому наша фракція буде підтримувати цей законопроект, він є важливим і надважливим.
ParlaMint-UA_2020-09-16-m0.u156.p2.sent2	Але я не можу сказати стосовно попереднього закону.
ParlaMint-UA_2020-09-16-m0.u156.p3.sent1	Я із Запоріжжя, із російськомовної родини, майже в мільйонному місті до незалежності України була одна українська школа, одна на мільйонне місто.
ParlaMint-UA_2020-09-16-m0.u156.p3.sent2	Далі я закінчував педінститут, де українську мову викладали російською мовою.
ParlaMint-UA_2020-09-16-m0.u156.p3.sent3	А далі я викладав в педучилищі, єдиному педучилищі на весь південь і схід України, де викладання було українською мовою.
ParlaMint-UA_2020-09-16-m0.u156.p3.sent4	Це не питання попереднє було мови, це не питання було навіть виборів – це питання історичної справедливості: або народ відчуває себе народом, або народ відчуває себе бидлом, об яке можна витирати ноги.
ParlaMint-UA_2020-09-16-m0.u156.p4.sent1	І, шановні колеги, немає мови Гітлера, немає мови Путіна – є мова, яка створює і формує народ.
ParlaMint-UA_2020-09-16-m0.u156.p4.sent2	Це ключове.
ParlaMint-UA_2020-09-16-m0.u156.p4.sent3	Дякую.
ParlaMint-UA_2020-09-16-m0.u157.p1.sent1	Кубів Степан Іванович.
ParlaMint-UA_2020-09-16-m0.u157.p1.sent2	З місця, включіть, будь ласка, мікрофон.
ParlaMint-UA_2020-09-16-m0.u157.p2.sent1	Князевич Руслан Петрович.
ParlaMint-UA_2020-09-16-m0.u158.p1.sent1	Прошу передати слово Князевичу.
ParlaMint-UA_2020-09-16-m0.u158.p2.sent1	Дякую.
ParlaMint-UA_2020-09-16-m0.u159.p1.sent1	Дякую, Степан Іванович.
ParlaMint-UA_2020-09-16-m0.u159.p2.sent1	Шановні колеги, цей законопроект не такий простий, як на перший погляд виглядає.
ParlaMint-UA_2020-09-16-m0.u159.p2.sent2	Я хочу для тих, хто не читав, пояснити, мені так здається, що мало хто читав цей законопроект.
ParlaMint-UA_2020-09-16-m0.u159.p3.sent1	Мені взагалі дуже шкода, що, на превеликий жаль, до підготовки цього законопроекту не залучений Комітет з питань правової політики, оскільки відповідно 6 років тому, коли цей принцип закладався і такого механізму.
ParlaMint-UA_2020-09-16-m0.u159.p3.sent2	набув чинності, то саме наш Комітет з питань правової політики і правосуддя пропонував цей механізм.
ParlaMint-UA_2020-09-16-m0.u159.p3.sent3	Про що йдеться?
ParlaMint-UA_2020-09-16-m0.u159.p4.sent1	Йде мова про те, що хочуть започаткувати безпрецедентну річ – паралельну територіальну підсудність по певній категорії справ і до певної категорії населення.
ParlaMint-UA_2020-09-16-m0.u159.p4.sent2	Я розумію ідею, я розумію, що цю проблему якось треба вирішувати.
ParlaMint-UA_2020-09-16-m0.u159.p4.sent3	Але її не так треба вирішувати.
ParlaMint-UA_2020-09-16-m0.u159.p4.sent4	У нас за 6 років жодної проблеми, жодної скарги щодо того, щоб це робили київські суди, немає.
ParlaMint-UA_2020-09-16-m0.u159.p4.sent5	Більш того, всі інші категорії справ – це кримінальні, господарські і адміністративні – залишаться в місті Києві.
ParlaMint-UA_2020-09-16-m0.u159.p4.sent6	А ви хочете породити паралельну підсудність для київських і херсонських судів тільки по цивільних справах.
ParlaMint-UA_2020-09-16-m0.u159.p4.sent7	Це призведе до того, що ці норми, по-перше, ви закладаєте міну, вони можуть бути визнані неконституційними.
ParlaMint-UA_2020-09-16-m0.u159.p4.sent8	І друге, що ще гірше, ви породите різну судову практику, що призведе до фактичного принципу невизначеності, і я не знаю, як на це будуть реагувати суди вищої інстанції.
ParlaMint-UA_2020-09-16-m0.u159.p5.sent1	Друзі, давайте ми відкладемо цей законопроект.
ParlaMint-UA_2020-09-16-m0.u159.p5.sent2	Він з точки зору ідеї, можливо, правильний, а шляхи запропоновані невірні.
ParlaMint-UA_2020-09-16-m0.u159.p5.sent3	Попрацюємо разом спільно з профільним Комітетом з питань правової політики і найдемо правильний механізм, якщо такого роду перспектива дійсно потребується.
ParlaMint-UA_2020-09-16-m0.u159.p5.sent4	Бо, як на мене, вихід треба шукати в електронному суді той, який ми започаткували.
ParlaMint-UA_2020-09-16-m0.u159.p5.sent5	Коли в електронний спосіб людина, знаходячись в будь-якій точці світу, зможе подати судовий позов і на це немає ніяких перешкод.
ParlaMint-UA_2020-09-16-m0.u159.p5.sent6	А ми ж хочемо повернутися до радянського атавізму, який був ще при "нафталіновому" часі для того, щоб заплутати ситуацію і ускладнити життя для цих людей.
ParlaMint-UA_2020-09-16-m0.u159.p5.sent7	Бо, якщо з однієї і тієї ж самої справи будуть два різні виключні рішення суду, для цієї людини це породить проблему, а не вирішить її.
ParlaMint-UA_2020-09-16-m0.u159.p6.sent1	Тому прошу вас, такого роду законопроекти зараз не на часі.
ParlaMint-UA_2020-09-16-m0.u159.p6.sent2	Давайте.
ParlaMint-UA_2020-09-16-m0.u160.p1.sent1	Шуфрич Нестор Іванович.
ParlaMint-UA_2020-09-16-m0.u161.p1.sent1	Дякую, шановний головуючий.
ParlaMint-UA_2020-09-16-m0.u161.p2.sent1	Попередній виступаючий висловив багато зауважень до цього закону.
ParlaMint-UA_2020-09-16-m0.u161.p2.sent2	Вони сьогодні схожі з нашою позицією.
ParlaMint-UA_2020-09-16-m0.u161.p2.sent3	Ми вважаємо цей закон недосконалим, таким, що тільки ускладнить можливість захисту прав наших громадян.
ParlaMint-UA_2020-09-16-m0.u161.p2.sent4	Тому наша фракція утрималась.
ParlaMint-UA_2020-09-16-m0.u161.p3.sent1	Але щодо попереднього закону, який, на жаль, не був проголосований в першому читанні і за основу.
ParlaMint-UA_2020-09-16-m0.u161.p3.sent2	Я хочу звернутися до декого, хто тут про русофобство говорив.
ParlaMint-UA_2020-09-16-m0.u161.p3.sent3	Да, я хочу учится на русском языке, если я хочу именно этот язык выбрать языком своего образования.
ParlaMint-UA_2020-09-16-m0.u161.p4.sent1	Сьогодні після того.
ParlaMint-UA_2020-09-16-m0.u161.p4.sent2	Кожний наш громадянин і той, хто приїжджає в Україну, має право отримати можливість вчитися на тій мові, яка для нього прийнятна.
ParlaMint-UA_2020-09-16-m0.u161.p4.sent3	І якщо ви зі своїм таким обличчям, а я би сказав, "харею", претесь в Європу, то вам там не місце.
ParlaMint-UA_2020-09-16-m0.u161.p4.sent4	Сьогодні ви показали справжнє ваше обличчя.
ParlaMint-UA_2020-09-16-m0.u161.p4.sent5	Так воно не європейське, воно дуже нагадує іншу частину вашого тіла.
ParlaMint-UA_2020-09-16-m0.u161.p4.sent6	А те, що ми сьогодні зганьбили Верховну Раду і криками, і позицією, то це точно.
ParlaMint-UA_2020-09-16-m0.u161.p5.sent1	Тому, шановні друзі, дивлячись на нас, навряд чи ми колись будемо повноцінними членами Євросоюзу.
ParlaMint-UA_2020-09-16-m0.u161.p5.sent2	А будемо стояти тільки на порозі, попрошайками.
ParlaMint-UA_2020-09-16-m0.u161.p5.sent3	На мові, до речі, не українській ви просите, далеко не українській.
ParlaMint-UA_2020-09-16-m0.u161.p6.sent1	Дякую за увагу.
ParlaMint-UA_2020-09-16-m0.u162.p1.sent1	Вельможний Сергій Анатолійович.
ParlaMint-UA_2020-09-16-m0.u163.p1.sent1	Сергій Вельможний, політична сила "Наш край", депутатська група "Довіра", Луганщина.
ParlaMint-UA_2020-09-16-m0.u163.p1.sent2	Шановні колеги, дійсно, цим законопроектом частково зменшується навантаження на загальні суди міста Києва.
ParlaMint-UA_2020-09-16-m0.u163.p1.sent3	Однак є неприйнятною ініціатива надання вибору позивачу не лише щодо права подання позову до місцевого загального суду в межах Херсонської області, але й права вибору конкретного суду в межах Херсонської області.
ParlaMint-UA_2020-09-16-m0.u163.p2.sent1	Визначення конкретного місцевого суду повинно здійснюватись апеляційним судом за аналогією, як це зараз здійснюється при поданні позовів такими особами Київським апеляційним судом.
ParlaMint-UA_2020-09-16-m0.u163.p2.sent2	Можливість подання клопотання про зміну підсудності після відкриття провадження негативно вплине на строки розгляду справ та ефективність судового захисту прав.
ParlaMint-UA_2020-09-16-m0.u163.p3.sent1	Тому депутатська група "Довіра" в першому читанні підтримує своїх колег з Луганщини, ми будемо голосувати "за".
ParlaMint-UA_2020-09-16-m0.u163.p3.sent2	Але до другого читання треба виправити ці помилки.
ParlaMint-UA_2020-09-16-m0.u163.p4.sent1	Дякую за увагу.
ParlaMint-UA_2020-09-16-m0.u163.p4.sent2	Сергій Вельможний, Луганщина.
ParlaMint-UA_2020-09-16-m0.u164.p1.sent1	Дякую, Сергій Анатолійович, що хоч ви відповідаєте на запитання по законопроекту, а не просто політику висловлюєте.
ParlaMint-UA_2020-09-16-m0.u164.p2.sent1	Всі бажаючі виступили?
ParlaMint-UA_2020-09-16-m0.u164.p2.sent2	Лубінець.
ParlaMint-UA_2020-09-16-m0.u164.p2.sent3	Після цього переходимо до голосування.
ParlaMint-UA_2020-09-16-m0.u164.p2.sent4	Запросіть народних депутатів до зали, будь ласка.
ParlaMint-UA_2020-09-16-m0.u164.p3.sent1	Дмитро Валерійович Лубінець.
ParlaMint-UA_2020-09-16-m0.u165.p1.sent1	Дякую.
ParlaMint-UA_2020-09-16-m0.u165.p1.sent2	Я ще раз прокоментую.
ParlaMint-UA_2020-09-16-m0.u165.p1.sent3	Безумовно, про те, що казав пан Руслан, ми на комітеті розглядали, і ми чітко розуміємо, що цей законопроект не вирішить загальну проблему.
ParlaMint-UA_2020-09-16-m0.u165.p2.sent1	Але, шановні колеги, вдумайтесь, люди проживають на території АР Крим, який є тимчасово анексований.
ParlaMint-UA_2020-09-16-m0.u165.p2.sent2	Вони приїжджають у них виникає купа різних проблем.
ParlaMint-UA_2020-09-16-m0.u165.p2.sent3	І замість того, щоб переїхати КПВВ і зразу на території Херсонської області вирішити це питання, їм потрібно їхати в Київ.
ParlaMint-UA_2020-09-16-m0.u165.p2.sent4	От ми вважаємо, що це не є дуже логічним, бо за територіальним принципом їм набагато легше вирішувати це питання на території Херсонської області.
ParlaMint-UA_2020-09-16-m0.u165.p3.sent1	Про те, що ви сказали про ведення судового засідання онлайн, так, це можливо.
ParlaMint-UA_2020-09-16-m0.u165.p3.sent2	Але, вибачте, у нас Холоднюк два роки запускає засідання онлайн, і це не робиться.
ParlaMint-UA_2020-09-16-m0.u165.p3.sent3	Тому зараз потрібно вирішити це питання, проголосувати в першому читанні, а до другого давайте вирішимо ці проблеми.
ParlaMint-UA_2020-09-16-m0.u166.p1.sent1	Дякую.
ParlaMint-UA_2020-09-16-m0.u166.p2.sent1	Переходимо до голосування.
ParlaMint-UA_2020-09-16-m0.u166.p2.sent2	Будь ласка, займіть свої місця.
ParlaMint-UA_2020-09-16-m0.u166.p3.sent1	Готові голосувати?
ParlaMint-UA_2020-09-16-m0.u166.p3.sent2	Ставлю на голосування пропозицію про прийняття за основу проекту Закону про внесення змін до статті 12 Закону України "Про забезпечення прав і свобод громадян та правовий режим на тимчасово окупованих територіях України" щодо встановлення альтернативної підсудності справ, учасники яких проживають на території Автономної Республіки Крим та міста Севастополя (реєстраційний номер 3048).
ParlaMint-UA_2020-09-16-m0.u166.p4.sent1	Готові голосувати?
ParlaMint-UA_2020-09-16-m0.u166.p4.sent2	Прошу підтримати та проголосувати.
ParlaMint-UA_2020-09-16-m0.u166.p5.sent1	За-267
ParlaMint-UA_2020-09-16-m0.u166.p6.sent1	Рішення прийнято.
ParlaMint-UA_2020-09-16-m0.u166.p6.sent2	Дякую, колеги.
ParlaMint-UA_2020-09-16-m0.u166.p7.sent1	Наступне питання порядку денного – це Проект Закону про внесення змін до Кодексу України про адміністративні правопорушення щодо окремих питань здійснення габаритно-вагового контролю (реєстраційний номер 3743).
ParlaMint-UA_2020-09-16-m0.u166.p8.sent1	Пропонується розглянути це питання за скороченою процедурою.
ParlaMint-UA_2020-09-16-m0.u166.p8.sent2	Прошу підтримати та проголосувати.
ParlaMint-UA_2020-09-16-m0.u166.p9.sent1	За-226
ParlaMint-UA_2020-09-16-m0.u166.p10.sent1	Рішення прийнято.
ParlaMint-UA_2020-09-16-m0.u166.p11.sent1	До слова запрошується народний депутат України Скічко Олександр Олександрович.
ParlaMint-UA_2020-09-16-m0.u167.p1.sent1	Шановний Дмитре Олександровичу, шановні народні депутати України!
ParlaMint-UA_2020-09-16-m0.u167.p1.sent2	До вашої уваги пропонується проект Закону України про внесення змін до Кодексу України про адміністративні правопорушення щодо окремих питань здійснення габаритно-вагового контролю (реєстраційний номер 3743), від 25.06.2020, внесений народними депутатами України, членами Комітету з питань транспорту та інфраструктури.
ParlaMint-UA_2020-09-16-m0.u167.p2.sent1	Метою законопроекту є збереження автомобільних доріг загального користування від руйнування шляхом вдосконалення здійснення габаритно-вагового контролю транспортних засобів.
ParlaMint-UA_2020-09-16-m0.u167.p3.sent1	Отож що передбачає даний законопроект?
ParlaMint-UA_2020-09-16-m0.u167.p3.sent2	Адміністративну відповідальність за правопорушення у сфері безпеки на автомобільному транспорті, зафіксовані за допомогою засобів фото- і відеофіксації; підвищення відповідальності за невиконання водіями транспортних засобів, що здійснюють автомобільні перевезення пасажирів, вантажів, законних вимог уповноважених посадових осіб центрального органу виконавчої влади, що забезпечують реалізацію державної політики з питань безпеки на наземному транспорті про зупинку транспортного засобу, до 3-х тисяч неоподаткованих мінімумів громадян України; підвищення відповідальності автомобільних перевізників за перевищення встановлених законодавством габаритно-вагових норм; відповідальність за відмову від габаритно-вагового контролю; відповідальність за порушення при внесенні відомостей у товарно-транспортну накладну або інші, визначені законодавством, документи на вантаж.
ParlaMint-UA_2020-09-16-m0.u167.p4.sent1	Також до законопроекту отримано позиції про його підтримання від Міністерства інфраструктури України, Міністерства фінансів України, Державної служби України з безпеки на наземному транспорті, Держаного агентства автомобільних доріг України.
ParlaMint-UA_2020-09-16-m0.u167.p5.sent1	Прийняття даного законопроекту 3743 сприятиме покращенню стану безпеки дорожнього руху, зменшенню кількості дорожньо-транспортних пригод, збереженню від остаточного руйнування автомобільних доріг, тому прошу підтримати прийняття законопроекту реєстраційний номер 3743 за основу.
ParlaMint-UA_2020-09-16-m0.u167.p6.sent1	Дякую за увагу.
ParlaMint-UA_2020-09-16-m0.u168.p1.sent1	Дякую.
ParlaMint-UA_2020-09-16-m0.u168.p2.sent1	До слова запрошується голова Комітету з питань правоохоронної діяльності Денис Анатолійович Монастирський.
ParlaMint-UA_2020-09-16-m0.u169.p1.sent1	Доброго дня, шановні колеги!
ParlaMint-UA_2020-09-16-m0.u169.p1.sent2	Я дякую авторам законопроекту за цю потрібну ініціативу.
ParlaMint-UA_2020-09-16-m0.u169.p1.sent3	Насправді, дійсно, проблема величезна.
ParlaMint-UA_2020-09-16-m0.u169.p1.sent4	Я думаю, будь-хто, хто їздив будь-коли новими дорогами і через кілька місяців звертає увагу на те, що ці дороги виявляються розбитими, а проблема дуже часто в тому, що перевантажені вантажівки їдуть, і це є дійсно одна з основних проблем, яка виникає.
ParlaMint-UA_2020-09-16-m0.u169.p2.sent1	Ми на Комітеті з питань правоохоронної діяльності розглянули законопроект 3743 і рекомендували Верховній Раді прийняти його за основу.
ParlaMint-UA_2020-09-16-m0.u169.p2.sent2	І, безперечно, до другого читання будемо його доопрацьовувати.
ParlaMint-UA_2020-09-16-m0.u169.p2.sent3	А також би хотілось, щоби і від профільного міністерства, Міністерства інфраструктури, були продемонстровані і інші заходи щодо того, щоби забезпечувати цілісність доріг, а не лише підвищення відповідальності.
ParlaMint-UA_2020-09-16-m0.u169.p2.sent4	Це основний лейтмотив, який звучав в комітеті.
ParlaMint-UA_2020-09-16-m0.u169.p3.sent1	Але, звичайно, колеги, ми маємо приймати рішучі дії для того, щоби і підвищувати відповідальність, і головне – тут вводиться можливість автоматичної фіксації таких правопорушень, тобто буде більше об’єктивних чинників для того, щоб притягувати до відповідальності водіїв.
ParlaMint-UA_2020-09-16-m0.u169.p3.sent2	Ми знаємо, що запроваджена автоматична фотофіксація перевищення швидкості дорожнього руху, і це дійсно спрощує питання в тому, у взаємовідносинах водія і поліцейського немає цього суб’єктивного фактору.
ParlaMint-UA_2020-09-16-m0.u169.p3.sent3	Я думаю, що це також дуже потрібний і своєчасний крок, який ми маємо зробити врешті-решт.
ParlaMint-UA_2020-09-16-m0.u169.p4.sent1	Тому я звертаюсь із проханням підтримати цей законопроект в першому читанні.
ParlaMint-UA_2020-09-16-m0.u169.p4.sent2	До другого читання ми його обов’язково також будемо доопрацьовувати.
ParlaMint-UA_2020-09-16-m0.u169.p5.sent1	Дякую вам за увагу.
ParlaMint-UA_2020-09-16-m0.u170.p1.sent1	Дякую.
ParlaMint-UA_2020-09-16-m0.u170.p2.sent1	Будь ласка, запишіться: два – за, два – проти від фракцій.
ParlaMint-UA_2020-09-16-m0.u170.p3.sent1	Веніславський Федір Володимирович.
ParlaMint-UA_2020-09-16-m0.u171.p1.sent1	Шановний головуючий, шановні колеги народні депутати, я думаю, не викликає жодних сумнівів в тому, що це дуже потрібний закон, особливо з урахуванням того проекту, який на сьогоднішній день відбувається в Україні.
ParlaMint-UA_2020-09-16-m0.u171.p1.sent2	Всі ми, пересуваючись дорогами автомобільними в Україні, бачимо, що на сьогоднішній день дуже активно відбувається будівництво нормальних європейських шляхів.
ParlaMint-UA_2020-09-16-m0.u171.p1.sent3	І це будівництво розраховано на те, щоб ми з вами нормально могли безпечно пересуватися автомобільним транспортом по цим шляхам.
ParlaMint-UA_2020-09-16-m0.u171.p2.sent1	Разом з тим, є певні суб’єкти господарської діяльності, які використовують важковагові автомобілі для того, щоб досягти певної ситуативної вигоди, перевантажують їх не на 5, 10, 15, 20 відсотків, а перевантажують їх майже в два рази.
ParlaMint-UA_2020-09-16-m0.u171.p2.sent2	Мені відомі випадки, коли автомобіль, який розрахований на перевезення 24 тонн вантажу, навантажувався до 37-38, до 40 тонн.
ParlaMint-UA_2020-09-16-m0.u171.p2.sent3	Звичайно, жодні нормальні дороги не можуть витримати такого навантаження.
ParlaMint-UA_2020-09-16-m0.u171.p2.sent4	Мова іде не лише про те, щоб ми притягали до адміністративної відповідальності водіїв чи власників таких транспортних засобів, мова іде про нашу з вами спільну безпеку, тому що після такого використання, таких перевантажених автомобілів на дорогах загального користування виникають хвильові пошкодження, які є небезпечними вже для інших учасників дорожнього руху.
ParlaMint-UA_2020-09-16-m0.u171.p3.sent1	Я думаю, що до другого читання треба розглянути взагалі питання про те, що якщо мова іде про перевантаження таких автомобілів на там 40, 50 і більше відсотків, то можна ставити питання взагалі про конфіскацію таких транспортних засобів для того, щоб унеможливити їх використання, і для того, щоб всім нам з вами можна було тривалий час безпечно користуватися дорогами.
ParlaMint-UA_2020-09-16-m0.u171.p4.sent1	Закликаю підтримати, фракція буде голосувати "за".
ParlaMint-UA_2020-09-16-m0.u171.p4.sent2	Дякую.
ParlaMint-UA_2020-09-16-m0.u172.p1.sent1	Євтушок Сергій Миколайович
ParlaMint-UA_2020-09-16-m0.u173.p1.sent1	Дякую, пане Голово.
ParlaMint-UA_2020-09-16-m0.u173.p1.sent2	Сергій Євтушок, Рівненщина, "Батьківщина".
ParlaMint-UA_2020-09-16-m0.u173.p2.sent1	Шановні колеги народні депутати, я згадую той момент, коли у минулому скликанні ми, представляючи цей законопроект, майже всім складом транспортного комітету благали сесійну залу підтримати і знайти джерело фінансування для утримання дорожнього господарства.
ParlaMint-UA_2020-09-16-m0.u173.p2.sent2	Адже, якщо глянути навіть сьогодні на наше дорожнє господарство і стан доріг, то воно, звісно, з огляду навіть на те, що дороги – це є наші судини економіки, дуже в жахливому стані.
ParlaMint-UA_2020-09-16-m0.u173.p2.sent3	Тому ми передбачили джерело фінансування, передбачили можливість наповнювати цей дорожній фонд.
ParlaMint-UA_2020-09-16-m0.u173.p2.sent4	Тоді фракція "Батьківщина" дала майже всі голоси.
ParlaMint-UA_2020-09-16-m0.u173.p3.sent1	І зараз також паралельно виникає питання.
ParlaMint-UA_2020-09-16-m0.u173.p3.sent2	Однією рукою ми будуємо дороги, приводимо їх в належний стан, як загальнодержавні, так і комунальні, але іншою рукою з огляду на те, що немає належного контролю по перевантаженню і по великогабаритному транспорту, ми не можемо утримувати і контролювати ситуацію, коли сьогодні кладеться новий асфальт, а вже завтра по ньому їде перевантажена фура до 200 кілограмів, уявіть собі, з нагрузкою на вісь, і робить велику колійку уже новому покладеному асфальту.
ParlaMint-UA_2020-09-16-m0.u173.p4.sent1	Тому, разом з тим, у даному законопроекті передбачаються ризики корупціогенної ситуації, коли ми надаємо право працівникам Укртрансбезпеки зупиняти водіїв і накладати штрафи адміністративні у великих розмірах саме на водіїв.
ParlaMint-UA_2020-09-16-m0.u173.p4.sent2	Ми ж вважаємо, що відповідальність має нести вантажовідправник, тому що не може водій нести відповідальність за те, що йому погрузили, і власник фури зобов’язав вести з пункту А в пункт Б.
ParlaMint-UA_2020-09-16-m0.u173.p5.sent1	Тому "Батьківщина" голосує в першому читанні, а до другого читання виправляємо ці корупційні ризики.
ParlaMint-UA_2020-09-16-m0.u174.p1.sent1	Лозинський Роман Михайлович.
ParlaMint-UA_2020-09-16-m0.u175.p1.sent1	Прошу передати слово Олександрі Устіновій.
ParlaMint-UA_2020-09-16-m0.u176.p1.sent1	Устінова Олександра Юріївна.
ParlaMint-UA_2020-09-16-m0.u177.p1.sent1	Шановні колеги, ми розуміємо, що у нас.
ParlaMint-UA_2020-09-16-m0.u177.p1.sent2	ми бачили всі відео, як нещодавно Президент України зайшов на форуми далекобійників і після цього дізнався, яка насправді в нас величезна проблема з дорогами, перевантаженнями.
ParlaMint-UA_2020-09-16-m0.u177.p1.sent3	І тепер всі дружно разом зі Службою безпеки України, яка у нас зараз ловить не російських агентів, а далекобійників, займаються тим, що відслідковують, наскільки перезавантаженні фури.
ParlaMint-UA_2020-09-16-m0.u177.p2.sent1	Чи потрібно приймати такий закон?
ParlaMint-UA_2020-09-16-m0.u177.p2.sent2	Так.
ParlaMint-UA_2020-09-16-m0.u177.p2.sent3	Але так, як він зараз виписаний, це чергова корупційна кормушка не тільки для Укртрансбезпеки, але й для поліції.
ParlaMint-UA_2020-09-16-m0.u177.p2.sent4	Якщо ви почитаєте закон, то там підвищуються штрафи до 51 тисячі гривень не просто, якщо в тебе перевантажена фура, а якщо ти не зупинився і, скажімо, це було зафіксовано.
ParlaMint-UA_2020-09-16-m0.u177.p2.sent5	Мені цікаво, як будуть фіксувати на фото і відео те, що людина не зупинилася?
ParlaMint-UA_2020-09-16-m0.u177.p2.sent6	І мені дуже цікаво, як це зараз не може поліція їх зупинити, коли в тебе величезна фура?
ParlaMint-UA_2020-09-16-m0.u177.p2.sent7	І яким чином вона має втекти?
ParlaMint-UA_2020-09-16-m0.u177.p3.sent1	Далі.
ParlaMint-UA_2020-09-16-m0.u177.p3.sent2	Якщо в людини, скажімо, довіреність і вона продала машину по довіреності, ви знаєте, що всі штрафи тепер будуть приходити до неї.
ParlaMint-UA_2020-09-16-m0.u177.p3.sent3	Головна проблема зараз на дорогах, що в нас не просто перезавантажені фури, а працює ціла система поборів.
ParlaMint-UA_2020-09-16-m0.u177.p3.sent4	І кожен пункт Укртрансбезпеки, перед якою стоїть поліція, знає, кого треб зупиняти, а хто свій, кого не треба.
ParlaMint-UA_2020-09-16-m0.u177.p4.sent1	Нам в першу чергу зараз потрібно не просто підіймати штрафи для населення, тому що це зараз головне, чим займається Верховна Рада.
ParlaMint-UA_2020-09-16-m0.u177.p4.sent2	Ми постійно підвищуємо штрафи, нам потрібно в першу чергу зробити так, щоб органи контролюючі, які цим займаються, і правоохоронні виконували свою функцію, а не відпускали тих, хто є в списочку в зеленому, а тих, кого немає, штрафували і піднімали для них штрафи.
ParlaMint-UA_2020-09-16-m0.u177.p4.sent3	Тому ми в першому читанні будемо утримуватись від цього законопроекту.
ParlaMint-UA_2020-09-16-m0.u177.p4.sent4	І просимо виправити ці корупційні ризики.
ParlaMint-UA_2020-09-16-m0.u177.p5.sent1	Дякую.
ParlaMint-UA_2020-09-16-m0.u178.p1.sent1	Геращенко Ірина Володимирівна.
ParlaMint-UA_2020-09-16-m0.u178.p2.sent1	Величкович Микола Романович.
ParlaMint-UA_2020-09-16-m0.u179.p1.sent1	Шановні колеги, коли в попередньому скликанні депутати, які працювали тоді, в тому числі і депутати "Європейської солідарності", голосували за створення дорожнього фонду.
ParlaMint-UA_2020-09-16-m0.u179.p1.sent2	В 2020 році з цього фонду стовідсотково кошти використовуються на будівництво доріг.
ParlaMint-UA_2020-09-16-m0.u179.p1.sent3	І це надзвичайно важливо.
ParlaMint-UA_2020-09-16-m0.u179.p1.sent4	Але, на жаль, так сталося, що ми бачимо за останні 10 місяців, що служби, які.
ParlaMint-UA_2020-09-16-m0.u179.p1.sent5	чи органи, які повинні турбуватися за безпеку доріг, на жаль, дуже часто цього повністю не використовують.
ParlaMint-UA_2020-09-16-m0.u179.p1.sent6	Останні скандали із взяттям представників служби безпеки на транспорті, взяттям на хабарах, говорить про те, що необхідно позбавитися максимально суб’єктивного фактору.
ParlaMint-UA_2020-09-16-m0.u179.p1.sent7	І тому цей законопроект ми вітаємо.
ParlaMint-UA_2020-09-16-m0.u179.p1.sent8	"Європейська солідарність" буде голосувати за нього в першому читанні.
ParlaMint-UA_2020-09-16-m0.u179.p1.sent9	Ми бачимо, що там є ті норми, які відповідають нашим цінностям, а саме: позбавити фізично працівників чи поліції, чи Державної служби з безпеки на транспорті максимально комунікації з тими, хто вчиняє такі злочини.
ParlaMint-UA_2020-09-16-m0.u179.p2.sent1	Ми будемо підтримувати, але сподіваємося, що до другого читання багато тих моментів, які потребують уваги, будуть враховані.
ParlaMint-UA_2020-09-16-m0.u179.p2.sent2	Ще раз закликаю наших колег голосувати "за".
ParlaMint-UA_2020-09-16-m0.u179.p2.sent3	"Європейська солідарність" в першому читанні підтримує.
ParlaMint-UA_2020-09-16-m0.u180.p1.sent1	Нестор Іванович Шуфрич.
ParlaMint-UA_2020-09-16-m0.u180.p2.sent1	Ще є бажаючі виступити?
ParlaMint-UA_2020-09-16-m0.u180.p2.sent2	Рудик.
ParlaMint-UA_2020-09-16-m0.u180.p2.sent3	Хто ще?
ParlaMint-UA_2020-09-16-m0.u180.p2.sent4	Шуфрич – з мотивів, Рудик – з мотивів, після цього переходимо до голосування.
ParlaMint-UA_2020-09-16-m0.u180.p2.sent5	Запросіть народних депутатів до зали.
ParlaMint-UA_2020-09-16-m0.u180.p3.sent1	Включіть, будь ласка, мікрофон Нестору Івановичу.
ParlaMint-UA_2020-09-16-m0.u181.p1.sent1	Дякую, шановний головуючий.
ParlaMint-UA_2020-09-16-m0.u181.p1.sent2	Сподіваюсь, що цей закон, в принципі, мав би об’єднати нашу Верховну Раду, тому що всі ми вболіваємо за те, щоб не було перевантаження під час використання наших доріг вантажними автомобілями.
ParlaMint-UA_2020-09-16-m0.u181.p1.sent3	Але чомусь на посаду керівника Укртрансбезпеки – аукціони регіональні, особливо на півдні України.
ParlaMint-UA_2020-09-16-m0.u181.p1.sent4	Тому що там возять зерно і там вбивають дороги.
ParlaMint-UA_2020-09-16-m0.u181.p1.sent5	Підвищення штрафів, на жаль, не вирішить питання.
ParlaMint-UA_2020-09-16-m0.u181.p1.sent6	А ви знаєте, скільки зараз пересувних центрів, які можуть це контролювати?
ParlaMint-UA_2020-09-16-m0.u181.p1.sent7	30.
ParlaMint-UA_2020-09-16-m0.u181.p1.sent8	І це робиться вибірково.
ParlaMint-UA_2020-09-16-m0.u181.p2.sent1	На жаль, в цьому законі дуже велика складова корумпована.
ParlaMint-UA_2020-09-16-m0.u181.p2.sent2	І він може спонукати на откаты, хорошо так известные.
ParlaMint-UA_2020-09-16-m0.u181.p2.sent3	Тому треба, щоб в наступному році під час використання біля 5 мільярдів доларів на будівництво нових доріг ці комплекси були вже в дороги вмонтовані, а не переїжджали в залежності від того, конкурент чи ні.
ParlaMint-UA_2020-09-16-m0.u181.p3.sent1	Дякую за увагу.
ParlaMint-UA_2020-09-16-m0.u182.p1.sent1	Дякую.
ParlaMint-UA_2020-09-16-m0.u182.p2.sent1	Рудик Сергій Ярославович.
ParlaMint-UA_2020-09-16-m0.u183.p1.sent1	Шановні українці!
ParlaMint-UA_2020-09-16-m0.u183.p1.sent2	У 2016 році Верховна Рада попереднього скликання прийняла історичний законопроект про державний дорожній фонд, який вступив в силу у 18-му році.
ParlaMint-UA_2020-09-16-m0.u183.p1.sent3	В Інтернеті пишуть, поправте мене, колеги зі "слуг", може, це неправда, що у 2018 році було побудовано 3 тисячі 800 кілометрів нових автодоріг, у 19-му – 2 тисячі 400, і у цьому, у 20-му році, наразі є 1 тисяча 800.
ParlaMint-UA_2020-09-16-m0.u183.p1.sent4	Але я впевнений, що цей будівельний бум буде продовжуватися.
ParlaMint-UA_2020-09-16-m0.u183.p2.sent1	Але це бессмысленная витрата бюджетних коштів, якщо ми не зробимо фіксацію.
ParlaMint-UA_2020-09-16-m0.u183.p2.sent2	Але не фото-, кіно- і аудіо-, можливо, хтось і таке собі думає, а в автоматичному режимі.
ParlaMint-UA_2020-09-16-m0.u183.p2.sent3	Тому що це класична корупціогенна складова.
ParlaMint-UA_2020-09-16-m0.u183.p2.sent4	Ми обов’язково повинні це виправити до другого читання.
ParlaMint-UA_2020-09-16-m0.u183.p3.sent1	І наступне.
ParlaMint-UA_2020-09-16-m0.u183.p3.sent2	Перестаньте притягувати до відповідальності водіїв.
ParlaMint-UA_2020-09-16-m0.u183.p3.sent3	Треба притягувати до відповідальності юридичну особу, автомобіль, на якому їздить той чи інший водій.
ParlaMint-UA_2020-09-16-m0.u183.p3.sent4	Тільки тоді ми наведемо порядок.
ParlaMint-UA_2020-09-16-m0.u183.p4.sent1	Наша депутатська група "Партія "За майбутнє" буде підтримувати.
ParlaMint-UA_2020-09-16-m0.u184.p1.sent1	Дякую.
ParlaMint-UA_2020-09-16-m0.u184.p1.sent2	Ні, час не додаємо.
ParlaMint-UA_2020-09-16-m0.u184.p2.sent1	Всі бажаючі виступили?
ParlaMint-UA_2020-09-16-m0.u184.p2.sent2	Будь ласка, підготуйтесь до голосування.
ParlaMint-UA_2020-09-16-m0.u184.p3.sent1	Ставлю на голосування пропозицію про прийняття за основу проекту Закону про внесення змін до Кодексу України про адміністративні правопорушення щодо окремих питань здійснення габаритно-вагового контролю (реєстраційний номер 3743).
ParlaMint-UA_2020-09-16-m0.u184.p4.sent1	Готові голосувати?
ParlaMint-UA_2020-09-16-m0.u184.p4.sent2	Готові голосувати?
ParlaMint-UA_2020-09-16-m0.u184.p4.sent3	Прошу підтримати та проголосувати.
ParlaMint-UA_2020-09-16-m0.u184.p5.sent1	За-270
ParlaMint-UA_2020-09-16-m0.u184.p6.sent1	Рішення прийнято.
ParlaMint-UA_2020-09-16-m0.u184.p6.sent2	Дякую.
ParlaMint-UA_2020-09-16-m0.u184.p7.sent1	Шановні колеги, в нас залишилось 4 хвилини, немає сенсу заходити в наступне питання.
ParlaMint-UA_2020-09-16-m0.u184.p7.sent2	Почекайте, не розходьтесь, одне прохання – Руслан Олексійович.
ParlaMint-UA_2020-09-16-m0.u185.p1.sent1	Одну секундочку.
ParlaMint-UA_2020-09-16-m0.u185.p1.sent2	Вельмишановні колеги, справді, в нас немає часу заходити в велике питання, але у нас є 4067, це про проведення 18 листопада парламентських слухань на тему: "На шляху до справедливого судочинства".
ParlaMint-UA_2020-09-16-m0.u185.p1.sent3	Якщо ви не проти.
ParlaMint-UA_2020-09-16-m0.u185.p1.sent4	Підтримано одностайно всім комітетом правовим.
ParlaMint-UA_2020-09-16-m0.u185.p1.sent5	Якщо ви не проти, давайте поставимо і проголосуємо, щоб вже готуватися до цих парламентських слухань.
ParlaMint-UA_2020-09-16-m0.u186.p1.sent1	Немає заперечень?
ParlaMint-UA_2020-09-16-m0.u186.p1.sent2	Ставлю на голосування пропозицію про прийняття в цілому проекту Постанови про проведення парламентських слухань на тему: "На шляху до справедливого судочинства в Україні" (реєстраційний номер 4067).
ParlaMint-UA_2020-09-16-m0.u186.p2.sent1	Готові голосувати?
ParlaMint-UA_2020-09-16-m0.u186.p2.sent2	Прошу підтримати та проголосувати.
ParlaMint-UA_2020-09-16-m0.u186.p3.sent1	За-305
ParlaMint-UA_2020-09-16-m0.u186.p4.sent1	Рішення прийнято.
ParlaMint-UA_2020-09-16-m0.u186.p4.sent2	Дякую.
ParlaMint-UA_2020-09-16-m0.u186.p5.sent1	Шановні колеги, ранкове засідання Верховної Ради оголошую закритим.
