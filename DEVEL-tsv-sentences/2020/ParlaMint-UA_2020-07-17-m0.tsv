id	text
ParlaMint-UA_2020-07-17-m0.u1.p1.sent1	Доброго ранку, шановні колеги!
ParlaMint-UA_2020-07-17-m0.u1.p1.sent2	Доброго ранку, шановні представники засобів масової інформації!
ParlaMint-UA_2020-07-17-m0.u1.p1.sent3	Сьогодні в нас крайній день роботи третьої сесії Верховної Ради України дев’ятого скликання.
ParlaMint-UA_2020-07-17-m0.u1.p1.sent4	Я радий всіх бачити.
ParlaMint-UA_2020-07-17-m0.u1.p1.sent5	Будь ласка, займіть свої місця, підготуйтеся до реєстрації.
ParlaMint-UA_2020-07-17-m0.u1.p2.sent1	Шановні колеги, готові реєструватися?
ParlaMint-UA_2020-07-17-m0.u1.p2.sent2	Прошу реєструватися.
ParlaMint-UA_2020-07-17-m0.u1.p3.sent1	У залі зареєстровано 214 народних депутатів України.
ParlaMint-UA_2020-07-17-m0.u1.p4.sent1	Бачите, забув нагадати, що треба реєструватися зеленою кнопкою "за", першою зліва, саме тому такий результат.
ParlaMint-UA_2020-07-17-m0.u1.p4.sent2	Але, коли ми підійдемо до голосування, я впевнений, буде достатня кількість голосів для прийняття відповідних рішень Верховної Ради України.
ParlaMint-UA_2020-07-17-m0.u1.p5.sent1	Шановні колеги, сьогодні у нашого колеги народного депутата Льовочкіна Сергія Володимировича день народження.
ParlaMint-UA_2020-07-17-m0.u1.p5.sent2	Він є, немає?
ParlaMint-UA_2020-07-17-m0.u1.p6.sent1	Шановні колеги, у засіданні Верховної Ради України бере.
ParlaMint-UA_2020-07-17-m0.u1.p7.sent1	Ні, ні, ні.
ParlaMint-UA_2020-07-17-m0.u1.p7.sent2	Шановні колеги, ви ж повинні пам’ятати Регламент.
ParlaMint-UA_2020-07-17-m0.u1.p7.sent3	Для початку нашої роботи кількість не є принциповою.
ParlaMint-UA_2020-07-17-m0.u1.p7.sent4	Кількість народних депутатів є саме принциповою для прийняття рішень.
ParlaMint-UA_2020-07-17-m0.u1.p7.sent5	Якщо під час голосування за закон немає 226, тоді дійсно це неможливо продовжити засідання.
ParlaMint-UA_2020-07-17-m0.u1.p8.sent1	На засіданні Верховної Ради України бере участь Прем’єр-міністр України Денис Анатолійович Шмигаль та члени Кабінету Міністрів України.
ParlaMint-UA_2020-07-17-m0.u1.p8.sent2	Прошу їх привітати.
ParlaMint-UA_2020-07-17-m0.u1.p9.sent1	Відповідно до статті 229 Регламенту Верховної Ради України у п’ятницю з 10 години проводиться "година запитань до Уряду".
ParlaMint-UA_2020-07-17-m0.u1.p9.sent2	За пропозицією депутатських фракцій і груп члени Кабінету Міністрів України сьогодні будуть відповідати на запитання про стан безпекового середовища довкола України та організацію проведення осіннього призову до Збройних Сил України.
ParlaMint-UA_2020-07-17-m0.u1.p10.sent1	Пропонується наступний режим роботи: 20 хвилин - на виступ міністра оборони України, до 21 хвилини - на виступи і запитання.
ParlaMint-UA_2020-07-17-m0.u1.p10.sent2	вибачте, на запитання від депутатських фракцій та груп; 20 хвилин - на відповіді Прем’єр-міністра України та членів уряду на запитання від народних депутатів.
ParlaMint-UA_2020-07-17-m0.u1.p10.sent3	І після цього ми переходимо до нашої роботи.
ParlaMint-UA_2020-07-17-m0.u1.p10.sent4	Немає заперечень?
ParlaMint-UA_2020-07-17-m0.u1.p10.sent5	Немає.
ParlaMint-UA_2020-07-17-m0.u1.p11.sent1	До слова запрошується для виступу міністр оборони України Андрій Васильович Таран.
ParlaMint-UA_2020-07-17-m0.u2.p1.sent1	Шановний Голово Верховної Ради України, шановні народні депутати, сьогодні мені запропоновано доповісти, довести до вас інформацію з наступних питань: стан безпекового середовища на сході України, з наголосом на кримський напрям, і особливості організації призовної кампанії 2020 року.
ParlaMint-UA_2020-07-17-m0.u2.p2.sent1	Щодо першого питання.
ParlaMint-UA_2020-07-17-m0.u2.p2.sent2	З метою недопущення дестабілізації ситуації на кримському напрямку керівництвом Міністерства оборони, Генеральним штабом, командуванням операції Об’єднаних сил сплановано і проведено ряд конкретних заходів.
ParlaMint-UA_2020-07-17-m0.u2.p2.sent3	Зокрема, йдеться про створення умов, спрямованих на попередження загострення обстановки.
ParlaMint-UA_2020-07-17-m0.u2.p2.sent4	Не хотів би вдаватися в подробиці про вдосконалення інженерних загороджень, системи відеоспостереження, дій Військово-Морських Сил, Сил спеціальних операцій.
ParlaMint-UA_2020-07-17-m0.u2.p3.sent1	Для загалу можу зазначити наступне.
ParlaMint-UA_2020-07-17-m0.u2.p3.sent2	Посилення ведення розвідки.
ParlaMint-UA_2020-07-17-m0.u2.p3.sent3	Здійснюються заходи з ротації військ.
ParlaMint-UA_2020-07-17-m0.u2.p3.sent4	Уточнено завдання, організовано тісну взаємодію з Національною гвардією, Національною поліцією, Службою безпеки України, Державною прикордонною службою України.
ParlaMint-UA_2020-07-17-m0.u2.p3.sent5	З огляду на зазначене, військові частини, підрозділи Збройних Сил України, які виконують завдання у складі операції Об’єднаних сил та вздовж адміністративного кордону Автономної Республіки Крим, готові до адекватного реагування на існуючі виклики та загрози вздовж державного кордону України.
ParlaMint-UA_2020-07-17-m0.u2.p4.sent1	На теперішній час обстановка в районі виконання завдань угрупування військ оперативного командування "Південь" контрольована.
ParlaMint-UA_2020-07-17-m0.u2.p5.sent1	Що стосується наголосу на кримський напрям.
ParlaMint-UA_2020-07-17-m0.u2.p5.sent2	Протягом останнього місяця в засобах масової інформації з’явилося багато повідомлень щодо можливості здійснення збройного нападу Російської Федерації, активізації бойових дій саме на кримському напрямі.
ParlaMint-UA_2020-07-17-m0.u2.p5.sent3	В цьому контексті необхідно зазначити і слова колишнього командувача армії США у Європі, а також низку статей в засобах масової інформації, які не лише повторили слова американського генерала у відставці, а й, зокрема, надавали коментарі з боку експертного середовища.
ParlaMint-UA_2020-07-17-m0.u2.p6.sent1	В цьому контексті хотів би зазначити: на теперішній час ознак безпосередньої підготовки до активних бойових дій російських окупаційних військ поблизу адміністративної межі Херсонської області з тимчасово окупованої території Автономної Республіки Крим не виявлено.
ParlaMint-UA_2020-07-17-m0.u2.p6.sent2	На півострові не фіксуються дії зі створення ударних угрупувань.
ParlaMint-UA_2020-07-17-m0.u2.p7.sent1	Разом з тим, пам’ятаючи про непередбачуваність рішень, в першу чергу політичного керівництва Російської Федерації і, безумовно, воєнно-політичного керівництва Збройних сил Російської Федерації, Збройні Сили України здійснюють певні заходи для запобігання і надання відповідної відсічі можливим діям з боку Збройних сил Російської Федерації.
ParlaMint-UA_2020-07-17-m0.u2.p8.sent1	Я знаю, що члени Комітету Верховної Ради з питань національної безпеки, оборони та розвідки здійснили поїздку до Херсонської області, де мали можливість на власні очі подивитися, що там насправді відбувається.
ParlaMint-UA_2020-07-17-m0.u2.p8.sent2	Одночасно з врахуванням накопичення військ під приводом підготовки до стратегічних навчань "Кавказ-2020" керівництвом Міністерства оборони і Збройних Сил України планується в цей же час, на останню декаду вересня, проведення стратегічного командно-штабного навчання "Об’єднані зусилля – 2020".
ParlaMint-UA_2020-07-17-m0.u2.p9.sent1	В рамках цього навчання нами планується перевірити спроможність Генерального штабу у новій структурі, J-структурі, діяти відповідно до стандартів НАТО.
ParlaMint-UA_2020-07-17-m0.u2.p9.sent2	Планується також перевірити здатність організовувати взаємодію з пунктами управління збройних сил НАТО, планується проведення не лише командно-штабних навчань, а в рамках проведення всіх стратегічних командно-штабних навчань буде проведена перевірка бойової готовності, будуть проведені бойові стрільби зенітно-ракетними комплексами, з літаками військово-повітряних сил, з певними підрозділами і військовими частинами Сухопутних військ, а також інших військових формувань, на наших полігонах, які розташовані на півдні України.
ParlaMint-UA_2020-07-17-m0.u2.p10.sent1	Ми очікуємо також, що представники країн НАТО зможуть взяти участь в цих навчаннях.
ParlaMint-UA_2020-07-17-m0.u2.p10.sent2	На теперішній час нами поки що розробляється план, після затвердження цього плану і замислу проведення навчання вони будуть відповідним чином затверджені, і тоді я зможу вже щось повідомити більш конкретно.
ParlaMint-UA_2020-07-17-m0.u2.p10.sent3	Але ця асиметрична відповідь, за нашою оцінкою, по-перше, покаже готовність Збройних Сил України до надання достойної, гідної відсічі будь-яким спробам з боку Російської Федерації загострити ситуацію або почати масштабні бойові дії, хоча, в той же час, повторюся, ми не відмічаємо на теперішній час реальної підготовки Збройних сил Російської Федерації до збройного наступу у період проведення навчань "Кавказ-2020".
ParlaMint-UA_2020-07-17-m0.u2.p11.sent1	Що стосується призову на строкову військову службу у травні-липні цього року.
ParlaMint-UA_2020-07-17-m0.u2.p11.sent2	Безумовно, через пандемію та карантин весняний призов 2020 року проходить у безпрецедентних умовах.
ParlaMint-UA_2020-07-17-m0.u2.p11.sent3	Відповідним Указом Президента України, а також Розпорядженням уряду, його було перенесено на травень-липень.
ParlaMint-UA_2020-07-17-m0.u2.p11.sent4	Призов триватиме до 31 липня цього року.
ParlaMint-UA_2020-07-17-m0.u2.p11.sent5	Міністерством оборони спільно з Міністерством освіти через засоби масової інформації було надано вичерпні роз’яснення щодо порядку призову на строкову службу, в тому числі в першу чергу це стосується молодих людей, які закінчують навчання за програмою бакалаврату і виявили бажання навчатися за програмою магістрів.
ParlaMint-UA_2020-07-17-m0.u2.p12.sent1	Відповідна інформація та доручення Генерального штабу вже доведені до військових комісаріатів та до керівників обладміністрації та райдержадміністрації.
ParlaMint-UA_2020-07-17-m0.u2.p12.sent2	Станом на сьогодні це питання загалом відрегульовано.
ParlaMint-UA_2020-07-17-m0.u2.p12.sent3	Керівництву обласних та районних обласних адміністрацій, військовим комісаріатам, місцевим органам освіти та науки, закладам освіти рекомендовано надавати відстрочку до 1 жовтня 2020 року.
ParlaMint-UA_2020-07-17-m0.u2.p12.sent4	Всі бажаючі продовжити навчання за програмою магістра надають до військкоматів відповідні документи від навчальних закладів, що і стане підставою для відтермінування призову до осені 2020 року.
ParlaMint-UA_2020-07-17-m0.u2.p13.sent1	Без ексцесів, безумовно, жодний процес не обходиться.
ParlaMint-UA_2020-07-17-m0.u2.p13.sent2	У випадку виникнення якихось проблемних ситуацій Міністерство оборони пропонує звертатися на нашу "гарячу лінію", телефони є на сайті Міністерства оборони.
ParlaMint-UA_2020-07-17-m0.u2.p13.sent3	Кожен випадок порушення прав здобувачів освіти ретельно розглядається і винуватці будуть притягнені до відповідальності.
ParlaMint-UA_2020-07-17-m0.u2.p14.sent1	Окремо хотів би зауважити про випускників шкіл.
ParlaMint-UA_2020-07-17-m0.u2.p14.sent2	Випускники шкіл можуть абсолютно безперешкодно реалізувати своє право на продовження освіти.
ParlaMint-UA_2020-07-17-m0.u2.p14.sent3	Рішенням уряду було визначено, що громадяни віком 18-19 років можуть бути призвані на військову службу лише за власним бажання, яке підтверджується письмовою заявою.
ParlaMint-UA_2020-07-17-m0.u2.p14.sent4	Всього кілька цифр і статистики: в цьому році заплановано до призову 16 тисяч 460 осіб, у тому числі до Збройних Сил України – 9 тисяч осіб, до Національної гвардії України – 5 тисяч 460 осіб, до Державної прикордонної служби – 1300 осіб, до Державної спеціальної служби транспорту – 700 осіб.
ParlaMint-UA_2020-07-17-m0.u2.p15.sent1	Станом на сьогодні з військових комісаріатів було відправлено для комплектування Збройних Сил України та інших військових формувань 9 тисяч 465 осіб, що становить 57,5 відсотків від загального плану, в тому числі для Збройних Сил – 4 тисячі 780 осіб.
ParlaMint-UA_2020-07-17-m0.u2.p16.sent1	Хотів би ще раз наголосити, що відповідно до частини 4 статті 15 Закону України "Про військовий обов’язок і військову службу" організація підготовки та проведення призову громадян України на строкову військову службу здійснюється міськими районними державними адміністраціями, виконавчими органами міських рад у взаємодії з міськими районними військовими комісаріатами або територіальними центрами комплектування та соціальної підтримки.
ParlaMint-UA_2020-07-17-m0.u2.p17.sent1	Зараз я готов відповісти на ваші запитання.
ParlaMint-UA_2020-07-17-m0.u2.p17.sent2	Дякую за увагу.
ParlaMint-UA_2020-07-17-m0.u3.p1.sent1	Дякую за увагу і вам.
ParlaMint-UA_2020-07-17-m0.u3.p2.sent1	Шановні колеги, зараз ми переходимо до запитань.
ParlaMint-UA_2020-07-17-m0.u3.p2.sent2	Прошу записатися на запитання до доповідача, будь ласка.
ParlaMint-UA_2020-07-17-m0.u3.p3.sent1	Будь ласка, народна депутатка Гришина Юлія Миколаївна, фракція політичної партії "Слуга народу".
ParlaMint-UA_2020-07-17-m0.u4.p1.sent1	Дякую, пане міністре, за доповідь.
ParlaMint-UA_2020-07-17-m0.u4.p1.sent2	І дякую, що ви в своїй доповіді звернули увагу на ситуацію, що відбувається зараз з абітурієнтами.
ParlaMint-UA_2020-07-17-m0.u4.p1.sent3	Насправді, дійсно, весняний призов цього року перенесено на літо.
ParlaMint-UA_2020-07-17-m0.u4.p1.sent4	І наразі діти, які закінчили навчання на одному рівні освіти, але ще не вступили на наступний, опинилися в дуже складній ситуації, оскільки їх викликають у воєнкомати, вручають там повістки і потім, ми знаємо, є багато випадків, коли їх звідти не випускають.
ParlaMint-UA_2020-07-17-m0.u4.p2.sent1	Ми знаємо, що їм дали відстрочку, яка спливає цими днями.
ParlaMint-UA_2020-07-17-m0.u4.p2.sent2	І поясніть, будь ласка, ще раз, тому що це дуже актуально для великої кількості батьків і дітей, як дітям реалізувати своє право на освіту, склавши іспити і вступивши в ЗВО, не порушуючи законодавство.
ParlaMint-UA_2020-07-17-m0.u4.p3.sent1	Дякую.
ParlaMint-UA_2020-07-17-m0.u5.p1.sent1	Ще раз хотів би наголосити.
ParlaMint-UA_2020-07-17-m0.u5.p1.sent2	По-перше, при виникненні якихось проблемних ситуацій, будь ласка, хай батьки телефонують на "гарячу лінію" Міністерства оборони.
ParlaMint-UA_2020-07-17-m0.u5.p1.sent3	В кожному конкретному випадку ми будемо розбиратися і приймати відповідні заходи для забезпечення права дитини на подальше навчання.
ParlaMint-UA_2020-07-17-m0.u5.p1.sent4	Це по-перше.
ParlaMint-UA_2020-07-17-m0.u5.p2.sent1	По-друге.
ParlaMint-UA_2020-07-17-m0.u5.p2.sent2	Треба також пам’ятати, і знову наголошую, що організація підготовки та проведення призову здійснюється міськими або районними державними адміністраціями.
ParlaMint-UA_2020-07-17-m0.u5.p2.sent3	Тому, що стосується військкоматів або територіальних центрів комплектування та соціальної підтримки, ми зробимо все можливе.
ParlaMint-UA_2020-07-17-m0.u5.p2.sent4	Ну і відповідні роз’яснення вже були надіслані до державних районних адміністрацій Міністерством освіти спільно з Міністерством оборони.
ParlaMint-UA_2020-07-17-m0.u5.p2.sent5	Якщо виникає така ситуація, я вважаю, що це неприпустимо, будемо її вирішувати.
ParlaMint-UA_2020-07-17-m0.u5.p2.sent6	І в будь-якому випадку діти мають право на подальше навчання і на отримання відповідної відстрочки.
ParlaMint-UA_2020-07-17-m0.u6.p1.sent1	Дякую.
ParlaMint-UA_2020-07-17-m0.u6.p2.sent1	Будь ласка, народний депутат Батенко Тарас Іванович, депутатська група "Партія "За майбутнє".
ParlaMint-UA_2020-07-17-m0.u7.p1.sent1	Прошу передати слово народному депутату Ігорю Гузю.
ParlaMint-UA_2020-07-17-m0.u7.p1.sent2	Дякую.
ParlaMint-UA_2020-07-17-m0.u8.p1.sent1	Будь ласка, народний депутат Ігор Гузь.
ParlaMint-UA_2020-07-17-m0.u9.p1.sent1	Доброго дня!
ParlaMint-UA_2020-07-17-m0.u9.p1.sent2	Пане міністр, хочу звернутися по такому питанню.
ParlaMint-UA_2020-07-17-m0.u9.p1.sent3	Я представляю місто Володимир-Волинський, де розташована 51 бригада.
ParlaMint-UA_2020-07-17-m0.u9.p1.sent4	Уже дуже.
ParlaMint-UA_2020-07-17-m0.u9.p1.sent5	ну, як би декілька років стоїть питання 44-квартирного будинку для військових.
ParlaMint-UA_2020-07-17-m0.u9.p1.sent6	Фактично будинок уже збудований, його треба запустити в дію.
ParlaMint-UA_2020-07-17-m0.u9.p1.sent7	Сім’ї загиблих військових, ветерани стоять в черзі, просять, молять.
ParlaMint-UA_2020-07-17-m0.u9.p1.sent8	Будинок уже стоїть, я там був неодноразово, міський голова був.
ParlaMint-UA_2020-07-17-m0.u9.p2.sent1	Я вас дуже прошу: дайте протокольне доручення комусь із заступників поїхати чітко і дати можливість, щоб він уже як би приймав тих людей, які там мають жити.
ParlaMint-UA_2020-07-17-m0.u9.p2.sent2	44 квартири, він готовий.
ParlaMint-UA_2020-07-17-m0.u9.p2.sent3	Будь ласка, посприяйте, щоб запустити цю процедуру.
ParlaMint-UA_2020-07-17-m0.u9.p3.sent1	Дякую.
ParlaMint-UA_2020-07-17-m0.u10.p1.sent1	Дякую.
ParlaMint-UA_2020-07-17-m0.u10.p1.sent2	Відповідне доручення буде сьогодні дано.
ParlaMint-UA_2020-07-17-m0.u11.p1.sent1	Це все, да?
ParlaMint-UA_2020-07-17-m0.u11.p2.sent1	Будь ласка, народний депутат Князевич Руслан Петрович, фракція політичної партії "Європейська солідарність".
ParlaMint-UA_2020-07-17-m0.u12.p1.sent1	Климпуш-Цинцадзе Іванні Орестівні можна слово передати?
ParlaMint-UA_2020-07-17-m0.u13.p1.sent1	Будь ласка, Іванна Орестівна.
ParlaMint-UA_2020-07-17-m0.u14.p1.sent1	Шановний пане Андрію, шановний пане міністре!
ParlaMint-UA_2020-07-17-m0.u14.p1.sent2	За даними журналістів, досі Міністерство оборони не уклало жодного контракту на постачання основних видів боєприпасів для Збройних Сил України, починаючи від 120-міліметрових і 82-міліметрових мін для мін і закінчуючи тепловізійними прицілами, дальномірами, мінометами і таке інше.
ParlaMint-UA_2020-07-17-m0.u14.p2.sent1	Як ви прокоментуєте цю інформацію, що Міністерство оборони зриває поставки боєприпасів для ЗСУ?
ParlaMint-UA_2020-07-17-m0.u14.p3.sent1	Ну, і друге питання.
ParlaMint-UA_2020-07-17-m0.u14.p3.sent2	Яка ситуація з коронавірусом у військах і скільки коштів було з Фонду для боротьби з коронавірусом виділено і використано на даний момент?
ParlaMint-UA_2020-07-17-m0.u15.p1.sent1	Дякую.
ParlaMint-UA_2020-07-17-m0.u15.p2.sent1	Дійсно, подібні повідомлення стосовно неприйняття рішень для забезпечення боєприпасами з’являються інколи на окремих Інтернет-сайтах так званих експертів військових, які жодного дня не служили в Збройних Силах, не служили в армії, не проходили військову службу.
ParlaMint-UA_2020-07-17-m0.u15.p3.sent1	По-перше, інформація щодо наявності боєприпасів була озвучена командувачем Об’єднаних сил генералом Наєвим.
ParlaMint-UA_2020-07-17-m0.u15.p3.sent2	Він повідомив засобам масової інформації, в тому числі виступав на окремих каналах телевізійних, і зазначив, що Збройні Сили на теперішній час в зоні проведення операції Об’єднаних сил забезпечені всім необхідним.
ParlaMint-UA_2020-07-17-m0.u15.p4.sent1	Друге.
ParlaMint-UA_2020-07-17-m0.u15.p4.sent2	Конкретна інформація щодо наявності та ешелонування боєприпасів відноситься до категорії "грифованої інформації".
ParlaMint-UA_2020-07-17-m0.u15.p4.sent3	Тому мені незрозуміло, звідки той, хто написав цю статтю, міг отримати.
ParlaMint-UA_2020-07-17-m0.u15.p4.sent4	Це вже питання, мабуть, до СБУ.
ParlaMint-UA_2020-07-17-m0.u15.p4.sent5	Звідки він міг отримати начебто інформацію стосовно нестачі якихось боєприпасів, видів.
ParlaMint-UA_2020-07-17-m0.u15.p5.sent1	І конкретно.
ParlaMint-UA_2020-07-17-m0.u15.p5.sent2	Що стосується наявної кількості, я не можу з цієї трибуни зараз вам сказати, бо це, знову повторюсь, це інформація грифована.
ParlaMint-UA_2020-07-17-m0.u15.p5.sent3	Але 120-міліметрових боєприпасів на теперішній час Збройні Сили не потребують.
ParlaMint-UA_2020-07-17-m0.u15.p5.sent4	Вони укомплектовані 120-міліметровими боєприпасами.
ParlaMint-UA_2020-07-17-m0.u15.p5.sent5	Тому ми їх не закуповуємо.
ParlaMint-UA_2020-07-17-m0.u15.p6.sent1	152-міліметрові боєприпаси.
ParlaMint-UA_2020-07-17-m0.u15.p6.sent2	Здійснимо, дійсно, закупівлю.
ParlaMint-UA_2020-07-17-m0.u16.p1.sent1	Дякую.
ParlaMint-UA_2020-07-17-m0.u16.p2.sent1	Будь ласка, народний депутат Кабаченко Володимир Вікторович, фракція політичної партії Всеукраїнське об’єднання "Батьківщина".
ParlaMint-UA_2020-07-17-m0.u17.p1.sent1	Прохання надати слово Тимошенко Юлії Володимирівні.
ParlaMint-UA_2020-07-17-m0.u18.p1.sent1	Будь ласка, Юлія Володимирівна Тимошенко.
ParlaMint-UA_2020-07-17-m0.u19.p1.sent1	Мова йде, чесно кажучи, про безпекові питання.
ParlaMint-UA_2020-07-17-m0.u19.p1.sent2	І те, що ми бачимо сьогодні в порядку денному, я хочу звернутися і до міністра, який на трибуні, і до всього уряду, і до Прем’єр-міністра.
ParlaMint-UA_2020-07-17-m0.u19.p1.sent3	Дорогі друзі, ви читали законопроекти, які називаються "інвестиційна няня", які повністю руйнують країну, які створюють неконкурентні умови для всіх інших учасників всіх процесів, глибоко корумповані?
ParlaMint-UA_2020-07-17-m0.u19.p1.sent4	3807 - про надання державних гарантій випадковим приватним компаніям, які відкати дадуть.
ParlaMint-UA_2020-07-17-m0.u19.p2.sent1	Ви скажіть, будь ласка, ви стоїте за цією політикою?
ParlaMint-UA_2020-07-17-m0.u19.p2.sent2	Якщо ви стоїте за цією політикою, то тоді скажіть, що ваша команда найбільш корумпована за всі часи.
ParlaMint-UA_2020-07-17-m0.u19.p2.sent3	Ми зараз будемо брати перерву після виступу уряду і вимагати прізвища, хто відповідає за цю корупцію персонально.
ParlaMint-UA_2020-07-17-m0.u20.p1.sent1	Це питання було до міністра, так?
ParlaMint-UA_2020-07-17-m0.u20.p1.sent2	Ну, до Прем’єр-міністра.
ParlaMint-UA_2020-07-17-m0.u20.p1.sent3	У нас після цього за регламентом, який було оголошений перед цим, будуть запитання до Прем’єр-міністра.
ParlaMint-UA_2020-07-17-m0.u20.p1.sent4	Ви до міністра, да?
ParlaMint-UA_2020-07-17-m0.u20.p1.sent5	Що стосується оборони, з приводу цього питання, чи є щось відповісти?
ParlaMint-UA_2020-07-17-m0.u20.p1.sent6	Ні - тоді буде питання до Прем’єр-міністра.
ParlaMint-UA_2020-07-17-m0.u21.p1.sent1	Я, відверто кажучи, не зовсім зрозумів це питання.
ParlaMint-UA_2020-07-17-m0.u21.p1.sent2	Це, мабуть не до мене, бо я за цим точно не стою.
ParlaMint-UA_2020-07-17-m0.u22.p1.sent1	Дякую.
ParlaMint-UA_2020-07-17-m0.u22.p2.sent1	Будь ласка, далі.
ParlaMint-UA_2020-07-17-m0.u22.p2.sent2	Народна депутатка Клименко Юлія Леонідівна, фракція політичної партії "Голос".
ParlaMint-UA_2020-07-17-m0.u23.p1.sent1	Прошу передати слово Роману Костенку.
ParlaMint-UA_2020-07-17-m0.u24.p1.sent1	Будь ласка, Роман Костенко.
ParlaMint-UA_2020-07-17-m0.u25.p1.sent1	Пане Прем’єр-міністр, у мене запитання щодо соціальних гарантій військовослужбовців наступного характеру.
ParlaMint-UA_2020-07-17-m0.u25.p1.sent2	Дивіться, своїм Наказом від 14 липня ви скасували пункти Наказу від 6 липня щодо зарахування до ад’юнктури університету оборони імені Черняховського генерал-майора Марченка та інших осіб, які разом з ним проходять за так званою справою "бронежилетів".
ParlaMint-UA_2020-07-17-m0.u25.p1.sent3	Маю два запитання до вас.
ParlaMint-UA_2020-07-17-m0.u25.p2.sent1	Перше.
ParlaMint-UA_2020-07-17-m0.u25.p2.sent2	Що це за юридичне формулювання: "скасування як нереалізоване" по відношенню до навчання в ад’юнктурі?
ParlaMint-UA_2020-07-17-m0.u25.p2.sent3	І нереалізованість наказу може бути тільки пов’язане виключно з плином часу, його можна буде реалізувати.
ParlaMint-UA_2020-07-17-m0.u25.p2.sent4	Які юридичні підстави ви мали скасувати зарахування до ад’юнктури?
ParlaMint-UA_2020-07-17-m0.u25.p3.sent1	І друге.
ParlaMint-UA_2020-07-17-m0.u25.p3.sent2	Чи ця заборона пов’язана із бажанням влади засудити ветерана війни, чи таким чином реалізується політичне переслідування неугодних офіцерів в Міністерстві оборони?
ParlaMint-UA_2020-07-17-m0.u25.p3.sent3	Це дуже поширене питання.
ParlaMint-UA_2020-07-17-m0.u25.p3.sent4	Будь ласка, дайте на нього виключну відповідь.
ParlaMint-UA_2020-07-17-m0.u26.p1.sent1	Стосовно навчання Марченка в ад’юнктурі або підстав для скасування наказу.
ParlaMint-UA_2020-07-17-m0.u26.p1.sent2	Цей наказ був скасований як нереалізований, тому що Марченко реально до навчання ще не приступив.
ParlaMint-UA_2020-07-17-m0.u26.p2.sent1	Щодо політичних переслідувань, це, мабуть, питання не до мене.
ParlaMint-UA_2020-07-17-m0.u26.p2.sent2	Ми, Міністерство оборони, не займаємося політичними переслідуваннями.
ParlaMint-UA_2020-07-17-m0.u27.p1.sent1	Дякую.
ParlaMint-UA_2020-07-17-m0.u27.p2.sent1	Будь ласка, народний депутат Анатолій Петрович Бурміч, фракція політичної партії "Опозиційна платформа – За життя", будь ласка.
ParlaMint-UA_2020-07-17-m0.u28.p1.sent1	Анатолій Бурміч, "Опозиційна платформа – За життя".
ParlaMint-UA_2020-07-17-m0.u28.p1.sent2	Пане міністре, перш за все хочу вам подякувати за дуже змістовну доповідь по всіх напрямках, які ви озвучили.
ParlaMint-UA_2020-07-17-m0.u28.p1.sent3	Єдине що, жаль, що не всі депутати присутні в цьому залі, особливо ті, хто за вас голосував і обирав на цю посаду.
ParlaMint-UA_2020-07-17-m0.u28.p2.sent1	У мене два питання.
ParlaMint-UA_2020-07-17-m0.u28.p2.sent2	Перше.
ParlaMint-UA_2020-07-17-m0.u28.p2.sent3	Наша країна давно, і Міністерство оборони, орієнтується на професіональну армію.
ParlaMint-UA_2020-07-17-m0.u28.p2.sent4	І якби, звичайно, вона у нас була уже укомплектована, то, мабуть, не виникали б такі моменти, які сьогодні виникають з призовниками.
ParlaMint-UA_2020-07-17-m0.u28.p2.sent5	Скажіть, будь ласка, в якій стадії сьогодні цей напрямок у Міністерстві оборони?
ParlaMint-UA_2020-07-17-m0.u28.p2.sent6	Це перше питання.
ParlaMint-UA_2020-07-17-m0.u28.p3.sent1	І друге питання.
ParlaMint-UA_2020-07-17-m0.u28.p3.sent2	Вся країна пам’ятає підриви складів, і навіть сьогодні вже проводиться слідча комісія Верховної Ради.
ParlaMint-UA_2020-07-17-m0.u28.p3.sent3	Яка стадія, як ви.
ParlaMint-UA_2020-07-17-m0.u29.p1.sent1	Будь ласка, ви відповідайте.
ParlaMint-UA_2020-07-17-m0.u30.p1.sent1	Добре.
ParlaMint-UA_2020-07-17-m0.u30.p1.sent2	Стосовно переходу на стовісоткове контрактне військо.
ParlaMint-UA_2020-07-17-m0.u30.p1.sent3	Існуюча система змішаного укомплектування Збройних Сил України в найближчі роки буде збережена.
ParlaMint-UA_2020-07-17-m0.u30.p1.sent4	Це в перчу чергу пов’язано з недосконалістю системи підготовки військового резерву в Україні на етапах від навчання в загальноосвітній школі до безпосереднього комплектування резерву.
ParlaMint-UA_2020-07-17-m0.u30.p1.sent5	Ми не можемо поки що, на жаль, повністю відмовитись від строкової військової служби, оскільки це являється основним джерелом військової підготовки громадян і накопичення військового резерву.
ParlaMint-UA_2020-07-17-m0.u30.p2.sent1	Крім того, окрім Збройних Сил України, призов на строкову службу здійснюється і до інших військових формувань України: Державної прикордонної служби, Нацгвардії і Державної спеціальної служби транспорту.
ParlaMint-UA_2020-07-17-m0.u30.p2.sent2	На теперішній час вже підготовлено законопроект про територіальну оборону, що в перспективі дозволить, я сподіваюсь, перейти нарешті до контрактної моделі комплектування Збройних Сил і зміцнити зв’язки між суспільством та армією.
ParlaMint-UA_2020-07-17-m0.u30.p3.sent1	Також опрацьовується питання щодо перегляду строків та формату проходження строкової служби.
ParlaMint-UA_2020-07-17-m0.u30.p3.sent2	Але хотів би зазначити, що на теперішній час, на сьогодні, майже 17 відсотків строковиків приймають рішення про подальше продовження служби і підписують контракти.
ParlaMint-UA_2020-07-17-m0.u30.p4.sent1	Дякую.
ParlaMint-UA_2020-07-17-m0.u31.p1.sent1	Дякую, пане міністре.
ParlaMint-UA_2020-07-17-m0.u31.p2.sent1	Будь ласка, до слова запрошується народний депутат Кулініч Олег Іванович, депутатська група "Довіра".
ParlaMint-UA_2020-07-17-m0.u32.p1.sent1	Дякую.
ParlaMint-UA_2020-07-17-m0.u32.p2.sent1	Олег Кулініч, депутатська група "Довіра".
ParlaMint-UA_2020-07-17-m0.u32.p2.sent2	Пане міністр, ваш попередник Андрій Загороднюк озвучував таку тезу, що ми з часом повністю перейдемо на стовідсоткове контрактне військо.
ParlaMint-UA_2020-07-17-m0.u32.p2.sent3	Ви зараз зазначили, що така мета є у вас, як у відповідно людини, яка очолює це міністерство.
ParlaMint-UA_2020-07-17-m0.u32.p2.sent4	В який час і в які терміни це можна зробити, щоб люди розуміли, коли ми можемо перейти на стовідсоткове контрактне військо?
ParlaMint-UA_2020-07-17-m0.u32.p3.sent1	І друге запитання: стосовно забезпечення Збройних Сил, стосовно забезпечення наших військових.
ParlaMint-UA_2020-07-17-m0.u32.p3.sent2	Мені, наприклад, не зрозуміла була відповідь по боєприпасам.
ParlaMint-UA_2020-07-17-m0.u32.p3.sent3	Ця інформація була в засобах масової інформації, ваша прес-служба це не спростувала.
ParlaMint-UA_2020-07-17-m0.u32.p3.sent4	Тому друге запитання: як забезпечені зараз наші військові основними моментами, які повинні бути у військових - це харчування, озброєння?
ParlaMint-UA_2020-07-17-m0.u32.p3.sent5	І чи є, дійсно, з цим проблеми?
ParlaMint-UA_2020-07-17-m0.u32.p3.sent6	Спростуйте, будь ласка, цю інформацію.
ParlaMint-UA_2020-07-17-m0.u33.p1.sent1	Дякую.
ParlaMint-UA_2020-07-17-m0.u33.p2.sent1	Перше, стосовно питання – коли.
ParlaMint-UA_2020-07-17-m0.u33.p2.sent2	Я б сам хотів знати відповідь на це питання.
ParlaMint-UA_2020-07-17-m0.u33.p2.sent3	Поки що не створені передумови для переходу на професійну контрактну армію.
ParlaMint-UA_2020-07-17-m0.u33.p3.sent1	Але, моє переконання, що лише професійна армія є найбільш боєздатною, саме тому ми ставимо питання переходу на професійну армію.
ParlaMint-UA_2020-07-17-m0.u33.p3.sent2	Але якщо ми зараз відмовимося від призову, у нас не буде жодним чином можливості підготувати військовий резерв.
ParlaMint-UA_2020-07-17-m0.u33.p3.sent3	Тому це питання пов’язане до реалізації наших програм територіальної оборони.
ParlaMint-UA_2020-07-17-m0.u33.p4.sent1	Стосовно боєприпасів, я тоді не зміг до кінця на це питання відповісти.
ParlaMint-UA_2020-07-17-m0.u33.p4.sent2	152 міліметри - закуповуємо, 122 міліметри - закуповуємо, 120 - непотрібно, 40-міліметрові - закуповуємо, 30 міліметрів "АГ-17" закуповуємо.
ParlaMint-UA_2020-07-17-m0.u33.p4.sent3	А питання пов’язане було, з’явилося у засобах масової інформації, саме з тим, що ми порушили всі ті схеми, поламали всі ті схеми, за якими ці боєприпаси закуповувалися.
ParlaMint-UA_2020-07-17-m0.u33.p4.sent4	Закуповувалися через дві прокладки в Україні, в Польщі, через Польщу - в Болгарію.
ParlaMint-UA_2020-07-17-m0.u33.p4.sent5	На теперішній час ми поламали ці схеми і здійснюємо закупівлі безпосередньо у постачальника, у виробника.
ParlaMint-UA_2020-07-17-m0.u33.p5.sent1	Дякую.
ParlaMint-UA_2020-07-17-m0.u34.p1.sent1	Дякую.
ParlaMint-UA_2020-07-17-m0.u34.p2.sent1	Вельмишановні колеги, ми завершили блок щодо запитань міністру оборони Андрію Васильовичу Тарану, подякуємо йому.
ParlaMint-UA_2020-07-17-m0.u34.p2.sent2	Прошу зайняти місце.
ParlaMint-UA_2020-07-17-m0.u34.p3.sent1	Шановні народні депутати, переходимо до запитань до Прем’єр-міністра України та членів уряду від народних депутатів.
ParlaMint-UA_2020-07-17-m0.u34.p3.sent2	Прошу записатися на запитання.
ParlaMint-UA_2020-07-17-m0.u34.p3.sent3	Регламент, ми з вами домовлялися, 20 хвилин.
ParlaMint-UA_2020-07-17-m0.u34.p3.sent4	Будь ласка.
ParlaMint-UA_2020-07-17-m0.u35.p1.sent1	Забродський Михайло Віталійович.
ParlaMint-UA_2020-07-17-m0.u36.p1.sent1	Дякую, пане спікер.
ParlaMint-UA_2020-07-17-m0.u36.p1.sent2	Будь ласка, слово Олексію Гончаренко.
ParlaMint-UA_2020-07-17-m0.u37.p1.sent1	Олексій Гончаренко.
ParlaMint-UA_2020-07-17-m0.u38.p1.sent1	Олексій Гончаренко, "Європейська солідарність".
ParlaMint-UA_2020-07-17-m0.u38.p1.sent2	Я звертаюся до Прем’єр-міністра.
ParlaMint-UA_2020-07-17-m0.u38.p1.sent3	Тільки що на засіданні бюджетного комітету розподілили 1 мільярд 700 мільйонів гривень так званої субвенції на соцеконом, розподілили наступним чином.
ParlaMint-UA_2020-07-17-m0.u38.p1.sent4	Своїм депутатам від "Слуги народу" - по 10 мільйонів, і ще декільком союзникам навіть трішки більше.
ParlaMint-UA_2020-07-17-m0.u38.p1.sent5	Всі інші партії, неважливо – "Батьківщина", "Європейська солідарність", "Голос", ОПЗЖ, групи – нуль!
ParlaMint-UA_2020-07-17-m0.u38.p1.sent6	Нуль!
ParlaMint-UA_2020-07-17-m0.u38.p2.sent1	Тобто ви поділили, це була постанова уряду, яку тільки що погодив бюджетний комітет.
ParlaMint-UA_2020-07-17-m0.u38.p2.sent2	Ви поділили громадян України на два сорти: один сорт – це ті, хто обрали "слуг народу", їм треба будувати школи, лікарні, дороги; інший – це всі інші громадяни України, які обрали не "слуг народу", їм не треба будувати школи, лікарні, їм нічого не потрібно, тому що вони неправильний вибір роблять.
ParlaMint-UA_2020-07-17-m0.u38.p2.sent3	Я думаю, такого знущання ще не бачили.
ParlaMint-UA_2020-07-17-m0.u38.p3.sent1	Я вимагаю вашої відповіді, що це таке.
ParlaMint-UA_2020-07-17-m0.u39.p1.sent1	Доброго дня, шановні депутати!
ParlaMint-UA_2020-07-17-m0.u39.p1.sent2	Доброго дня, шановна президія!
ParlaMint-UA_2020-07-17-m0.u39.p1.sent3	Доброго дня, шановні українці!
ParlaMint-UA_2020-07-17-m0.u39.p1.sent4	Стосовно субвенції на соціально-економічний розвиток.
ParlaMint-UA_2020-07-17-m0.u39.p1.sent5	Сума 1,7 мільярда була розподілена між областями України у відповідності до формульного розрахунку у відповідності до затвердженої методики.
ParlaMint-UA_2020-07-17-m0.u39.p1.sent6	Далі цю субвенцію розподіляла обласна рада, обласні державні адміністрації за участю обласних рад, хоча фактично закон говорить, що це може бути подання обласної державної адміністрації.
ParlaMint-UA_2020-07-17-m0.u39.p1.sent7	Формувався загальний перелік за поданням обласних державних адміністрацій, який затверджувався на профільних урядових комітетах, був затверджений рішенням уряду, і, як ви сьогодні сказали, затверджений рішенням комітету Верховної Ради.
ParlaMint-UA_2020-07-17-m0.u39.p2.sent1	У формульний розрахунок жодного прізвища в цьому розподілі не існує.
ParlaMint-UA_2020-07-17-m0.u39.p2.sent2	Розподіл відбувся між областями України на ті об’єкти, які були подані місцевою владою за участі, ще раз повторюю, і обласних рад, і депутатів-мажоритарників.
ParlaMint-UA_2020-07-17-m0.u39.p2.sent3	Тобто це, я так розумію, комплексний продукт, який буде працювати на користь кожної області.
ParlaMint-UA_2020-07-17-m0.u39.p2.sent4	У переліку є лише ті об’єкти, які за порядком можуть фінансуватися у відповідності до законодавства за такими статтями.
ParlaMint-UA_2020-07-17-m0.u39.p2.sent5	Це і дитячі садочки, і школи, і лікарні, і інші об’єкти соціально-економічного розвитку.
ParlaMint-UA_2020-07-17-m0.u39.p2.sent6	Повторюю, жодного прізвища в цьому переліку не існує і не може існувати, він розподілений за формулою.
ParlaMint-UA_2020-07-17-m0.u39.p3.sent1	Дякую.
ParlaMint-UA_2020-07-17-m0.u40.p1.sent1	Дякую.
ParlaMint-UA_2020-07-17-m0.u40.p2.sent1	Будь ласка, народна депутатка Рудик Кіра Олександрівна, фракція політичної партії "Голос".
ParlaMint-UA_2020-07-17-m0.u41.p1.sent1	Шановні колеги!
ParlaMint-UA_2020-07-17-m0.u41.p1.sent2	Шановні колеги, давайте вести себе нормально.
ParlaMint-UA_2020-07-17-m0.u41.p1.sent3	Ігор Володимирович!
ParlaMint-UA_2020-07-17-m0.u41.p1.sent4	Ігор Володимирович!
ParlaMint-UA_2020-07-17-m0.u41.p2.sent1	Я вам ще раз повторюю, якщо ви так.
ParlaMint-UA_2020-07-17-m0.u41.p2.sent2	Ви не кричіть, будь ласка!
ParlaMint-UA_2020-07-17-m0.u41.p2.sent3	Ви не кричіть.
ParlaMint-UA_2020-07-17-m0.u41.p2.sent4	Будь ласка, не кричіть.
ParlaMint-UA_2020-07-17-m0.u41.p2.sent5	Ви можете себе вести достойно?
ParlaMint-UA_2020-07-17-m0.u41.p2.sent6	Шановні колеги!
ParlaMint-UA_2020-07-17-m0.u41.p2.sent7	Ні, я сподіваюсь, народні депутати зможуть себе вести достойно.
ParlaMint-UA_2020-07-17-m0.u42.p1.sent1	Кіра Олександрівна.
ParlaMint-UA_2020-07-17-m0.u43.p1.sent1	Передаю слово Ользі Стефанишиній.
ParlaMint-UA_2020-07-17-m0.u44.p1.sent1	Стефанишина Ольга Анатоліївна.
ParlaMint-UA_2020-07-17-m0.u45.p1.sent1	Денис Анатолійович, ваш міністр Степанов уже 4 місяці на посаді.
ParlaMint-UA_2020-07-17-m0.u45.p1.sent2	На початку травня ця людина обіцяла всім нам, що закупівлі ліків, вакцин і медичних виробів для тяжкохворих відбуватимуться швидко та ефективно.
ParlaMint-UA_2020-07-17-m0.u45.p1.sent3	Сьогодні середина липня.
ParlaMint-UA_2020-07-17-m0.u45.p1.sent4	Жодні закупівлі не зроблені, вони навіть не розпочалися.
ParlaMint-UA_2020-07-17-m0.u45.p1.sent5	Я нагадаю, це 10 мільярдів гривень закупівель для хворих на СНІД, туберкульоз, це діти з орфанними захворюваннями, гемофілія і всі інші, не отримують ліків від держави.
ParlaMint-UA_2020-07-17-m0.u45.p1.sent6	Заблокована діяльність Державного підприємства "Медичні закупівлі України" Постановою 478.
ParlaMint-UA_2020-07-17-m0.u45.p1.sent7	Міжнародні організації на закупівлі навіть не обрані.
ParlaMint-UA_2020-07-17-m0.u45.p1.sent8	Сьогодні середина липня, люди залишаться восени без ліків.
ParlaMint-UA_2020-07-17-m0.u45.p1.sent9	Вони вже почали помирати, це тяжкохворі українці, це мільйони людей, які сьогодні страждають через бездіяльність вашого міністра.
ParlaMint-UA_2020-07-17-m0.u45.p1.sent10	Потім в грудні ви.
ParlaMint-UA_2020-07-17-m0.u46.p1.sent1	Стосовно роботи ДП "Державні медичні закупівлі" і коштів, виділених на придбання ліків.
ParlaMint-UA_2020-07-17-m0.u46.p1.sent2	Загалом урядом виділено і перераховано на ДП "Державні медичні закупівлі" 2,9 мільярда гривень для здійснення закупівель тих ліків, того переліку, який ви згадували.
ParlaMint-UA_2020-07-17-m0.u46.p1.sent3	Далі я передам слово першій заступниці міністра охорони здоров’я пані Ірині Микичак, вона прокоментує більш детально.
ParlaMint-UA_2020-07-17-m0.u47.p1.sent1	Дякую, пане Прем’єр.
ParlaMint-UA_2020-07-17-m0.u47.p2.sent1	Шановна пані Ольго, Міністерство охорони здоров’я інформує вас, що вся необхідна процедура, яка стосується закупівлі ліків за державними програмами, в міністерстві відбувається згідно плану.
ParlaMint-UA_2020-07-17-m0.u47.p3.sent1	Окремо хочу нагадати вам, що станом на сьогоднішній день в Україні відбуваються поставки за проплачені ліки 2018-го і 2019-го року.
ParlaMint-UA_2020-07-17-m0.u47.p3.sent2	Міністерство охорони здоров’я України не допустить, щоби поставки цього року відбулися за традиціями, які існували у попередні роки.
ParlaMint-UA_2020-07-17-m0.u47.p4.sent1	Дякую.
ParlaMint-UA_2020-07-17-m0.u48.p1.sent1	Будь ласка, народний депутат Чорноморов Артем Олегович, фракція політичної партії "Слуга народу".
ParlaMint-UA_2020-07-17-m0.u49.p1.sent1	Чорноморов Артем, 131 округ, Миколаївщина.
ParlaMint-UA_2020-07-17-m0.u49.p1.sent2	В мене запитання до Дениса Анатолійовича.
ParlaMint-UA_2020-07-17-m0.u49.p2.sent1	Шановний пане Прем’єр-міністр, я даю запитання від імені всіх мажоритарників, які знаходяться на Чорноморському басейні та Азовських морях.
ParlaMint-UA_2020-07-17-m0.u49.p2.sent2	Це Олексій Леонов, Олександр Ткаченко.
ParlaMint-UA_2020-07-17-m0.u49.p2.sent3	І моє запитання наступне.
ParlaMint-UA_2020-07-17-m0.u49.p3.sent1	Скажіть, будь ласка, якою логікою ви керуєтесь, коли відміняєте людей, що вони не мають право ходити до публічних місцях після 23:00, і ми закриваємо ці ресторани або нічні клуби, коли більшість людей і так знаходяться вдень на пляжах, вони всі знаходяться один поруч з одним?
ParlaMint-UA_2020-07-17-m0.u49.p3.sent2	І я просто не бачу якоїсь розумної різниці, коли люди заїжджають на сім днів в середньому до туристичного курортного місця, вони всі сім днів знаходяться разом, вони всі ходять один з одним, а потім після 23-х їм що, неможна їсти або неможна проводити час і досуг разом?
ParlaMint-UA_2020-07-17-m0.u49.p3.sent3	Відповідьте, будь ласка, на це запитання.
ParlaMint-UA_2020-07-17-m0.u49.p4.sent1	Дякую.
ParlaMint-UA_2020-07-17-m0.u50.p1.sent1	Дякую.
ParlaMint-UA_2020-07-17-m0.u50.p1.sent2	Складні питання, пов’язані з адаптивним карантином.
ParlaMint-UA_2020-07-17-m0.u50.p1.sent3	І всі розумію і знають, що ми сьогодні знаходимося в умовах пандемії світової.
ParlaMint-UA_2020-07-17-m0.u50.p1.sent4	І ті заходи, які запроваджували, від жорстких обмежень в усій країні до адаптивного карантину сьогодні, вимагають від нас певних дій, певних рішень.
ParlaMint-UA_2020-07-17-m0.u50.p2.sent1	Тому за рішенням санітарно-епідеміологічної служби, Головного державного санепідлікаря України, за рішенням Державної комісії ТЕБ і НС, місцевих комісій були прийняті рішення про часове обмеження роботи закладів харчування нічних клубів 23-ю годиною.
ParlaMint-UA_2020-07-17-m0.u50.p2.sent2	Чому?
ParlaMint-UA_2020-07-17-m0.u50.p2.sent3	До цього часу абсолютно достатньо часу, щоб повечеряти, після цього часу, ми робили дослідження, відбуваються масові скупчення людей, коли є величезна ймовірність передачі коронавірусу.
ParlaMint-UA_2020-07-17-m0.u50.p3.sent1	Результат.
ParlaMint-UA_2020-07-17-m0.u50.p3.sent2	Після цієї заборони ви бачите чітку стабілізацію ситуації з ростом захворюваності на коронавірус.
ParlaMint-UA_2020-07-17-m0.u50.p3.sent3	Тобто ті заходи адаптивного карантину, які і на державному, і на місцевих рівнях відбуваються, вони дають свій результат.
ParlaMint-UA_2020-07-17-m0.u50.p3.sent4	На жаль, не відбувається падіння росту числа захворюваних, але останні тижні ситуація вже застабілізована.
ParlaMint-UA_2020-07-17-m0.u50.p3.sent5	І це якраз важливі моменти.
ParlaMint-UA_2020-07-17-m0.u50.p4.sent1	Тому я прошу бізнес з розумінням ставитись до цих заходів для того, щоб нам не приходилося думати і повертатись до таких повноцінних обмежень в Україні і запровадження повного карантину.
ParlaMint-UA_2020-07-17-m0.u50.p5.sent1	Дякую.
ParlaMint-UA_2020-07-17-m0.u51.p1.sent1	Дякую.
ParlaMint-UA_2020-07-17-m0.u51.p2.sent1	Будь ласка, народний депутат Герасимов Артур Володимирович, фракція політичної партії "Європейська солідарність".
ParlaMint-UA_2020-07-17-m0.u52.p1.sent1	Прошу передати слово народному депутату Ірині Геращенко.
ParlaMint-UA_2020-07-17-m0.u52.p1.sent2	Дякую.
ParlaMint-UA_2020-07-17-m0.u53.p1.sent1	Ірина Володимирівна Геращенко, будь ласка.
ParlaMint-UA_2020-07-17-m0.u54.p1.sent1	Дякую.
ParlaMint-UA_2020-07-17-m0.u54.p2.sent1	Шановний пане Прем’єр-міністре, я хочу продовжити питання про поділ українців на сорти.
ParlaMint-UA_2020-07-17-m0.u54.p2.sent2	Тільки що бюджетний комітет прийняв рішення про виділення додаткових 41 мільйона гривень клініці "Феофанія".
ParlaMint-UA_2020-07-17-m0.u54.p2.sent3	Це в той час, коли в Черкасах помер лікар від COVID і два тижні його родина не може отримати обіцяну вами страховку за смерть інфікованого лікаря.
ParlaMint-UA_2020-07-17-m0.u54.p2.sent4	Це в той час, коли лікарі не можуть отримати відповідні надбавки.
ParlaMint-UA_2020-07-17-m0.u54.p3.sent1	Чи на здається вам, що це занадто, коли є спеціальна клініка, куди так і не почали приходити можливість отримувати лікування прості українці, а тільки "слуги" і тільки міністри?
ParlaMint-UA_2020-07-17-m0.u54.p4.sent1	І друге запитання.
ParlaMint-UA_2020-07-17-m0.u54.p4.sent2	А ви знаєте, нещодавно Президента возили в Мукачеве хвалитися новим військовим містечком, яке побудувала попередня влада, так само, як і всі дороги, якими ви зараз хвалитесь, а коли вже.
ParlaMint-UA_2020-07-17-m0.u55.p1.sent1	Стосовно виділення коштів на доплати лікарям, вони виділені і повністю в пакетах медичних послуг через НСЗУ розподіляються.
ParlaMint-UA_2020-07-17-m0.u55.p1.sent2	Стосовно виділення коштів на відшкодування лікарям, які загинули внаслідок зараження коронавірусом під час виконання своїх обов’язків, урядом також виділені повністю кошти, розроблений порядок, переданий на місця, у відповідності до цього порядку місцева влада і керівники відповідних комунальних закладів зобов’язані оформляти невідкладно і негайно документацію, для того щоб люди і сім’ї медиків, які дійсно під час роботи отримали такі професійні захворювання або, не дай Боже, померли, мають отримувати відшкодування.
ParlaMint-UA_2020-07-17-m0.u56.p1.sent1	Дякую.
ParlaMint-UA_2020-07-17-m0.u56.p2.sent1	Будь ласка, народний депутат Шахов Сергій Володимирович, депутатська група "Довіра".
ParlaMint-UA_2020-07-17-m0.u57.p1.sent1	Шановний пане Прем’єр-міністр, переконаний в тому, що ви знаєте, що в Луганській області була страшна пожежа і люди згоріли живцем.
ParlaMint-UA_2020-07-17-m0.u57.p1.sent2	При тушінні лісу десеенесниками, які приїхали на 2 години пізніше і будували деякі огорожі.
ParlaMint-UA_2020-07-17-m0.u57.p1.sent3	Ми вимагаємо негайно відсторонення голови ДСНС Луганської області і повноти розслідування в Луганській області цієї страшної трагедії.
ParlaMint-UA_2020-07-17-m0.u57.p2.sent1	Друге питання – це дистанційне навчання.
ParlaMint-UA_2020-07-17-m0.u57.p2.sent2	В Луганській області на 90 відсотків не вистачає Інтернету.
ParlaMint-UA_2020-07-17-m0.u57.p2.sent3	Яким чином будуть вчитися діти?
ParlaMint-UA_2020-07-17-m0.u57.p2.sent4	Вже батьки бастують.
ParlaMint-UA_2020-07-17-m0.u57.p2.sent5	Треба приймати заходи і негайно ваше втручання в це питання.
ParlaMint-UA_2020-07-17-m0.u57.p3.sent1	І третє питання.
ParlaMint-UA_2020-07-17-m0.u57.p3.sent2	Чому в 4 рази підняли для підприємств ціну на електроенергію, а хочете опустити альтернативні види енергії для інвесторів в 15 чи 20 відсотків.
ParlaMint-UA_2020-07-17-m0.u57.p3.sent3	Поясніть, будь ласка.
ParlaMint-UA_2020-07-17-m0.u58.p1.sent1	Перше.
ParlaMint-UA_2020-07-17-m0.u58.p1.sent2	В Луганській області, дійсно, відбулася надзвичайна ситуація, природнє лихо.
ParlaMint-UA_2020-07-17-m0.u58.p1.sent3	Але кримінальна справа покаже природу цієї надзвичайної ситуації.
ParlaMint-UA_2020-07-17-m0.u58.p1.sent4	Протягом 3 годин від початку навіть з сусідніх областей були перекинуті відповідні підрозділи Державної служби з надзвичайних ситуацій, військові включилися в допомогу невідкладно, також буквально протягом годин.
ParlaMint-UA_2020-07-17-m0.u58.p1.sent5	І Державна служба, працівники Державної служби надзвичайних ситуацій абсолютно героїчно рятували людей з вогню, абсолютно героїчно боролися, локалізували пожежу в найкоротші терміни.
ParlaMint-UA_2020-07-17-m0.u58.p1.sent6	Там, дійсно, були підключені на найвищих рівнях всі керівники до цієї ситуації.
ParlaMint-UA_2020-07-17-m0.u58.p2.sent1	Тому ті факти, про які ви розповідаєте, прошу дати звернення або порушуйте розслідування.
ParlaMint-UA_2020-07-17-m0.u58.p2.sent2	Давайте подивимося разом, як все відбувалося, з’ясуємо правду.
ParlaMint-UA_2020-07-17-m0.u58.p2.sent3	У мене інша інформація: про те, що протягом найкоротшого, дійсно, найкоротшого часу була організована боротьба з цією пожежею.
ParlaMint-UA_2020-07-17-m0.u58.p3.sent1	Стосовно другого питання передам слово виконуючому обов’язків міністра освіти, Сергій Миколайович Шкарлет.
ParlaMint-UA_2020-07-17-m0.u58.p3.sent2	Ага, заступник міністра освіти Гарбарук Ігор Миколайович присутній тут.
ParlaMint-UA_2020-07-17-m0.u58.p3.sent3	Прошу прокоментувати другу частину запитання.
ParlaMint-UA_2020-07-17-m0.u59.p1.sent1	Денис Анатолійович, перепрошую, уточніть, будь ласка, запитання.
ParlaMint-UA_2020-07-17-m0.u60.p1.sent1	Народний депутат задавав питання, прошу на нього дати відповідь.
ParlaMint-UA_2020-07-17-m0.u61.p1.sent1	На сьогоднішній день Міністерство освіти робить все для того, щоб початок навчання відбувся саме 1 вересня.
ParlaMint-UA_2020-07-17-m0.u61.p1.sent2	Тобто розроблено три концепції впровадження: жорсткій, м’який варіант і оптимальний варіант.
ParlaMint-UA_2020-07-17-m0.u61.p1.sent3	Тобто фактично робиться все для того, щоб все ж таки 1 вересня всі сіли за навчальні парти.
ParlaMint-UA_2020-07-17-m0.u62.p1.sent1	Дякую.
ParlaMint-UA_2020-07-17-m0.u62.p2.sent1	Будь ласка, народний депутат Пузійчук Андрій Вікторович, фракція політичної партії Всеукраїнське об’єднання "Батьківщина".
ParlaMint-UA_2020-07-17-m0.u63.p1.sent1	Андрій Пузійчук, фракція "Батьківщина", Житомирщина.
ParlaMint-UA_2020-07-17-m0.u63.p1.sent2	Денис Анатолійович, процитую Президента Зеленського: "За ці роки чиновники набудували в будівельній галузі хмарочос зі схем і договорняків.
ParlaMint-UA_2020-07-17-m0.u63.p1.sent3	Найбільшим джекпотом була видача дозволів у сфері містобудування".
ParlaMint-UA_2020-07-17-m0.u63.p1.sent4	Це заява Зеленського у березні цього року, коли ви були міністром будівництва.
ParlaMint-UA_2020-07-17-m0.u63.p2.sent1	А скажіть мені, будь ласка, а коли ви поламаєте ці договорняки?
ParlaMint-UA_2020-07-17-m0.u63.p2.sent2	Ви знаєте, про що чують щодня родини, які не можуть отримати житло?
ParlaMint-UA_2020-07-17-m0.u63.p2.sent3	Вони чують наступне: що "ми не можемо ввести в експлуатацію ваші квартири, бо ДАБІ вимагає хабара 5 доларів за кожен метр".
ParlaMint-UA_2020-07-17-m0.u63.p2.sent4	Поясніть, будь ласка, глядачам, поясніть суспільству.
ParlaMint-UA_2020-07-17-m0.u63.p2.sent5	Ви на нараді під вашим головуванням сказали, що ви особисто берете відповідальність за те, що відбувається в ДАБІ.
ParlaMint-UA_2020-07-17-m0.u63.p2.sent6	Так ви берете особисту відповідальність за ці договорняки, за ці хабарі, які.
ParlaMint-UA_2020-07-17-m0.u63.p2.sent7	за здирництво?
ParlaMint-UA_2020-07-17-m0.u63.p2.sent8	Поясніть.
ParlaMint-UA_2020-07-17-m0.u64.p1.sent1	Ви абсолютно вірно відмітили: за минулі роки влада набудувала і далі продовжує те, що ви розказали.
ParlaMint-UA_2020-07-17-m0.u64.p1.sent2	А ви зараз вимагаєте: "А ви, будь ласка, за тиждень поламайте все, що ми будували минулі роки".
ParlaMint-UA_2020-07-17-m0.u64.p1.sent3	Отак ви задали мені питання.
ParlaMint-UA_2020-07-17-m0.u64.p2.sent1	Ми це ламаємо і поламаємо.
ParlaMint-UA_2020-07-17-m0.u64.p2.sent2	Більше того, я вам повідомляю, що повністю запущений оновлений реєстр, він відкритий, можете зараз зайти на нього, новий реєстр ДАБІ, який уже стоїть на серверах держави, який контролюється нашими державними спецслужбами.
ParlaMint-UA_2020-07-17-m0.u64.p2.sent3	Сьогодні його неможливо змінити, він повністю публічний.
ParlaMint-UA_2020-07-17-m0.u64.p2.sent4	Ви зараз, прямо в даний момент відкрийте його і подивіться, скільки об’єктів за тиждень уже внесено, близько тисячі: СС1, СС2 і СС3.
ParlaMint-UA_2020-07-17-m0.u64.p2.sent5	Ті, з кого вимагають хабарі, або ті, хто хочуть давати хабарі, щоб домовитись, там, де без дозволу буде щось збудовано, це уже неможливо.
ParlaMint-UA_2020-07-17-m0.u64.p2.sent6	Реєстр не надає цього, він відкритий і публічний.
ParlaMint-UA_2020-07-17-m0.u64.p2.sent7	Це був перший крок нашої реформи.
ParlaMint-UA_2020-07-17-m0.u64.p3.sent1	Другий крок.
ParlaMint-UA_2020-07-17-m0.u64.p3.sent2	Комітет зареєстрував законопроект, який зареєстрований, який ми всіляко будемо підтримувати для того, щоб його винесли буквально на найближче засідання сесії.
ParlaMint-UA_2020-07-17-m0.u64.p3.sent3	В цьому законопроекті спільна, велика робоча група, де всі учасники, "білі", прозорі учасники будівельного ринку, дали свої пропозиції, як має працювати дозвільна система у сфері будівництва.
ParlaMint-UA_2020-07-17-m0.u64.p3.sent4	Дозволів на початку, на вході в принципі не має бути по концепції.
ParlaMint-UA_2020-07-17-m0.u64.p3.sent5	Має бути так, як у всьому світі цивілізованому: прийняття в експлуатацію об’єктів, які безпечні для використання людьми.
ParlaMint-UA_2020-07-17-m0.u64.p3.sent6	Ось це і є основа тої реформи, яка уже запроваджена і записана в законопроект.
ParlaMint-UA_2020-07-17-m0.u64.p4.sent1	Тому абсолютно я особисту відповідальність несу, і ми цю реформу просуваємо, рухаємо, і завершимо ще в цьому році, так, як і обіцяли українцям.
ParlaMint-UA_2020-07-17-m0.u64.p5.sent1	Дякую за ваше питання.
ParlaMint-UA_2020-07-17-m0.u65.p1.sent1	Дякую.
ParlaMint-UA_2020-07-17-m0.u65.p2.sent1	Народний депутат Бондар Віктор Васильович, депутатська група "Партія За майбутнє".
ParlaMint-UA_2020-07-17-m0.u66.p1.sent1	Прошу передати слово Яценку.
ParlaMint-UA_2020-07-17-m0.u67.p1.sent1	Будь ласка, Антон Яценко.
ParlaMint-UA_2020-07-17-m0.u68.p1.sent1	Шановний пане Прем’єр-міністр, у мене більше питання і до вас, і Міністерства внутрішніх справ.
ParlaMint-UA_2020-07-17-m0.u68.p1.sent2	Тому що зараз активно, ми бачили, прийняли Закон про вибори, вчора, і почали вже запроваджувати кримінальні схеми, як виграти на виборах.
ParlaMint-UA_2020-07-17-m0.u68.p2.sent1	Я лише на прикладі міста Умані скажу, що от, наприклад, вчора заступник міського голови пані Кучер дала команду, щоб зробити так званий "соціальний паспорт", який не передбачений законом.
ParlaMint-UA_2020-07-17-m0.u68.p2.sent2	І ходять по пенсіонерам всім і збирають дані, пропонують якісь блага, пільги.
ParlaMint-UA_2020-07-17-m0.u68.p2.sent3	І я просив би, щоби МВС на цьому прикладі провело роботу і дали оцінку, що ми можемо зробити.
ParlaMint-UA_2020-07-17-m0.u68.p3.sent1	І друге питання по місту Умані.
ParlaMint-UA_2020-07-17-m0.u68.p3.sent2	Все ж таки щоб в цьому році не проводити Рош га-Шана традиційне, щоби заборонити в’їзд хасидів, тому що 30 тисяч людей привезуть сюди COVID.
ParlaMint-UA_2020-07-17-m0.u68.p3.sent3	І прохання це питання взяти на контроль.
ParlaMint-UA_2020-07-17-m0.u68.p3.sent4	Я вже звертався, але.
ParlaMint-UA_2020-07-17-m0.u69.p1.sent1	Дякую.
ParlaMint-UA_2020-07-17-m0.u69.p2.sent1	Я почну з кінця вашого запитання: стосовно міста Умані.
ParlaMint-UA_2020-07-17-m0.u69.p2.sent2	В нас ще є час, і ми, якщо хочете, за вашої участі проведемо відповідні комісії, і в тому числі Державну комісію з техногенно-екологічної безпеки і надзвичайних ситуацій, де розглянемо це питання зі всіх сторін і приймемо абсолютно зважене рішення.
ParlaMint-UA_2020-07-17-m0.u69.p3.sent1	Стосовно першої частини вашого питання, я його переадресую спочатку міністру соціальної політики Марині Володимирівні Лазебній, щоби уточнити, чи є така ситуація.
ParlaMint-UA_2020-07-17-m0.u69.p3.sent2	А тоді, якщо це щось незаконне, тоді передамо вже Міністерству внутрішніх справ.
ParlaMint-UA_2020-07-17-m0.u70.p1.sent1	Доброго дня, шановні народні депутати!
ParlaMint-UA_2020-07-17-m0.u70.p1.sent2	Ми розберемося, яка там ситуація з соціальним паспортом в місті Умані і що вони там збирають, які дані.
ParlaMint-UA_2020-07-17-m0.u70.p1.sent3	Насправді є законом передбачений захист персональних даних, і тому ми сьогодні розберемося і дамо тоді вам відповідь письмово.
ParlaMint-UA_2020-07-17-m0.u70.p2.sent1	Дякую.
ParlaMint-UA_2020-07-17-m0.u71.p1.sent1	Міністерство внутрішніх справ, я тоді попрошу взяти на контроль.
ParlaMint-UA_2020-07-17-m0.u71.p1.sent2	Пан Антон Геращенко.
ParlaMint-UA_2020-07-17-m0.u72.p1.sent1	Так, беру на контроль, і з вами поспілкуємося після засідання Верховної Ради, дізнаємося деталі і все перевіримо.
ParlaMint-UA_2020-07-17-m0.u73.p1.sent1	Дякую.
ParlaMint-UA_2020-07-17-m0.u74.p1.sent1	Дякую.
ParlaMint-UA_2020-07-17-m0.u74.p2.sent1	Питання від народної депутатки Шкрум Альони Іванівни.
ParlaMint-UA_2020-07-17-m0.u74.p2.sent2	І після цього ми завершуємо "годину запитань до Уряду".
ParlaMint-UA_2020-07-17-m0.u75.p1.sent1	Прошу передати слово пану Волинцю, будь ласка.
ParlaMint-UA_2020-07-17-m0.u75.p2.sent1	Народний депутат Волинець.
ParlaMint-UA_2020-07-17-m0.u76.p1.sent1	Шановний Прем’єр-міністре, ще тиждень назад під Офісом Президента шахтарі стукали касками.
ParlaMint-UA_2020-07-17-m0.u76.p1.sent2	Ми з вами змогли частину питань врегулювати, шахтарі вийшли на роботу, але частина шахт так і не виведені з простою.
ParlaMint-UA_2020-07-17-m0.u76.p1.sent3	Є ще питання по заборгованості по заробітній платі.
ParlaMint-UA_2020-07-17-m0.u76.p1.sent4	Але в мене зараз питання найважливіше в даному випадку - відсутність соціального діалогу на рівні Міністерства енергетики.
ParlaMint-UA_2020-07-17-m0.u76.p1.sent5	В даному випадку міністр енергетики пані Буславець змінила керівника гірничорятувальної служби, за якого заступилися всі трудові колективи, всі керівники вугільних підприємств, профспілки, 20 народних депутатів написали запит.
ParlaMint-UA_2020-07-17-m0.u76.p1.sent6	Вона відмовляється сьогодні навіть зустрітися і говорити з ініціативною групою.
ParlaMint-UA_2020-07-17-m0.u76.p2.sent1	Смоланов перевів 800 бійців гірничорятувальної служби з усією оперативно документацією з Донецька, з окупованої території, влаштував тут.
ParlaMint-UA_2020-07-17-m0.u76.p2.sent2	Недофінансовується служба.
ParlaMint-UA_2020-07-17-m0.u76.p2.sent3	І така поведінка міністра, вона заставляє сьогодні народних депутатів.
ParlaMint-UA_2020-07-17-m0.u77.p1.sent1	Дякую за ваше питання.
ParlaMint-UA_2020-07-17-m0.u77.p1.sent2	Дякую за вашу допомогу і співпрацю у питаннях вирішення проблем гірників.
ParlaMint-UA_2020-07-17-m0.u77.p1.sent3	Ми дійсно, спільно з вами, вже далеко просунулися.
ParlaMint-UA_2020-07-17-m0.u77.p1.sent4	Це один з перших періодів за останні роки, коли держава не боргує шахтарям заробітну плату.
ParlaMint-UA_2020-07-17-m0.u77.p2.sent1	Стосовно роботи з міністерством і соціального діалогу.
ParlaMint-UA_2020-07-17-m0.u77.p2.sent2	Ви знаєте, минулого тижня призначений, в тому числі і за погодженням з профспілками, заступник міністра з вугільної сфери, з вугільної галузі.
ParlaMint-UA_2020-07-17-m0.u77.p2.sent3	Думаю, що у вас соціальний діалог має однозначно налагодитися, коли вже є професійна людина з галузі, яку рекомендували профспілки, стане легше.
ParlaMint-UA_2020-07-17-m0.u77.p3.sent1	Стосовно гірничорятувальної служби.
ParlaMint-UA_2020-07-17-m0.u77.p3.sent2	Контракт у керівника закінчився, він був звільнений у зв’язку з завершенням контракту.
ParlaMint-UA_2020-07-17-m0.u77.p3.sent3	Давайте ми з вами проведемо розслідування, я буду ініціювати, того, що відбувалося за його керівництва.
ParlaMint-UA_2020-07-17-m0.u77.p3.sent4	Там є факти, які в тому числі трудові колективи надали, по роботі цього керівника.
ParlaMint-UA_2020-07-17-m0.u77.p3.sent5	Я вас запрошую провести спільно відповідне розслідування і потім прийняти об’єктивне рішення.
ParlaMint-UA_2020-07-17-m0.u77.p4.sent1	Дякую.
ParlaMint-UA_2020-07-17-m0.u78.p1.sent1	Дякую.
ParlaMint-UA_2020-07-17-m0.u78.p2.sent1	Шановні колеги, час, відведений на "годину запитань до Уряду", вичерпаний.
ParlaMint-UA_2020-07-17-m0.u78.p2.sent2	Я дякую пану Прем’єр-міністру, дякую шановним урядовцям.
ParlaMint-UA_2020-07-17-m0.u78.p2.sent3	А ми повертаємося до нашої роботи.
ParlaMint-UA_2020-07-17-m0.u78.p3.sent1	Шановні колеги, надійшло дві заяви про перерву із заміною на виступ та одна заява від двох фракцій про реальну перерву і зустріч голів депутатських фракцій та груп у кабінеті Голови Верховної Ради України.
ParlaMint-UA_2020-07-17-m0.u78.p3.sent2	Я зараз даю один, другий виступ і після цього оголошую перерву на 30 хвилин.
ParlaMint-UA_2020-07-17-m0.u78.p4.sent1	Рудик Кіра Олександрівна.
ParlaMint-UA_2020-07-17-m0.u79.p1.sent1	Доброго дня!
ParlaMint-UA_2020-07-17-m0.u79.p1.sent2	Я Кіра Рудик, голова партії "Голос".
ParlaMint-UA_2020-07-17-m0.u79.p1.sent3	Рік тому я залишила пост голови ІТ-компанії для того, щоб стати депутатом.
ParlaMint-UA_2020-07-17-m0.u79.p1.sent4	Поруч зі мною мої колеги, кожен з яких є успішним і досвідченим у своїй справі.
ParlaMint-UA_2020-07-17-m0.u79.p1.sent5	Ви знаєте, ми з тих, хто робить такий план на рік, а потім слідкує за його виконанням і обов’язково завжди аналізує підсумки.
ParlaMint-UA_2020-07-17-m0.u79.p2.sent1	Ми прийшли до парламенту для того, щоб бути творцями, створювати правила і творити процеси, які будуть працювати.
ParlaMint-UA_2020-07-17-m0.u79.p2.sent2	Ми прийшли, щоб використати цей шанс, кожну його хвилину на благо нашої країни.
ParlaMint-UA_2020-07-17-m0.u79.p2.sent3	Ми прийшли з великою надією і з великими планами.
ParlaMint-UA_2020-07-17-m0.u79.p3.sent1	За рік ми побачили, що монобільшість зрадила цінностям, які декларувала.
ParlaMint-UA_2020-07-17-m0.u79.p3.sent2	Ми побачили Президента, який соромиться сказати, що Росія – це агресор.
ParlaMint-UA_2020-07-17-m0.u79.p3.sent3	Ми побачили людей, які не тягнуть навіть на начальників відділів, яких жодна компанія не взяла б собі керівником відділу, а їх призначають міністрами, що будь-який поганий закон можна гарно назвати - і його проголосують у турборежимі.
ParlaMint-UA_2020-07-17-m0.u79.p4.sent1	Виходити на вулицю з фаєрами – це страшно, але ще страшніше, коли вбиває поліція.
ParlaMint-UA_2020-07-17-m0.u79.p4.sent2	І день роботи депутата цілком може складатися з того, щоб брати на поруки людей, яких постійно несправедливо засуджують.
ParlaMint-UA_2020-07-17-m0.u79.p5.sent1	Ми прийшли захищати свободу і проводити реформи.
ParlaMint-UA_2020-07-17-m0.u79.p5.sent2	Але натомість зараз ми постійно боремося з брехнею, брехнею про те, що існує кадровий голод, про те, що в Україні існує питання про державну мову, брехнею, яка постійно нищить будь-який конструктив.
ParlaMint-UA_2020-07-17-m0.u79.p5.sent3	Ми зрозуміли, що наш конструктив не приносить користі.
ParlaMint-UA_2020-07-17-m0.u79.p5.sent4	Владі не потрібно допомагати - її потрібно змінювати, прийшов час її змінити.
ParlaMint-UA_2020-07-17-m0.u79.p6.sent1	Партія "Голос" переходить в опозицію до існуючої влади.
ParlaMint-UA_2020-07-17-m0.u79.p6.sent2	Наша надія, і ваша надія, тільки на нас самих.
ParlaMint-UA_2020-07-17-m0.u79.p6.sent3	Дякую.
ParlaMint-UA_2020-07-17-m0.u79.p6.sent4	І слава Україні!
ParlaMint-UA_2020-07-17-m0.u80.p1.sent1	Депутатська група "За майбутнє" і депутатська група "Довіра" брали перерву.
ParlaMint-UA_2020-07-17-m0.u80.p1.sent2	Шановні колеги!
ParlaMint-UA_2020-07-17-m0.u80.p1.sent3	Хто від вас виступає?
ParlaMint-UA_2020-07-17-m0.u80.p1.sent4	Поляков.
ParlaMint-UA_2020-07-17-m0.u80.p1.sent5	Поляков Антон Едуардович.
ParlaMint-UA_2020-07-17-m0.u81.p1.sent1	Поляков Антон, Чернігівщина, депутатська група політичної парії "За майбутнє".
ParlaMint-UA_2020-07-17-m0.u81.p1.sent2	Дуже гарно спочатку допомагати "Слугам народу" проголосувати всі зашкварні закони, а потім йти до опозиції.
ParlaMint-UA_2020-07-17-m0.u81.p2.sent1	Я офіційно звертаюся від імені своєї депутатської групи та від імені Чернігівщини до Прем’єр-міністра, та до міністра енергетики, та до Комітету з питань енергетики та ЖКГ.
ParlaMint-UA_2020-07-17-m0.u81.p2.sent2	Питання щодо "Смолинського торфобрикетного заводу".
ParlaMint-UA_2020-07-17-m0.u81.p2.sent3	Це підприємство досі блокують, незаконно призначений директор "Чернігівторфу" заблокував рахунки цього підприємства, і воно не може відвантажувати свій товар.
ParlaMint-UA_2020-07-17-m0.u81.p2.sent4	А це робочі місця, це енергонезалежність цілого регіону, це поклади торфу, понад на 100 років розвідані.
ParlaMint-UA_2020-07-17-m0.u81.p2.sent5	Ці землі хочуть прибрати, завод попиляти, людей звільнити.
ParlaMint-UA_2020-07-17-m0.u81.p3.sent1	Я прошу втрутитися Прем’єр-міністра у цю ситуацію - і нарешті виконати свою обіцянку навести там порядок.
ParlaMint-UA_2020-07-17-m0.u81.p4.sent1	Також я звертаюся до міністра юстиції Малюськи з приводу тиску, який чиниться деякими депутатами та ним на ректора Чернігівської академії пенітенціарної служби.
ParlaMint-UA_2020-07-17-m0.u81.p4.sent2	Це єдина в Україні академія та одна з найкращих в Європі, яка готує кадри до пенітенціарної служби.
ParlaMint-UA_2020-07-17-m0.u81.p4.sent3	Це дуже потужний заклад.
ParlaMint-UA_2020-07-17-m0.u81.p4.sent4	І ректор цієї академії пан Тогочинський, полковник Тогочинський, не займається жодною політичною діяльністю, це все брехня, і працює на благо Вітчизни.
ParlaMint-UA_2020-07-17-m0.u81.p4.sent5	Просто деякі депутати поклали око на землі та бази цього потужного вищого навчального закладу.
ParlaMint-UA_2020-07-17-m0.u81.p5.sent1	Також ми від імені всієї нашої депутатської групи "За майбутнє" ще раз звертаємося до пана Прем’єр-міністра розібратися з ситуацією.
ParlaMint-UA_2020-07-17-m0.u81.p5.sent2	Пане Прем’єр-міністр!
ParlaMint-UA_2020-07-17-m0.u81.p5.sent3	Прем’єр-міністр!
ParlaMint-UA_2020-07-17-m0.u81.p5.sent4	Денис Анатолійович, до вас питання.
ParlaMint-UA_2020-07-17-m0.u81.p5.sent5	Ще раз розібратися з ситуацією щодо розподілення соцеконому.
ParlaMint-UA_2020-07-17-m0.u81.p5.sent6	Я не знаю, що там у вас за формула, але за цією формулою виходить, що у "слуг народу" якісні виборці на їх округах, а на всіх інших округах - неякісні виборці, і розподіляється весь соцеконом лише на округи "слуг народу".
ParlaMint-UA_2020-07-17-m0.u81.p6.sent1	Дякую за увагу.
ParlaMint-UA_2020-07-17-m0.u82.p1.sent1	Шановні колеги, надійшли заява, як я вже говорив, від фракції "Батьківщина" та фракції "Опозиційна платформа – За життя" про перерву.
ParlaMint-UA_2020-07-17-m0.u82.p1.sent2	Оголошується перерва до 11:45.
ParlaMint-UA_2020-07-17-m0.u82.p2.sent1	Голів фракцій та депутатських груп прошу зібратися в моєму кабінеті.
ParlaMint-UA_2020-07-17-m0.u83.p1.sent1	Шановні колеги!
ParlaMint-UA_2020-07-17-m0.u83.p1.sent2	Запросіть народних депутатів до зали, будь ласка.
ParlaMint-UA_2020-07-17-m0.u83.p1.sent3	Переходимо до розгляду питань.
ParlaMint-UA_2020-07-17-m0.u83.p1.sent4	Будь ласка, підготуйтесь до голосувань.
ParlaMint-UA_2020-07-17-m0.u83.p1.sent5	Запросіть народних депутатів до зали.
ParlaMint-UA_2020-07-17-m0.u83.p2.sent1	Шановні колеги, ми зараз переходимо до проекту Постанови про утворення та ліквідацію районів (реєстраційний номер 3650).
ParlaMint-UA_2020-07-17-m0.u83.p2.sent2	Будь ласка, підготуйтесь до роботи.
ParlaMint-UA_2020-07-17-m0.u83.p3.sent1	Корнієнко – з процедури.
ParlaMint-UA_2020-07-17-m0.u83.p3.sent2	Олександре Сергійовичу!
ParlaMint-UA_2020-07-17-m0.u83.p3.sent3	Мікрофон Корнієнка включіть.
ParlaMint-UA_2020-07-17-m0.u83.p3.sent4	Карточка.
ParlaMint-UA_2020-07-17-m0.u84.p1.sent1	Алло!
ParlaMint-UA_2020-07-17-m0.u84.p1.sent2	Да.
ParlaMint-UA_2020-07-17-m0.u84.p1.sent3	Доброго дня!
ParlaMint-UA_2020-07-17-m0.u84.p1.sent4	Бачите, вже запрацювалися.
ParlaMint-UA_2020-07-17-m0.u84.p2.sent1	Є пропозиція переставити Постанову 3736 зараз, це про референдум в Криму.
ParlaMint-UA_2020-07-17-m0.u85.p1.sent1	3736?
ParlaMint-UA_2020-07-17-m0.u86.p1.sent1	Да.
ParlaMint-UA_2020-07-17-m0.u86.p1.sent2	І до перерви проголосувати.
ParlaMint-UA_2020-07-17-m0.u87.p1.sent1	Немає заперечень?
ParlaMint-UA_2020-07-17-m0.u87.p2.sent1	Ми не встигнемо до 12-ї пройти.
ParlaMint-UA_2020-07-17-m0.u87.p2.sent2	Давайте я використаю свою можливість, да, робити те, що я повинен робити.
ParlaMint-UA_2020-07-17-m0.u87.p2.sent3	Якщо ви хочете це поставити на голосування, я готовий.
ParlaMint-UA_2020-07-17-m0.u87.p2.sent4	Ви заперечуєте, щоб розглянути постанову цю?
ParlaMint-UA_2020-07-17-m0.u87.p2.sent5	Ні?
ParlaMint-UA_2020-07-17-m0.u87.p2.sent6	Добре.
ParlaMint-UA_2020-07-17-m0.u87.p3.sent1	Будь ласка, запрошую автора постанови до трибуни на виступ.
ParlaMint-UA_2020-07-17-m0.u87.p4.sent1	Пропонується розглянути це питання за скороченою процедурою.
ParlaMint-UA_2020-07-17-m0.u87.p4.sent2	Прошу підтримати та проголосувати.
ParlaMint-UA_2020-07-17-m0.u87.p4.sent3	3736.
ParlaMint-UA_2020-07-17-m0.u87.p5.sent1	За-255
ParlaMint-UA_2020-07-17-m0.u87.p6.sent1	Рішення прийнято.
ParlaMint-UA_2020-07-17-m0.u87.p7.sent1	До слова запрошується.
ParlaMint-UA_2020-07-17-m0.u87.p7.sent2	Хто від авторів буде виступати?
ParlaMint-UA_2020-07-17-m0.u87.p7.sent3	Геращенко?
ParlaMint-UA_2020-07-17-m0.u87.p7.sent4	Колеги, та визначтеся, хто буде виступати.
ParlaMint-UA_2020-07-17-m0.u87.p8.sent1	Геращенко Ірина Володимирівна.
ParlaMint-UA_2020-07-17-m0.u88.p1.sent1	Шановні колеги, я хочу подякувати всім фракціям і депутатам, які є співавторами цієї постанови, і в першу чергу нашим колегам - кримським татарам, які представлені і в "Голосі", і в "Європейській солідарності", і пану Умєрову, і пану Чийгозу.
ParlaMint-UA_2020-07-17-m0.u88.p2.sent1	Про що йдеться в цій постанові.
ParlaMint-UA_2020-07-17-m0.u88.p2.sent2	Як ви знаєте, Путін і Російська Федерація провели незаконний референдум в окупованому.
ParlaMint-UA_2020-07-17-m0.u88.p2.sent3	Не другою стороною, не іншою стороною, а Путіним в Криму, де по новій російській Конституції, яка не тільки обнуляє термін Президента Путіна і він буде ще Президентом Росії невизначений термін, але і значно ускладнення повернення Україні окупованого Росією Криму.
ParlaMint-UA_2020-07-17-m0.u88.p2.sent4	Тому що в цій Конституції, закріпленій, йдуть норми, які ускладнюють насправді і для міжнародного співтовариства тепер невизнання окупації Криму.
ParlaMint-UA_2020-07-17-m0.u88.p3.sent1	Більше того, минулого тижня Держдума Російської Федерації внесла зміни в першому читанні до Закону про тероризм, яким насправді вони намагаються ускладнити невизнання окупації незаконної Криму для іноземців.
ParlaMint-UA_2020-07-17-m0.u88.p3.sent2	І там йде абсолютно драконівська ще й норма про вимогу Російської Федерації екстрадиції іноземців, якщо не визнається Крим.
ParlaMint-UA_2020-07-17-m0.u88.p3.sent3	Тобто мова буде йти про кожного з нас, друзі.
ParlaMint-UA_2020-07-17-m0.u88.p3.sent4	І насправді це може мати дуже серйозні наслідки, починаючи від червоних карток Інтерполу, які вони часто використовують як політиканство, і закінчуючи іншими історіями.
ParlaMint-UA_2020-07-17-m0.u88.p4.sent1	Ми хочемо подякувати кримським татарам, які не брали участі, і українцям в Криму, в цьому сфальсифікованому референдумі.
ParlaMint-UA_2020-07-17-m0.u88.p4.sent2	Але сьогодні ми маємо послати всьому світові ще раз сигнал, що Крим – це Україна, що Україна бореться за повернення Криму, що ми вимагаємо не просто не визнавати цього референдуму, а посилити санкції проти Російської Федерації щодо проведення незаконних референдумів, а також плебісцитів на окупованих нею територіях.
ParlaMint-UA_2020-07-17-m0.u88.p5.sent1	Ми маємо посилити санкції проти Російської Федерації, і світ має.
ParlaMint-UA_2020-07-17-m0.u89.p1.sent1	Дякую.
ParlaMint-UA_2020-07-17-m0.u89.p2.sent1	До слова запрошується голова Комітету з питань зовнішньої політики та міжпарламентського співробітництва Мережко Олександр Олександрович.
ParlaMint-UA_2020-07-17-m0.u90.p1.sent1	Шановні колеги, у зв’язку з проведенням нелегітимного загальноросійського голосування по поправках до Конституції Російської Федерації на території тимчасово окупованої Автономної Республіки Крим та у місті Севастополь існує потреба залучення міжнародного співтовариства для забезпечення невизнання результатів загальноросійського голосування в частині його проведення на території тимчасово окупованого Криму та припинення такої незаконної практики в майбутньому.
ParlaMint-UA_2020-07-17-m0.u90.p2.sent1	Хочу звернути увагу на те, що згадане голосування по поправках до Конституції Російської Федерації має на меті легалізацію та закріплення у Конституції Російської Федерації незаконної анексії Автономної Республіки Крим та міста Севастополь, а також обмеження пріоритету міжнародного права на території Російської Федерації.
ParlaMint-UA_2020-07-17-m0.u90.p2.sent2	Такі дії агресора не повинні залишатися без реакції міжнародного співтовариства.
ParlaMint-UA_2020-07-17-m0.u90.p3.sent1	Враховуючи позицію Міністерства закордонних справ України, комітет на своєму засіданні одноголосно ухвалив рішення рекомендувати Верховній Раді України включити проект Постанови Верховної Ради України про Заяву Верховної Ради України щодо нелегітимного проведення загальноросійського голосування по поправках до Конституції Російської Федерації на тимчасово окупованій території України - в Автономної Республіки Крим та місті Севастополі.
ParlaMint-UA_2020-07-17-m0.u90.p4.sent1	Тож, шановні колеги, прошу підтримати рішення Комітету з питань зовнішньої політики та міжпарламентського співробітництва та ухвалити заяву Верховної Ради України.
ParlaMint-UA_2020-07-17-m0.u90.p4.sent2	Дякую за увагу.
ParlaMint-UA_2020-07-17-m0.u91.p1.sent1	Дякую.
ParlaMint-UA_2020-07-17-m0.u91.p2.sent1	Запишіться, будь ласка, на виступи від депутатських фракцій та груп: два – за, два – проти.
ParlaMint-UA_2020-07-17-m0.u91.p3.sent1	Веніславський Федір Володимирович.
ParlaMint-UA_2020-07-17-m0.u92.p1.sent1	Шановна президія, шановні колеги, ця постанова на сьогоднішній день вона дійсно є вкрай необхідною, і її потрібно підтримати одноголосно.
ParlaMint-UA_2020-07-17-m0.u92.p1.sent2	Тому що, дійсно, як було сказано попередніми доповідачами, Російська Федерація шляхом проведення на незаконно анексованій території України - на території Автономної Республіки Крим - референдуму мала на меті якраз максимально легітимізувати свій статус на території Автономної Республіки Крим і визнати її через легітимізацію в Конституції саме невід’ємною складовою частиною Російської Федерації.
ParlaMint-UA_2020-07-17-m0.u92.p2.sent1	Чому важливо підтримати цей законопроект, цю постанову?
ParlaMint-UA_2020-07-17-m0.u92.p2.sent2	Тому що фактично тепер будь-які наші намагання відновити територіальну цілісність України, вони вимагатимуть реакції з боку міжнародної спільноти, яка також буде пов’язана референдумом.
ParlaMint-UA_2020-07-17-m0.u92.p2.sent3	Фактично відбулася ще одна квазілегітимізація Автономної Республіки Крим в складі Російської Федерації.
ParlaMint-UA_2020-07-17-m0.u92.p2.sent4	Тому ми повинні рішуче засудити цей референдум, ми повинні підтримати цю постанову і звернутися до парламентів іноземних держав з вимогою посилити санкції проти Російської Федерації за незаконну агресію проти суверенної держави Україна, проти порушення територіальної цілісності і державного суверенітету України.
ParlaMint-UA_2020-07-17-m0.u92.p3.sent1	Я закликаю всіх народних депутатів, всіх фракцій одноголосно підтримати цю постанову і продемонструвати, що Україна стоїть міцно на позиції непорушності територіальної цілісності і невизнання, і ніколи не визнає незаконної анексії Автономної Республіки Крим.
ParlaMint-UA_2020-07-17-m0.u92.p4.sent1	Дякую.
ParlaMint-UA_2020-07-17-m0.u93.p1.sent1	Власенко Сергій Володимирович.
ParlaMint-UA_2020-07-17-m0.u94.p1.sent1	Дякую, шановний пане Голово!
ParlaMint-UA_2020-07-17-m0.u94.p1.sent2	Я дозволю собі не погодитися з попереднім виступаючим.
ParlaMint-UA_2020-07-17-m0.u94.p1.sent3	Не відбулося ніякої легітимізації, відбулися абсолютно незаконні дії одної держави Ради Європи на території іншої держави Ради Європи.
ParlaMint-UA_2020-07-17-m0.u94.p1.sent4	Ніякої легітимізації, нічого не відбулося.
ParlaMint-UA_2020-07-17-m0.u94.p1.sent5	Крим - це українська територія.
ParlaMint-UA_2020-07-17-m0.u94.p1.sent6	І будь-які дії країни-агресора Російської Федерації по прикриттю цього факту є абсолютно нікчемними з точки зору міжнародного права.
ParlaMint-UA_2020-07-17-m0.u94.p1.sent7	Але ми зобов’язані про це говорити, ми зобов’язані про це нагадувати, тому що ми багато говоримо про Донбас, про Донецьк і Луганськ, і мало говоримо і мало діємо в частині Криму.
ParlaMint-UA_2020-07-17-m0.u94.p1.sent8	Ми як парламент, Президент, Міністерство закордонних справ.
ParlaMint-UA_2020-07-17-m0.u94.p2.sent1	Тому, звичайно, необхідно на цьому наголошувати.
ParlaMint-UA_2020-07-17-m0.u94.p3.sent1	1 липня на території Росії відбулося голосування, не референдум, колеги, а голосування за зміни до Конституції.
ParlaMint-UA_2020-07-17-m0.u94.p3.sent2	На території українського Криму відбулися три одночасно нелегітимних дії.
ParlaMint-UA_2020-07-17-m0.u94.p4.sent1	Перше.
ParlaMint-UA_2020-07-17-m0.u94.p4.sent2	Це сам факт голосування на території Криму є нелегітимним абсолютно.
ParlaMint-UA_2020-07-17-m0.u94.p5.sent1	Друге.
ParlaMint-UA_2020-07-17-m0.u94.p5.sent2	В цьому голосуванні розглядалися два питання, в цьому голосуванні в змінах до Конституції вказувалося, що Крим нібито, я це слово підкреслюю, нібито є російським.
ParlaMint-UA_2020-07-17-m0.u94.p5.sent3	Це абсолютно нелегітимна дія.
ParlaMint-UA_2020-07-17-m0.u94.p6.sent1	І третє, що відбулося, - це голосування в змінах до Конституції зі спробую зазначити, що нібито не всі міжнародні зобов’язання діють на території Росії, зокрема на території Росії не завжди будуть діяти рішення Європейського суду з прав людини.
ParlaMint-UA_2020-07-17-m0.u94.p7.sent1	Про це треба говорити.
ParlaMint-UA_2020-07-17-m0.u94.p7.sent2	Треба говорити про кримських татар, які не приймали участь у голосуванні, які зараз потерпають від політичних репресій.
ParlaMint-UA_2020-07-17-m0.u94.p7.sent3	І саме зараз того, щоб на них не розповсюджувалося рішення ЄСПЛ, і були прийняті ці зміни до Конституції.
ParlaMint-UA_2020-07-17-m0.u94.p8.sent1	Тому прошу підтримати і проголосувати за постанову.
ParlaMint-UA_2020-07-17-m0.u94.p8.sent2	Дякую.
ParlaMint-UA_2020-07-17-m0.u95.p1.sent1	Федина Софія Романівна.
ParlaMint-UA_2020-07-17-m0.u95.p1.sent2	Мустафа Джемілєв.
ParlaMint-UA_2020-07-17-m0.u96.p1.sent1	Прошу передати слово.
ParlaMint-UA_2020-07-17-m0.u97.p1.sent1	Шановний Голово Дмитро Олександровичу, шановні колеги!
ParlaMint-UA_2020-07-17-m0.u97.p1.sent2	Як відомо, народні депутати, перш ніж стати депутатами, давали присягу про те, що вони будуть відстоювати незалежність, суверенітет і цілісність України.
ParlaMint-UA_2020-07-17-m0.u97.p2.sent1	Всі чудово тут розуміють, що окупація Криму Російською Федерацією у лютому 2014 року була не тільки незаконною, а також була злочинним актом агресії і міжнародним розбоєм.
ParlaMint-UA_2020-07-17-m0.u97.p2.sent2	У цьому нас підтримує вся практично світова спільнота, всі міжнародні організації.
ParlaMint-UA_2020-07-17-m0.u97.p2.sent3	Тим не менш, з метою колонізації захоплених територій Росія продовжує власну окупаційну політику в Криму.
ParlaMint-UA_2020-07-17-m0.u97.p3.sent1	У пропонованому вашій увазі проекті заяви Верховної Ради зараз йдеться про так званий загальноросійський референдум про внесення змін до Конституції Російської Федерації, проведений днями не тільки в самій Росії, але також на території окупованого Кримського півострова.
ParlaMint-UA_2020-07-17-m0.u97.p4.sent1	Звертаю вашу увагу, шановні колеги, що змінами до Конституції Росія фактично намагається легалізувати анексію Криму, а також ці зміни передбачають, що заперечення законності приєднання Криму до Росії тягне за собою кримінальну відповідальність.
ParlaMint-UA_2020-07-17-m0.u97.p5.sent1	Ми як народні депутати маємо чітко заявити, що будь-які референдуми або вибори, які Росія проводить на тимчасово окупованих територіях України, є незаконними та грубо порушують законодавство України і міжнародне право.
ParlaMint-UA_2020-07-17-m0.u97.p6.sent1	Верховна Рада України має регулярно реагувати на міжнародну протиправну діяльність держави-агресора.
ParlaMint-UA_2020-07-17-m0.u97.p6.sent2	Ми маємо надавати чіткий сигнал нашим стратегічним партнерам.
ParlaMint-UA_2020-07-17-m0.u98.p1.sent1	На жаль.
ParlaMint-UA_2020-07-17-m0.u98.p2.sent1	Шуфрич Нестор Іванович.
ParlaMint-UA_2020-07-17-m0.u98.p2.sent2	Волошин Олег Анатолійович.
ParlaMint-UA_2020-07-17-m0.u99.p1.sent1	Шановні колеги!
ParlaMint-UA_2020-07-17-m0.u100.p1.sent1	Вибачте!
ParlaMint-UA_2020-07-17-m0.u100.p1.sent2	Одну хвилинку!
ParlaMint-UA_2020-07-17-m0.u100.p2.sent1	Ще хтось буде наполягати на виступах?
ParlaMint-UA_2020-07-17-m0.u100.p2.sent2	Батенко, "Голос", Рахманін, "Довіра".
ParlaMint-UA_2020-07-17-m0.u100.p2.sent3	3 хвилини.
ParlaMint-UA_2020-07-17-m0.u100.p2.sent4	І після цього голосуємо.
ParlaMint-UA_2020-07-17-m0.u100.p2.sent5	Через 5 хвилин у нас голосування.
ParlaMint-UA_2020-07-17-m0.u100.p2.sent6	Вони не продовжуються перед перервою.
ParlaMint-UA_2020-07-17-m0.u100.p3.sent1	Будь ласка, виступайте.
ParlaMint-UA_2020-07-17-m0.u101.p1.sent1	Шановні колеги, при всій повазі до попереднього виступаючого, ми в цілому зараз обговорюємо якусь дивну ситуацію.
ParlaMint-UA_2020-07-17-m0.u101.p1.sent2	Як вже зазначив шановний представник "Батьківщини", з точки зору міжнародного права те, що відбулося останнім часом на території Криму, жодним чином не змінює його міжнародного статусу.
ParlaMint-UA_2020-07-17-m0.u101.p1.sent3	Жодна міжнародна організація і жодна держава світу, які чітко стояли на тому, що Крим є частиною України, вони залишаються на тих самих позиціях.
ParlaMint-UA_2020-07-17-m0.u101.p1.sent4	Але, не змінюючи нічого у формальному статусі, приймаючи цю постанову, ми не змінюємо нічого і в практичній площині.
ParlaMint-UA_2020-07-17-m0.u101.p1.sent5	Що ми робимо для того, щоб мешканці Криму повернулися, і хотіли, головне, повернутися до України?
ParlaMint-UA_2020-07-17-m0.u101.p1.sent6	Ми маємо сьогодні, замість цієї порожньої постанови і звернення до невідомо кого, звертатися до власних громадян в Криму, гарантувати їм їх мовні і культурні права, а не знищувати останні російськомовні школи в Україні.
ParlaMint-UA_2020-07-17-m0.u101.p1.sent7	Чи ви вважаєте, що після того, як Крим повернеться до України, перше, що там відбудеться, – це переведення всієї освіти на українську мову?
ParlaMint-UA_2020-07-17-m0.u101.p1.sent8	Ну, це ж просто нонсенс!
ParlaMint-UA_2020-07-17-m0.u101.p2.sent1	Друге.
ParlaMint-UA_2020-07-17-m0.u101.p2.sent2	Ми маємо займатися розвитком соціально-економічним України, щоб сьогодні рівень життя на підконтрольній Києву території не був нижчим, ніж на не підконтрольних Києву територіях.
ParlaMint-UA_2020-07-17-m0.u101.p2.sent3	Хто захоче повертатися до країни, де всі жебракують?
ParlaMint-UA_2020-07-17-m0.u101.p2.sent4	Хто захоче повертатися до країни, яка не має суверенітету?
ParlaMint-UA_2020-07-17-m0.u101.p3.sent1	І я вчора спеціально не прийшов на це урочисте зібрання, тому що немає що відзначати, суверенітет відданий повністю зовнішньому управлінню.
ParlaMint-UA_2020-07-17-m0.u101.p3.sent2	Країна, в якої немає суверенітету, не може відновити суверенітет над українським Кримом.
ParlaMint-UA_2020-07-17-m0.u101.p3.sent3	Ви нічого не зробили для того, щоб жителі Криму хотіли сьогодні бути в Україні, щоб вони побачили, що тільки в Україні вони зможуть жити багатше, краще і що їх мовні і культурні права будуть захищені.
ParlaMint-UA_2020-07-17-m0.u101.p3.sent4	Оці люди "профукали" Крим, оці люди без бою здали Крим, і сьогодні голосніше за інших кричать про його повернення.
ParlaMint-UA_2020-07-17-m0.u101.p3.sent5	Ці зрадники, які мають сидіти у в’язниці на чолі з їх лідером Порошенком!
ParlaMint-UA_2020-07-17-m0.u102.p1.sent1	Шановні колеги!
ParlaMint-UA_2020-07-17-m0.u102.p1.sent2	Шановні колеги, зараз буде перерва, потім будемо голосувати.
ParlaMint-UA_2020-07-17-m0.u102.p1.sent3	Почекайте.
ParlaMint-UA_2020-07-17-m0.u102.p1.sent4	Але я звертаюся до всіх в цій залі.
ParlaMint-UA_2020-07-17-m0.u102.p2.sent1	Ми вчора з вами святкували річницю Декларації про державний суверенітет.
ParlaMint-UA_2020-07-17-m0.u102.p2.sent2	І давайте в цьому залі ніколи не будуть підніматися питання, які хоч якось під сумнів будуть ставити незалежність, державний суверенітет, свободу і територіальну цілісність нашої держави.
ParlaMint-UA_2020-07-17-m0.u102.p2.sent3	Дякую.
ParlaMint-UA_2020-07-17-m0.u102.p3.sent1	Оголошую перерву до 12:30.
ParlaMint-UA_2020-07-17-m0.u102.p3.sent2	Після цього три виступи - і голосуємо.
ParlaMint-UA_2020-07-17-m0.u102.p3.sent3	Дякую.
ParlaMint-UA_2020-07-17-m0.u103.p1.sent1	Шановні колеги!
ParlaMint-UA_2020-07-17-m0.u103.p1.sent2	Будь ласка, запросіть народних депутатів до зали, і повертаємося до розгляду питання порядку денного.
ParlaMint-UA_2020-07-17-m0.u103.p1.sent3	У нас залишились з мотивів ще три виступи: "Голос", "Довіра" і "За майбутнє", так?
ParlaMint-UA_2020-07-17-m0.u103.p1.sent4	Ви всі одночасно виступати будете чи по черзі?
ParlaMint-UA_2020-07-17-m0.u103.p1.sent5	Послідовно.
ParlaMint-UA_2020-07-17-m0.u103.p1.sent6	Добре.
ParlaMint-UA_2020-07-17-m0.u103.p2.sent1	Шановні колеги, Батенко Тарас Іванович.
ParlaMint-UA_2020-07-17-m0.u103.p2.sent2	Хто буде від "Довіри" виступати після цього?
ParlaMint-UA_2020-07-17-m0.u103.p2.sent3	Бакунець.
ParlaMint-UA_2020-07-17-m0.u103.p2.sent4	Від "Голосу"?
ParlaMint-UA_2020-07-17-m0.u103.p2.sent5	Від "Голосу", хто буде виступати?
ParlaMint-UA_2020-07-17-m0.u103.p2.sent6	Рахманін.
ParlaMint-UA_2020-07-17-m0.u103.p2.sent7	Рахманін.
ParlaMint-UA_2020-07-17-m0.u103.p2.sent8	Я сказав: Рахманін Сергій Іванович.
ParlaMint-UA_2020-07-17-m0.u103.p3.sent1	Тарас Іванович Батенко.
ParlaMint-UA_2020-07-17-m0.u104.p1.sent1	Шановні друзі!
ParlaMint-UA_2020-07-17-m0.u104.p1.sent2	Шановна громада!
ParlaMint-UA_2020-07-17-m0.u104.p1.sent3	Шановні українці!
ParlaMint-UA_2020-07-17-m0.u104.p1.sent4	Щойно ми стали свідками плювка представника "п’ятої колони" в українському парламенті в тисячолітню історію України.
ParlaMint-UA_2020-07-17-m0.u104.p1.sent5	Плювок, який був здійснений в ім’я пам’яті мільйонів українців, які загинули борючись за незалежність України, які поневірялися по політичних таборах, по тюрмах, по психіатричних лікарнях, по чужинецьких землях.
ParlaMint-UA_2020-07-17-m0.u104.p2.sent1	Фраза, що країна, у якої немає суверенітету, сказана народним депутатом України, представником окремої фракції в цій залі.
ParlaMint-UA_2020-07-17-m0.u104.p2.sent2	І всі наші фракції і групи, які щойно вийшли до цієї трибуни, вимагаємо від Голови Верховної Ради України належної реакції, скерування відповідних запитів, листів в правоохоронні органи, і українське суспільство дасть належну оцінку, тому що такий депутат Верховної Ради не може носити це ім’я – народного обранця незалежної суверенної української держави.
ParlaMint-UA_2020-07-17-m0.u104.p3.sent1	Слава Україні!
ParlaMint-UA_2020-07-17-m0.u105.p1.sent1	Бакунець Павло Андрійович.
ParlaMint-UA_2020-07-17-m0.u106.p1.sent1	Шановні народні депутати!
ParlaMint-UA_2020-07-17-m0.u106.p1.sent2	Дорогі українці!
ParlaMint-UA_2020-07-17-m0.u106.p1.sent3	Наші з вами дідусі і бабусі були вивезені за далекі сибірські простори за те, аби на новому етапі життя наша з вами Україна отримала суверенність і незалежність.
ParlaMint-UA_2020-07-17-m0.u106.p1.sent4	І ми не позволимо нікому посягати на суверенність нашої прекрасної, квітучої україномовної держави, горде ім’я якій – Україна.
ParlaMint-UA_2020-07-17-m0.u106.p2.sent1	Сьогодні закликаю усіх нас підтримати дану постанову і тим доказати усій світовій спільноті про те, що і Крим, і вся Україна є разом незалежною прекрасною Україною.
ParlaMint-UA_2020-07-17-m0.u106.p3.sent1	Слава Україні!
ParlaMint-UA_2020-07-17-m0.u107.p1.sent1	Рахманін Сергій Іванович.
ParlaMint-UA_2020-07-17-m0.u108.p1.sent1	Шановні колеги, один мій друг, який змушений був пару років жити в окупації в Криму, надіслав мені фотографію: на стіні будинку був намальований тризуб і було написано: "Тільки не забувайте нас".
ParlaMint-UA_2020-07-17-m0.u108.p2.sent1	Ми не маємо права забувати про Крим ніколи.
ParlaMint-UA_2020-07-17-m0.u108.p2.sent2	І ухвалення цієї постанови – це той мінімум, який ми можемо зробити.
ParlaMint-UA_2020-07-17-m0.u108.p2.sent3	Насправді, ми як парламент маємо вимагати від усіх гілок влади більш активно згадувати про Крим.
ParlaMint-UA_2020-07-17-m0.u108.p2.sent4	Ми мусимо створити альтернативний Мінську майданчик, де б питання повернення Криму звучало дуже голосно.
ParlaMint-UA_2020-07-17-m0.u108.p2.sent5	Ми маємо добиватися того, щоб в міжнародних судах держава-окупант, держава-агресор постійно отримувала нагадування про те, що жодної провини не буде безкарно.
ParlaMint-UA_2020-07-17-m0.u108.p3.sent1	Шановні друзі, в нас триває війна.
ParlaMint-UA_2020-07-17-m0.u108.p3.sent2	Для тих, хто забув.
ParlaMint-UA_2020-07-17-m0.u108.p3.sent3	І під час війни будь-який натяк на територіальну цілісність є злочином.
ParlaMint-UA_2020-07-17-m0.u108.p3.sent4	А будь-хто, хто дозволяє собі подібні заяви, є ворогом.
ParlaMint-UA_2020-07-17-m0.u108.p4.sent1	Слава Україні!
ParlaMint-UA_2020-07-17-m0.u109.p1.sent1	Підготуйтесь до голосування.
ParlaMint-UA_2020-07-17-m0.u109.p1.sent2	Запросіть народних депутатів до зали.
ParlaMint-UA_2020-07-17-m0.u109.p1.sent3	Підготуйтесь до голосування.
ParlaMint-UA_2020-07-17-m0.u109.p1.sent4	Готові голосувати?
ParlaMint-UA_2020-07-17-m0.u109.p2.sent1	Ставлю на голосування пропозицію про схвалення проекту Постанови з урахуванням пропозицій комітету та необхідними техніко-юридичними правками, проекту Постанови про Заяву Верховної Ради України щодо нелегітимного проведення загальноросійського голосування по правках до Конституції Російської Федерації на тимчасово окупованій території України – в Автономної Республіки Крим та місті Севастополі.
ParlaMint-UA_2020-07-17-m0.u109.p3.sent1	Шановні колеги, почекайте, ще один момент.
ParlaMint-UA_2020-07-17-m0.u109.p3.sent2	Ми не проголосували, тому що швидко виникло питання, не проголосували процедуру ad hoc прийняття рішення на цьому пленарному засіданні.
ParlaMint-UA_2020-07-17-m0.u109.p3.sent3	Я поставлю зараз її спочатку на голосування, а після цього вже голосування за постанову.
ParlaMint-UA_2020-07-17-m0.u109.p3.sent4	Домовились?
ParlaMint-UA_2020-07-17-m0.u109.p4.sent1	Ставлю спочатку на голосування пропозицію про застосування процедури ad hoc щодо розгляду та прийняття рішення на цьому пленарному засіданні.
ParlaMint-UA_2020-07-17-m0.u109.p4.sent2	Прошу підтримати та проголосувати.
ParlaMint-UA_2020-07-17-m0.u109.p5.sent1	За-300
ParlaMint-UA_2020-07-17-m0.u109.p6.sent1	Рішення прийнято.
ParlaMint-UA_2020-07-17-m0.u109.p7.sent1	Шановні колеги, ставлю на голосування пропозицію про прийняття в цілому проекту постанови з урахуванням пропозицій комітету та необхідними техніко-юридичними правками, реєстраційний номер 3736.
ParlaMint-UA_2020-07-17-m0.u109.p7.sent2	Готові голосувати?
ParlaMint-UA_2020-07-17-m0.u109.p7.sent3	Прошу підтримати та проголосувати.
ParlaMint-UA_2020-07-17-m0.u109.p8.sent1	За-306
ParlaMint-UA_2020-07-17-m0.u109.p9.sent1	Рішення прийнято.
ParlaMint-UA_2020-07-17-m0.u109.p10.sent1	Наступне питання.
ParlaMint-UA_2020-07-17-m0.u109.p10.sent2	По фракціям покажіть.
ParlaMint-UA_2020-07-17-m0.u109.p11.sent1	Наступне питання порядку денного – це проект Постанови про утворення та ліквідацію районів (реєстраційний номер 3650).
ParlaMint-UA_2020-07-17-m0.u109.p11.sent2	Пропонується розглянути це питання за скороченою процедурою.
ParlaMint-UA_2020-07-17-m0.u109.p11.sent3	Прошу підтримати та проголосувати.
ParlaMint-UA_2020-07-17-m0.u109.p12.sent1	Я вже поставив на голосування.
ParlaMint-UA_2020-07-17-m0.u109.p12.sent2	Ви виступите.
ParlaMint-UA_2020-07-17-m0.u109.p12.sent3	Зараз буде обговорення, ваше буде право виступити.
ParlaMint-UA_2020-07-17-m0.u109.p12.sent4	З процедури?
ParlaMint-UA_2020-07-17-m0.u109.p12.sent5	Добре.
ParlaMint-UA_2020-07-17-m0.u109.p13.sent1	За-238
ParlaMint-UA_2020-07-17-m0.u109.p14.sent1	З процедури - Пузійчук.
ParlaMint-UA_2020-07-17-m0.u109.p14.sent2	Але з процедури, а не політичний виступ.
ParlaMint-UA_2020-07-17-m0.u110.p1.sent1	Андрій Пузійчук, фракція "Батьківщина", Житомирщина.
ParlaMint-UA_2020-07-17-m0.u110.p2.sent1	Шановний Голово, шановні колеги, Регламент, стаття 138 "Порядок прийняття постанов та інших актів Верховної Ради".
ParlaMint-UA_2020-07-17-m0.u110.p2.sent2	"Постанови та інші акти Верховної Ради, визначені статтею 46.
ParlaMint-UA_2020-07-17-m0.u110.p2.sent3	Верховна Рада приймає більшістю голосів народних депутатів."
ParlaMint-UA_2020-07-17-m0.u110.p2.sent4	Так, "Постанови та інші акти Верховної Ради приймаються з дотриманням процедури, передбаченої для розгляду законопроектів у першому читанні з прийняттям їх у цілому, якщо Верховною Радою не прийнято іншого рішення".
ParlaMint-UA_2020-07-17-m0.u110.p3.sent1	Наша фракція наполягає на тому, щоб ця Постанова голосувалася тільки за основу.
ParlaMint-UA_2020-07-17-m0.u110.p3.sent2	Поставте, будь ласка, на голосування.
ParlaMint-UA_2020-07-17-m0.u111.p1.sent1	Я поставлю так, як передбачено комітетом.
ParlaMint-UA_2020-07-17-m0.u111.p1.sent2	Якщо таке рішення не буде прийнято, буде інше рішення.
ParlaMint-UA_2020-07-17-m0.u111.p1.sent3	Дякую.
ParlaMint-UA_2020-07-17-m0.u112.p1.sent1	Дмитро Олександрович, Регламент говорить про те, що зараз.
ParlaMint-UA_2020-07-17-m0.u113.p1.sent1	До слова запрошується міністр розвитку громад та територій України Чернишов Олексій Михайлович.
ParlaMint-UA_2020-07-17-m0.u114.p1.sent1	Шановний пане Голово Верховної Ради!
ParlaMint-UA_2020-07-17-m0.u114.p1.sent2	Шановні народні депутати України!
ParlaMint-UA_2020-07-17-m0.u114.p1.sent3	Реформа адміністративно-територіального устрою зробить управління країною більш дієвим та ефективним.
ParlaMint-UA_2020-07-17-m0.u114.p1.sent4	Так, місцеве самоврядування має перейти від декларативного формату до фактичного, а територіальна організація влади наблизити країну до європейського вектору, про який ми так багато говоримо на всіх рівнях та якого прагне Україна.
ParlaMint-UA_2020-07-17-m0.u114.p2.sent1	Наразі європейські партнери України позитивно оцінили і вітали рішення комітету про схвалення цієї Постанови.
ParlaMint-UA_2020-07-17-m0.u114.p3.sent1	Деякі з вас, шановні народні депутати, брали участь в реалізації цієї реформи протягом останніх кількох років.
ParlaMint-UA_2020-07-17-m0.u114.p3.sent2	Тож ви добре розумієте, який шлях пройдено та скільки обговорень та дискусій позаду.
ParlaMint-UA_2020-07-17-m0.u114.p4.sent1	Проект Постанови Верховної Ради України про створення та ліквідацію районів розроблено відповідно до концепції реформування місцевого самоврядування та територіальної організації влади в Україні, реалізація якої здійснюється з 2014 року.
ParlaMint-UA_2020-07-17-m0.u114.p5.sent1	Щодо базового рівня, то урядом ще 12 червня затверджено 1470 громад, тоді як питання оптимізації субрегіонального рівня – це компетенція парламенту.
ParlaMint-UA_2020-07-17-m0.u114.p6.sent1	Хочу також підкреслити, що без формування територіальної основи громад і районів процес завершення децентралізації стане неможливим.
ParlaMint-UA_2020-07-17-m0.u114.p7.sent1	Шановні народні депутати, нам з вами випала відповідальна місія створити нову систему адміністративно-територіального устрою України, яка відповідає сучасним вимогам та європейським стандартам.
ParlaMint-UA_2020-07-17-m0.u114.p7.sent2	Цим рішенням ми відкриваємо для України можливості для завершення децентралізації і нові перспективи розвитку громад та регіонів.
ParlaMint-UA_2020-07-17-m0.u114.p8.sent1	Отже, шановні народні депутати, для продовження реформи альтернативи цьому рішенню немає.
ParlaMint-UA_2020-07-17-m0.u114.p8.sent2	Прошу вас підтримати проект Постанови про утворення та ліквідацію районів (№ 3650).
ParlaMint-UA_2020-07-17-m0.u114.p9.sent1	Дякую.
ParlaMint-UA_2020-07-17-m0.u115.p1.sent1	Дякую.
ParlaMint-UA_2020-07-17-m0.u115.p2.sent1	До слова запрошується Безгін Віталій Юрійович, від комітету.
ParlaMint-UA_2020-07-17-m0.u116.p1.sent1	Шановні народні депутати, Комітет з питань організації державної влади, місцевого самоврядування на своїх засіданнях розглянув проект Постанови Верховної Ради про утворення та ліквідацію районів.
ParlaMint-UA_2020-07-17-m0.u116.p1.sent2	Проектом постанови пропонується утворити в Автономній Республіці Крим 129 районів, ліквідувати 490 районів.
ParlaMint-UA_2020-07-17-m0.u116.p2.sent1	Розглянувши розпорядження уряду щодо визначення адміністративних центрів, комітет рекомендує Верховній Раді, відповідно до частини третьої статті 138 Регламенту проект Постанови про утворення та ліквідацію районів за наслідками розгляду прийняти в цілому з урахуванням пропозицій комітету.
ParlaMint-UA_2020-07-17-m0.u116.p2.sent2	Зокрема, комітет пропонує додатково до запропонованих урядом районів: у Вінницькій області - Жмеринський район, у Дніпропетровській - Синельниківський, у Закарпатській - Рахівський, у Івано-Франківській - Верховинський, у Київській - Вишгородський, в Одеській - Березівський, в Херсонській - Бериславський і Скадовський, в Чернігівській - Корюківський.
ParlaMint-UA_2020-07-17-m0.u116.p3.sent1	У підсумку комітет пропонує утворити в Автономній Республіці Крим та областях 138 районів.
ParlaMint-UA_2020-07-17-m0.u116.p4.sent1	У разі прийняття проекту постанови в цілому пропонуємо доручити комітету при підготовці відповідної постанови на підпис Голові Верховної Ради здійснити її техніко-юридичне доопрацювання, спільно з Головним науково-юридичним управлінням Апарату Верховної Ради України.
ParlaMint-UA_2020-07-17-m0.u116.p4.sent2	Просимо підтримати.
ParlaMint-UA_2020-07-17-m0.u117.p1.sent1	Дякую.
ParlaMint-UA_2020-07-17-m0.u117.p2.sent1	Запишіться від депутатських фракцій і груп на виступи: два – за, два – проти.
ParlaMint-UA_2020-07-17-m0.u117.p3.sent1	Южаніна Ніна Петрівна.
ParlaMint-UA_2020-07-17-m0.u118.p1.sent1	Прошу передати слово Синютці Олегу.
ParlaMint-UA_2020-07-17-m0.u119.p1.sent1	Синютка Олег Михайлович.
ParlaMint-UA_2020-07-17-m0.u120.p1.sent1	Шановний пане Голово, шановні народні депутати України!
ParlaMint-UA_2020-07-17-m0.u120.p1.sent2	Цей проект постанови – це вершина цинізму сьогоднішньої влади, влади, яка вже давно перестала не тільки слухати, але й чути людей.
ParlaMint-UA_2020-07-17-m0.u120.p1.sent3	Ви своїми голосами тут, у парламенті, забрали можливість в обласних рад приймати рішення стосовно об’єднаних територіальних громад.
ParlaMint-UA_2020-07-17-m0.u120.p1.sent4	Ви своєю абсолютною відсутністю будь-якого обговорення перестали чути людей і в себе в кабінетах приймаєте рішення стосовно майбутнього людей.
ParlaMint-UA_2020-07-17-m0.u120.p1.sent5	Ви забрали в людей будь-які повноваження стосовно творення майбутнього країни.
ParlaMint-UA_2020-07-17-m0.u120.p1.sent6	Ви творите цю країну під себе і для себе.
ParlaMint-UA_2020-07-17-m0.u120.p1.sent7	Але я переконаний, що у вас нічого не вийде.
ParlaMint-UA_2020-07-17-m0.u120.p1.sent8	Тому що ми думали, що безглуздості, яку ви творите тут, у цьому сесійному залі, може колись настати кінець, але цього цинізму, з яким ви хочете проголосувати це питання, напевно, не додумався би найбільш відвертий ворог України.
ParlaMint-UA_2020-07-17-m0.u120.p1.sent9	Але я переконаний, що цьому також стане кінець-кінцем завершення.
ParlaMint-UA_2020-07-17-m0.u120.p1.sent10	Парламент цим голосуванням розділиться, як і голосуванням про українську мову, розділиться не на старі і нові обличчя, а розділиться на проукраїнські і антиукраїнські сили.
ParlaMint-UA_2020-07-17-m0.u120.p2.sent1	Я не знаю, де ви це побачили, напевно, заглядаючи в очі Путіну.
ParlaMint-UA_2020-07-17-m0.u120.p2.sent2	Ви ламаєте дальше державні інституції, тому що це питання творення районів не дає відповіді, по-перше, які функції будуть цих районів; по-друге, яке фінансове підґрунтя в цих районів; по-третє, які люди прийдуть до влади.
ParlaMint-UA_2020-07-17-m0.u120.p3.sent1	Я переконаний, що ви можете це проголосувати, але у жовтні місяці ця влада почне свій кінець, і вона буде знесена на наступних місцевих виборах, і це буде кінець цієї влади і.
ParlaMint-UA_2020-07-17-m0.u121.p1.sent1	М’ялик Віктор Ничипорович.
ParlaMint-UA_2020-07-17-m0.u122.p1.sent1	Прошу передати Бондару Віктору.
ParlaMint-UA_2020-07-17-m0.u123.p1.sent1	Бондар Віктор Васильович.
ParlaMint-UA_2020-07-17-m0.u124.p1.sent1	Шановний Дмитро Олександрович, шановні колеги, надзвичайно важливе питання зараз розглядаємо для всієї країни.
ParlaMint-UA_2020-07-17-m0.u124.p1.sent2	По суті, зараз на десятиріччя закладається фундамент, які райони будуть в кожній області.
ParlaMint-UA_2020-07-17-m0.u124.p2.sent1	З самого початку децентралізації, шість років назад, я казав: не морочте голову, передайте в райони гроші, хочете – давайте зробимо виборними посадами голів районних громад, і на тому крапка.
ParlaMint-UA_2020-07-17-m0.u124.p2.sent2	Були би кошти, була би нормальна територія, і не переколотили би півкраїни.
ParlaMint-UA_2020-07-17-m0.u124.p3.sent1	Я намагався, і думав, і сподівався, що "слуги народу" після цієї практики п’ятирічної вийдуть з цього процесу і зроблять нормальну децентралізацію, віддадуть кошти, сформують, перефоматують нормально ті райони, які були, дадуть спокій громадам, і дадуть, головне, їм можливість самим вибирати, кого бачити керівником.
ParlaMint-UA_2020-07-17-m0.u124.p4.sent1	Пішли зворотнім шляхом – і громад настворили сотні, півтори тисячі, і на сьогоднішній день переколотили всі області з тими районами.
ParlaMint-UA_2020-07-17-m0.u124.p4.sent2	Подивіться, яка боротьба!
ParlaMint-UA_2020-07-17-m0.u124.p4.sent3	В кожній області боролися, скільки тих районів буде.
ParlaMint-UA_2020-07-17-m0.u124.p4.sent4	Наша рідна Хмельниччина.
ParlaMint-UA_2020-07-17-m0.u124.p4.sent5	Мене взагалі здивували від "Слуги народу".
ParlaMint-UA_2020-07-17-m0.u124.p4.sent6	Ми, депутати Бондар, Герега, Лабазюк, боремося за те, щоб зберегти якомога більше районів.
ParlaMint-UA_2020-07-17-m0.u124.p4.sent7	Єдина область, де депутати від "Слуги народу" боролися за те, щоб зменшити кількість районів, і зменшують до 3 районів.
ParlaMint-UA_2020-07-17-m0.u124.p5.sent1	Такі міста, як Старокостянтинів, величезне, промислове, цікаве, військове, єдиний діючий аеродром в Хмельницькій області, не буде районним центром, бо "слуги народу" не бачать.
ParlaMint-UA_2020-07-17-m0.u124.p6.sent1	Нетішин, Волочиськ, Дунаївці, Деражня, Летичів, Віньківці – всі ці центри районні, історичні просто втрачають свій статус районних адміністрацій, районних адміністративних центрів, перетворюються на маленьке село, маленьку громаду в розумінні "слуг народу".
ParlaMint-UA_2020-07-17-m0.u124.p7.sent1	Люди добрі, що ви робите?!
ParlaMint-UA_2020-07-17-m0.u124.p7.sent2	Зупиняйтеся в цих ваших псевдореформах.
ParlaMint-UA_2020-07-17-m0.u124.p7.sent3	Хочете допомогти громадам – віддайте гроші і наводьте порядок, а ви робите бардак.
ParlaMint-UA_2020-07-17-m0.u124.p7.sent4	Де майно залишиться?
ParlaMint-UA_2020-07-17-m0.u124.p7.sent5	Райони ліквідовуєте, будинки культури.
ParlaMint-UA_2020-07-17-m0.u125.p1.sent1	Васильченко Галина Іванівна.
ParlaMint-UA_2020-07-17-m0.u125.p2.sent1	Лозинський роман Михайлович.
ParlaMint-UA_2020-07-17-m0.u126.p1.sent1	Роман Лозинський, фракція "Голос".
ParlaMint-UA_2020-07-17-m0.u126.p1.sent2	Друзі, завжди, кожного разу, коли ми говоримо про місцеве самоврядування, ми говоримо в першу чергу про фінансово незалежні та спроможні громади.
ParlaMint-UA_2020-07-17-m0.u126.p1.sent3	І коли говоримо про райони, ми теж не повинні забувати про громади.
ParlaMint-UA_2020-07-17-m0.u126.p1.sent4	Коли ми говоримо про області, ми теж повинні говорити в першу чергу про спроможність і захист громад.
ParlaMint-UA_2020-07-17-m0.u126.p2.sent1	Що відбувалося з районами?
ParlaMint-UA_2020-07-17-m0.u126.p2.sent2	Ми всі прекрасно розуміємо, що 490 районів - це спадщина комуністичних і радянських часів.
ParlaMint-UA_2020-07-17-m0.u126.p2.sent3	Ми прекрасно розуміємо, як формувався цей рівень і що потрібно було реформувати.
ParlaMint-UA_2020-07-17-m0.u126.p2.sent4	І те, що ми бачимо зараз, важливо зрозуміти, чому так відбувається і чому у нас немає консенсусу і абсолютної підтримки.
ParlaMint-UA_2020-07-17-m0.u126.p3.sent1	Найперше.
ParlaMint-UA_2020-07-17-m0.u126.p3.sent2	Нам обіцяли скасувати районні ради, "смотрящих" і тих, хто завжди будуть утискати громади.
ParlaMint-UA_2020-07-17-m0.u126.p3.sent3	Вчора, голосуючи за Виборчий кодекс, районні ради будуть не 40-60 депутатів, а 80-120.
ParlaMint-UA_2020-07-17-m0.u126.p3.sent4	Це наслідок децентралізації?
ParlaMint-UA_2020-07-17-m0.u126.p4.sent1	Нам обіцяли ліквідувати районні державні адміністрації, "смотрящих" від Президента.
ParlaMint-UA_2020-07-17-m0.u126.p4.sent2	Немає значення - якого.
ParlaMint-UA_2020-07-17-m0.u126.p4.sent3	Що зробили?
ParlaMint-UA_2020-07-17-m0.u126.p4.sent4	Залишили ці руки Офісу Президента в громадах.
ParlaMint-UA_2020-07-17-m0.u126.p5.sent1	Нам обіцяли забезпечити всі ресурси на рівні громад, щоб, де ремонтувати і що ремонтувати вирішували люди.
ParlaMint-UA_2020-07-17-m0.u126.p5.sent2	Що зробили?
ParlaMint-UA_2020-07-17-m0.u126.p5.sent3	Лише в першому читанні проголосували зміни до Бюджетного кодексу.
ParlaMint-UA_2020-07-17-m0.u126.p5.sent4	До другого читання ще все може змінитися.
ParlaMint-UA_2020-07-17-m0.u126.p6.sent1	В такому вигляді підтримувати фракція "Голос" це не може.
ParlaMint-UA_2020-07-17-m0.u126.p6.sent2	І, незважаючи на важливість децентралізації, в такому вигляді завершувати, коли дискусії по окремих межах і територіях: десь 7 районі, десь 4, і там, де менше районів значно більше населення, де забирають гроші і ставлять під ризик громад, - це фракція "Голос" підтримувати не може.
ParlaMint-UA_2020-07-17-m0.u127.p1.sent1	ті, хто виступають.
ParlaMint-UA_2020-07-17-m0.u127.p1.sent2	Або ви віддаєте їй, або так.
ParlaMint-UA_2020-07-17-m0.u127.p1.sent3	Ну, потім з мотивів піде.
ParlaMint-UA_2020-07-17-m0.u127.p2.sent1	Нестор Іванович Шуфрич.
ParlaMint-UA_2020-07-17-m0.u128.p1.sent1	Дякую, шановний головуючий.
ParlaMint-UA_2020-07-17-m0.u128.p1.sent2	Ви знаєте, вчора Верховна Рада України змогла продемонструвати, що вміє працювати заради національних інтересів.
ParlaMint-UA_2020-07-17-m0.u128.p1.sent3	Я хочу подякувати всім, хто був причетний до прийняття нового кодексу Виборчого, а саме: Андрію Клочку, Аліні Загоруйко, Олександру Пузанову, Івану Крульку, Руслану Князевичу.
ParlaMint-UA_2020-07-17-m0.u128.p1.sent4	Я вибачаюсь, я не знаю представників інших фракцій в робочій групі.
ParlaMint-UA_2020-07-17-m0.u128.p1.sent5	Це дійсно фундаментальний документ, який сьогодні гарантує демократичні права наших громадян.
ParlaMint-UA_2020-07-17-m0.u128.p2.sent1	І, ви знаєте, сьогодні я здивований.
ParlaMint-UA_2020-07-17-m0.u128.p2.sent2	Що ж ви робите сьогодні, люди добрі, "слуги народу", что ж вы делаете?!
ParlaMint-UA_2020-07-17-m0.u128.p2.sent3	Ви ж поклялися, що почнете з чого – з народовладдя, з народовластия, хто українською не розуміє.
ParlaMint-UA_2020-07-17-m0.u128.p2.sent4	І я не можу зрозуміти, як ви сьогодні можете таку постанову підтримувати.
ParlaMint-UA_2020-07-17-m0.u128.p2.sent5	Я вже не говорю про антиконституційність, я не говорю про те, що вона ставить під сумнів увесь виборчий процес, який ми вчора проголосували.
ParlaMint-UA_2020-07-17-m0.u128.p2.sent6	Что вы делаете, люди добрые, я не могу понять?
ParlaMint-UA_2020-07-17-m0.u128.p3.sent1	Ви знаєте, я вчора був дійсно вражений нашим урочистим засіданням.
ParlaMint-UA_2020-07-17-m0.u128.p3.sent2	Згадайте, що говорили наші отцы-основатели.
ParlaMint-UA_2020-07-17-m0.u128.p3.sent3	Я не можу не згадати виступ Леоніда Макаровича Кравчука, який сказав, що 16 липня, 30 років тому, в 1990 році вони взяли на себе сміливість і проголосували акт суверенітету нашої країни - чому?
ParlaMint-UA_2020-07-17-m0.u128.p3.sent4	Тому що вони слухали народ України.
ParlaMint-UA_2020-07-17-m0.u128.p3.sent5	А вони називались комуністами.
ParlaMint-UA_2020-07-17-m0.u128.p3.sent6	Так ви, хто назвав себе "слугами" України, сьогодні боїтесь прийти до ваших господарів, тому що ви їх обдурили і дурите далі.
ParlaMint-UA_2020-07-17-m0.u128.p3.sent7	А до лікарні треба буде 200 кілометрів їхати.
ParlaMint-UA_2020-07-17-m0.u128.p3.sent8	Оце те, що ви зробили.
ParlaMint-UA_2020-07-17-m0.u128.p4.sent1	Дякую за увагу.
ParlaMint-UA_2020-07-17-m0.u129.p1.sent1	Юлія Володимирівна Тимошенко.
ParlaMint-UA_2020-07-17-m0.u130.p1.sent1	Знаєте, коли зараз знаходишся в залі під час цього голосування, згадується один з класиків, який колись сказав, що є дві проблеми – "дураки и дороги".
ParlaMint-UA_2020-07-17-m0.u130.p1.sent2	На жаль, 150 років пройшло – нічого не міняється.
ParlaMint-UA_2020-07-17-m0.u130.p2.sent1	Я можу сказати, що сьогодні не просто закладається ядерний вибух під Україну, не просто буде розірвана країна на шматки, нічого спільного з децентралізацією це не має, це має пряме відношення до позбавлення людей всіх прав.
ParlaMint-UA_2020-07-17-m0.u130.p2.sent2	Але я хочу вам просто повідомити, що вчора було 30 років Декларації про державний суверенітет і там згадувалася Конституція, так от те, що зараз робиться, порушує чотири статті Конституції і прямо протирічить рішенню Конституційного Суду від 2001 року.
ParlaMint-UA_2020-07-17-m0.u130.p2.sent3	Я можу вам сказати, що якщо ви зараз цей злочин зробите, ми йдемо в Конституційний Суд, і ця вакханалія буде припинена.
ParlaMint-UA_2020-07-17-m0.u130.p3.sent1	Звертаюся до мажоритарників не голосувати.
ParlaMint-UA_2020-07-17-m0.u130.p3.sent2	Не здавайте країну і не зраджуйте її.
ParlaMint-UA_2020-07-17-m0.u131.p1.sent1	"За майбутнє", Бондар виступав.
ParlaMint-UA_2020-07-17-m0.u131.p1.sent2	А, "Довіра".
ParlaMint-UA_2020-07-17-m0.u131.p1.sent3	Вибачте.
ParlaMint-UA_2020-07-17-m0.u131.p2.sent1	"Довіра", Білозір Лариса Миколаївна.
ParlaMint-UA_2020-07-17-m0.u132.p1.sent1	Шановні колеги, це голосування є важливим і вирішальним для місцевого самоврядування та реформи децентралізації.
ParlaMint-UA_2020-07-17-m0.u132.p1.sent2	Ми вже проголосували 3614 гроші громадам.
ParlaMint-UA_2020-07-17-m0.u132.p1.sent3	І ці громади, 1470 громад отримають такі ж самі повноваження і фінанси, як районні ради і як міста обласного значення.
ParlaMint-UA_2020-07-17-m0.u132.p2.sent1	Сьогодні багато дуже стейкхолдерів.
ParlaMint-UA_2020-07-17-m0.u132.p2.sent2	Це дуже таке заполітизоване питання.
ParlaMint-UA_2020-07-17-m0.u132.p2.sent3	Але якщо ми не проголосуємо ці райони, ми будемо мати хаос, тому що ЦВК буде змушена оголошувати в тих малих районах, тих, які сьогодні існують, 490 районів, вибори.
ParlaMint-UA_2020-07-17-m0.u132.p2.sent4	І ми будемо мати пересікання взагалі повноважень і громад, і районів.
ParlaMint-UA_2020-07-17-m0.u132.p3.sent1	Тому я прошу вас все ж таки підтримати цю постанову, яку підтримав наш профільний Комітет з організації влади, для того щоб завершити реформу децентралізації і провести на новій тероснові.
ParlaMint-UA_2020-07-17-m0.u132.p4.sent1	Дякую.
ParlaMint-UA_2020-07-17-m0.u133.p1.sent1	Дякую.
ParlaMint-UA_2020-07-17-m0.u133.p2.sent1	Шановні колеги, підходили керівники депутатських фракцій і груп, будемо ще голосувати після цього два закони без обговорення, продовжую засідання на 15 хвилин.
ParlaMint-UA_2020-07-17-m0.u133.p3.sent1	До слова запрошується Безгін Віталій Юрійович.
ParlaMint-UA_2020-07-17-m0.u133.p4.sent1	Ми ще будемо голосувати без обговорення, якщо це буде без обговорення, оборонні закупівлі і зовнішню розвідку, правильно я розумію?
ParlaMint-UA_2020-07-17-m0.u133.p5.sent1	Безгін.
ParlaMint-UA_2020-07-17-m0.u134.p1.sent1	Дякую, колеги.
ParlaMint-UA_2020-07-17-m0.u134.p2.sent1	З цієї трибуни ми чуємо дуже багато міфів про реформу децентралізації.
ParlaMint-UA_2020-07-17-m0.u134.p2.sent2	Так само ми чуємо їх з телебачення, про те, що ми віддаляємо послуги від людей, про те, що їм, щоб отримати довідку, доведеться їхати 100 – 200 кілометрів, що є нічим не більшим, як фейками і спробами просто зберегти вплив місцевих феодалів.
ParlaMint-UA_2020-07-17-m0.u134.p3.sent1	Насправді сама реформа наближає послуги для людей.
ParlaMint-UA_2020-07-17-m0.u134.p3.sent2	І всі послуги, всі ресурси, в тому числі за рахунок змін до Бюджетного кодексу, ми спускаємо вниз, в громади.
ParlaMint-UA_2020-07-17-m0.u134.p3.sent3	Умовно кажучи, бабуся, яка живе в будь-якому селі, для того, щоб отримати довідку, не те що не буде їхати в районний центр, вона буде отримувати її в центрі надання адміністративних послуг, який буде знаходитися у неї біля дому.
ParlaMint-UA_2020-07-17-m0.u134.p4.sent1	Тому давайте не маніпулювати, давайте не перетворювати місцеве самоврядування в хаос, а просто завершимо реформу, яка триває вже 6 років.
ParlaMint-UA_2020-07-17-m0.u134.p5.sent1	Прошу всіх підтримати і голосувати "за".
ParlaMint-UA_2020-07-17-m0.u135.p1.sent1	Будь ласка.
ParlaMint-UA_2020-07-17-m0.u135.p1.sent2	Ні, з процедури - ні.
ParlaMint-UA_2020-07-17-m0.u135.p1.sent3	Будь ласка, підготуйтесь до голосування.
ParlaMint-UA_2020-07-17-m0.u135.p1.sent4	Підготуйтесь до голосування.
ParlaMint-UA_2020-07-17-m0.u135.p1.sent5	Завершимо питання - ви виступите з процедури.
ParlaMint-UA_2020-07-17-m0.u135.p1.sent6	Я вам відповів: завершилося питання - виступите з процедури.
ParlaMint-UA_2020-07-17-m0.u135.p2.sent1	Будь ласка, підготуйтесь до голосування.
ParlaMint-UA_2020-07-17-m0.u135.p2.sent2	Готові голосувати?
ParlaMint-UA_2020-07-17-m0.u135.p3.sent1	Ставлю на голосування пропозицію про прийняття за основу і в цілому з урахуванням пропозицій комітету та необхідними техніко-юридичними правками проект Постанови про утворення та ліквідацію районів (реєстраційний номер 3650).
ParlaMint-UA_2020-07-17-m0.u135.p3.sent2	Готові голосувати?
ParlaMint-UA_2020-07-17-m0.u135.p3.sent3	Прошу підтримати та проголосувати.
ParlaMint-UA_2020-07-17-m0.u135.p4.sent1	За-238
ParlaMint-UA_2020-07-17-m0.u135.p5.sent1	Рішення прийнято.
ParlaMint-UA_2020-07-17-m0.u135.p6.sent1	По фракціям покажіть.
ParlaMint-UA_2020-07-17-m0.u135.p7.sent1	З процедури - Пузійчук.
ParlaMint-UA_2020-07-17-m0.u136.p1.sent1	Андрій Пузійчук, фракція "Батьківщина".
ParlaMint-UA_2020-07-17-m0.u136.p1.sent2	Шановні колеги, під час голосування цією постановою було порушено 9 статей Конституції, порушено статтю 112 Регламенту України, за якою народним депутатам матеріали повинні бути надані за 7 днів, а проект постанови з’явився тільки вчора.
ParlaMint-UA_2020-07-17-m0.u136.p2.sent1	Наступне питання.
ParlaMint-UA_2020-07-17-m0.u136.p2.sent2	Відповідно до статті 48 - рішення Верховної Ради: "У разі порушення встановленої цим Регламентом процедури при розгляді й голосуванні проекту закону, постанови." народний депутат звернувся до головуючого на пленарному засіданні з заявою про порушення цього Регламенту при розгляді голосування.
ParlaMint-UA_2020-07-17-m0.u136.p3.sent1	Наша фракція буде подавати проект Постанови про скасування цієї постанови, яка прийнята з порушенням Регламенту та з порушенням 9 статей Конституції.
ParlaMint-UA_2020-07-17-m0.u137.p1.sent1	Проект постанови на проект постанови не подається.
ParlaMint-UA_2020-07-17-m0.u137.p1.sent2	Ви як минулий перший заступник голови регламентного комітету повинні це непогано знати.
ParlaMint-UA_2020-07-17-m0.u137.p1.sent3	Дякую вам.
ParlaMint-UA_2020-07-17-m0.u137.p2.sent1	Ви не можете зареєструвати постанову про блокування постанови.
ParlaMint-UA_2020-07-17-m0.u137.p2.sent2	Не можете ви заблокувати!
ParlaMint-UA_2020-07-17-m0.u137.p2.sent3	Закон може.
ParlaMint-UA_2020-07-17-m0.u137.p2.sent4	Почитайте Регламент, будь ласка.
ParlaMint-UA_2020-07-17-m0.u137.p2.sent5	Дякую.
ParlaMint-UA_2020-07-17-m0.u137.p3.sent1	Ставлю на голосування для прийняття.
ParlaMint-UA_2020-07-17-m0.u137.p3.sent2	(не кричіть, будь ласка), для прийняття в другому читанні та в цілому з необхідними техніко-юридичними правками проект Закону про оборонні закупівлі (2398-д).
ParlaMint-UA_2020-07-17-m0.u137.p3.sent3	Так ми домовлялись?
ParlaMint-UA_2020-07-17-m0.u137.p3.sent4	Готові голосувати?
ParlaMint-UA_2020-07-17-m0.u137.p4.sent1	Одна правка?
ParlaMint-UA_2020-07-17-m0.u137.p4.sent2	Завітневич, будь ласка, на трибуну.
ParlaMint-UA_2020-07-17-m0.u137.p4.sent3	Яку правку?
ParlaMint-UA_2020-07-17-m0.u137.p4.sent4	Ще раз, номер правки?
ParlaMint-UA_2020-07-17-m0.u137.p4.sent5	Поставте її на підтвердження.
ParlaMint-UA_2020-07-17-m0.u138.p1.sent1	Шановні колеги, щоб зекономити час, прошу поставити одну правку - це 638-а, - на підтвердження.
ParlaMint-UA_2020-07-17-m0.u139.p1.sent1	Ще раз номер скажіть, будь ласка.
ParlaMint-UA_2020-07-17-m0.u140.p1.sent1	638-а.
ParlaMint-UA_2020-07-17-m0.u141.p1.sent1	638-а правка, вона була врахована комітетом, але зараз, я так розумію, що.
ParlaMint-UA_2020-07-17-m0.u141.p1.sent2	Про що це, скажіть, ви голова комітету.
ParlaMint-UA_2020-07-17-m0.u141.p1.sent3	Олександр Михайлович, про що ця правка?
ParlaMint-UA_2020-07-17-m0.u142.p1.sent1	Добре.
ParlaMint-UA_2020-07-17-m0.u142.p1.sent2	Правка 638.
ParlaMint-UA_2020-07-17-m0.u142.p1.sent3	"Додати підпункт 9 пункту 9 Прикінцевих та перехідних положень:
ParlaMint-UA_2020-07-17-m0.u142.p2.sent1	"У Законі України "Про Національне антикорупційне бюро України" ("Відомості Верховної Ради України" від 2014 року, № 47 , стаття 2051)":
ParlaMint-UA_2020-07-17-m0.u142.p3.sent1	Пункт 15) частини першої статті 17 викласти у такій редакції: "зберігати, носити, використовувати та застосовувати військову та спеціальну техніку, боєприпаси, вогнепальну зброю і спеціальні засоби, засоби технічного та криптографічного захисту інформації, засоби спеціального зв’язку, а також товари подвійного використання, засоби індивідуального захисту, спеціальний (формений) одяг, а також застосовувати заходи фізичного впливу на підставах і в порядку, передбачених законами та іншими нормативно-правовими актами України".
ParlaMint-UA_2020-07-17-m0.u142.p4.sent1	І ще тут: "Працівники Національного бюро мають право застосовувати заходи.", – це ж той же самий текст.
ParlaMint-UA_2020-07-17-m0.u143.p1.sent1	Я так розумію, колеги зрозуміли, про яку правку.
ParlaMint-UA_2020-07-17-m0.u143.p1.sent2	Ще раз номер її скажіть, будь ласка.
ParlaMint-UA_2020-07-17-m0.u144.p1.sent1	638-а.
ParlaMint-UA_2020-07-17-m0.u145.p1.sent1	638-а правка.
ParlaMint-UA_2020-07-17-m0.u145.p1.sent2	Комітетом була врахована, але я так розумію, що думку може бути змінена.
ParlaMint-UA_2020-07-17-m0.u145.p1.sent3	Правильно я розумію?
ParlaMint-UA_2020-07-17-m0.u145.p2.sent1	Ставлю цю правку на голосування.
ParlaMint-UA_2020-07-17-m0.u145.p2.sent2	Прошу визначатись та голосувати.
ParlaMint-UA_2020-07-17-m0.u145.p3.sent1	За-11
ParlaMint-UA_2020-07-17-m0.u145.p4.sent1	Рішення не прийнято.
ParlaMint-UA_2020-07-17-m0.u145.p4.sent2	Правка відхилена.
ParlaMint-UA_2020-07-17-m0.u145.p5.sent1	Ставлю на голосування закон в цілому.
ParlaMint-UA_2020-07-17-m0.u145.p5.sent2	Ставлю на голосування пропозицію про прийняття в другому читанні та в цілому з необхідними техніко-юридичними правками проект Закону про оборонні закупівлі (реєстраційний номер 2398-д).
ParlaMint-UA_2020-07-17-m0.u145.p5.sent3	Прошу підтримати та проголосувати.
ParlaMint-UA_2020-07-17-m0.u145.p6.sent1	За-276
ParlaMint-UA_2020-07-17-m0.u145.p7.sent1	Рішення прийнято.
ParlaMint-UA_2020-07-17-m0.u145.p7.sent2	Закон прийнятий в цілому.
ParlaMint-UA_2020-07-17-m0.u145.p8.sent1	Наступне питання - це законопроект реєстраційний номер 2414-д "Про Службу зовнішньої розвідки".
ParlaMint-UA_2020-07-17-m0.u145.p8.sent2	Правильно?
ParlaMint-UA_2020-07-17-m0.u145.p9.sent1	До слова запрошується заступник голови Комітету з питань національної безпеки, оборони та розвідки Безугла Мар’яна Володимирівна.
ParlaMint-UA_2020-07-17-m0.u145.p10.sent1	Без обговорення.
ParlaMint-UA_2020-07-17-m0.u145.p10.sent2	Рішення комітету яке?
ParlaMint-UA_2020-07-17-m0.u145.p10.sent3	Немає зараз під рукою.
ParlaMint-UA_2020-07-17-m0.u145.p10.sent4	Та що "прошу підтримати", Давиде Георгійовичу?
ParlaMint-UA_2020-07-17-m0.u145.p10.sent5	Є рішення комітету, я вас прошу підтримати.
ParlaMint-UA_2020-07-17-m0.u146.p1.sent1	За результатами обговорення комітет ухвалив рішення: рекомендувати Верховній Раді України, відповідно до частини другої статті 117 та частини шостої статті 118, пункту 3 частини першої статті 123 Регламенту Верховної Ради за результатами розгляду проекту Закону України про внесення змін до Закону України "Про Службу зовнішньої розвідки України" щодо діяльності Служби зовнішньої розвідки України (реєстраційний номер 2414-д), підготовленого комітетом до другого читання, прийняти його в другому читанні та в цілому.
ParlaMint-UA_2020-07-17-m0.u146.p2.sent1	Колеги, це технічний законопроект, основний про розвідку ми будемо розглядати на позачерговому засіданні.
ParlaMint-UA_2020-07-17-m0.u146.p3.sent1	Дякую.
ParlaMint-UA_2020-07-17-m0.u147.p1.sent1	Тобто, я правильно розумію, ми ставимо для прийняття в другому читанні та в цілому з необхідними техніко-юридичними правками?
ParlaMint-UA_2020-07-17-m0.u147.p1.sent2	Що?
ParlaMint-UA_2020-07-17-m0.u147.p2.sent1	Шановні колеги, от дивіться, була домовленість про те, що ми заходимо в цей законопроект без правок, так?
ParlaMint-UA_2020-07-17-m0.u147.p2.sent2	Стоїть людина зараз і каже - правки.
ParlaMint-UA_2020-07-17-m0.u147.p3.sent1	В мене питання до голів фракцій, які підходили.
ParlaMint-UA_2020-07-17-m0.u147.p3.sent2	Ви якщо домовлялися.
ParlaMint-UA_2020-07-17-m0.u147.p4.sent1	Це закон про зовнішню службу розвідки.
ParlaMint-UA_2020-07-17-m0.u147.p4.sent2	У вас до нього правки?
ParlaMint-UA_2020-07-17-m0.u147.p5.sent1	А де ваші правки?
ParlaMint-UA_2020-07-17-m0.u147.p5.sent2	Шановний пане Бурміч, номер правки своєї скажіть, будь ласка.
ParlaMint-UA_2020-07-17-m0.u147.p5.sent3	Ні, почекайте, Давид Георгійович, відійдіть, я не бачу народного депутата.
ParlaMint-UA_2020-07-17-m0.u147.p6.sent1	Анатолій Петрович, скажіть, будь ласка, яка ваша правка?
ParlaMint-UA_2020-07-17-m0.u147.p6.sent2	Шановні народні депутати!
ParlaMint-UA_2020-07-17-m0.u147.p6.sent3	Пане Бурміч!
ParlaMint-UA_2020-07-17-m0.u147.p6.sent4	Пане Бурміч, скажіть мені хоча б одну свою правку в цьому законі!
ParlaMint-UA_2020-07-17-m0.u147.p6.sent5	Шість?
ParlaMint-UA_2020-07-17-m0.u147.p7.sent1	Добре, 6 правка.
ParlaMint-UA_2020-07-17-m0.u147.p7.sent2	Включіть мікрофон Бурмічу.
ParlaMint-UA_2020-07-17-m0.u148.p1.sent1	Зовнішня розвідка.
ParlaMint-UA_2020-07-17-m0.u148.p1.sent2	Цей законопроект взагалі, якщо хтось читав, він на одну сторіночку, але там є дуже суттєві моменти.
ParlaMint-UA_2020-07-17-m0.u148.p2.sent1	Перше.
ParlaMint-UA_2020-07-17-m0.u148.p2.sent2	Вона виводиться взагалі з-під виконавчої влади України.
ParlaMint-UA_2020-07-17-m0.u148.p2.sent3	Її роблять незалежною, так, як НАБУ.
ParlaMint-UA_2020-07-17-m0.u148.p2.sent4	Це не може так бути, не може бути самостійний орган державної влади бути самостійно, не під законодавчою гілкою влади, не під виконавчою, не під судовою.
ParlaMint-UA_2020-07-17-m0.u148.p2.sent5	Що ми робимо?
ParlaMint-UA_2020-07-17-m0.u148.p2.sent6	Це перше.
ParlaMint-UA_2020-07-17-m0.u148.p3.sent1	І друге.
ParlaMint-UA_2020-07-17-m0.u148.p3.sent2	Це ця поправка.
ParlaMint-UA_2020-07-17-m0.u148.p3.sent3	Ми хочемо з розвідки зробити
ParlaMint-UA_2020-07-17-m0.u148.p3.sent4	НАБУ, потім будемо думати, на кого вона працює.
ParlaMint-UA_2020-07-17-m0.u148.p3.sent5	Це перша.
ParlaMint-UA_2020-07-17-m0.u149.p1.sent1	Ставлю на голосування правку номер 6 Бурміча.
ParlaMint-UA_2020-07-17-m0.u149.p1.sent2	Комітетом відхилена.
ParlaMint-UA_2020-07-17-m0.u149.p1.sent3	Прошу визначатися та голосувати.
ParlaMint-UA_2020-07-17-m0.u149.p2.sent1	За-49
ParlaMint-UA_2020-07-17-m0.u149.p3.sent1	Рішення не прийнято.
ParlaMint-UA_2020-07-17-m0.u149.p4.sent1	Правка номер 16, Бурміч.
ParlaMint-UA_2020-07-17-m0.u150.p1.sent1	Правка номер 16, вона стосується того, що зовнішня розвідка наша буде створювати територіальні свої структури, в обласні і таке інше.
ParlaMint-UA_2020-07-17-m0.u150.p1.sent2	Це не можна допускати, чому?
ParlaMint-UA_2020-07-17-m0.u150.p1.sent3	Тому що вона повинна працювати і ззовні.
ParlaMint-UA_2020-07-17-m0.u150.p1.sent4	Це вже було у нас до того, до 2005 року, і це було скасовано.
ParlaMint-UA_2020-07-17-m0.u150.p1.sent5	Для цього построїли, побудували їм будівлю у лісі, щоб їх ніхто не бачив.
ParlaMint-UA_2020-07-17-m0.u150.p2.sent1	Як може розвідка зовнішня працювати по території України?
ParlaMint-UA_2020-07-17-m0.u150.p2.sent2	Є розвідка з території України, то вона у нас існує.
ParlaMint-UA_2020-07-17-m0.u150.p2.sent3	Це радіорозвідка, це кіберрозвідка.
ParlaMint-UA_2020-07-17-m0.u150.p2.sent4	І я прошу не плутати розвідку з території і розвідку по території України.
ParlaMint-UA_2020-07-17-m0.u150.p2.sent5	Це зовсім інші завдання, це принципові завдання.
ParlaMint-UA_2020-07-17-m0.u150.p2.sent6	З нас будуть сміятися, не робіть цього!
ParlaMint-UA_2020-07-17-m0.u151.p1.sent1	Ставлю на голосування правку номер 16 народного депутата Бурміча.
ParlaMint-UA_2020-07-17-m0.u151.p1.sent2	Комітетом відхилена.
ParlaMint-UA_2020-07-17-m0.u151.p1.sent3	Прошу визначатися та голосувати.
ParlaMint-UA_2020-07-17-m0.u151.p2.sent1	За-71
ParlaMint-UA_2020-07-17-m0.u151.p3.sent1	Рішення не прийнято.
ParlaMint-UA_2020-07-17-m0.u151.p4.sent1	Ставлю на голосування, для прийняття в другому читанні та в цілому з необхідними техніко-юридичними правками проект Закону про внесення змін до Закону України "Про Службу зовнішньої розвідки" щодо діяльності Служби зовнішньої розвідки України (реєстраційний номер 2414-д).
ParlaMint-UA_2020-07-17-m0.u151.p4.sent2	Прошу підтримати та проголосувати.
ParlaMint-UA_2020-07-17-m0.u151.p5.sent1	За-244
ParlaMint-UA_2020-07-17-m0.u151.p6.sent1	Рішення прийнято.
ParlaMint-UA_2020-07-17-m0.u151.p6.sent2	Закон прийнятий в цілому.
ParlaMint-UA_2020-07-17-m0.u151.p7.sent1	13:15.
ParlaMint-UA_2020-07-17-m0.u151.p7.sent2	Переходимо до розгляду запитів.
ParlaMint-UA_2020-07-17-m0.u151.p7.sent3	Але, шановні колеги, почекайте, не розходьтесь.
ParlaMint-UA_2020-07-17-m0.u151.p7.sent4	Ми сьогодні закриваємо сесію.
ParlaMint-UA_2020-07-17-m0.u151.p7.sent5	Тому прошу всіх народних депутатів без десяти два повернутися на свої робочі місця, щоб ми закрили сесію, як це необхідно у Верховній Раді України.
ParlaMint-UA_2020-07-17-m0.u151.p8.sent1	Олена Костянтинівна Кондратюк.
ParlaMint-UA_2020-07-17-m0.u152.p1.sent1	Дякую, Дмитро Олександрович.
ParlaMint-UA_2020-07-17-m0.u152.p2.sent1	Отже, пленарного тижня внесено 156 депутатських запитів.
ParlaMint-UA_2020-07-17-m0.u152.p2.sent2	З них: до Кабінету Міністрів України – 78; до Президента – 0; до органів Верховної Ради – 0; до керівників інших органів державної влади та органів місцевого самоврядування – 74; до керівників підприємств, установ і організацій розташованих на території України незалежно від їх підпорядкування і форм власності – 4.
ParlaMint-UA_2020-07-17-m0.u152.p3.sent1	Отже, запити народних депутатів.
ParlaMint-UA_2020-07-17-m0.u152.p4.sent1	Арсенія Пушкаренка до Генерального прокурора щодо необхідності передачі до Офісу Генерального прокурора кримінального провадження для його повного, всебічного вивчення та неупередженого розгляду, та розслідування у зв’язку з наявним конфліктом інтересів.
ParlaMint-UA_2020-07-17-m0.u152.p5.sent1	Єлізавети Богуцької до заступника міністра охорони здоров’я - Головного державного санітарного лікаря України щодо надання статистичних даних про смертність за іншими захворюваннями за весь період боротьби з епідемією коронавірусу в Україні.
ParlaMint-UA_2020-07-17-m0.u152.p6.sent1	Єлізавети Богуцької до заступника міністра охорони здоров’я - Головного державного санітарного лікаря України щодо надання статистичних даних про спалах коронавірусної хвороби СOVID-19 після відвідування церков та інших релігійних установ під час святкування Великодня 19 квітня 20-го року.
ParlaMint-UA_2020-07-17-m0.u152.p7.sent1	Єлізавети Богуцької до заступника міністра охорони здоров’я - Головного державного санітарного лікаря України щодо причин, якими обумовили заборону на відвідування парків, скверів, зон відпочинку, лісопаркових та прибережних зон.
ParlaMint-UA_2020-07-17-m0.u152.p8.sent1	Єлізавети Богуцької до заступника міністра охорони здоров’я - Головного державного санітарного лікаря України щодо перепрофілювання лікарень в межах боротьби з коронавірусною хворобою СOVID-19.
ParlaMint-UA_2020-07-17-m0.u152.p9.sent1	Єлізавети Богуцької до заступника міністра охорони здоров’я - Головного державного санітарного лікаря України щодо надання інформації про кількість завезених в Україну засобів захисту від СOVID-19.
ParlaMint-UA_2020-07-17-m0.u152.p10.sent1	Єлізавети Богуцької до заступника міністра охорони здоров’я - Головного державного санітарного лікаря України щодо визначення ознак безсимптомного захворювання на СOVID-19.
ParlaMint-UA_2020-07-17-m0.u152.p11.sent1	Єлізавети Богуцької до заступника міністра охорони здоров’я - Головного державного санітарного лікаря України щодо визначення кількості осіб з легким перебігом захворювання коронавірусною хворобою СOVID-19.
ParlaMint-UA_2020-07-17-m0.u152.p12.sent1	Єлізавети Богуцької до заступника міністра охорони здоров’я - Головного державного санітарного лікаря України щодо надання інформації про доказову морфологічну базу, яка підтверджує специфічний патоморфоз коронавірусної інфекції СOVID-19.
ParlaMint-UA_2020-07-17-m0.u152.p13.sent1	Олександра Ткаченка та Івана Шинкаренка до Державної аудиторської служби України щодо необхідності всебічної перевірки фактів можливого порушення законодавства на Комунальному некомерційному підприємстві "Обласний центр онкології".
ParlaMint-UA_2020-07-17-m0.u152.p14.sent1	Олександра Ткаченка та Івана Шинкаренка до Кабінету Міністрів України щодо вжиття дієвих заходів, спрямованих на стабілізацію та поліпшення екологічної ситуації у місті Білгород-Дністровський.
ParlaMint-UA_2020-07-17-m0.u152.p15.sent1	Олександра Ткаченка та Івана Шинкаренка до Кабінету Міністрів України щодо вирішення питання надання у користування майна закладів освіти.
ParlaMint-UA_2020-07-17-m0.u152.p16.sent1	Володимира Крейденка до голови Національної поліції України, Генерального прокурора щодо підстав перебування громадянина Російської Федерації на території України та отримання ним громадянства України.
ParlaMint-UA_2020-07-17-m0.u152.p17.sent1	Михайла Цимбалюка до Прем’єр-міністра України про негативні наслідки відсутності фінансування коштів на окремі види страхових виплат в період карантину у зв’язку із дією норм Закону №553-ІХ.
ParlaMint-UA_2020-07-17-m0.u152.p18.sent1	Михайла Цимбалюка до Прем’єр-міністра України щодо фінансування Державної програми розвитку регіону українських Карпат на 2020-2022 роки.
ParlaMint-UA_2020-07-17-m0.u152.p19.sent1	Володимира Іванова до Прем’єр-міністра України, міністра соціальної політики України, голови правління Пенсійного фонду України про неприпустимість обмеження або скасування пільг для ветеранів війни, на яких поширюється дія Закону України "Про статус ветеранів війни, гарантії їх соціального захисту".
ParlaMint-UA_2020-07-17-m0.u152.p20.sent1	Володимира Іванова до Прем’єр-міністра України, міністра соціальної політики України, віце-прем’єр-міністра України - міністра з питань реінтеграції тимчасово окупованих територій, міністра фінансів України щодо необхідності збільшення обсягу фінансування заходів з надання тимчасового житла для внутрішньо переміщених осіб.
ParlaMint-UA_2020-07-17-m0.u152.p21.sent1	Володимира Іванова до міністра охорони здоров’я України, тимчасово виконуючої обов’язки голови Національної служби здоров’я України щодо проблемних питань можливої оптимізації закладів охорони здоров’я Херсонської області, що виникли внаслідок запровадження з 1 квітня 2020 року другого етапу медичної реформи.
ParlaMint-UA_2020-07-17-m0.u152.p22.sent1	Ольги Василевської-Смаглюк до міністра внутрішніх справ України про вжиття заходів щодо поновлення громадянства Сергія Василевського.
ParlaMint-UA_2020-07-17-m0.u152.p23.sent1	Максима Дирдіна до голови Національної поліції України щодо перевірки діяльності керівництва Первомайської міської ради Миколаївської області та перевірки діяльності автомобільної газозаправної станції у місті Первомайськ Миколаївської області.
ParlaMint-UA_2020-07-17-m0.u152.p24.sent1	Дмитра Чорного до Прем’єр-міністра України, голови Державної служби України з питань геодезії, картографії та кадастру щодо законності реєстрації земельної ділянки на підставі технічної документації, дозвіл на розробку та затвердження якої Дніпровською селищною радою Дніпропетровської області не надавався.
ParlaMint-UA_2020-07-17-m0.u152.p25.sent1	Олександра Ткаченка та Івана Шинкаренка до Кабінету Міністрів України щодо забезпечення фінансування капітального ремонту автомобільної дороги Десантне-Мирне.
ParlaMint-UA_2020-07-17-m0.u152.p26.sent1	Олексія Жмеренецького до виконувача обов’язків Директора Державного бюро розслідувань, Генерального прокурора щодо можливого сфабрикованого кримінального провадження відносно ТОВ "УКРАВТОНОМГАЗ".
ParlaMint-UA_2020-07-17-m0.u152.p27.sent1	Олексія Жмеренецького до Прем’єр-міністра України щодо ситуації, яка склалася з приводу заборгованості ДП "НАЕК "Енергоатом" перед підприємствами.
ParlaMint-UA_2020-07-17-m0.u152.p28.sent1	Михайла Ананченка до міністра внутрішніх справ України щодо можливих шахрайських дій зі сторони засновників та учасників ТОВ "Полтавамолпрод".
ParlaMint-UA_2020-07-17-m0.u152.p29.sent1	Ігоря Васильєва до голови Національної поліції України, Генерального прокурора щодо необхідності вжиття заходів.
ParlaMint-UA_2020-07-17-m0.u152.p30.sent1	Романа Каптєлова до Генерального прокурора, виконувача обов’язків Директора Державного бюро розслідувань, Директора Національного антикорупційного бюро України щодо проведення перевірки посадових осіб управління архітектури в місті Першотравенськ Дніпропетровської області.
ParlaMint-UA_2020-07-17-m0.u152.p31.sent1	Романа Каптєлова до голови Державної аудиторської служби України, виконувача обов’язків голови Державної архітектурно-будівельної інспекції України про забезпечення проведення перевірки будівництва культурно-спортивного центру по вулиці Багата, 22а в селі Богданівка Павлоградського району Дніпропетровської області.
ParlaMint-UA_2020-07-17-m0.u152.p32.sent1	Марії Іонової до голови районної адміністрації Запорізької міської ради по Олександрівському району щодо надання додаткової інформації з реконструкції скверу Театрального у місті Запоріжжя.
ParlaMint-UA_2020-07-17-m0.u152.p33.sent1	Марії Іонової до виконуючого обов’язки директора комунального підприємства "Міжнародний аеропорт Запоріжжя" щодо надання додаткової інформації з будівництва об’єктів КП "Міжнародний аеропорт Запоріжжя".
ParlaMint-UA_2020-07-17-m0.u152.p34.sent1	Олександра Куницького до Прем’єр-міністра України щодо накладення догани на в.о. голови Державної митної служби Муратова І.М. за неналежне виконання обов’язків покладених на нього законодавством при розгляді депутатського звернення.
ParlaMint-UA_2020-07-17-m0.u152.p35.sent1	Олександра Куницького до Прем’єр-міністра України щодо приведення діяльності та нормативно-правових актів у відповідність з вимогами Закону України про внесення змін до деяких законодавчих актів України у зв’язку з прийняттям Закону України "Про стандартизацію".
ParlaMint-UA_2020-07-17-m0.u152.p36.sent1	Групи народних депутатів (Павленка, Синютки та інших.
ParlaMint-UA_2020-07-17-m0.u152.p36.sent2	Всього 11 депутатів) до Керівника Офісу Президента України, тимчасово виконуючого обов’язки керівника Державного управління справами щодо надання інформації про використання коштів державного бюджету на забезпечення проживання високопосадовців чи інших осіб на території резиденції "Конча-Заспа" Державного управління справами.
ParlaMint-UA_2020-07-17-m0.u152.p37.sent1	Олександра Гереги до Прем’єр-міністра України щодо забезпечення засобами пожежної сигналізації закладів освіти України.
ParlaMint-UA_2020-07-17-m0.u152.p38.sent1	Ярослава Дубневича до Прем’єр-міністра України щодо надання неналежної/неповної інформації на депутатський запит "Щодо вирішення питання фінансування незавершеного будівництва об’єктів соціальної інфраструктури".
ParlaMint-UA_2020-07-17-m0.u152.p39.sent1	Ярослава Дубневича до Прем’єр-міністра України щодо забезпечення комплексного протипаводкового захисту від шкідливої дії вод сільських населених пунктів та сільськогосподарських угідь у Львівській області.
ParlaMint-UA_2020-07-17-m0.u152.p40.sent1	Олеся Довгого до Національної комісії, що здійснює державне регулювання у сферах енергетики та комунальних послуг щодо необхідності перегляду тарифу на оплату послуг транспортування та розподіл природного газу.
ParlaMint-UA_2020-07-17-m0.u152.p41.sent1	В’ячеслава Медяника до Прем’єр-міністра України, тимчасово виконуючої обов’язки міністра енергетики України, голови Національної комісії, що здійснює державне регулювання у сферах енергетики та комунальних послуг щодо відновлення газопостачання до житлового будинку №39а по вулиці Василя Жуковського в місті Дніпрі.
ParlaMint-UA_2020-07-17-m0.u152.p42.sent1	Сергія Мандзія до Прем’єр-міністра України щодо необхідності виділення додаткових коштів для проведення капітального ремонту покрівлі дитячого відділення КНП "Старокостянтинівська центральна районна лікарня".
ParlaMint-UA_2020-07-17-m0.u152.p43.sent1	Сергія Мандзія до міністра культури та інформаційної політики України щодо виділення державного фінансування на відновлення низки об’єктів історії та культури Хмельниччини.
ParlaMint-UA_2020-07-17-m0.u152.p44.sent1	Владислава Бородіна до Прем’єр-міністра України, голови правління акціонерного товариства "Державний ощадний банк України", Генерального директора акціонерного товариства "Укрпошта" щодо розгляду питання відновлення роботи відділення "Ощадбанк" та збільшення штату працівників у відділенні "Укрпошта" в селищі Меліоративне Дніпропетровської області.
ParlaMint-UA_2020-07-17-m0.u152.p45.sent1	Михайла Бондаря до Голови Служби безпеки України щодо перевірки майбутніх студентів з непідконтрольних територій на участь у молодіжних організаціях бойовиків перед вступом до українських вищих навчальних закладів.
ParlaMint-UA_2020-07-17-m0.u152.p46.sent1	Олександра Ткаченка та Івана Шинкаренка до Кабінету Міністрів України стосовно можливого неправомірного втручання в господарську діяльність товариства з обмеженою відповідальністю "Озерне 2012", яке знаходиться у місті Кілія Одеської області.
ParlaMint-UA_2020-07-17-m0.u152.p47.sent1	Олександра Ткаченка та Івана Шинкаренка до Кабінету Міністрів України стосовно діяльності Чорноморського басейнового управління Державного агентства рибного господарства України.
ParlaMint-UA_2020-07-17-m0.u152.p48.sent1	Віктора Медведчука та Рената Кузьміна до міністра оборони України щодо кількості загиблих, поранених, зниклих безвісти військовослужбовців ЗСУ під час проведення АТО/ООС.
ParlaMint-UA_2020-07-17-m0.u152.p49.sent1	Ірини Констанкевич до міністра соціальної політики України, Прем’єр-міністра України щодо неналежного забезпечення прав дітей з інвалідністю на фізичну реабілітацію за державні кошти.
ParlaMint-UA_2020-07-17-m0.u152.p50.sent1	Ірини Констанкевич до міністра культури та інформаційної політики України, голови Національної ради України з питань телебачення і радіомовлення щодо оголошення Національною радою України з питань телебачення і радіомовлення конкурсів на отримання ліцензій на мовлення на вільних місцевих (регіональних) каналах мовлення багатоканальної мережі МХ-5 стандарту DVB-T2 у місті Бродах Львівської області, містах Вараші та Дубровиці Рівненської області.
ParlaMint-UA_2020-07-17-m0.u152.p51.sent1	Олега Колєва до Одеського міського голови щодо проведення капітального ремонту та захисту прав і законних інтересів мешканців будинку по вул. Сквер Гамова, 17, м. Одеси.
ParlaMint-UA_2020-07-17-m0.u152.p52.sent1	Олега Колєва до Одеського міського голови щодо стихійного ринку на вулиці Академіка Філатова перед площею Бориса Дерев’янка в місті Одесі.
ParlaMint-UA_2020-07-17-m0.u152.p53.sent1	В’ячеслава Медяника до міністра соціальної політики України, міністра внутрішніх справ України щодо розміру вартості харчування дітей у Державній установі "Дошкільний навчальний заклад (ясла-садок) №271 (місто Дніпро)
ParlaMint-UA_2020-07-17-m0.u152.p53.sent2	Національної поліції України".
ParlaMint-UA_2020-07-17-m0.u152.p54.sent1	Максима Заремського до Прем’єр-міністра України щодо сприяння у виділенні коштів на будівництво нової пожежно-рятувальної частини в місті Сторожинець Сторожинецького району Чернівецької області.
ParlaMint-UA_2020-07-17-m0.u152.p55.sent1	Максима Заремського до Прем’єр-міністра України, голови Державного агентства водних ресурсів України, Генерального директора акціонерного товариства "Укргазвидобування" щодо надання допомоги у вирішенні спірного питання по проведенні руслорегулюючих робіт та підключення до газопостачання жителів Кіцманського та Вижницького районів Чернівецької області, які внаслідок червневого паводка, що мав місце на території області, а також пошкодження газотранспортних систем, по даний час залишаються без газопостачання.
ParlaMint-UA_2020-07-17-m0.u152.p56.sent1	Андрія Клочка до Генерального прокурора стосовно незадоволення відповіддю на депутатське звернення щодо неналежного розслідування кримінального провадження, зареєстрованого за фактом незаконної вирубки та викрадення ділової деревини породи дуб, вартістю 1 мільйон 742 тисячі гривень.
ParlaMint-UA_2020-07-17-m0.u152.p57.sent1	Михайла Бондаря до голови Радехівської міської об’єднаної територіальної громади щодо відновлення водопостачання будинку за адресою: місто Радехів, Львівська область, вулиця Смаль – Стоцького, 17.
ParlaMint-UA_2020-07-17-m0.u152.p58.sent1	Ігоря Колихаєва до Прем’єр-міністра України щодо неналежного виконання посадових обов’язків державними службовцями, які не вжили жодних заходів, для відновлення прав територіальних громад Херсонської області.
ParlaMint-UA_2020-07-17-m0.u152.p59.sent1	Ігоря Колихаєва до міністра захисту довкілля та природних ресурсів України стосовно продовження фінансування реконструкції очисних споруд в місті Берислав.
ParlaMint-UA_2020-07-17-m0.u152.p60.sent1	Олега Колєва до Одеського міського голови щодо продажу спиртних напоїв та порушення громадського порядку в МАФах, розміщених на вулицях Варненська, 16/4 та Івана та Юрія Лип, 39, міста Одеси.
ParlaMint-UA_2020-07-17-m0.u152.p61.sent1	Романа Сохи та Сергія Штепи до Запорізького міського голови щодо необхідності термінового вирішення інфраструктурних, житлово-комунальних, соціально-побутових проблем запоріжців.
ParlaMint-UA_2020-07-17-m0.u152.p62.sent1	Тараса Батенка до міністра закордонних справ України щодо захисту прав людини і основних свобод громадянки України.
ParlaMint-UA_2020-07-17-m0.u152.p63.sent1	Тараса Батенка до тимчасово виконуючого обов’язки міністра освіти і науки України, міністра оборони України щодо недопустимості примусового і передчасного призову громадян України віком 18-19 років у 2020 році.
ParlaMint-UA_2020-07-17-m0.u152.p64.sent1	Групи народних депутатів (Фролова, Дубнова та інших, всього 6 депутатів) до Прем’єр-міністра України щодо необхідності термінового відновлення права малих та середніх підприємців-аграріїв-позичальників отримувати компенсації на здешевлення кредитної ставки у декількох банках та внесення відповідних змін до Порядку використання коштів, передбачених у державному бюджеті для фінансової підтримки заходів в агропромисловому комплексі шляхом здешевлення кредитів, затверджених постановою Уряду від 29 квітня 2015 року № 300.
ParlaMint-UA_2020-07-17-m0.u152.p65.sent1	Сергія Льовочкіна до Прем’єр-міністра України щодо погіршення життєвих умов українських домогосподарств.
ParlaMint-UA_2020-07-17-m0.u152.p66.sent1	Володимира Арешонкова до виконувача обов’язків начальника Державної екологічної інспекції Поліського округу щодо ситуації з виготовленням деревного вугілля на Житомирщині.
ParlaMint-UA_2020-07-17-m0.u152.p67.sent1	Володимира Арешонкова до голови Житомирської обласної державної адміністрації щодо ремонту дороги між селами Лучанківського старостинського округу Овруцького району Житомирщини.
ParlaMint-UA_2020-07-17-m0.u152.p68.sent1	Дмитра Нальотова до голови комунального підприємства "Житлово-експлуатаційна організація №2" Полтавської міської ради щодо надання інформації про житловий фонд м. Полтава, якому КП "ЖЕО №2" надає послуги з обслуговування.
ParlaMint-UA_2020-07-17-m0.u152.p69.sent1	Галини Васильченко до Генерального прокурора щодо надання інформації про причини систематичного не реагування органів прокуратури на депутатські звернення.
ParlaMint-UA_2020-07-17-m0.u152.p70.sent1	Олександра Ткаченка та Івана Шинкаренка до Державної служби України з питань праці стосовно вжиття дієвих заходів для захисту трудових прав працівників Долинівської загальноосвітньої школи І-ІІ ступеня Білгород-Дністровського району Одеської області.
ParlaMint-UA_2020-07-17-m0.u152.p71.sent1	Групи народних депутатів (Швеця, Яременка та інших, всього 11 депутатів) до Київського міського голови щодо викупу для суспільних потреб земельних ділянок між вулицею Микільсько-Слобідською та проспектом Броварським у Дніпровському районі міста Києва.
ParlaMint-UA_2020-07-17-m0.u153.p1.sent1	Шановні народні депутати, час на оголошення запитів вичерпаний.
ParlaMint-UA_2020-07-17-m0.u153.p1.sent2	Будь ласка, запишіться на виступи у "Різному".
ParlaMint-UA_2020-07-17-m0.u153.p2.sent1	Марчук Ігор Петрович.
ParlaMint-UA_2020-07-17-m0.u154.p1.sent1	Доброго дня!
ParlaMint-UA_2020-07-17-m0.u154.p1.sent2	Заремський Максим, фракція "Слуга народу", 202 округ, Чернівецька область.
ParlaMint-UA_2020-07-17-m0.u154.p2.sent1	Сьогодні у своєму виступі я хочу звернути увагу на ті проблемні питання, які потребують першочергового рішення.
ParlaMint-UA_2020-07-17-m0.u154.p2.sent2	Це, зокрема, продовження заходів щодо ліквідації наслідків повеневої ситуації, що мала місце у червні місяці та завдала значних збитків по структурі краю та багатьом приватним домогосподарствам, продовжувати дії щодо додаткового виділення коштів та ще більше вживатиму дій щодо вивчення та контролю, куди ці гроші були направлені, де використані та які фірми проводили роботу, в якій формі вони здали ці об’єкти, сам особисто їх огляну.
ParlaMint-UA_2020-07-17-m0.u154.p3.sent1	Потрібно залишати практику, що в такій ситуації, як це сталося, застають ті моменти, коли вже зробити щось для зменшення негативних наслідків стає неможливо.
ParlaMint-UA_2020-07-17-m0.u154.p3.sent2	Потрібно вводити практику запобігання та бути готовими, оскільки все частіше повенева ситуація наносить збитків та показує стан об’єктів, які мали би бути готовими та забезпечувати захист населення територій від шкідливої дії води.
ParlaMint-UA_2020-07-17-m0.u154.p4.sent1	Також окремо хочу наголосити, що місцевими органами мають бути передбачені кошти в резервних фондах і цілеспрямовано та обов’язково мають використовуватися в повному об’ємі, щоб не повторилася ситуація, як з колишнім керівництвом Чернівецької обласної державної адміністрації: з незрозумілих для мене причин кошти з такого фонду не виділились у повному обсязі в надзвичайній ситуації, що мала місце в Сторожинецькому районі.
ParlaMint-UA_2020-07-17-m0.u154.p4.sent2	Такого більше не буде, і кожен буде нести ту відповідальність, яку заслуговує.
ParlaMint-UA_2020-07-17-m0.u154.p4.sent3	І на це я звертаю увагу кожного, хто зараз виконує функцію державного управління.
ParlaMint-UA_2020-07-17-m0.u154.p5.sent1	Також направив відповідний депутатський запит щодо вивчення дій, що мають місце з відновлюванням газопостачання у Вижницькому районі.
ParlaMint-UA_2020-07-17-m0.u154.p5.sent2	Більше трьох тижнів люди залишаються без газопостачання.
ParlaMint-UA_2020-07-17-m0.u154.p5.sent3	Кожен повинен виконувати свою роботу і не створювати незрозумілих ситуацій та незручностей для людей.
ParlaMint-UA_2020-07-17-m0.u154.p6.sent1	Проблемою є також незаконна вирубка лісу – ситуація, яка болить всіх небайдужих до екології людей.
ParlaMint-UA_2020-07-17-m0.u154.p6.sent2	Вживатиму всіх кроків, щоб, хто причетний до цього, відповів за свої протиправні дії та завдану шкоду.
ParlaMint-UA_2020-07-17-m0.u154.p7.sent1	Вже зараз розпочалися перевірки природних парків на території округу щодо незаконних вирубок лісу.
ParlaMint-UA_2020-07-17-m0.u154.p7.sent2	Але кажу, що це тільки початок, і далі буде.
ParlaMint-UA_2020-07-17-m0.u154.p8.sent1	Продовжується робота щодо відновлення інфраструктури краю, залучення інвестицій, розвитку туризму та спорту.
ParlaMint-UA_2020-07-17-m0.u154.p8.sent2	Цьому буде сприяти відкриття пунктів пропуску в Сторожинецькому та Путильському районах, а також відновлення дорожнього покриття по округу.
ParlaMint-UA_2020-07-17-m0.u154.p9.sent1	Радує також, що будівництво мосту у Розтоках Путильського району переходить на завершальний етап, що забезпечить якісне сполучення та безпечний переїзд.
ParlaMint-UA_2020-07-17-m0.u154.p10.sent1	Наголошую, що тільки від дій кожного керівника різного рівня залежить забезпечення якісного життя людей на окрузі.
ParlaMint-UA_2020-07-17-m0.u154.p11.sent1	По вищезазначених та інших напрямках направлені відповідні депутатські запити та звернення для реагування та контролю.
ParlaMint-UA_2020-07-17-m0.u154.p12.sent1	Дякую.
ParlaMint-UA_2020-07-17-m0.u155.p1.sent1	Нестор Іванович Шуфрич.
ParlaMint-UA_2020-07-17-m0.u156.p1.sent1	Дякую, шановний головуючий.
ParlaMint-UA_2020-07-17-m0.u156.p2.sent1	Шановні колеги, завершується наша третя сесія роботи Верховної Ради дев’ятого скликання.
ParlaMint-UA_2020-07-17-m0.u156.p2.sent2	Ви знаєте, хотілося б згадати щось таке, що людям допоможе.
ParlaMint-UA_2020-07-17-m0.u156.p2.sent3	На жаль, не можу, от вибачте, не можу.
ParlaMint-UA_2020-07-17-m0.u156.p3.sent1	Закон про продаж землі – люди його проклянуть.
ParlaMint-UA_2020-07-17-m0.u156.p3.sent2	Сьогоднішнє рішення про створення нових районів.
ParlaMint-UA_2020-07-17-m0.u156.p3.sent3	Люди добрі, ну, неужели вы не понимаете, что сейчас, чтобы до больницы доехать, как мне звонят, говорят, можна буде і померти, і воскреснути, і знову померти.
ParlaMint-UA_2020-07-17-m0.u156.p3.sent4	Середня відстань до лікарні після вашого голосування сьогоднішнього – біля 200 кілометрів, а то і, кажуть, 217, порахували вже мудрі люди.
ParlaMint-UA_2020-07-17-m0.u156.p3.sent5	Ну як так можна ставитися до людей?
ParlaMint-UA_2020-07-17-m0.u156.p3.sent6	Народовладдя, люди ж просили вас їх чути.
ParlaMint-UA_2020-07-17-m0.u156.p3.sent7	А хіба ви їх чуєте?
ParlaMint-UA_2020-07-17-m0.u156.p3.sent8	Ви про них забули, щоб не сказати "забили".
ParlaMint-UA_2020-07-17-m0.u156.p4.sent1	Тому, шановні друзі, у мене великий сумнів і розчарування з приводу результатів роботи цієї сесії.
ParlaMint-UA_2020-07-17-m0.u156.p4.sent2	На що ми витратили тижні роботи?
ParlaMint-UA_2020-07-17-m0.u156.p4.sent3	На фішки, щоб по карманам їх не тибрити, на казино, на гральний бізнес, в той час коли могли дискутувати з приводу підняття пенсій і зарплат.
ParlaMint-UA_2020-07-17-m0.u156.p4.sent4	А ви що робите?
ParlaMint-UA_2020-07-17-m0.u156.p4.sent5	Під тиском нашої опозиційної партії "Опозиційна платформа – За життя" ми таки заблокували закон, який був винесений на позачергову сесію, щоб збільшити виплати окремим представникам в спостережних радах і чиновникам.
ParlaMint-UA_2020-07-17-m0.u156.p5.sent1	В умовах COVID 5 мільярдів на дороги.
ParlaMint-UA_2020-07-17-m0.u156.p5.sent2	Люди добрі, та у нас нема ні техніки, ні фахівців, ні бітуму, там зараз все розкрадають.
ParlaMint-UA_2020-07-17-m0.u156.p5.sent3	За ці гроші можна було б побудувати, зв’язати Львів з Харковом - це було би єднання України, - автобаном.
ParlaMint-UA_2020-07-17-m0.u156.p5.sent4	А не розкрадання грошей, виділених на дороги.
ParlaMint-UA_2020-07-17-m0.u156.p5.sent5	А за ці гроші можна було б підняти пенсію до 4 тисяч гривень.
ParlaMint-UA_2020-07-17-m0.u156.p5.sent6	До 4 тисяч гривень!
ParlaMint-UA_2020-07-17-m0.u156.p6.sent1	Чим запам’яталось?
ParlaMint-UA_2020-07-17-m0.u156.p6.sent2	Розпродажем землі, казино.
ParlaMint-UA_2020-07-17-m0.u156.p6.sent3	Все завгодно, тільки не те, що для людей.
ParlaMint-UA_2020-07-17-m0.u156.p6.sent4	Щоб заплатити 4 мільярда гривень з казино, 40 мільярдів наші громадяни мають програти.
ParlaMint-UA_2020-07-17-m0.u156.p6.sent5	40 мільярдів!
ParlaMint-UA_2020-07-17-m0.u156.p6.sent6	Це пріоритет національної політики?
ParlaMint-UA_2020-07-17-m0.u156.p6.sent7	Ганьба і сором!
ParlaMint-UA_2020-07-17-m0.u156.p6.sent8	Просто стыдно!
ParlaMint-UA_2020-07-17-m0.u156.p7.sent1	Тому, ви знаєте, вже без надії я чекаю чергову сесію.
ParlaMint-UA_2020-07-17-m0.u156.p7.sent2	Але хочеться, щоб ви всі все ж таки.
ParlaMint-UA_2020-07-17-m0.u156.p7.sent3	Я ще раз процитую слова нашого першого Президента, депутата Верховної Ради першого скликання Леоніда Макаровича Кравчука: "Мы добились и выбрали независимость, тому що людей слухали".
ParlaMint-UA_2020-07-17-m0.u156.p7.sent4	Слухайте людей.!
ParlaMint-UA_2020-07-17-m0.u156.p7.sent5	Хоча вам вже це запізно.
ParlaMint-UA_2020-07-17-m0.u156.p8.sent1	Дякую за увагу.
ParlaMint-UA_2020-07-17-m0.u157.p1.sent1	Колтунович Олександр Сергійович, фракція "Опозиційна платформа – За життя".
ParlaMint-UA_2020-07-17-m0.u158.p1.sent1	Дякую.
ParlaMint-UA_2020-07-17-m0.u158.p2.sent1	Шановна президія!
ParlaMint-UA_2020-07-17-m0.u158.p2.sent2	Шановні народні депутати!
ParlaMint-UA_2020-07-17-m0.u158.p2.sent3	Шановні слухачі, виборці!
ParlaMint-UA_2020-07-17-m0.u158.p2.sent4	Я хотів би звернути вашу увагу і наших колег щодо того, що в нас країна погрузилась в економічний і соціальний колапс.
ParlaMint-UA_2020-07-17-m0.u158.p2.sent5	Я чому вирішив до вас сьогодні звернутися?
ParlaMint-UA_2020-07-17-m0.u158.p2.sent6	Тому що ми сьогодні підводимо риску під результатами діяльності в тому числі нас як представників народу і людей, які делегували свої голоси за Кабінет Міністрів.
ParlaMint-UA_2020-07-17-m0.u158.p3.sent1	Я вимушений констатувати той факт, що, отримавши економіку країни рік назад з номінальним зростанням основних макроекономічних показників, Україна суттєво провалюється фактично у всіх параметрах.
ParlaMint-UA_2020-07-17-m0.u158.p3.sent2	Наприклад, ми маємо суттєве падіння валового внутрішнього продукту на 5,9 відсотки.
ParlaMint-UA_2020-07-17-m0.u158.p3.sent3	Причиною цьому є падіння промислового виробництва на 8,7 відсотки.
ParlaMint-UA_2020-07-17-m0.u158.p3.sent4	Ще причиною цього є падіння експорту уже на 6,5 відсотків.
ParlaMint-UA_2020-07-17-m0.u158.p3.sent5	І так далі, і так далі, і так далі.
ParlaMint-UA_2020-07-17-m0.u158.p3.sent6	Наслідком цих речей є невиконання бюджету на 38 мільярдів гривень за підсумками п’яти місяців 2020 року.
ParlaMint-UA_2020-07-17-m0.u158.p4.sent1	Всі ці речі, комплекс факторів економічних призводять до падіння соціальних параметрів.
ParlaMint-UA_2020-07-17-m0.u158.p4.sent2	Наприклад, ми маємо де-юре зростання і де-факто зростання вартості комунальних платежів.
ParlaMint-UA_2020-07-17-m0.u158.p4.sent3	Якщо у нас імпортна ціна газу ніби і знижується, але ми дивимося дані Держстату, офіційні дані комунальних платежів: в травні 2020 року людям нараховано 8,5 мільярда гривень, тоді як в травні 2019-го було 5,6 мільярда гривень.
ParlaMint-UA_2020-07-17-m0.u158.p4.sent4	Тобто ми маємо фактично у півтора рази більшу платіжку, хоча, по логіці речей, економічні підстави є для того, щоб наші параметри знижувалися.
ParlaMint-UA_2020-07-17-m0.u158.p4.sent5	І у нас навіть тариф, ціна на газ знижується.
ParlaMint-UA_2020-07-17-m0.u158.p4.sent6	Тому ось, в чому є проблеми, які фактично призводять до падіння реальних доходів і зменшення купівельної спроможності населення.
ParlaMint-UA_2020-07-17-m0.u158.p5.sent1	На що я хотів би звернути увагу на наступну сесію, в якій мають бути першочергові питання.
ParlaMint-UA_2020-07-17-m0.u158.p5.sent2	Безумовно, комплексні, структурні економічні реформи, які стимулюватимуть комплексну модернізацію усіх сфер життєдіяльності країни.
ParlaMint-UA_2020-07-17-m0.u158.p5.sent3	Ми маємо стимулювати технологічний розвиток, тому що в умовах зростаючої глобальної конкурентної боротьби відсутність технологічних новацій буде призводити до втрати конкурентоспроможності, до падіння експорту.
ParlaMint-UA_2020-07-17-m0.u158.p5.sent4	А, значить, те, про що я казав - зменшення обсягів промислового виробництва, відрахувань ЄСВ і так далі, - це буде призводити до зменшення, і навіть тієї ж самої пенсії.
ParlaMint-UA_2020-07-17-m0.u158.p5.sent5	Насправді з 1 липня цього року підвищили ніби пенсію: плюс 74 гривні.
ParlaMint-UA_2020-07-17-m0.u158.p5.sent6	Однак це лише мінімальна пенсія.
ParlaMint-UA_2020-07-17-m0.u158.p5.sent7	Ті, хто мають трошки більше, цього навіть не відчули і не побачили.
ParlaMint-UA_2020-07-17-m0.u158.p6.sent1	Тому ми наполягаємо на зміні економічного курсу як зростання бази для підвищення соціальних стандартів.
ParlaMint-UA_2020-07-17-m0.u159.p1.sent1	Дякую.
ParlaMint-UA_2020-07-17-m0.u159.p2.sent1	Цимбалюк.
ParlaMint-UA_2020-07-17-m0.u159.p2.sent2	Власенко Сергій, прошу.
ParlaMint-UA_2020-07-17-m0.u159.p2.sent3	Прошу, пане Сергію Власенко.
ParlaMint-UA_2020-07-17-m0.u159.p2.sent4	Ласкаво просимо.
ParlaMint-UA_2020-07-17-m0.u160.p1.sent1	Дякую.
ParlaMint-UA_2020-07-17-m0.u160.p2.sent1	Шановні колеги, сьогодні одним із останніх рішень Верховної Ради перед закриттям чергової сесії ми проголосували проект Постанови про утворення та ліквідацію районів (номер 3650).
ParlaMint-UA_2020-07-17-m0.u160.p2.sent2	Ця постанова має очевидні ознаки неконституційності, але це нікого не хвилює.
ParlaMint-UA_2020-07-17-m0.u160.p2.sent3	Проголосували - і проголосували.
ParlaMint-UA_2020-07-17-m0.u160.p2.sent4	Я розумію, що район – це не квартал, а квартал – це не район.
ParlaMint-UA_2020-07-17-m0.u160.p2.sent5	Тому всім було байдуже - і проголосували.
ParlaMint-UA_2020-07-17-m0.u160.p3.sent1	Але в мене виникає низка практичних питань.
ParlaMint-UA_2020-07-17-m0.u160.p3.sent2	А скажіть, будь ласка, шановні панове, які проголосували за цей проект постанови, а як цей проект постанови співвідноситься із продовженням медичної реформи, яку ви так і не здатні були скасувати за майже півтора року діяльності цієї Верховної Ради?
ParlaMint-UA_2020-07-17-m0.u160.p3.sent3	А як цей проект постанови співвідноситься із продовженням вами освітньої реформи?
ParlaMint-UA_2020-07-17-m0.u160.p3.sent4	А скажіть, будь ласка, а як цей проект постанови співвідноситься із діяльністю судів на території нових районів?
ParlaMint-UA_2020-07-17-m0.u160.p3.sent5	А скажіть, будь ласка, а що буде через один день після публікації цієї постанови із трьома четвертими судів, які знаходяться на території цих районів?
ParlaMint-UA_2020-07-17-m0.u160.p4.sent1	Ну, припустимо, об’єднали три райони в один.
ParlaMint-UA_2020-07-17-m0.u160.p4.sent2	Три районних суди.
ParlaMint-UA_2020-07-17-m0.u160.p4.sent3	Залишається один.
ParlaMint-UA_2020-07-17-m0.u160.p4.sent4	А що відбувається з іншими двома?
ParlaMint-UA_2020-07-17-m0.u160.p4.sent5	Їх ліквідовують?
ParlaMint-UA_2020-07-17-m0.u160.p4.sent6	Їх об’єднують?
ParlaMint-UA_2020-07-17-m0.u160.p4.sent7	Як передавати справи?
ParlaMint-UA_2020-07-17-m0.u160.p4.sent8	Як слухати справи?
ParlaMint-UA_2020-07-17-m0.u160.p4.sent9	Що відбувається з тими справами, які перебувають в процесі розгляду?
ParlaMint-UA_2020-07-17-m0.u160.p4.sent10	Хто над цим думав?
ParlaMint-UA_2020-07-17-m0.u160.p4.sent11	Чи важливо було прийняти законопроект, просто щоб його прийняти, щоб убезпечити або забезпечити собі трошки більший результат на місцевих виборах?
ParlaMint-UA_2020-07-17-m0.u160.p4.sent12	Так давайте про це скажемо чесно, що лише заради цього ця постанова і приймалася.
ParlaMint-UA_2020-07-17-m0.u160.p5.sent1	Фракція політичної партії Всеукраїнське об’єднання "Батьківщина" буде готувати конституційне подання щодо неконституційності цієї постанови.
ParlaMint-UA_2020-07-17-m0.u160.p5.sent2	Ще раз підкреслю, зазначений нормативний акт не відповідає низці статей Конституції України.
ParlaMint-UA_2020-07-17-m0.u160.p6.sent1	До речі, під час розгляду цього питання шановний пан Голова Верховної Ради порушив Регламент і не надав слово з процедури.
ParlaMint-UA_2020-07-17-m0.u160.p6.sent2	Хоча я хотів одного єдиного, я хотів запропонувати опублікувати у "Голосі України" список всіх тих ліквідаторів районів, або я би сказав, "убивць" районів, які сьогодні за це проголосували.
ParlaMint-UA_2020-07-17-m0.u160.p6.sent3	Щоб кожний громадянин України знав, особливо по відношенню до мажоритарних депутатів, хто саме "вбивав" райони, хто саме створював хаос в сфері державного управління на місцевому рівні, хто саме створював хаос в судовій системі, хто саме створював, продовжував створювати хаос в системі медицини і освіти.
ParlaMint-UA_2020-07-17-m0.u160.p6.sent4	На жаль, лише такими рішеннями ми запам’ятали цю сесію.
ParlaMint-UA_2020-07-17-m0.u160.p6.sent5	Майже жодного рішення, яке б приймалося на користь людей.
ParlaMint-UA_2020-07-17-m0.u160.p7.sent1	Дякую.
ParlaMint-UA_2020-07-17-m0.u161.p1.sent1	Дякую.
ParlaMint-UA_2020-07-17-m0.u161.p2.sent1	Сергій Вельможний, депутатська фракція "Довіра".
ParlaMint-UA_2020-07-17-m0.u162.p1.sent1	Сергій Вельможний, Луганщина, група "Довіра".
ParlaMint-UA_2020-07-17-m0.u162.p1.sent2	Шановні колеги, прошу звернути вашу увагу на стан речей в одному із найбільших заводів Луганщини - "Зоря".
ParlaMint-UA_2020-07-17-m0.u162.p1.sent3	Цей завод завжди мав стратегічне значення для міста Рубіжного та Луганської області в цілому.
ParlaMint-UA_2020-07-17-m0.u162.p1.sent4	За підтримки заводу відбулося будівництво житла.
ParlaMint-UA_2020-07-17-m0.u162.p1.sent5	Підприємство надавало робочі місця тисячам людей, дозволяло регіону стрімко розвиватися та мати серйозну економічну базу.
ParlaMint-UA_2020-07-17-m0.u162.p2.sent1	Дане підприємство підпорядковується Державному концерну "Укроборонпром".
ParlaMint-UA_2020-07-17-m0.u162.p2.sent2	Але зараз цей гігант перебуває у жахливому стані.
ParlaMint-UA_2020-07-17-m0.u162.p2.sent3	Помилки керівництва чи навмисні злочині дії призвели до майже повного знищення державного заводу.
ParlaMint-UA_2020-07-17-m0.u162.p2.sent4	Жахає неефективна управлінська політика.
ParlaMint-UA_2020-07-17-m0.u162.p2.sent5	Видатки на оплату праці складають понад 1,5 мільйона гривень - це 60 відсотків від обсягу загального розміру видатків.
ParlaMint-UA_2020-07-17-m0.u162.p2.sent6	Більше того, основним джерелом доходу "Зорі" є надання послуг охорони вантажів.
ParlaMint-UA_2020-07-17-m0.u162.p2.sent7	Договір був укладено між ним та ТОВ НВП "Зоря".
ParlaMint-UA_2020-07-17-m0.u162.p2.sent8	Але цей договір охорони був укладений на абсолютно невигідних для підприємства умовах.
ParlaMint-UA_2020-07-17-m0.u162.p2.sent9	Крім того, через недбале, а, можливо, і злочинне, керівництво підприємством завод стрімко втрачає власний капітал.
ParlaMint-UA_2020-07-17-m0.u162.p2.sent10	Лише за 2015 рік "Зоря" втратила понад 60 відсотків власного капіталу.
ParlaMint-UA_2020-07-17-m0.u162.p3.sent1	Прошу звернути на це керівництво концерну "Укроборонпром".
ParlaMint-UA_2020-07-17-m0.u162.p3.sent2	Ми вимагаємо правоохоронні органи негайно звернути увагу на діяльність цього підприємства.
ParlaMint-UA_2020-07-17-m0.u162.p4.sent1	Порушене за моєю ініціативою і заявою Головним слідчим управлінням кримінальне провадження було безпідставно направлено вмирати до слідчого підрозділу міста Рубіжного.
ParlaMint-UA_2020-07-17-m0.u162.p5.sent1	Команда Шахова, Луганщина, вимагає провести детальний аудит діяльності підприємства, який і покаже масштаби зловживань та недбальство керівництва "Зорі".
ParlaMint-UA_2020-07-17-m0.u162.p6.sent1	Я вважаю, і вважає вся Луганщина, що доведення до банкрутства заводу, який забезпечував розвиток цілого регіону – злочин проти народу України, і він має бути розслідуваний, а винні покарані.
ParlaMint-UA_2020-07-17-m0.u162.p7.sent1	Дякую за увагу.
ParlaMint-UA_2020-07-17-m0.u162.p7.sent2	Сергій Вельможний, Луганщина, група "Довіра".
ParlaMint-UA_2020-07-17-m0.u163.p1.sent1	Дякую.
ParlaMint-UA_2020-07-17-m0.u163.p2.sent1	Володимир Арешонков, група "Довіра", будь ласка.
ParlaMint-UA_2020-07-17-m0.u163.p2.sent2	Фракція.
ParlaMint-UA_2020-07-17-m0.u164.p1.sent1	Володимир Арешонков, група "Довіра", 64 округ, Житомирщина.
ParlaMint-UA_2020-07-17-m0.u164.p1.sent2	Шановні колеги, шановні глядачі, завершуємо ми роботу чергової сесії, і бачимо, що чим далі, тим більше пристрастей вирує в залі при прийнятті рішень, і йдуть звинувачення на адресу один одного, що той не розуміє, як треба будувати життя, а той більш патріотичний.
ParlaMint-UA_2020-07-17-m0.u164.p2.sent1	Хочу нагадати, що, скажімо, основні дискусії, які сьогодні точились навколо продовження або завершення десь там на останньому етапі реформи децентралізації, вони були пов’язані не з тим, що шановні колеги мої категорично заперечують сам факт проведення реформи, яка шукає найбільш оптимальну модель управління територіями, ні, не про це мова.
ParlaMint-UA_2020-07-17-m0.u164.p2.sent2	А мова про те, що при прийнятті любого рішення повинна витримуватись система і логіка.
ParlaMint-UA_2020-07-17-m0.u164.p2.sent3	А от коли це порушується, тоді виникають непорозуміння, тоді десь не розуміють і люди, і тим більше виникають протиріччя між нами, народними депутати.
ParlaMint-UA_2020-07-17-m0.u164.p3.sent1	І простий приклад оцих районів, які голосували сьогодні.
ParlaMint-UA_2020-07-17-m0.u164.p3.sent2	Якби в свій час, а по реформі було заплановано, що ми одночасно маємо створювати об’єднані громади, ліквідовувати і прибирати райони, проводити повну модернізацію роботи державних адміністрацій, передаємо основні повноваження в повному обсязі на ОТГ, от тоді воно виглядає логічно і не дублює іноді одне інше.
ParlaMint-UA_2020-07-17-m0.u164.p3.sent3	Тому саме про це говорили сьогодні мої шановні колеги.
ParlaMint-UA_2020-07-17-m0.u164.p4.sent1	Але, з іншого боку, не потрібно і перебільшувати роль того, що сьогодні відбулося.
ParlaMint-UA_2020-07-17-m0.u164.p4.sent2	Ніякої трагедії в тому, що райони будуть укрупнені, не відбудеться.
ParlaMint-UA_2020-07-17-m0.u164.p4.sent3	Громадяни, на жаль, при такій системі фінансування не отримають значної якоїсь різниці.
ParlaMint-UA_2020-07-17-m0.u164.p5.sent1	Але ми маємо працювати системно саме над тими реформами, які були започатковані.
ParlaMint-UA_2020-07-17-m0.u164.p5.sent2	І я підтримую колег: давайте системно працювати над медичною реформою, тому що сьогодні ми не врегулювали ці питання.
ParlaMint-UA_2020-07-17-m0.u164.p5.sent3	А зараз у нас пауза в роботі, з осені – вибори, і у нас знову затягнеться це питання.
ParlaMint-UA_2020-07-17-m0.u164.p6.sent1	Аналогічно потребує вдосконалення система освіти, особливо після переходу на 12-річне навчання, навчальні заклади нового типу і таке інше.
ParlaMint-UA_2020-07-17-m0.u164.p7.sent1	Тому, шановні колеги, давайте з осені сконцентруємося над системною спільною роботою, над завершенням або продовженням тих реформ, які були підтримані більшістю і громадян України, і в цій сесійній залі.
ParlaMint-UA_2020-07-17-m0.u165.p1.sent1	Дякуємо.
ParlaMint-UA_2020-07-17-m0.u165.p2.sent1	Марія Іонова, "Європейська солідарність", будь ласка.
ParlaMint-UA_2020-07-17-m0.u166.p1.sent1	Дуже дякую, шановна головуюча!
ParlaMint-UA_2020-07-17-m0.u166.p1.sent2	Шановні колеги, прошу 3 хвилини вашої уваги, тому що я буду говорити про ті речі, які стосуються всіх нас, і в незалежності від політичної партії, тому що це питання миру і війни.
ParlaMint-UA_2020-07-17-m0.u166.p1.sent3	І як би нам не хотілось, ми не можемо закривати очі на те, що відбувається на фронті, а там практично щодня гинуть українці і десятки поранених, в госпіталях тихо помирають наші українські воїни.
ParlaMint-UA_2020-07-17-m0.u166.p1.sent4	Це громадяни України, це наші з вами виборці.
ParlaMint-UA_2020-07-17-m0.u166.p2.sent1	І сьогодні тільки 17 липня, а кількість смертей вже зрівнялася з втратами за червень.
ParlaMint-UA_2020-07-17-m0.u166.p2.sent2	На фронті відбувається очевидна ескалація бойових дій.
ParlaMint-UA_2020-07-17-m0.u166.p2.sent3	Декілька днів назад бойовики вкотре порушили усі моральні та гуманітарні норми, обстрілявши із засідки поблизу селища Зайцеве наших військових, які здійснювали попередньо домовлену евакуацію тіла загиблого нашого військового.
ParlaMint-UA_2020-07-17-m0.u166.p3.sent1	Підступне вбивство медика, на якому були усі відповідні маркування, є черговим свідченням того, що проросійські бойовики навіть не збираються дотримуватись міжнародно-правових гуманітарних норма.
ParlaMint-UA_2020-07-17-m0.u166.p3.sent2	І запізніла реакція, запізніла реакція Президента України – це віроломний воєнний теж злочин.
ParlaMint-UA_2020-07-17-m0.u166.p3.sent3	Тому що така пародія на Головнокомандувача країни.
ParlaMint-UA_2020-07-17-m0.u166.p3.sent4	Ми не можемо.
ParlaMint-UA_2020-07-17-m0.u166.p3.sent5	Він навіть у своїй заяві не може назвати державу-агресора.
ParlaMint-UA_2020-07-17-m0.u166.p4.sent1	І, я перепрошую, це ми воюємо, це ми несемо втрати, це наших кримських татар і проукраїнських громадян так само в Криму арештовують.
ParlaMint-UA_2020-07-17-m0.u166.p4.sent2	Але ми не боїмося.
ParlaMint-UA_2020-07-17-m0.u166.p4.sent3	А ми боїмося сказати ім’я ворога, щоб не образити його, чи що?
ParlaMint-UA_2020-07-17-m0.u166.p5.sent1	Ми бачимо, як Росія піднімає сьогодні градус протистояння і продовжує нарощувати агресивну терористичну політику, все активніше залучаються представники силових структур Російської Федерації, а це снайпери і спецпризначення.
ParlaMint-UA_2020-07-17-m0.u166.p5.sent2	Російські окупаційні війська і далі продовжують блокувати проїзд представників СММ ОБСЄ, і збивають їх безпілотники.
ParlaMint-UA_2020-07-17-m0.u166.p6.sent1	Все це свідчить про те, що Російська Федерація до ескалації бойових дій проти України готова.
ParlaMint-UA_2020-07-17-m0.u166.p6.sent2	На нашому кордоні Росія тримає три міжвидових угрупування військ, які здатні без оголошення мобілізації проводити раптові наступальні дії.
ParlaMint-UA_2020-07-17-m0.u166.p6.sent3	А чому досі не скликана Рада нацбезпеки і оборони?
ParlaMint-UA_2020-07-17-m0.u166.p6.sent4	Чому ми за нашою заявою, як держава Україна, яка потерпає від російської агресії, не скликає Раду безпеки ООН?
ParlaMint-UA_2020-07-17-m0.u166.p6.sent5	Адже ніхто не буде захищати Україну, ніж ми самі.
ParlaMint-UA_2020-07-17-m0.u166.p6.sent6	І позиція першої особи держави - це чіткий сигнал міжнародному співтовариству до спільних дій, до збільшення тиску на Кремль.
ParlaMint-UA_2020-07-17-m0.u166.p7.sent1	Пане Президенте, не мовчіть.
ParlaMint-UA_2020-07-17-m0.u166.p7.sent2	Якщо буде мовчати ваш телефон, буде мовчати міжнародна спільнота.
ParlaMint-UA_2020-07-17-m0.u166.p7.sent3	Треба підняти слухавку і подзвонити у Берлин, Париж, Вашингтон, висловити своє обурення фактом воєнного злочину та скоординувати дії.
ParlaMint-UA_2020-07-17-m0.u166.p7.sent4	Не треба цуратися здобутків тих 5 років, які були зроблені, починаючи від Петра Порошенка, урядом і парламентом.
ParlaMint-UA_2020-07-17-m0.u166.p7.sent5	Це було для країни зроблено, розширюйте це і розвивайте, але не ламайте.
ParlaMint-UA_2020-07-17-m0.u166.p8.sent1	Дякую.
ParlaMint-UA_2020-07-17-m0.u166.p8.sent2	Слава Україні!
ParlaMint-UA_2020-07-17-m0.u167.p1.sent1	Дякуємо.
ParlaMint-UA_2020-07-17-m0.u167.p2.sent1	Максим Заремський, фракція "Слуга народу".
ParlaMint-UA_2020-07-17-m0.u167.p2.sent2	Не буде виступати.
ParlaMint-UA_2020-07-17-m0.u167.p2.sent3	Тоді Дмитро Костюк, фракція "Слуга народу", будь ласка.
ParlaMint-UA_2020-07-17-m0.u167.p2.sent4	Будь ласка, пане Дмитро.
ParlaMint-UA_2020-07-17-m0.u168.p1.sent1	Доброго дня.
ParlaMint-UA_2020-07-17-m0.u168.p1.sent2	Дмитро Костюк, Житомирщина, аграрний комітет Верховної Ради України.
ParlaMint-UA_2020-07-17-m0.u168.p1.sent3	Скоро буде рік після проведення парламентських виборів, і, певно, прийшов час робити певні звіти.
ParlaMint-UA_2020-07-17-m0.u168.p1.sent4	І в даному випадку хотілося б поговорити про саме агропромисловий комплекс, про те, що вдалося або не вдалося владі зробити за цей вже майже рік.
ParlaMint-UA_2020-07-17-m0.u168.p2.sent1	Для початку хочу подякувати всім депутатам в цьому залі, всім, завдяки кому ми змогли досягти справді історичних рішень, яких чекали українці, навіть не з 91-го року, а ще раніше, з часу існування Української Народної Республіки, коли обіцяли – не зробили.
ParlaMint-UA_2020-07-17-m0.u168.p2.sent2	Ми це зробили через більше ніж 100 років.
ParlaMint-UA_2020-07-17-m0.u168.p2.sent3	Ми нарешті дали можливість людям розпоряджатися їхньою землею, земля стала власністю громадян України.
ParlaMint-UA_2020-07-17-m0.u168.p2.sent4	І це, певно, найбільший наш здобуток.
ParlaMint-UA_2020-07-17-m0.u168.p3.sent1	Серед інших законопроектів, які слід виділити, які йшли через наш комітет і були підтримані у Верховній Раді, - це і про просторове панування, про те, щоб люди мали можливість переводити землі в різну форму власності без корупційних схем, прозоро і всі могли за цим слідкувати, і був громадський контроль.
ParlaMint-UA_2020-07-17-m0.u168.p3.sent2	Це і передання земель від Держгеокадастру, земель поза межами населених пунктів до громад, щоби громади мали фінансовий інструмент для свого існування, щоб мали гроші на медицину, на освіту.
ParlaMint-UA_2020-07-17-m0.u168.p4.sent1	Це і законопроект, який ми підтримали в першому читанні нещодавно, я сподіваюсь, буде проголосований вже наступної сесії, про те, щоби люди мали можливість отримати свої паї, які їм обіцяли.
ParlaMint-UA_2020-07-17-m0.u168.p4.sent2	Це працівники агропромислового комплексу, це селяни, які працюють в соціальній сфері, це атовці.
ParlaMint-UA_2020-07-17-m0.u168.p5.sent1	Ми зробили доволі багато, але, на жаль, люди не бачать результату нашої роботи, тому що, поки ми у Верховній Раді приймали такі необхідні законопроекти, Кабінет Міністрів України не виконував своєї частини роботи, і ми досі маємо випадки рейдерства, маємо ситуацію, коли Держгеокадастр не перезавантажений.
ParlaMint-UA_2020-07-17-m0.u168.p5.sent2	В Житомирській області не змогли досі за стільки місяців провести конкурс і назначити нового керівника Держгеокадастру, маємо в.о., а землі в цей час дерибаняться кожного дня.
ParlaMint-UA_2020-07-17-m0.u168.p6.sent1	Така сама ситуація складається в ДПЗКУ, яке має величезні борги перед кредиторами, і досі не вирішено питання, в аграрному фонді.
ParlaMint-UA_2020-07-17-m0.u168.p6.sent2	Ми маємо дуже багато проблем і, на жаль, дуже мало результатів дії Кабміну.
ParlaMint-UA_2020-07-17-m0.u168.p7.sent1	Тому, певно, прийшов час робити висновок.
ParlaMint-UA_2020-07-17-m0.u168.p7.sent2	Я звертаюсь до Прем’єр-міністра України.
ParlaMint-UA_2020-07-17-m0.u168.p7.sent3	Історія показала, що ліквідація окремого Міністерства агропромислової політики була помилкою, і в діючого міністра економіки і АПК, певно, немає часу або бажання займатися цими проблемами.
ParlaMint-UA_2020-07-17-m0.u168.p8.sent1	Прошу розглянути.
ParlaMint-UA_2020-07-17-m0.u169.p1.sent1	Дякуємо.
ParlaMint-UA_2020-07-17-m0.u169.p2.sent1	Роман Грищук.
ParlaMint-UA_2020-07-17-m0.u169.p2.sent2	Це, напевно, останній виступ вже в нас.
ParlaMint-UA_2020-07-17-m0.u169.p2.sent3	Будь ласка.
ParlaMint-UA_2020-07-17-m0.u169.p2.sent4	Фракція "Слуга народу", Роман Грищук.
ParlaMint-UA_2020-07-17-m0.u170.p1.sent1	І єдине прохання, шановні колеги, запросіть народних депутатів до зали.
ParlaMint-UA_2020-07-17-m0.u170.p1.sent2	Після цього ми переходимо до закриття сесії.
ParlaMint-UA_2020-07-17-m0.u171.p1.sent1	Грищук Роман, фракція "Слуга народу".
ParlaMint-UA_2020-07-17-m0.u171.p1.sent2	Шановні колеги, наскільки я розумію, це останній виступ на цій сесії.
ParlaMint-UA_2020-07-17-m0.u171.p1.sent3	Дозвольте привернути вашу увагу до такого питання, як забудова територій наших університетів.
ParlaMint-UA_2020-07-17-m0.u171.p2.sent1	За останні 10 років на території університетів та науково-дослідних комплексів введено в експлуатацію щонайменше 49 житлових комплексів.
ParlaMint-UA_2020-07-17-m0.u171.p2.sent2	І це тільки ті, які мають всі дозвільні документації.
ParlaMint-UA_2020-07-17-m0.u171.p2.sent3	Це тільки ті, які не замасковані під реконструкцію.
ParlaMint-UA_2020-07-17-m0.u171.p2.sent4	Наведу приклад.
ParlaMint-UA_2020-07-17-m0.u171.p2.sent5	Три житлових комплекси на території КПІ, по два на території НАУ, КНУБА, Академії внутрішніх справ і Університету Мечникова в Одесі.
ParlaMint-UA_2020-07-17-m0.u171.p3.sent1	Житловий комплекс на території Київського національного університету імені Шевченка складається за планом з 18 будинків.
ParlaMint-UA_2020-07-17-m0.u171.p3.sent2	І, знаєте, проблема не в самому факті забудови.
ParlaMint-UA_2020-07-17-m0.u171.p3.sent3	Університети, дійсно, мають будуватись, розростатися, з’являтися гуртожитки і корпуси.
ParlaMint-UA_2020-07-17-m0.u171.p3.sent4	Але справа в тому, що від цих забудов нічого не отримає ні держава, ні університети, ні студенти.
ParlaMint-UA_2020-07-17-m0.u171.p4.sent1	Наведу приклад.
ParlaMint-UA_2020-07-17-m0.u171.p4.sent2	В житловому комплексі КПІ ЖК "КАМПУС" мав би бути розташований ліцей.
ParlaMint-UA_2020-07-17-m0.u171.p4.sent3	Про це підписали меморандум забудовник і університет.
ParlaMint-UA_2020-07-17-m0.u171.p4.sent4	Як ви розумієте, ЖК побудовано, ліцею немає.
ParlaMint-UA_2020-07-17-m0.u171.p4.sent5	На зустрічі Президента з ректорами Президент наголосив про необхідність побудови гуртожитків для студентів.
ParlaMint-UA_2020-07-17-m0.u171.p4.sent6	Я хотів розібратися в питанні.
ParlaMint-UA_2020-07-17-m0.u171.p4.sent7	Знаєте, може, я щось неправильно зрозумів.
ParlaMint-UA_2020-07-17-m0.u171.p4.sent8	Треба ж вивчити договори на ці будівництва, почитати інвестиційні договори, а вдруг є якась вигода для університетів і студентів.
ParlaMint-UA_2020-07-17-m0.u171.p4.sent9	Але університети інформацію про ці інвестиційні договори приховують.
ParlaMint-UA_2020-07-17-m0.u171.p4.sent10	КПІ відповідають, що це комерційна таємниця.
ParlaMint-UA_2020-07-17-m0.u171.p4.sent11	Міністерство освіти і науки взагалі не володіє інформацією.
ParlaMint-UA_2020-07-17-m0.u171.p5.sent1	На початку цього року Рахункова палата зробила звіт, в якому сказала, що Міністерство освіти не займається обліком майна земель університетів, хоча зобов’язане це робити.
ParlaMint-UA_2020-07-17-m0.u171.p5.sent2	Але проблема не тільки в Міністерстві освіти і науки.
ParlaMint-UA_2020-07-17-m0.u171.p5.sent3	В місті Києві на вулиці Кудрящова, 8-10 (це Солом’янський район) проводить реконструкцію гуртожитків Академія внутрішніх справ, що відноситься не до МОНУ, а до Міністерства внутрішніх справ.
ParlaMint-UA_2020-07-17-m0.u171.p5.sent4	І, знаєте, воно так вдало реконструює гуртожитки, що там вже забудовник продає квартири.
ParlaMint-UA_2020-07-17-m0.u171.p6.sent1	Знаєте, я вважаю таку ситуацію недопустимою в час, коли студенти живуть в принизливих умовах, а викладачі працюють із застарілим обладнанням, ректори підписують договори про зведення чергових висоток і ЖК на території університетів.
ParlaMint-UA_2020-07-17-m0.u171.p6.sent2	Я вже направив запити до Міністерства освіти і науки, Міністерства внутрішніх справ.
ParlaMint-UA_2020-07-17-m0.u171.p6.sent3	Ми маємо цим зайнятися.
ParlaMint-UA_2020-07-17-m0.u171.p7.sent1	Друзі, дякую.
ParlaMint-UA_2020-07-17-m0.u172.p1.sent1	Дякую.
ParlaMint-UA_2020-07-17-m0.u172.p2.sent1	Шановні колеги, будь ласка, запросіть народних депутатів до зали.
ParlaMint-UA_2020-07-17-m0.u172.p2.sent2	Шановні колеги, всі бажаючі повернулися?
ParlaMint-UA_2020-07-17-m0.u172.p2.sent3	Я так розумію, що не для всіх народних депутатів закриття сесії є свято.
ParlaMint-UA_2020-07-17-m0.u172.p3.sent1	Горе.
ParlaMint-UA_2020-07-17-m0.u172.p3.sent2	Є бажання працювати.
ParlaMint-UA_2020-07-17-m0.u172.p3.sent3	Добре.
ParlaMint-UA_2020-07-17-m0.u172.p3.sent4	Ваше бажання виконано, чекаю всіх у вівторок о 12:00.
ParlaMint-UA_2020-07-17-m0.u172.p3.sent5	Прошу не запізнюватись.
ParlaMint-UA_2020-07-17-m0.u172.p3.sent6	О 12-й, о 12-й.
ParlaMint-UA_2020-07-17-m0.u172.p4.sent1	Ви щось хотіли сказати, Ярослав Іванович?
ParlaMint-UA_2020-07-17-m0.u172.p4.sent2	Продовжити хочете?
ParlaMint-UA_2020-07-17-m0.u172.p5.sent1	Відповідно до статті 83 Конституції України чергова четверта сесія Верховної Ради України дев’ятого скликання розпочне свою роботу у вівторок 1 вересня 2020 року о 10 годині ранку.
ParlaMint-UA_2020-07-17-m0.u172.p6.sent1	Шановні народні депутати, третю сесію Верховної Ради України дев’ятого скликання оголошую закритою.
ParlaMint-UA_2020-07-17-m0.u172.p7.sent1	Героям слава!
ParlaMint-UA_2020-07-17-m0.u172.p8.sent1	Шановні народні депутати, я всіх запрошую до фотографування.
ParlaMint-UA_2020-07-17-m0.u172.p8.sent2	Можемо це зробити в залі або на ганку.
ParlaMint-UA_2020-07-17-m0.u172.p8.sent3	Як зробимо?
ParlaMint-UA_2020-07-17-m0.u172.p8.sent4	На ганку?
ParlaMint-UA_2020-07-17-m0.u172.p8.sent5	Тут?
ParlaMint-UA_2020-07-17-m0.u172.p8.sent6	Тут.
ParlaMint-UA_2020-07-17-m0.u172.p8.sent7	Добре, тут тоді.
ParlaMint-UA_2020-07-17-m0.u172.p8.sent8	Сесію закрили.
