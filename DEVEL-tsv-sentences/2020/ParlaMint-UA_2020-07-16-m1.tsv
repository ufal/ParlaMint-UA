id	text
ParlaMint-UA_2020-07-16-m1.u1.p1.sent1	Доброго дня, шановні народні депутати України!
ParlaMint-UA_2020-07-16-m1.u1.p1.sent2	Доброго дня, шановні представники засобів масової інформації!
ParlaMint-UA_2020-07-16-m1.u1.p1.sent3	Шановні гості Верховної Ради України!
ParlaMint-UA_2020-07-16-m1.u1.p1.sent4	В Урочистому засіданні Верховної Ради України бере участь Президент України Володимир Олександрович Зеленський.
ParlaMint-UA_2020-07-16-m1.u1.p1.sent5	Прошу привітати Президента.
ParlaMint-UA_2020-07-16-m1.u1.p2.sent1	В Урочистому засіданні Верховної Ради України беруть участь народні депутати України першого та дев’ятого скликань, Голова Верховної Ради України, Президент України Леонід Макарович Кравчук, Віктор Андрійович Ющенко, Петро Олексійович Порошенко, Прем’єр-міністр України Денис Анатолійович Шмигаль та члени Кабінету Міністрів України, керівники судової гілки влади, присутні також посадові особи, яких Верховна Рада України обирає, призначає і надає згоду на їх призначення, голови дипломатичних представництв іноземних держав та керівники представництв міжнародних організацій, акредитованих в Україні, представники засобів масової інформації та шановні запрошені гості Верховної Ради України.
ParlaMint-UA_2020-07-16-m1.u1.p3.sent1	Шановні народні депутати!
ParlaMint-UA_2020-07-16-m1.u1.p3.sent2	Шановні гості!
ParlaMint-UA_2020-07-16-m1.u1.p3.sent3	Прошу внести Декларацію про державний суверенітет України до зали Верховної Ради України.
ParlaMint-UA_2020-07-16-m1.u1.p4.sent1	Шановні народні депутати!
ParlaMint-UA_2020-07-16-m1.u1.p4.sent2	Урочисте засідання Верховної Ради України з нагоди 30-ї річниці прийняття Декларації про державний суверенітет України оголошую відкритим.
ParlaMint-UA_2020-07-16-m1.u2.p1.sent1	Героям слава!
ParlaMint-UA_2020-07-16-m1.u2.p2.sent1	Прошу сідати.
ParlaMint-UA_2020-07-16-m1.u2.p2.sent2	Прошу включити історичні кадри кінохроніки подій прийняття Декларації про державний суверенітет України.
ParlaMint-UA_2020-07-16-m1.u3.p1.sent1	Дякую.
ParlaMint-UA_2020-07-16-m1.u3.p2.sent1	Шановні колеги, багато учасників тих видатних в історії України подій, на жаль, вже пішли з життя, сьогодні їх немає в цьому залі.
ParlaMint-UA_2020-07-16-m1.u3.p2.sent2	Я пропоную вшанувати хвилиною мовчання всіх, кого сьогодні тут нема.
ParlaMint-UA_2020-07-16-m1.u3.p3.sent1	Прошу сідати.
ParlaMint-UA_2020-07-16-m1.u3.p4.sent1	До слова запрошується Президент України Володимир Олександрович Зеленський.
ParlaMint-UA_2020-07-16-m1.u4.p1.sent1	Шановні народні депутати, шановні гості урочистого засідання, шановні українці!
ParlaMint-UA_2020-07-16-m1.u4.p1.sent2	Тисячолітня українська історія знає чимало документів, які стали фундаментальними для творення української держави, і Декларація про державний суверенітет України без сумнівну один із них.
ParlaMint-UA_2020-07-16-m1.u4.p1.sent3	Сьогодні ми відзначаємо 30-у річницю від дня народження цього знакового документа.
ParlaMint-UA_2020-07-16-m1.u4.p1.sent4	30 років тому був зроблений впевнений крок до остаточного здобуття незалежності України.
ParlaMint-UA_2020-07-16-m1.u4.p2.sent1	Декларація наблизила перемогу українців у багатовіковій боротьбі за вільну та самостійну державу.
ParlaMint-UA_2020-07-16-m1.u4.p2.sent2	16 липня 1990 року стало дійсно історичним днем.
ParlaMint-UA_2020-07-16-m1.u4.p2.sent3	Тоді Декларацію про державний суверенітет підтримало 355 народних депутатів з різних куточків нашої рідної України, з різних партій, з різними поглядами, але з єдиною метою.
ParlaMint-UA_2020-07-16-m1.u4.p2.sent4	Зверніть увагу, ніхто не завалював Декларацію пропонуючи 8 тисяч поправок.
ParlaMint-UA_2020-07-16-m1.u4.p2.sent5	Ніхто не намагався заблокувати її постановами.
ParlaMint-UA_2020-07-16-m1.u4.p2.sent6	Ніхто не намагався збити її через Конституційний Суд.
ParlaMint-UA_2020-07-16-m1.u4.p2.sent7	Ухвалення Декларації – це акт неймовірного єднання політиків заради волі народу та великої державної мети.
ParlaMint-UA_2020-07-16-m1.u4.p3.sent1	Дорогі українці, сьогодні 6 рік поспіль ми захищаємо свій суверенітет від російської агресії.
ParlaMint-UA_2020-07-16-m1.u4.p3.sent2	Ми сплачуємо за це найвищу ціну – життя наших громадян.
ParlaMint-UA_2020-07-16-m1.u4.p3.sent3	Сьогодні весь цивілізований світ визнає, що Україна робить все для настання такого бажаного миру, справедливого миру, миру у нашому розумінні цього слова.
ParlaMint-UA_2020-07-16-m1.u4.p3.sent4	Саме того миру, де державний суверенітет буде панувати в реальності, не на папері.
ParlaMint-UA_2020-07-16-m1.u4.p4.sent1	Так, ми втратили частину територій, ми втратили своїх людей, і, на жаль, ми не можемо повернути загиблих.
ParlaMint-UA_2020-07-16-m1.u4.p4.sent2	Але повинні повернути усі свої території, повернути віру.
ParlaMint-UA_2020-07-16-m1.u4.p4.sent3	Повернути віру в правду і справедливість, щоб те заради чого загинули наші герої, ніколи не виявилося марним.
ParlaMint-UA_2020-07-16-m1.u4.p5.sent1	Я переконаний, що шанс досягти цього у нас у українців є тільки в одному випадку, якщо всі ми об’єднаємося так само як і 30 років тому.
ParlaMint-UA_2020-07-16-m1.u4.p5.sent2	Сьогодні у цій залі знаходяться народні обранці першого скликання, їх внесок у державотворення неможливо переоцінити.
ParlaMint-UA_2020-07-16-m1.u4.p5.sent3	І присутні тут і ті, кого, на жаль, немає з нами, всі вони вписали свої імена в історію незалежної України.
ParlaMint-UA_2020-07-16-m1.u4.p5.sent4	Сьогодні ми безмежно вдячні кожному з вас.
ParlaMint-UA_2020-07-16-m1.u4.p5.sent5	Дякую.
ParlaMint-UA_2020-07-16-m1.u4.p6.sent1	30 років тому, маючи полярні політичні погляди, ви наочно показали, що таке державницька позиція.
ParlaMint-UA_2020-07-16-m1.u4.p6.sent2	Ви стали живим прикладом єдності та мудрості.
ParlaMint-UA_2020-07-16-m1.u4.p6.sent3	І я впевнений, що сучасним депутатам є чому у вас повчитись та ніколи не забувати, що суверенітет, який вибороли вони, ми з вами маємо берегти і захищати як від зовнішніх ворогів, так і від внутрішніх чвар.
ParlaMint-UA_2020-07-16-m1.u4.p6.sent4	Для цього я не втомлюся закликати всіх нас до справжньої єдності, бо тільки в ній наша сила і наша перемога, бо тільки в ній Україна.
ParlaMint-UA_2020-07-16-m1.u4.p7.sent1	Із цієї високої трибуни в цей святковий день я хочу нагадати всім слова ініціатора проголошення Декларації про державний суверенітет героя України В’ячеслава Максимовича Чорновола: "Дай, Боже, нам любити Україну понад усе сьогодні маючи, щоб не довелося потім гірко любити її втративши".
ParlaMint-UA_2020-07-16-m1.u4.p8.sent1	Шановні друзі, годі сварок та розбрату, годі маніпуляцій та політичних ігрищ, годі ділити українців та ділитися самим на владу чи опозицію, лівих або правих, червоних або синіх.
ParlaMint-UA_2020-07-16-m1.u4.p8.sent2	Потрібно перестати бути політиками, час стати державними діячами, людьми, що мають не великий апетит, а велику мрію про єдину, сильну і непереможну Україну.
ParlaMint-UA_2020-07-16-m1.u4.p8.sent3	Це моя мрія, моя мета, впевнений, що і ваша також.
ParlaMint-UA_2020-07-16-m1.u4.p9.sent1	Бережімо себе, бережімо наш суверенітет, брежімо Україну.
ParlaMint-UA_2020-07-16-m1.u4.p9.sent2	Слава Україні!
ParlaMint-UA_2020-07-16-m1.u5.p1.sent1	Шановні народні депутати України!
ParlaMint-UA_2020-07-16-m1.u5.p1.sent2	Шановні гості Верховної Ради України!
ParlaMint-UA_2020-07-16-m1.u5.p1.sent3	До слова запрошується Голова Верховної Ради України Дмитро Олександрович Разумков.
ParlaMint-UA_2020-07-16-m1.u6.p1.sent1	30 років тому український парламент зробив перший, складний, але дуже важливий крок до створення незалежної України.
ParlaMint-UA_2020-07-16-m1.u6.p1.sent2	Ухвалення Декларації про державний суверенітет стоїть в одному ряду з такими важливими подіями в нашій історії, як проголошення незалежності, референдум 1 грудня та перші президентські вибори.
ParlaMint-UA_2020-07-16-m1.u6.p2.sent1	Декларація про державний суверенітет дуже сміливий документ, який був прийнятий мужніми людьми, людьми які вірили в майбутнє нашої держави, не маючи гарантії на успіх.
ParlaMint-UA_2020-07-16-m1.u6.p3.sent1	Згадаємо як це було.
ParlaMint-UA_2020-07-16-m1.u6.p3.sent2	Липень 1990 року.
ParlaMint-UA_2020-07-16-m1.u6.p3.sent3	Україна поки що немає власної армії, власних спецслужб, власного громадянства, власної дипломатії, яка б могла відстоювати інтереси держави у світі, але ще досі Радянський Союз контролює внутрішню ситуацію в республіці.
ParlaMint-UA_2020-07-16-m1.u6.p4.sent1	До серпня 1991 року залишається більше року.
ParlaMint-UA_2020-07-16-m1.u6.p4.sent2	У таких не певних умовах депутати сьомого скликання Верховної Ради УРСР, а правильніше сказати, першого скликання Верховної Ради, дванадцятого скликання, а правильніше буде сказати першого скликання Верховної Ради України приймають Декларацію про державний суверенітет, амбітний і сміливий документ, який поклав початок активній стадії боротьби за незалежність нашої держави.
ParlaMint-UA_2020-07-16-m1.u6.p4.sent3	Після його затвердження здобуття незалежності було лише питанням часу.
ParlaMint-UA_2020-07-16-m1.u6.p4.sent4	Від імені всього українського народу, від нашого покоління, цих прийдешніх поколінь, хочу вам подякувати всім тим, хто у далекому 1990 році зробив цей надважливий крок.
ParlaMint-UA_2020-07-16-m1.u6.p5.sent1	Починати важливу справу завжди не просто, а іноді навіть небезпечно.
ParlaMint-UA_2020-07-16-m1.u6.p5.sent2	І я розумію, що ви в той момент поставили все на цю карту, можливо, навіть своє життя та життя своїх близьких, родин, тих, хто дорог вашому серцю, але ви це зробили і вистояли та перемогли.
ParlaMint-UA_2020-07-16-m1.u6.p5.sent3	Декларація заклала принципи, на яких ми побудували нашу країну, демократія, пріоритети права і свободи людини, свобода слова і віросповідання, верховенство права і закону, самостійність та незалежність державницьких рішень, народ як єдине джерело влади в державі, мирне співіснування та культурний розвиток усіх національностей, пріоритет загальнолюдських цінностей над класовими.
ParlaMint-UA_2020-07-16-m1.u6.p6.sent1	Згодом ці принципи були закладені в Конституцію України та є базовими для всіх законів, які приймаються в цій Верховній Раді.
ParlaMint-UA_2020-07-16-m1.u6.p6.sent2	Вони залишаються актуальними і сьогодні, їм має слідувати кожний громадянин, адже на цих принципах заснована наша державність.
ParlaMint-UA_2020-07-16-m1.u6.p7.sent1	Україна дуже стрімко змінюється, але навіть у вирі швидких та кардинальних змін є істини, що мають залишатися незмінними та непорушними навіть з часом.
ParlaMint-UA_2020-07-16-m1.u6.p7.sent2	30 років тому ці істини були закладені в Декларацію, і сьогодні ми маємо захищати ці ж істини за допомогою дипломатії і, на жаль, зі зброєю в руках.
ParlaMint-UA_2020-07-16-m1.u6.p8.sent1	Суверенітет і незалежність нашої держави – це те, що ніколи жодним чином не може бути поставлено під сумнів.
ParlaMint-UA_2020-07-16-m1.u6.p8.sent2	Декларація проголосила, що територія України в існуючих кордонах є недоторканною і не може бути змінена та використана без її згоди.
ParlaMint-UA_2020-07-16-m1.u6.p8.sent3	Україна відстояла свій суверенітет у 1990 році і відстоїть його через 30 років потому.
ParlaMint-UA_2020-07-16-m1.u6.p8.sent4	Декларація проголосила, що державний суверенітет є основною цінністю в нашій державі.
ParlaMint-UA_2020-07-16-m1.u6.p8.sent5	Згодом ці ж принципи були закладені і в Акт проголошення незалежності, і в Конституцію нашої держави.
ParlaMint-UA_2020-07-16-m1.u6.p9.sent1	В ухваленні Декларації про державний суверенітет, а згодом і всіх інших важливих документів, які сьогодні складають базу українського суспільства, стояв парламент.
ParlaMint-UA_2020-07-16-m1.u6.p9.sent2	Верховна Рада України завжди була і залишається відображення українського народу, його очікувань і сподівань, місцем, де в дискусії народжується істина і будується майбутнє держави.
ParlaMint-UA_2020-07-16-m1.u6.p10.sent1	В Україні до парламенту ставляться по-різному.
ParlaMint-UA_2020-07-16-m1.u6.p10.sent2	Від нього багато очікують і достатньо часто критикують.
ParlaMint-UA_2020-07-16-m1.u6.p10.sent3	Але ми не повинні забувати, що в доленосні та критичні для України моменти Верховна Рада України демонструвала непорушну політичну волю, завжди була і буде на боці українського народу та української держави.
ParlaMint-UA_2020-07-16-m1.u6.p11.sent1	Так було при ухваленні Декларації про суверенітет, так було при ухваленні Акту проголошення незалежності, так було в момент прийняття Конституції, так було під час багатьох кардинальних змін та вирішення викликів, які стояли перед Україною, так було і так буде завжди.
ParlaMint-UA_2020-07-16-m1.u6.p11.sent2	У моменти, коли вирішувалася доля України, державний.
ParlaMint-UA_2020-07-16-m1.u6.p11.sent3	український парламент завжди приймав рішення незалежно від політичних прапорів, лозунгів та месседжів.
ParlaMint-UA_2020-07-16-m1.u6.p11.sent4	Ми повинні пам’ятати, що коли ми об’єднані великою спільною метою, то приймаємо рішення, які дійсно працюють на благо і користь нашої держави.
ParlaMint-UA_2020-07-16-m1.u6.p12.sent1	Велика влада – це завжди велика відповідальність.
ParlaMint-UA_2020-07-16-m1.u6.p12.sent2	Я переконаний, що сьогодні кожний в цій залі добре розуміє, що від наших рішень залежить яке майбутнє ми збудуємо для наших дітей і які виклики будуть перед ними стояти.
ParlaMint-UA_2020-07-16-m1.u6.p13.sent1	Сьогодні доля України, що століттями йшла до своєї незалежності, саме в наших руках, і ми – український парламент дев’ятого скликання маємо довести своїми діями, що ми готові до цієї відповідальності.
ParlaMint-UA_2020-07-16-m1.u6.p13.sent2	Так, як це зробили ви 30 років тому.
ParlaMint-UA_2020-07-16-m1.u6.p13.sent3	Дякую.
ParlaMint-UA_2020-07-16-m1.u7.p1.sent1	До слова запрошується Прем’єр-міністр України Денис Анатолійович Шмигаль.
ParlaMint-UA_2020-07-16-m1.u8.p1.sent1	Шановний пане Президент України!
ParlaMint-UA_2020-07-16-m1.u8.p1.sent2	Шановний пане Голова Верховної Ради!
ParlaMint-UA_2020-07-16-m1.u8.p1.sent3	Шановні народні депутати!
ParlaMint-UA_2020-07-16-m1.u8.p1.sent4	Шановні високоповажні присутні!
ParlaMint-UA_2020-07-16-m1.u8.p1.sent5	Шановні українці!
ParlaMint-UA_2020-07-16-m1.u8.p1.sent6	30 років тому в цій залі абсолютно конституційна більшість прийняла Декларацію про державний суверенітет.
ParlaMint-UA_2020-07-16-m1.u8.p1.sent7	І навіть сьогодні, коли ми дивимося кадри історичні, в кожного з нас на очі наверталися сльози: і в старшого покоління, і в молодих, - тому що це надзвичайно важливий момент емоційний, і, безумовно, це історія нашої держави, яка писалася тут тими людьми, які сьогодні тут присутні.
ParlaMint-UA_2020-07-16-m1.u8.p2.sent1	Актом про державний суверенітет ми визначили і сформували основи державного, політичного, економічного ладу України, республіканську форму правління, верховенство, самостійність, повноту, неподільність влади республіки в межах її території.
ParlaMint-UA_2020-07-16-m1.u8.p3.sent1	Декларація визначила основи економічної самостійності, самостійну банківську, фінансову, митну, податкову системи, право формувати державний бюджет, мати власну грошову одиницю.
ParlaMint-UA_2020-07-16-m1.u8.p3.sent2	На цих засадах і сьогодні формується насправді економічний поступ України.
ParlaMint-UA_2020-07-16-m1.u8.p3.sent3	Принципи економічної незалежності України, які були закладені і започатковані 30 років тому, дозволяють нам сьогодні вчити наших дітей в українських школах, проводити реформи, ефективно захищати і розвивати малий і середній бізнес, зберігати і створювати нові робочі місця, підтримувати вразливі верстви населення.
ParlaMint-UA_2020-07-16-m1.u8.p4.sent1	Сила і потужність цього документа, вони протягом 30 років і протягом наступних сотень років, я впевнений, будуть давати нашій країні поштовхи для розвитку, будуть розвивати нашу країну і давати змогу українцям бути в колі світових лідерів, світових розвинутих держав.
ParlaMint-UA_2020-07-16-m1.u8.p5.sent1	Декларація стала фундаментом майбутнього референдуму про незалежність 1 грудня 1991 року, де "за" проголосувало понад 90 відсотків українців.
ParlaMint-UA_2020-07-16-m1.u8.p5.sent2	І це підтвердило, що українці готові брати на себе відповідальність за долю своєї країни.
ParlaMint-UA_2020-07-16-m1.u8.p5.sent3	Я вірю, що саме ця відповідальність, виявлена як народними обранцями, які сьогодні присутні в цій залі, має спонукати нас усіх до ефективних і зважених рішень, і ми всі маємо працювати на благо України.
ParlaMint-UA_2020-07-16-m1.u8.p6.sent1	Закликаю всіх до єдності у думках і діях, і, звичайно, оці, ще раз повернусь до цих історичних кадрів, вони дають нам розуміння важливості цього документу, важливості цього свята, ґрунтовності Декларації про суверенітет України.
ParlaMint-UA_2020-07-16-m1.u8.p7.sent1	Дякую всім, хто писав цю історію.
ParlaMint-UA_2020-07-16-m1.u8.p7.sent2	Дякую всім, хто захищає сьогодні її ціною своїх життів.
ParlaMint-UA_2020-07-16-m1.u8.p7.sent3	Дякую.
ParlaMint-UA_2020-07-16-m1.u8.p7.sent4	Зі святом!
ParlaMint-UA_2020-07-16-m1.u8.p7.sent5	Слава Україні!
ParlaMint-UA_2020-07-16-m1.u9.p1.sent1	До слова запрошується Перший Президент України, Голова Верховної Ради України у 1990-1991 році, народний депутат України першого, другого, третього, четвертого скликань, Герой України Леонід Макарович Кравчук.
ParlaMint-UA_2020-07-16-m1.u10.p1.sent1	Шановний пане Президенте, шановний Голово Верховної Ради, шановний пане Прем’єр-міністре, шановні народні депутати1 Сьогодні в нас урочистий день, великий час тридцятирічної давнини, саме в цьому залі було прийнято перший загальноукраїнський державницький документ – Декларація про незалежність.
ParlaMint-UA_2020-07-16-m1.u10.p2.sent1	То був складний час, а Декларація відповіла на всі виклики того часу.
ParlaMint-UA_2020-07-16-m1.u10.p2.sent2	Народ шукав відповіді, хотів знати, як будемо жити далі.
ParlaMint-UA_2020-07-16-m1.u10.p2.sent3	І сила Декларації полягала саме в тому, що вона дала такі відповіді.
ParlaMint-UA_2020-07-16-m1.u10.p2.sent4	Її читали, її цитували, я пам’ятаю, зверталися із запитаннями, тому що, власне кажучи, мало хто вірив у те, що зал, який складався на перших порах з 370 комуністів, і тільки 80 не членів КПРС, хоча й комуністи були різні, не вірив у те, що можна прийняти документ такого змісту.
ParlaMint-UA_2020-07-16-m1.u10.p3.sent1	І ще одна дуже важлива деталь.
ParlaMint-UA_2020-07-16-m1.u10.p3.sent2	Головою комісії по підготовці Декларації був член КПРС.
ParlaMint-UA_2020-07-16-m1.u10.p3.sent3	Декларація про суверенітет України відкрила шлях руху вперед, Україна почала йти цим шляхом.
ParlaMint-UA_2020-07-16-m1.u10.p3.sent4	Були сумніви, були вагання, були проблеми, але ми їх долали.
ParlaMint-UA_2020-07-16-m1.u10.p3.sent5	І найголовніше, що демократичне, національно-демократичне крило комуністичної партії почало поступово ставати на шлях суверенітету під впливом українського народу, тому що тоді якраз ми вміли слухати український народ.
ParlaMint-UA_2020-07-16-m1.u10.p3.sent6	Але рух був складний ще й тому, що у нас не було ні потрібного досвіду, ні необхідних знань.
ParlaMint-UA_2020-07-16-m1.u10.p3.sent7	Ми жили в інший час, в іншій країні, а потрібно було ламати себе і діяти відповідно, але зробили те.
ParlaMint-UA_2020-07-16-m1.u10.p4.sent1	Крім того Москва, радянський політичний клас весь час хотів зупинити Україну і робив все для того, щоб суверенітету України не відбулося.
ParlaMint-UA_2020-07-16-m1.u10.p4.sent2	Але ми подолали і цю проблему.
ParlaMint-UA_2020-07-16-m1.u10.p5.sent1	Я хочу вам прочитати лише одну фразу або одне найголовніше з Декларації про державний суверенітет: "Верховна Рада України РСР, виражаючи волю народу України, визначаючи необхідність побудови правової держави, маючи на меті утвердити суверенітет і самоврядування народу України, проголошує державний суверенітет України як верховенство, самостійність, повноту і неподільність влади Республіки в межах її території та незалежність і рівноправність у зовнішніх зносинах".
ParlaMint-UA_2020-07-16-m1.u10.p6.sent1	Я переконаний, що ці положення і сьогодні є актуальними.
ParlaMint-UA_2020-07-16-m1.u10.p6.sent2	Але сьогодні час інший і люди також інші.
ParlaMint-UA_2020-07-16-m1.u10.p6.sent3	Виросло нове покоління людей молодих, енергійних, розумних, освідчених.
ParlaMint-UA_2020-07-16-m1.u10.p7.sent1	Ми щасливі всі депутати першого покоління, що віримо в те, що ці люди попри всі складнощі, інколи навіть хитання, інколи навіть сумніви, будуть творити нову Україну.
ParlaMint-UA_2020-07-16-m1.u10.p8.sent1	Найбільша цінність Декларації про суверенітет як і Акту про державну незалежність України це те, що вони є свідченням того, що народ наш може бути єдиним.
ParlaMint-UA_2020-07-16-m1.u10.p8.sent2	І він це доводив.
ParlaMint-UA_2020-07-16-m1.u10.p8.sent3	І доводить.
ParlaMint-UA_2020-07-16-m1.u10.p8.sent4	І буде доводити.
ParlaMint-UA_2020-07-16-m1.u10.p8.sent5	Доводить сьогодні воюючи за свій суверенітет, втрачаючи кращих синів і дочок України, долаючи пандемію, яка, на жаль, випала на нашу долю, і ми мусимо її подолати.
ParlaMint-UA_2020-07-16-m1.u10.p8.sent6	Це велика відповідальність для всіх нас за Україну, за її народ.
ParlaMint-UA_2020-07-16-m1.u10.p9.sent1	Я думаю і вірю в те, що ми будемо робити те, що будь-який громадянин у будь-якій точці нашої країни і в будь-який час дня і ночі завжди з гордістю хотів сказати: "Я пишаюся Україною!
ParlaMint-UA_2020-07-16-m1.u10.p9.sent2	Я буду берегти її!
ParlaMint-UA_2020-07-16-m1.u10.p9.sent3	Я буду захищати її державний суверенітет!
ParlaMint-UA_2020-07-16-m1.u10.p9.sent4	Я нікому не дозволю панувати в нашій хаті і господарювати на нашій землі!".
ParlaMint-UA_2020-07-16-m1.u10.p10.sent1	Шановні народні депутати!
ParlaMint-UA_2020-07-16-m1.u10.p10.sent2	Шановні пані і панове!
ParlaMint-UA_2020-07-16-m1.u10.p10.sent3	У нас велика і славна історія.
ParlaMint-UA_2020-07-16-m1.u10.p10.sent4	Ми стоїмо на плечах тисячолітньої історія державотворення.
ParlaMint-UA_2020-07-16-m1.u10.p10.sent5	Ми є творцями і початком.
ParlaMint-UA_2020-07-16-m1.u10.p10.sent6	Наш народ є творцем і початком у великій історії цивілізаційного прориву тисячоліття хрещення Русі-України.
ParlaMint-UA_2020-07-16-m1.u10.p10.sent7	Дата, славна якої буде в цьому місяці .
ParlaMint-UA_2020-07-16-m1.u10.p10.sent8	А це означає, що, проживши 30 років в незалежній Україні і здобувши уже і досвід, і знання, ми можемо і повинні шукати відповіді на всі найскладніші питання в своїх хаті, в своїй Україні.
ParlaMint-UA_2020-07-16-m1.u10.p10.sent9	Ми не маємо права, маючи велику історію, великий народ, велику волю і велику силу, навіть думати про те, що хтось виконував по відношенню до нас роль училок або втручався в наші внутрішні справи .
ParlaMint-UA_2020-07-16-m1.u10.p10.sent10	І вже немає значення чи це на заході, чи це на сході .
ParlaMint-UA_2020-07-16-m1.u10.p11.sent1	Єдине, чого ми не можемо ніколи ні за яких умов допустити - радитись з недругами і ворогами , тому що це принижує нас і робить, вибачте на слові, кожного з тих, хто це допускає, нікчемним, дрібненьким і дуже маленьким.
ParlaMint-UA_2020-07-16-m1.u10.p12.sent1	Я звертаюся до вас з великим проханням, зупинити розхитування маховика ворожнечі в суспільстві і в самій Верховній Раді.
ParlaMint-UA_2020-07-16-m1.u10.p13.sent1	У мене є зараз чимало часу, і я фактично дивлюсь всі баталії і часто сиджу і думаю, невже це справді пошук кращого шляху, чи це пошук найкоротшого шляху до влади через популізм і всілякі неподобства.
ParlaMint-UA_2020-07-16-m1.u10.p13.sent2	З боку це виглядає надзвичайно складно.
ParlaMint-UA_2020-07-16-m1.u10.p13.sent3	Я не хочу вживати більш міцного слова.
ParlaMint-UA_2020-07-16-m1.u10.p13.sent4	Повірте мені, я вже не молода людина і в 60 років з хвостиком навіть я був в системах різної влади і бачив все.
ParlaMint-UA_2020-07-16-m1.u10.p13.sent5	Але ніколи нікому публічно не було дозволено опускатися нижче ватерлінії.
ParlaMint-UA_2020-07-16-m1.u10.p13.sent6	Це можна в себе вдома на своїй кухні, але не на державному рівні.
ParlaMint-UA_2020-07-16-m1.u10.p13.sent7	Ми не маємо права і не можемо миритися з тим, що в суспільстві визріває протистояння центру і регіонів, що протистояння між елітою центру і регіональною елітою.
ParlaMint-UA_2020-07-16-m1.u10.p13.sent8	Повірте мені, це дуже небезпечна тенденція.
ParlaMint-UA_2020-07-16-m1.u10.p13.sent9	Це врешті-решт може призвести до втрати управління і розхитає силу і могутність нашої держави.
ParlaMint-UA_2020-07-16-m1.u10.p13.sent10	До тих, хто це робить, у мене одне прохання.
ParlaMint-UA_2020-07-16-m1.u10.p13.sent11	Так, ви можете робити все, що вважаєте за потрібне, але спочатку порадьтесь з народом, змініть Конституцію.
ParlaMint-UA_2020-07-16-m1.u10.p13.sent12	Чи хоче народ федерації, чи хоче унітарної держави.
ParlaMint-UA_2020-07-16-m1.u10.p13.sent13	В унітарній державі це не припустимо.
ParlaMint-UA_2020-07-16-m1.u10.p14.sent1	Шановний пане Президенте, всіляко підтримуючи втілення в життя фундаментальних базових позицій демократії і верховенства права, я дуже прошу вас не забувати, що все це діє тоді, коли діє закон.
ParlaMint-UA_2020-07-16-m1.u10.p14.sent2	І перед законом ми усі рівні.
ParlaMint-UA_2020-07-16-m1.u10.p14.sent3	І це не слова.
ParlaMint-UA_2020-07-16-m1.u10.p15.sent1	Я бачу як люди або деякі депутати, деякі політичні сили зневажають закон.
ParlaMint-UA_2020-07-16-m1.u10.p15.sent2	Дивляться на закон навіть часто на Конституцію як на папірець, а ще гірше на ганчірку.
ParlaMint-UA_2020-07-16-m1.u10.p15.sent3	Це неприпустимо!
ParlaMint-UA_2020-07-16-m1.u10.p15.sent4	І від вас залежить, щоб закон торжествував, а ті, хто порушує закон, був притягнений до відповідальності незалежно хто він був і хто він є.
ParlaMint-UA_2020-07-16-m1.u10.p16.sent1	І ще одне важливе про культуру відносин і в суспільстві і в Верховній Раді.
ParlaMint-UA_2020-07-16-m1.u10.p16.sent2	Ви знаєте, коли спостерігаєш риторику деяких депутатів, деяких політиків, то складається сумне враження, що ми знаходимося на Бессарабці.
ParlaMint-UA_2020-07-16-m1.u10.p16.sent3	Образи, невігластво, неточність формулювань і навіть маленькі побрехеньки, неприпустимі на цьому фоні великих завдань, які стоять перед Україною.
ParlaMint-UA_2020-07-16-m1.u10.p16.sent4	Тому я звертаюся з великим проханням подумати про культуру, політичну культуру нашого життя.
ParlaMint-UA_2020-07-16-m1.u10.p17.sent1	Ми переможемо тоді, коли зіпремося на свою історію, коли обіпремося на свободу, на права людини, на віру, істину і любов – на загальнонаціональні цінності всесвітнього людського масштабу.
ParlaMint-UA_2020-07-16-m1.u10.p18.sent1	30 років тому в цій залі, під скрипіння залу, пролунали великі і високі слова: Боже єдиний, великий, нам Україну храни!
ParlaMint-UA_2020-07-16-m1.u10.p18.sent2	У нас тоді не було Гімну, не було Гербу, у нас багато.
ParlaMint-UA_2020-07-16-m1.u10.p18.sent3	Прапору не було, багато чого не було.
ParlaMint-UA_2020-07-16-m1.u10.p18.sent4	Але у нас була духовна сила, ми знали, що опершись на цю силу, ми здобудемо перемогу.
ParlaMint-UA_2020-07-16-m1.u10.p18.sent5	В цих словах високого духовного злету у нас і любов до України, і надія на Україну, і потреба берегти Україну.
ParlaMint-UA_2020-07-16-m1.u10.p18.sent6	Україна для нас – це все.
ParlaMint-UA_2020-07-16-m1.u10.p18.sent7	Слава Україні!
ParlaMint-UA_2020-07-16-m1.u11.p1.sent1	Дякую, Леонід Макарович.
ParlaMint-UA_2020-07-16-m1.u11.p2.sent1	До слова запрошується народний депутат України першого, другого, третього, четвертого скликань видатний український вчений, державний та громадський діяч, Герой України Ігор Рафаїлович Юхновський.
ParlaMint-UA_2020-07-16-m1.u12.p1.sent1	Шановний пане Президенте, шановні депутати і гості.
ParlaMint-UA_2020-07-16-m1.u12.p1.sent2	Дякую Голові Верховної Ради пану Дмитрові Олександровичу Разумкову за схвалення моєї особи для виступу на засіданні Верховної Ради.
ParlaMint-UA_2020-07-16-m1.u12.p1.sent3	Сердечно дякую Олені Костянтинівні Кондратюк за запрошення і за організацію приїзду до Києва.
ParlaMint-UA_2020-07-16-m1.u12.p2.sent1	У своєму виступі я торкнусь декількох сторін історії нашого сьогодення та свого бачення нашої поведінки.
ParlaMint-UA_2020-07-16-m1.u12.p2.sent2	Історія розвитку української державності у зв’язку з роковинами прийняття Декларації про державний суверенітет вимагає чесного ствердження розвитку тодішніх подій і головний діючих осіб і сил, а не лише декларування тривіальної історії кінцевого прийняття Декларації про незалежність.
ParlaMint-UA_2020-07-16-m1.u12.p3.sent1	Я вже неодноразово говорив, що Українська Радянська Соціалістична Республіка до Другої світової війни і після Другої світової війни – це різні республіки.
ParlaMint-UA_2020-07-16-m1.u12.p3.sent2	Після війни з фронтів додому повернулися переможці.
ParlaMint-UA_2020-07-16-m1.u12.p3.sent3	Вони зайняли державні посади керівників політичних і економічних установ, вони заселили напівпусті міста, вони мали гідність переможців у страшній війни.
ParlaMint-UA_2020-07-16-m1.u12.p4.sent1	Під кінець війни відбулась ще одна епохальна подія в історії землі – вибух атомних бомб над Хіросімою та Нагасакі.
ParlaMint-UA_2020-07-16-m1.u12.p4.sent2	Атомну бомбу робили найвизначніші фізики, зокрема, Фермі і Ейнштейн.
ParlaMint-UA_2020-07-16-m1.u12.p4.sent3	Це змусило очільника Радянського Союзу Йосипа Сталіна звернутися до директора Інституту ядерної фізики академіка Курчатова із запитом, що потрібно зробити, щоб СРСР мав ядерну зброю.
ParlaMint-UA_2020-07-16-m1.u12.p4.sent4	В результаті був прийнятий абсолютно революційний Закон "Про освіту і науку".
ParlaMint-UA_2020-07-16-m1.u12.p4.sent5	Зарплата і постачання родин науковців збільшилися в десятки разів.
ParlaMint-UA_2020-07-16-m1.u12.p4.sent6	За короткий час країна була завалена науковою літературою найкращих науковців світу, до 50-х років СРСР здійснив випробування атомних і ядерних установок, була створена ядерна зброя, але і наукові установи за короткий час були оснащені найновішою технікою.
ParlaMint-UA_2020-07-16-m1.u12.p4.sent7	Таке становище зберігається зараз у Китаї.
ParlaMint-UA_2020-07-16-m1.u12.p4.sent8	В Україні стався етнічний вибух наукових талантів – вчитися, ставати науковцем в загальному фахівцем стало престижним.
ParlaMint-UA_2020-07-16-m1.u12.p4.sent9	В країні розцвітали покоління молодих, здібних, сповнених гідності наукових і виробничих кадрів.
ParlaMint-UA_2020-07-16-m1.u12.p5.sent1	В час прийому Декларації про незалежність Кабінет Міністрів очолював мудрий і здібний прем’єр-міністр Вітольд Фокін.
ParlaMint-UA_2020-07-16-m1.u12.p5.sent2	Колишній керівник Держплану УРСР.
ParlaMint-UA_2020-07-16-m1.u12.p5.sent3	Кібернетику в Академії наук очолював академік Михалевич, разом з професором Подолєвим вони створили цілу науку математичної економіки, зокрема, систему рівнянь, балансу пропозицій і попиту надзвичайно важливу для Міністерства економіки.
ParlaMint-UA_2020-07-16-m1.u12.p5.sent4	Україна і зараз тут має визначений пріоритет.
ParlaMint-UA_2020-07-16-m1.u12.p5.sent5	Разом з Фокіним і Подолєвим писався Закон про економічну самостійність України.
ParlaMint-UA_2020-07-16-m1.u12.p6.sent1	Незабаром відбувся перший Майдан молоді, керований молодими активістами Іващишиним, Донієм, Кириленком, Барковим, Кузиком і іншими.
ParlaMint-UA_2020-07-16-m1.u12.p6.sent2	В результаті вийшла Постанова Верховної Ради про проходження військової служби громадянами України на території України.
ParlaMint-UA_2020-07-16-m1.u12.p6.sent3	Міністром оброни став колишній командувач ракетною частиною, який першим з військових визнав незалежність України, генерал Морозов.
ParlaMint-UA_2020-07-16-m1.u12.p6.sent4	Всі ці події пов’язані з прийняттям Декларації про незалежність.
ParlaMint-UA_2020-07-16-m1.u12.p6.sent5	А з Декларацією було так.
ParlaMint-UA_2020-07-16-m1.u12.p6.sent6	У Верховній Раді у 1990 році нам запропонували текст Декларації.
ParlaMint-UA_2020-07-16-m1.u12.p6.sent7	Вийшло так, що тодішнє радянське керівництво України на чолі з Володимиром Івашком ініціювало написання тексту Декларації.
ParlaMint-UA_2020-07-16-m1.u12.p6.sent8	Текст опрацював Інститут по вивченню продуктивних сил Академії наук України на чолі з член-кореспондентом Дорогунцовим Сергієм Івановичем.
ParlaMint-UA_2020-07-16-m1.u12.p7.sent1	Мені як голові Народної ради потрібно було вивчити текст Декларації.
ParlaMint-UA_2020-07-16-m1.u12.p7.sent2	Ми залишили все, як було написано, за винятком посади Генерального прокурора.
ParlaMint-UA_2020-07-16-m1.u12.p7.sent3	На той час Генеральний прокурор виконував функції теперішнього Конституційного Суду.
ParlaMint-UA_2020-07-16-m1.u12.p8.sent1	В поданому проекті Декларації Генеральний прокурор України призначався на посаду Генеральним прокурором СРСР.
ParlaMint-UA_2020-07-16-m1.u12.p8.sent2	Нагадаємо, що 2 місяці перед тим Верховна Рада Російської Федерації прийняла Декларацію про державний суверенітет Росії.
ParlaMint-UA_2020-07-16-m1.u12.p8.sent3	Отже, Декларацію про державний суверенітет України потрібно було приймати конче.
ParlaMint-UA_2020-07-16-m1.u12.p8.sent4	Треба було конче змінити текст про призначення Генерального прокурора.
ParlaMint-UA_2020-07-16-m1.u12.p8.sent5	Тут, на щастя, допоміг особисто Володимир Андрійович Василенко, працівник Міністерства закордонних справ, тепер посол України, професор Києво-Могилянської академії.
ParlaMint-UA_2020-07-16-m1.u12.p8.sent6	І у проекті Декларації, поданому на Верховну Раду України, вже значилось, що Генерального прокурора України призначає Верховна Рада України.
ParlaMint-UA_2020-07-16-m1.u12.p9.sent1	В проекті Декларації ще говорилось про необхідність складання союзного договору, але я знав, що цей пункт не має жодного значення.
ParlaMint-UA_2020-07-16-m1.u12.p9.sent2	Від імені України я приймав участь в роботі всесоюзної комісії по складанню тексту союзного договору, і знав, що це марна справа, і не став сперечатись з комуністами.
ParlaMint-UA_2020-07-16-m1.u12.p9.sent3	Обговорення у Верховній Раді не було надто бурхливим, Народна рада в особі Івана Драча запропонувала оголосити Україну без’ядерною державою, але за стінами Верховної Ради вирував народ, вирував прекрасно одягнутий народ, вирувало море квітів.
ParlaMint-UA_2020-07-16-m1.u12.p9.sent4	І депутати Верховної Ради, неважливо, чи то були депутати від Народної ради, чи від комуністичної більшості, коли вийшли зі стін Верховної Ради, радіючий народ обсипав їх таким морем квітів, настільки змінив внутрішню психологію кожного з них, що вони, депутати, зрозуміли, що вони поступили правильно.
ParlaMint-UA_2020-07-16-m1.u12.p10.sent1	Ще згодом був прийнятий Закон про економічну незалежність України, була прийнята постанова про українське військо.
ParlaMint-UA_2020-07-16-m1.u12.p10.sent2	Це все разом Декларація про незалежність, Закон про економічну самостійність, військо, що українці мають проходити військову службу на території України, фактично зробили Україну незалежною державою.
ParlaMint-UA_2020-07-16-m1.u12.p10.sent3	Це була президентсько-парламентська держава, Президент міг призначати і звільняти міністра, разом з тим були партії: партія "Рух", Республіканська партія, Комуністична партія, був Національний банк з розумним керівником, залишили діяти Конституцію УРСР, викинувши з неї розділ про керівну роль Комуністичної партії.
ParlaMint-UA_2020-07-16-m1.u12.p10.sent4	Все це було результатом прийняття Декларації про суверенітет.
ParlaMint-UA_2020-07-16-m1.u12.p11.sent1	Які помилки ми зробили?
ParlaMint-UA_2020-07-16-m1.u12.p11.sent2	Найбільша помилка полягала в тому, що в пориві злості ми виключили з числа депутатів Володимира Івашка, який з групою депутатів-комуністів, не сказавши нам нічого, поїхав до Москви на ХVIII з’їзд КПРС.
ParlaMint-UA_2020-07-16-m1.u12.p11.sent3	Івашко був у довірливих відносинах з Михайлом Горбачовим.
ParlaMint-UA_2020-07-16-m1.u12.p11.sent4	Я глибоко переконаний, що його прогресивна діяльність як депутата Верховної Ради від Київщини, а пізніше як Голови Верховної Ради дійсно вирішувалась разом з Горбачовим.
ParlaMint-UA_2020-07-16-m1.u12.p11.sent5	І позитивність їхніх рішень схвалювалась народом.
ParlaMint-UA_2020-07-16-m1.u12.p12.sent1	Я повинен сказати, що ми вперше стали європейським парламентом завдяки Івашку.
ParlaMint-UA_2020-07-16-m1.u12.p12.sent2	Він запросив мене як Голову Народної ради на розмову і запропонував, щоб Народна рада стала офіційною опозицією парламенту.
ParlaMint-UA_2020-07-16-m1.u12.p12.sent3	Нам було, Президії, яка мала 24 депутати, нам було від Президії виділено 7 місць.
ParlaMint-UA_2020-07-16-m1.u12.p12.sent4	Ми керували освітою, ми керували економікою, ми керували іншими двома ще напрямками виробничої діяльності України.
ParlaMint-UA_2020-07-16-m1.u12.p12.sent5	На Верховній Раді були затверджені всі наші кандидати, всією Верховною Радою.
ParlaMint-UA_2020-07-16-m1.u12.p12.sent6	Ми стали взірцевим європейським парламентом.
ParlaMint-UA_2020-07-16-m1.u12.p12.sent7	В особі Івашка, Горбачова і його дружини Раїси Максимівни ми мали хороших друзів.
ParlaMint-UA_2020-07-16-m1.u12.p12.sent8	Це зокрема позначилось на вивільненні військовими території Києво-Могилянської академії, в якому дружина Горбачова відіграла велику роль, попросивши міністра оборони Язова передати нам територію Києво-Могилянської академії.
ParlaMint-UA_2020-07-16-m1.u12.p12.sent9	Коли я як голова Народної ради приїхав на територію "Могилянки", мене зустрів генерал, начальник частини, він показав на середній корпус, побудований більшовиками, на місці церкви, в якій похований гетьман Сагайдачний.
ParlaMint-UA_2020-07-16-m1.u12.p12.sent10	Генерал пропонував допомогти розібрати цей корпус і вивільнити могилу гетьмана Сагайдачного.
ParlaMint-UA_2020-07-16-m1.u12.p13.sent1	Після Івашка Верховну Раду вів Іван Плющ – людина мудра і колоритна.
ParlaMint-UA_2020-07-16-m1.u12.p13.sent2	Саме він і провів обговорення і прийняття Декларації про незалежність.
ParlaMint-UA_2020-07-16-m1.u12.p13.sent3	Україна розвивалась, прогресивна робота Прем’єра Фокіна розумно вела державу.
ParlaMint-UA_2020-07-16-m1.u12.p13.sent4	Зокрема Фокін організував друкування гривні.
ParlaMint-UA_2020-07-16-m1.u12.p13.sent5	Під його керівництвом в уряді був прийнятий Закон про економічну незалежність.
ParlaMint-UA_2020-07-16-m1.u12.p13.sent6	Ми зробили другу помилку: ми звільнили з посади Прем’єра Фокіна.
ParlaMint-UA_2020-07-16-m1.u12.p14.sent1	Незабаром було ГКЧП.
ParlaMint-UA_2020-07-16-m1.u12.p14.sent2	Після поразки над ГКЧП Народна рада відігравала центральну роль в офіційному проголошенні незалежності України.
ParlaMint-UA_2020-07-16-m1.u12.p14.sent3	Отже, прийняття Декларації про суверенітет стало вставним ключем у двері незалежної держави України.
ParlaMint-UA_2020-07-16-m1.u12.p15.sent1	Тепер, щоб підвести підсумки.
ParlaMint-UA_2020-07-16-m1.u12.p15.sent2	Держава у своєму розвитку пережила нині революції, майдани.
ParlaMint-UA_2020-07-16-m1.u12.p15.sent3	Кожен Майдан чогось досягав, але щось і втрачав.
ParlaMint-UA_2020-07-16-m1.u12.p15.sent4	Перший студентський "на граніті" показав силу молоді, у нас встало своє власне військо, показав позитивну роль Київської політехніки в наданні допомоги голодуючим студентам.
ParlaMint-UA_2020-07-16-m1.u12.p15.sent5	Другий – "Помаранчева Революція" – це була демонстрація краси і сили народу у встановленні справедливості вибору Президента держави.
ParlaMint-UA_2020-07-16-m1.u12.p15.sent6	Третій - "Революція Гідності".
ParlaMint-UA_2020-07-16-m1.u12.p15.sent7	Результат: заборона і зникнення комуністичної ідеології, комуністів в парламенті, утвердження і захист української мови.
ParlaMint-UA_2020-07-16-m1.u12.p15.sent8	Четвертий – перемога на президентських виборах Володимира Зеленського, створення нової політичної партії "Слуга народу".
ParlaMint-UA_2020-07-16-m1.u12.p16.sent1	Всі досягнення майданів вистраждані величезними масами народу.
ParlaMint-UA_2020-07-16-m1.u12.p16.sent2	І за жодних подій і обставин вони неповинні втрачатись.
ParlaMint-UA_2020-07-16-m1.u12.p17.sent1	І все-таки зараз є страшна дійсність – війна.
ParlaMint-UA_2020-07-16-m1.u12.p17.sent2	Наша найголовніша вина в цьому – це наша не обов’язковість в торгово-економічних відносинах, слабкість української Служби безпеки у попереджені конфліктів, м’якість силових структур і готовність влади уступати національними принципами держави заради збереження життя людей.
ParlaMint-UA_2020-07-16-m1.u12.p18.sent1	Я хотів би як найстаріший, як академік, як ветеран Другої світової війни, звернутись до вас, шановний пане Президенте.
ParlaMint-UA_2020-07-16-m1.u12.p18.sent2	Я спостерігав обличчя вашої шановної дружини, коли ви приймали присягу, її глибоке чисте потрясіння.
ParlaMint-UA_2020-07-16-m1.u12.p18.sent3	Вже це дає вам велику плату і кредит довіри, не розгубіть його.
ParlaMint-UA_2020-07-16-m1.u12.p18.sent4	Нехай ваша українська мова стане рідною і чудовою за своїм мелодійним звучанням.
ParlaMint-UA_2020-07-16-m1.u12.p18.sent5	Нехай такою вона стане у вашій родині.
ParlaMint-UA_2020-07-16-m1.u12.p18.sent6	Від вас яскравим світлом нехай вона пошириться на ваших соратників і на всю державу.
ParlaMint-UA_2020-07-16-m1.u12.p19.sent1	Державність української мови – основа української держави.
ParlaMint-UA_2020-07-16-m1.u12.p19.sent2	Зараз хто проти цього є державним злочинцем.
ParlaMint-UA_2020-07-16-m1.u12.p20.sent1	Шановний пане Президенте, нехай ваш попередник стане вашим радником і опорою, не дозвольте знижувати авторитет попередніх президентів.
ParlaMint-UA_2020-07-16-m1.u12.p20.sent2	Іде війна за землю, за Україну.
ParlaMint-UA_2020-07-16-m1.u12.p20.sent3	Пане Президенте, будьте рішучим, мудрим і непереможним, не бійтесь воювати, на те у вас є Збройні Сили всієї країни.
ParlaMint-UA_2020-07-16-m1.u12.p21.sent1	Одне з найважливіших завдань держави – справедливість, її в нашій державі не існує.
ParlaMint-UA_2020-07-16-m1.u12.p21.sent2	Найбільшою виною попередніх керівників України є порушення закону вартості праці.
ParlaMint-UA_2020-07-16-m1.u12.p21.sent3	Такого кардинального порушення, доведеного до абсурду, немає у жодній країні світу – ні в Африці, ні в Океанії.
ParlaMint-UA_2020-07-16-m1.u12.p21.sent4	У всьому світі, і особливо в європейській спільноті, є середня зарплата – це зарплата вчителя.
ParlaMint-UA_2020-07-16-m1.u12.p21.sent5	Її величина становить вартість порядку 880 кілограмів хліба і тримається уже майже сотню років.
ParlaMint-UA_2020-07-16-m1.u12.p21.sent6	Усі зарплати інших спеціальностей коливаються довкола середнього, але коливаються, а не перевищують у соті рази.
ParlaMint-UA_2020-07-16-m1.u12.p21.sent7	Щоб утриматись, влада повинна справитись з цією проблемою, слід сприяти рішенню Верховній Ради проведення прогресивного податку на зарплату в залежності від її розмірів аж до 80 відсотків від величини заробітної плати.
ParlaMint-UA_2020-07-16-m1.u12.p22.sent1	Шановні депутати дев’ятого скликання, шановні мої колеги, будьте працьовитими, бережіть честь Верховної Ради своїми діями своєю мовою, своїм зовнішнім виглядом, заведіть обов’язково дрес-код. і одержуйте на кінець шалену радість від прийнятих хороших законів, законів української держави.
ParlaMint-UA_2020-07-16-m1.u12.p23.sent1	Дякую.
ParlaMint-UA_2020-07-16-m1.u13.p1.sent1	Дякую.
ParlaMint-UA_2020-07-16-m1.u13.p2.sent1	До слова запрошується народний депутат України першого, другого, третього, четвертого, сьомого, восьмого та дев’ятого скликань Юлій Якович Іоффе.
ParlaMint-UA_2020-07-16-m1.u14.p1.sent1	Шановні громадяни України, шановні пани президенти, шановні народні депутати, гості!
ParlaMint-UA_2020-07-16-m1.u14.p1.sent2	Я дуже пишаюся тим, що був одним з народних обранців, які прийняли Декларацію про державний суверенітет України.
ParlaMint-UA_2020-07-16-m1.u14.p1.sent3	Цей історичний документ створив надійну основу для будівництва нової незалежної демократичної та миролюбивої держави.
ParlaMint-UA_2020-07-16-m1.u14.p1.sent4	Я пам’ятаю, які жорсткі дискусії велися тоді між прибічників разлічних політичних течій.
ParlaMint-UA_2020-07-16-m1.u14.p1.sent5	У Верховній Раді 90 року були і комуністи, націонал-демократи, центристи та колишні дисиденти.
ParlaMint-UA_2020-07-16-m1.u14.p1.sent6	Ми були різні, але ми розуміли як важливо забезпечити в нашій країні громадянський мир, створити умови для розвитку України та співпрацю з сусідніми державами.
ParlaMint-UA_2020-07-16-m1.u14.p1.sent7	І ми, незважаючи на всі незгоди, знайшли компроміси.
ParlaMint-UA_2020-07-16-m1.u14.p1.sent8	Ми дуже пишалися тим, що Україна була практично єдиною з радянських республік, в якій політична боротьба обійшлася без краплі крові.
ParlaMint-UA_2020-07-16-m1.u14.p1.sent9	На жаль, цей здобуток та важлива державотворча традиція сьогодні втрачена.
ParlaMint-UA_2020-07-16-m1.u14.p2.sent1	Сьогодні неможливо без болю дивитись як сучасні політики спотворюють закладені нами тоді основи.
ParlaMint-UA_2020-07-16-m1.u14.p2.sent2	Як всупереч принципам та положенням Декларації шляхом маніпуляцій, законодавчих вивертів нас затягують у військовий блок.
ParlaMint-UA_2020-07-16-m1.u14.p2.sent3	Як сьогодні ігнорують основний принцип Декларації щодо рівності всіх громадян.
ParlaMint-UA_2020-07-16-m1.u14.p2.sent4	Як проводиться політика культурної та мовної дискримінації.
ParlaMint-UA_2020-07-16-m1.u14.p2.sent5	А платою за це є збройний конфлікт, втрата територіальної цілісності та суспільного миру.
ParlaMint-UA_2020-07-16-m1.u14.p3.sent1	Відповідно до Декларації про державний суверенітет Україна мала стати соціальною, демократичною, правовою, позаблоковою та багатонаціональною державою.
ParlaMint-UA_2020-07-16-m1.u14.p3.sent2	З цими цілями погодились не тільки політики.
ParlaMint-UA_2020-07-16-m1.u14.p3.sent3	В подальшому цей вибір підтримав народ України.
ParlaMint-UA_2020-07-16-m1.u14.p3.sent4	Це був перший великий суспільний договір, результати якого були закріплені на референдумі 91-го року.
ParlaMint-UA_2020-07-16-m1.u14.p3.sent5	В цілому і на заході, і в центрі, і на Донбасі, більш на Донбасі, більше 83 відсотків громадян проголосувало за підтвердження Акта проголошення незалежності України.
ParlaMint-UA_2020-07-16-m1.u14.p3.sent6	Народ України підтримав державний суверенітет, обрав шлях самостійної, мирної, внеблокової та без’ядерної держави.
ParlaMint-UA_2020-07-16-m1.u14.p3.sent7	В один день з референдумом про незалежність України громадяни обрали і першого Президента.
ParlaMint-UA_2020-07-16-m1.u14.p3.sent8	І наша країна почала свій шлях трансформації тоді від соціалістичного устрою до капіталізму.
ParlaMint-UA_2020-07-16-m1.u14.p3.sent9	На жаль, як бачимо сьогодні, за ці роки розбудови країни замість народного капіталізму ми здобули капіталізм олігархічний.
ParlaMint-UA_2020-07-16-m1.u14.p3.sent10	Цей олігарховірус повністю захопив та болісно вбиває нашу державу, на жаль.
ParlaMint-UA_2020-07-16-m1.u14.p4.sent1	Україну лихоманить через дії непрофесійних урядовців, несвоєчасних сьогодні та турборежимних рішень таких як продаж землі, легалізація ігорного бізнесу та псевдореформування енергетичної галузі.
ParlaMint-UA_2020-07-16-m1.u14.p4.sent2	Внаслідок цього сьогодні з населення здирають останнє, державні підприємства в простоях та збитках, а спритні ділки в захмарних прибутках.
ParlaMint-UA_2020-07-16-m1.u14.p4.sent3	Сьогодні повернення до основ, до положень Декларації про державний суверенітет – це єдиний шлях одужання нашої Вітчизни.
ParlaMint-UA_2020-07-16-m1.u14.p4.sent4	Але для цього необхідна політична мужність та відповідальність.
ParlaMint-UA_2020-07-16-m1.u14.p4.sent5	На мій погляд, на жаль, її нема у правлячої монобільшості і сьогодні моїх колег по сьогоднішньому парламенту.
ParlaMint-UA_2020-07-16-m1.u14.p5.sent1	Влада повторює помилки своїх горе-попередників, які зруйнували українську суспільну угоду.
ParlaMint-UA_2020-07-16-m1.u14.p5.sent2	Сьогодні ховаємося за гаслом "ні миру, ні війни", і війна продовжується.
ParlaMint-UA_2020-07-16-m1.u14.p5.sent3	І це дуже руйнівна позиція, вона має не тільки політичний, але економічний та соціальний наслідки.
ParlaMint-UA_2020-07-16-m1.u14.p5.sent4	Страждає все від промисловості до култури, від енергетики до охорони здоров’я.
ParlaMint-UA_2020-07-16-m1.u14.p5.sent5	Але найстрашніше, це те, що у полум’ї конфлікту на сході гинуть люди.
ParlaMint-UA_2020-07-16-m1.u14.p6.sent1	Я закликаю своїх колег сьогоднішніх депутатів схаменутися і зробити все, щоб відновити територіальну цілісність, громадську єдність та політичний діалог у нашій державі.
ParlaMint-UA_2020-07-16-m1.u14.p6.sent2	Шлях ворожнечі, утисків та примусу приведе нас до національної трагедії.
ParlaMint-UA_2020-07-16-m1.u14.p6.sent3	Наша суверенна держава вкрай потребує: незалежності парламенту від тиску влади та бізнесу, незалежності влади від олігархічного впливу та зовнішнього управління, незалежності політики від траншів та меморандумів, незалежності думок від пропаганди та необ’єктивної інформації, незалежності виборів від брудних схем, сіток (тоді, коли ми вперше в парламенті збирались, їх не було, гроші не ходили на виборах), від брудних схем, сіток, підкупу, солодких обіцянок, нікчемних та продажних політиків.
ParlaMint-UA_2020-07-16-m1.u14.p6.sent4	Для цього нам всім треба повертатись до витоків, до нашої Декларації про державний суверенітет.
ParlaMint-UA_2020-07-16-m1.u14.p6.sent5	Щоб цей парламент сьогоднішній увійшов до історії як парламент, що добився миру, а не добив країну.
ParlaMint-UA_2020-07-16-m1.u14.p7.sent1	І дивлячись на дії, на мій погляд, не дуже професійного уряду, як найстарший за віком депутат цього парламенту, хочу нагадати наймолодшому в історії України Президенту цитату з відомого твору, що "розруха буває в головах".
ParlaMint-UA_2020-07-16-m1.u14.p7.sent2	Потрібно поставити на всі місця професіоналів і тоді розруха зникне сама собою.
ParlaMint-UA_2020-07-16-m1.u14.p7.sent3	Зупиніть цю розруху та почніть нарешті епоху відновлення миру, суверенітету та економіки України.
ParlaMint-UA_2020-07-16-m1.u14.p8.sent1	Дякую за увагу.
ParlaMint-UA_2020-07-16-m1.u15.p1.sent1	До слова запрошується народний депутат України першого, другого, четвертого, шостого, сьомого, восьмого та дев’ятого скликань Сергій Владиславович Соболєв.
ParlaMint-UA_2020-07-16-m1.u16.p1.sent1	Шановні панове дисиденти, я перш за все звертаюся до вас, шановний пане Президенте, шановні президенти!
ParlaMint-UA_2020-07-16-m1.u16.p1.sent2	Я думаю, що історичність сьогоднішнього моменту полягає не в тому, що українська держава почалася 30 років чи 29 років тому, а історичність сьогоднішнього моменту полягає в тому, що українська держава – це дійсно тисячолітня історія і без розуміння цього сама Декларація буде не зрозуміла, бо кожен читає її по-своєму, а ключова фраза Декларації – це право української нації на самовизначення.
ParlaMint-UA_2020-07-16-m1.u16.p1.sent3	І якщо цього хтось не розуміє, що це єдина територія на планеті, де українська нація може визначити себе як державна нація.
ParlaMint-UA_2020-07-16-m1.u16.p1.sent4	Так, ми всі український народ, ми представляємо різні національності, але тільки тут українська нація має право на самовизначення, і саме це підтвердили всі, хто тоді голосував за цей акт, я думаю, що цей акт невід’ємний від Акту проголошення незалежності.
ParlaMint-UA_2020-07-16-m1.u16.p1.sent5	Так, це рік часу і ці півтора року до 1 грудня, коли народ України підтвердив, що це є українська держава, стали найвідповідальнішим моментом новітньої історії і продовженням тисячолітньої історії.
ParlaMint-UA_2020-07-16-m1.u16.p2.sent1	Так, я не може не згадати дисидентів і ті, які в цій залі, і тих, кого вже немає.
ParlaMint-UA_2020-07-16-m1.u16.p2.sent2	Але ви знаєте, є ті, хто так само брав на себе відповідальність.
ParlaMint-UA_2020-07-16-m1.u16.p2.sent3	Як дисиденти брали відповідальність під час радянського режиму, ці люди взяли відповідальність в той момент, коли це було найважливіше і необхідніше.
ParlaMint-UA_2020-07-16-m1.u16.p2.sent4	Іван Степан Плющ, це саме він головував, не будучи навіть Головою Верховної Ради, бо Івашко поїхав у Москву під час найважливішого прийняття документу – Декларації.
ParlaMint-UA_2020-07-16-m1.u16.p2.sent5	Леонід Макарович Кравчук – людина, яка взяла на себе відповідальність.
ParlaMint-UA_2020-07-16-m1.u16.p3.sent1	Я звертаюсь до сьогоднішнього Президента: хто думає, що тоді, під час ГКЧП, було легше – неправда!
ParlaMint-UA_2020-07-16-m1.u16.p3.sent2	Армія була у них, все було у них, але не побоялися взяти цю відповідальність.
ParlaMint-UA_2020-07-16-m1.u16.p3.sent3	І я думаю, що історичність сьогоднішнього моменту якраз і полягає в тому, що такі прояви бувають один раз в житті.
ParlaMint-UA_2020-07-16-m1.u16.p3.sent4	І якщо це агресія Російської Федерації і Путіна, то це агресія, а не це протистояння між різними верствами населення у зв’язку з якимись утисками.
ParlaMint-UA_2020-07-16-m1.u16.p3.sent5	Ні, шановні!
ParlaMint-UA_2020-07-16-m1.u16.p3.sent6	Це – пряма агресія Російської Федерації.
ParlaMint-UA_2020-07-16-m1.u16.p3.sent7	І та відповідальність, яка лежить на Президенті країни і на кожному з нас, це відповідальність унікальна.
ParlaMint-UA_2020-07-16-m1.u16.p4.sent1	Чому ми тоді всі вистояли?
ParlaMint-UA_2020-07-16-m1.u16.p4.sent2	Ви це почули у виступі геніального академіка Ігоря Рафаїловича Юхновського.
ParlaMint-UA_2020-07-16-m1.u16.p4.sent3	Да, тоді була одна партія, яка мала абсолютну більшість, вона мала майже три чверті складу парламенту, але вони зрозуміли, всі зрозуміли, що опозиція – це такий самий народ, і треба негайно об’єднатися для державотворення.
ParlaMint-UA_2020-07-16-m1.u16.p4.sent4	Я думаю, це найкращий урок, який дозволяє рухатися далі вперед.
ParlaMint-UA_2020-07-16-m1.u16.p5.sent1	Декларація – це ще один момент.
ParlaMint-UA_2020-07-16-m1.u16.p5.sent2	Да, Українська Радянська Соціалістична Республіка навіть до дванадцятого скликання ухвалила Закон про українську мову як державну мову, вони не побоялися це зробити.
ParlaMint-UA_2020-07-16-m1.u16.p5.sent3	І тому, коли сьогодні сором’язливо дехто ховає очі і робить вигляд, що нічого не сталося, а завтра в парламенті хочуть розглядати зміну до Закону про мови.
ParlaMint-UA_2020-07-16-m1.u16.p5.sent4	Я думаю, це відповідь теж на ключове питання: куди ми рухаємося?
ParlaMint-UA_2020-07-16-m1.u16.p5.sent5	І за 30 років ми зрозуміли чи ні, що я, який народився в російськомовній родині, в якій батько на прізвище Соболєв – українець, а мама на прізвище Мироненко – росіянка, зрозуміли тоді 30 років назад: це є єдине місце, де ми можемо встояти, об’єднатися і рухатися вперед.
ParlaMint-UA_2020-07-16-m1.u16.p5.sent6	Слава Україні!
ParlaMint-UA_2020-07-16-m1.u17.p1.sent1	До слова запрошується народний депутата України шостого, сьомого, восьмого, дев’ятого скликань, заступниця Голови Верховної Ради України Кондратюк Олена Костянтинівна.
ParlaMint-UA_2020-07-16-m1.u18.p1.sent1	Вельмишановний пане Голово, вельмишановні пани Президенти України, прем’єр-міністри, Ігорю Рафаїловичу, шановні пані та панове!
ParlaMint-UA_2020-07-16-m1.u18.p1.sent2	Мій сьогоднішній виступ буде про мрії та майбутнє, про гордість і єдність, про мудрість і любов до України.
ParlaMint-UA_2020-07-16-m1.u18.p1.sent3	Все це було не раз переконливо показано в стінах Верховної Ради України.
ParlaMint-UA_2020-07-16-m1.u18.p1.sent4	"Україна починається з тебе", – казав В’ячеслав Чорновол.
ParlaMint-UA_2020-07-16-m1.u18.p1.sent5	А мені би так хотілося додати до цих слів, що Україна починається з парламенту.
ParlaMint-UA_2020-07-16-m1.u18.p1.sent6	Саме в цій залі творилася велика історія нашої соборності та незалежності.
ParlaMint-UA_2020-07-16-m1.u18.p2.sent1	Як історик хочу наголосити про очевидні висновки з тих подій, адже всі найважливіші рішення були прийняті тоді, коли більшість в сесійній залі доєднувалася до активної меншості, коли опозиція голосувала разом з більшістю заради національних інтересів України, коли толерантне ставлення перемагало ненависть, а депутати з Україною в серці виступали проти зла і несправедливості.
ParlaMint-UA_2020-07-16-m1.u18.p3.sent1	З ухваленням Декларації про державний суверенітет відбулося відновлення українського парламентаризму.
ParlaMint-UA_2020-07-16-m1.u18.p3.sent2	Країна отримала інституцію, яка представляла і виражала волю українського народу.
ParlaMint-UA_2020-07-16-m1.u18.p3.sent3	Проголошення незалежності – це той день, коли справжні патріоти силою слова переконали більшість і втілили в життя мрію багатьох поколінь.
ParlaMint-UA_2020-07-16-m1.u18.p4.sent1	Голосування за Конституцію 1996 року – це була ніч без сну, це була ніч справедливості.
ParlaMint-UA_2020-07-16-m1.u18.p4.sent2	І давайте згадаємо, наскільки ця ніч відрізняється від ганебних бюджетних ночей більш пізнього парламентаризму, коли депутати віддалялись від народу, від простих людей, які делегували їх до парламенту.
ParlaMint-UA_2020-07-16-m1.u18.p5.sent1	Тож хочу закликати ніколи не забувати, завдяки кому і задля кого ми працюємо у Верховній Раді України.
ParlaMint-UA_2020-07-16-m1.u18.p5.sent2	Я твердо переконана, що ДНК українського народу поряд з українською мовою, культурою, прагненням до свободи є ще один ключовий елемент – це народовладдя: право самим або через обраних представників вирішувати власні справи, право розпоряджатися національними багатствами і твердити своє майбутнє.
ParlaMint-UA_2020-07-16-m1.u18.p6.sent1	Хочу нагадати усім нам, що ми – парламентсько-президентська країна, і найважливіші рішення мають прийматися у цих стінах.
ParlaMint-UA_2020-07-16-m1.u18.p6.sent2	І так було не раз.
ParlaMint-UA_2020-07-16-m1.u18.p6.sent3	Я мимоволі згадую той вечір, коли під час Революції Гідності парламент був оточений силовиками.
ParlaMint-UA_2020-07-16-m1.u18.p6.sent4	Ми розуміли, що влада зовсім втратила розум і могло початися найгірше.
ParlaMint-UA_2020-07-16-m1.u18.p6.sent5	Але ті депутати, хто був поруч з людьми, та ті, хто не злякався, проголосували за виведення військ з Києва.
ParlaMint-UA_2020-07-16-m1.u18.p6.sent6	Вони тоді втримали країну, як і під час Помаранчевої революції.
ParlaMint-UA_2020-07-16-m1.u18.p6.sent7	Я хочу, щоб ми їм всім теж подякували, дехто з них є в цьому залі.
ParlaMint-UA_2020-07-16-m1.u18.p7.sent1	Я пригадую, як український парламент на рівні Основного Закону закріпив євроатлантичний вибір українського народу зроблений під час Революції Гідності.
ParlaMint-UA_2020-07-16-m1.u18.p8.sent1	Пишаюсь тим, що ухваливши Закон про забезпечення функціонування української мови як державної, Верховна Рада раз і назавжди минулого року поставила крапку над "і" і в цьому питанні і не може бути, і не буде в Україні іншої державної мови, ніж українська мова.
ParlaMint-UA_2020-07-16-m1.u18.p9.sent1	Оновлений, як ніколи раніше, парламент дев’ятого скликання також увійшов в історію – він скасував депутатську недоторканність.
ParlaMint-UA_2020-07-16-m1.u18.p9.sent2	Водночас перед нинішнім парламентом стоять не менш виклики, ніж перед парламентами попередніх скликань.
ParlaMint-UA_2020-07-16-m1.u18.p9.sent3	війна триває, частина території України окупована країною-агресором - Російською Федерацією, епоха бідності так і не завершилась, люди відчувають на собі соціальну несправедливість.
ParlaMint-UA_2020-07-16-m1.u18.p9.sent4	Через пандемію корона вірусу стрімко змінюється світ, і Україна не може залишатись осторонь цих питань.
ParlaMint-UA_2020-07-16-m1.u18.p9.sent5	Я вам скажу, що і прийняття монобільшістю Закону про продаж сільськогосподарської землі, а також дозвіл на азартні ігри не додають відповідальності та довіри до влади.
ParlaMint-UA_2020-07-16-m1.u18.p10.sent1	Ми маємо пам’ятати, що Верховна Рада як інституція, окрім представницької і законодавчої, має ще і контрольну функцію за виконавчою владою.
ParlaMint-UA_2020-07-16-m1.u18.p10.sent2	Сьогодні як ніколи ми зобов’язані показати досвід, професійність, фаховість, мудрість , новітні підходи та знання до того, щоб разом дати якісні відповіді на всі виклики, які стоять сьогодні перед суспільством.
ParlaMint-UA_2020-07-16-m1.u18.p11.sent1	Саме закликом до єдності, відповідальності я хочу завершити свій виступ.
ParlaMint-UA_2020-07-16-m1.u18.p11.sent2	Єдності та порозуміння заради добра України, єдності в інтересах людей, які вирощують хліб, вчать, лікують, творять, будують, єдності заради наших героїв, які на передовій захищають Україну і Європу від навали тоталітаризму, захищають ідеали парламентаризму, свободи і рівності та людської гідності - все те, що мусить бути нарізним каменем добробуту народу і країни щасливих людей.
ParlaMint-UA_2020-07-16-m1.u18.p12.sent1	Я мрію про такий парламент, в якому буде рівне представництво жінок і чоловіків.
ParlaMint-UA_2020-07-16-m1.u18.p12.sent2	Сьогодні у Верховній Раді ми маємо 20 відсотків жіночого представництва.
ParlaMint-UA_2020-07-16-m1.u18.p12.sent3	І я сподіваюсь, що зовсім скоро їх стане більше і в місцевих радах, більше жінок в управлінні країною, в уряді, в парламенті.
ParlaMint-UA_2020-07-16-m1.u18.p12.sent4	Це як не "нових облич", а тих, хто розуміє, що таке працювати, що таке добиватися успіху, що таке дбати про дітей і сім’ю, зовсім часто не маючи підтримки, але не покладаючи зусиль.
ParlaMint-UA_2020-07-16-m1.u18.p12.sent5	Я вірю, що саме вони стануть новою силою розвитку України.
ParlaMint-UA_2020-07-16-m1.u18.p12.sent6	Я хочу з великою вдячністю привітати зі святом та віддати належне всім депутатам першого скликання, а особливо за те, що в цей день 16 липня 1990 року ви натиснули на кнопку "за".
ParlaMint-UA_2020-07-16-m1.u18.p12.sent7	За Україну.
ParlaMint-UA_2020-07-16-m1.u18.p13.sent1	Слава Україні!
ParlaMint-UA_2020-07-16-m1.u19.p1.sent1	Дякую.
ParlaMint-UA_2020-07-16-m1.u19.p2.sent1	Шановні колеги!
ParlaMint-UA_2020-07-16-m1.u19.p2.sent2	Я хотів би ще раз всім подякувати за те, що ви зробили 30 років тому, за те, що ви робите сьогодні, за те, що ви дали нам змогу сьогодні працювати в цих стінах, працювати і як ви на користь Українському народу.
ParlaMint-UA_2020-07-16-m1.u19.p3.sent1	І я хотів би подякувати і від себе, і від всього депутатського корпусу.
ParlaMint-UA_2020-07-16-m1.u19.p3.sent2	Ще раз велике вам спасибі.
ParlaMint-UA_2020-07-16-m1.u19.p4.sent1	Після закриття Урочистого засідання я всіх запрошую для спільного фото на ґанок Верховної Ради України.
ParlaMint-UA_2020-07-16-m1.u19.p5.sent1	Шановні колеги!
ParlaMint-UA_2020-07-16-m1.u19.p5.sent2	Я думаю, що ви мене всі ще побачите, але не на засіданні, якщо ви не заперечуєте.
ParlaMint-UA_2020-07-16-m1.u19.p5.sent3	Шановні колеги!
ParlaMint-UA_2020-07-16-m1.u19.p5.sent4	При всій повазі, давайте закриємо засідання, у вас буде можливість і зі мною поспілкуватися, і з колегами.
ParlaMint-UA_2020-07-16-m1.u19.p6.sent1	Ще раз всіх вітаю.
ParlaMint-UA_2020-07-16-m1.u19.p6.sent2	Дякую.
ParlaMint-UA_2020-07-16-m1.u19.p7.sent1	Урочисте засідання Верховної Ради України оголошую закритим.
