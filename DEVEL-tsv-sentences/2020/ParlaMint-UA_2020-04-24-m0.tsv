id	text
ParlaMint-UA_2020-04-24-m0.u1.p1.sent1	Доброго ранку, шановні колеги!
ParlaMint-UA_2020-04-24-m0.u1.p1.sent2	Вірніше, вибачте, добрий день!
ParlaMint-UA_2020-04-24-m0.u1.p1.sent3	Звичка залишилась.
ParlaMint-UA_2020-04-24-m0.u1.p1.sent4	Будь ласка, підготуйтесь до реєстрації.
ParlaMint-UA_2020-04-24-m0.u1.p1.sent5	Займіть, будь ласка, свої місця.
ParlaMint-UA_2020-04-24-m0.u1.p2.sent1	Шановні колеги, готові реєструватись?
ParlaMint-UA_2020-04-24-m0.u1.p2.sent2	Прошу реєструватись.
ParlaMint-UA_2020-04-24-m0.u1.p3.sent1	У залі зареєстровано 332 народних депутати України.
ParlaMint-UA_2020-04-24-m0.u1.p3.sent2	Позачергове пленарне засідання Верховної Ради України оголошую відкритим.
ParlaMint-UA_2020-04-24-m0.u1.p4.sent1	Шановні колеги, сьогодні день народження у нашого колеги народного депутата Лероса Гео Багратовича.
ParlaMint-UA_2020-04-24-m0.u1.p4.sent2	Вітаю вас!
ParlaMint-UA_2020-04-24-m0.u1.p4.sent3	Вітаю від імені колег.
ParlaMint-UA_2020-04-24-m0.u1.p4.sent4	Здоров’я, наснаги, успіхів, ну, і досягнень.
ParlaMint-UA_2020-04-24-m0.u1.p4.sent5	Ще раз зі святом.
ParlaMint-UA_2020-04-24-m0.u1.p5.sent1	Шановні колеги, у зв’язку з вимогою Президента України та відповідно до частини восьмої статті 19 Регламенту Верховної Ради України ми сьогодні проводимо позачергове пленарне засідання Верховної Ради України.
ParlaMint-UA_2020-04-24-m0.u1.p5.sent2	23 квітня 2020 року Президент України Володимир Олександрович Зеленський звернувся до Верховної Ради України з повторним листом щодо вимоги проведення позачергового засідання з уточненим порядком денним, з якого було виключено проект Закону про Фонд часткового гарантування кредитів у сільському господарстві (реєстраційні номери 3205, 3205-1) та проект Закону України про внесення змін до деяких законодавчих актів України щодо визначення відповідальності за формування системи ціноутворення в будівництві автомобільних доріг загального користування (реєстраційний номер 2234).
ParlaMint-UA_2020-04-24-m0.u1.p6.sent1	Остаточний перелік питань сьогоднішнього позачергового пленарного засідання вам розданий.
ParlaMint-UA_2020-04-24-m0.u1.p6.sent2	На нараді з представниками депутатських фракцій і груп, яке відбулося сьогодні, було досягнуто домовленості щодо розгляду питань порядку денного, що ми проходимо за скороченою процедурою, що ми приймаємо без обговорення, тому що питання не викликає додаткових дискусій.
ParlaMint-UA_2020-04-24-m0.u1.p7.sent1	Зараз надійшли дві заяви від депутатських фракцій і груп з заміною перерви на виступ.
ParlaMint-UA_2020-04-24-m0.u1.p7.sent2	Перша – це "Довіра" та "За майбутнє".
ParlaMint-UA_2020-04-24-m0.u1.p7.sent3	Хто буде виступати?
ParlaMint-UA_2020-04-24-m0.u1.p7.sent4	Шахов.
ParlaMint-UA_2020-04-24-m0.u1.p7.sent5	З місця, включіть, будь ласка, мікрофон.
ParlaMint-UA_2020-04-24-m0.u1.p8.sent1	Не з місця.
ParlaMint-UA_2020-04-24-m0.u1.p8.sent2	Будь ласка, Сергію Володимировичу.
ParlaMint-UA_2020-04-24-m0.u1.p9.sent1	Шановні колеги, будь ласка, надягніть маски, хто їх забув надягнути.
ParlaMint-UA_2020-04-24-m0.u2.p1.sent1	Шановні колеги, що краще померти від коронавірусу чи від карантину?
ParlaMint-UA_2020-04-24-m0.u2.p1.sent2	Сьогодні потрібен нам карантин, але не такий, який обмежує конституційні права людей.
ParlaMint-UA_2020-04-24-m0.u2.p1.sent3	Під час святкування люди витратили всі останні кошти на святковий стіл.
ParlaMint-UA_2020-04-24-m0.u2.p1.sent4	Скажіть, будь ласка, хто буде відповідати за те, що сьогодні в країні колапс через неконтрольований коронавірус, через неконтрольований карантин?
ParlaMint-UA_2020-04-24-m0.u2.p1.sent5	Нам потрібні сьогодні обмеження, але не такі, які вони сьогодні є.
ParlaMint-UA_2020-04-24-m0.u2.p1.sent6	Чому МОЗ сьогодні заявляє і шукає тільки хворих людей?
ParlaMint-UA_2020-04-24-m0.u2.p1.sent7	Чому МОЗ не шукає тих людей, які вже одужали?
ParlaMint-UA_2020-04-24-m0.u2.p1.sent8	Наші вчені українські, в яких є "золоті" руки, зробили тест на антитіла, і я пройшов сам цей тест, виявлені антитіла і підвищені титри імунітету.
ParlaMint-UA_2020-04-24-m0.u2.p1.sent9	Це нам дає сьогодні можливість, тим людям, які вже перехворіли з грудня, з січня, лютого, березня, нормально себе сьогодні відчувати в суспільстві, робити, ходити по парках не тільки з собаками, а і з людьми.
ParlaMint-UA_2020-04-24-m0.u2.p1.sent10	Сьогодні українські тести дешевше в 30 разів, чим закуповує МОЗ з-за кордону.
ParlaMint-UA_2020-04-24-m0.u2.p1.sent11	98 процентів тест дає нормальний результат.
ParlaMint-UA_2020-04-24-m0.u2.p1.sent12	Ми сьогодні повинні шукати не тих, хто захворів, а тих, хто вже одужав.
ParlaMint-UA_2020-04-24-m0.u2.p2.sent1	Наша команда пропонує наступний план дій.
ParlaMint-UA_2020-04-24-m0.u2.p2.sent2	Провести масове безкоштовне тестування на антитіла у всіх українців, які мали протягом півроку схожі на коронавірус симптоми і одужали; тим громадянам, в чиїй крові будуть виявлені антитіла, видати картки імунітету і дозволити повернутися до нормального життя; запровадити податкові канікули для малого та середнього бізнесу і нормально налагодити українську економіку; створити по всій Україні банки крові з антитілами для лікування важкохворих, як це є у Швейцарії, Франції, Німеччині, які врятували сто років тому від "іспанки" все суспільство; створити державну групу вчених, які займуться розробкою ліків; продовжити карантин та надати фінансову допомогу тим, хто не має антитіл, а також громадянам, які входять до групи ризику.
ParlaMint-UA_2020-04-24-m0.u2.p3.sent1	Колеги, як ви вважаєте, краще контрольований коронавірус чи неконтрольований, хаотичний, який дасть падіння економіки, руйнування бізнесу, депресії та психоз у людей, підвищення агресії в сім’ях, паніку, тривогу суспільства, холоду, голоду, руйнування?
ParlaMint-UA_2020-04-24-m0.u2.p3.sent2	Кінець один – голодні бунти та смерть.
ParlaMint-UA_2020-04-24-m0.u2.p3.sent3	Чи контрольований коронавірус, який дасть можливість розвиватися українській економіці та.
ParlaMint-UA_2020-04-24-m0.u3.p1.sent1	Дякую, Сергій Володимирович.
ParlaMint-UA_2020-04-24-m0.u3.p2.sent1	Шановні колеги, також надійшла ще одна заява з заміною на виступ від "ЄС" та "Голосу".
ParlaMint-UA_2020-04-24-m0.u3.p2.sent2	Хто виступати буде?
ParlaMint-UA_2020-04-24-m0.u3.p3.sent1	Стефанишина Ольга Анатоліївна.
ParlaMint-UA_2020-04-24-m0.u4.p1.sent1	Шановні колеги, доброго дня.
ParlaMint-UA_2020-04-24-m0.u4.p1.sent2	Я вам зараз скажу одну цифру: 1 тисяча 458 медичних працівників сьогодні захворіли в Україні на COVID.
ParlaMint-UA_2020-04-24-m0.u4.p1.sent3	Це 20 відсотків від всіх, хто захворів, і це в 10 разів більше ніж, наприклад, в Німеччині.
ParlaMint-UA_2020-04-24-m0.u4.p1.sent4	Ми всі з вами тут знаємо, чому так відбувається.
ParlaMint-UA_2020-04-24-m0.u4.p1.sent5	Тому що уряд України вчасно не забезпечив наші лікарні всім необхідним, а саме засобами захисту для лікарів.
ParlaMint-UA_2020-04-24-m0.u4.p2.sent1	Колеги, ми всі в цьому з вами залі бачили призначення міністрів охорони здоров’я.
ParlaMint-UA_2020-04-24-m0.u4.p2.sent2	Перший був пан Ємець, який намагався нажитися на державних закупівлях по COVID, ставлячи своїх "смотрящих" в державне підприємство "Медичні закупівлі".
ParlaMint-UA_2020-04-24-m0.u4.p2.sent3	Ви зняли Ємця і думали, що проблема вирішилася.
ParlaMint-UA_2020-04-24-m0.u4.p2.sent4	Але, колеги, це не так.
ParlaMint-UA_2020-04-24-m0.u4.p2.sent5	Сьогодні Міністерство охорони здоров’я в обличчі пана Степанова намагається нажитися на закупівлі засобів захисту для лікарів.
ParlaMint-UA_2020-04-24-m0.u4.p2.sent6	В той час, коли державне підприємство "Медичні закупівлі" може закупити костюми, колеги, за 245 гривень одна штука, Міністерство охорони здоров’я повертає ці закупівлі в свій тендерний комітет, і, уявіть, за один день проводить тендер, щоб закупити ті костюми за майже 500 гривень.
ParlaMint-UA_2020-04-24-m0.u4.p2.sent7	Колеги, сьогодні Україна замість 140 тисяч костюмів купить 70 тисяч і позбавить одну лікарню, яка могла би півроку працювати в захисті, цих костюмів.
ParlaMint-UA_2020-04-24-m0.u4.p3.sent1	Я звертаюсь до вас, колеги, в часи Богатирьової, я це добре пам’ятаю, до 40 відсотків коштів перевитрачалося на державних закупівлях, кралося з ліків, вакцин і медичних виробів.
ParlaMint-UA_2020-04-24-m0.u4.p3.sent2	Ви зараз своїми руками ставите міністрів, які знову будуть це робити.
ParlaMint-UA_2020-04-24-m0.u4.p3.sent3	Ви, "слуги народу", припиніть це.
ParlaMint-UA_2020-04-24-m0.u4.p3.sent4	Це в ваших руках.
ParlaMint-UA_2020-04-24-m0.u4.p4.sent1	Вчора у нас було засідання Комітету з питань здоров’я нації.
ParlaMint-UA_2020-04-24-m0.u4.p4.sent2	І там я побачила єдність, коли і "Слуга народу", і "Батьківщина", і інші фракції підтримали мій законопроект про те, що сьогодні Україна зможе розгорнути широкомасштабне тестування по всій Україні; про те, що лікарям буде підвищена виплата на час самоізоляції до 100 відсотків; про те, що лікарі нарешті отримають навчання, як користуватися засобами захисту; а також змусить нарешті Міністерство охорони здоров’я підготувати до COVID систему охорони здоров’я, а саме лікарні першої, другої, третьої лінії.
ParlaMint-UA_2020-04-24-m0.u4.p5.sent1	Тому я вас дуже прошу, цей законопроект вчора підтримав комітет одноголосно з питань здоров’я нації, я дуже прошу і Голову Верховної Ради і вас, колеги, щоб цей законопроект наступного тижня був на засіданні, на нашому засіданні, і щоб ми всі разом його підтримали.
ParlaMint-UA_2020-04-24-m0.u4.p5.sent2	Я вірю, що цей парламент може зупинити корупцію в Міністерстві охорони здоров’я, а також об’єднатися для того, щоб ми з вами побороли цю біду.
ParlaMint-UA_2020-04-24-m0.u4.p6.sent1	Дякую за увагу.
ParlaMint-UA_2020-04-24-m0.u5.p1.sent1	Дякую.
ParlaMint-UA_2020-04-24-m0.u5.p2.sent1	Шановні колеги, переходимо до розгляду питань порядку денного.
ParlaMint-UA_2020-04-24-m0.u5.p2.sent2	Щодо постанов, їх чотири штуки.
ParlaMint-UA_2020-04-24-m0.u5.p3.sent1	Це постанови про скасування рішення Верховної Ради України від 16 квітня 2020 року про прийняття в цілому як закону проекту Закону України "Про внесення змін до Регламенту Верховної Ради України щодо протидії зловживанням прав народних депутатів у ході законодавчої процедури" (реєстраційні номери 1043-П, 1043-П1, 1043-П2, 1043-П3).
ParlaMint-UA_2020-04-24-m0.u5.p4.sent1	Домовились, що по кожному із цих проектів постанов, по першому – виступ та обговорення, по трьом іншим – просто виступ авторів, і після цього переходимо до голосування.
ParlaMint-UA_2020-04-24-m0.u5.p5.sent1	Шановні колеги, 1043-П. Народний депутат Батенко Тарас Іванович.
ParlaMint-UA_2020-04-24-m0.u6.p1.sent1	Христос Воскрес!
ParlaMint-UA_2020-04-24-m0.u6.p2.sent1	Шановні друзі, депутатська група "За майбутнє" вкотре наголошує, що Україна впевнено прямує фактично до кінця парламентаризму такими законопроектами, які ми приймаємо стосовно змін до Регламенту.
ParlaMint-UA_2020-04-24-m0.u6.p2.sent2	І робиться це повністю в антиконституційний спосіб.
ParlaMint-UA_2020-04-24-m0.u6.p2.sent3	Цим законопроектом 1043 стосовно внесення змін до Регламенту Верховної Ради начебто щодо протидії зловживанню прав народних депутатів України в ході законодавчої процедури перевищено всі мислимі і немислимі межі ігнорування приписів Конституції України.
ParlaMint-UA_2020-04-24-m0.u6.p2.sent4	Ми обмежуємо право народного депутата реєструвати поправки, ми обмежуємо кількість поправок фракціями і окремо позафракційних депутатів.
ParlaMint-UA_2020-04-24-m0.u6.p3.sent1	Ця точка зору повною мірою нівелює рішення Конституційного Суду України від 2018 року.
ParlaMint-UA_2020-04-24-m0.u6.p3.sent2	В цьому рішенні Конституційний Суд України наголосив, що реалізація права законодавчої ініціативи передбачає обов’язковий розгляд законодавчих ініціатив відповідних суб’єктів.
ParlaMint-UA_2020-04-24-m0.u6.p3.sent3	Прийняття законопроекту 1043 – це міна уповільненої дії під існування в парламенті опозиції і іншої думки взагалі.
ParlaMint-UA_2020-04-24-m0.u6.p4.sent1	Ми сьогодні хочемо розглядати проект Закону про опозицію, який готує пан Руслан Стефанчук, ми готові включатися в це.
ParlaMint-UA_2020-04-24-m0.u6.p4.sent2	Але, друзі, опозиція – це бути почутим насамперед.
ParlaMint-UA_2020-04-24-m0.u6.p4.sent3	Мені як досліднику українського парламентаризму і опозиції попередніх століть спадає на думку, як українські парламентарі навіть у часи монархій захищали свої права, навіть в часи айстро-угорської монархії стояли депутати, такі як Кирило Трильовський, і годинами, по десять годин з трибуни Верховної Ради захищали права українців.
ParlaMint-UA_2020-04-24-m0.u6.p4.sent4	А ми сьогодні ці права обмежуємо у власному незалежному парламенті.
ParlaMint-UA_2020-04-24-m0.u6.p5.sent1	Друзі, навіть у цей важкий для України час нам як українському парламенту треба зберегти дух демократії і саму демократію.
ParlaMint-UA_2020-04-24-m0.u6.p5.sent2	Тому прохання підтримати даний проект Постанови Верховної Ради України.
ParlaMint-UA_2020-04-24-m0.u6.p6.sent1	Дякую.
ParlaMint-UA_2020-04-24-m0.u7.p1.sent1	Дякую.
ParlaMint-UA_2020-04-24-m0.u7.p2.sent1	Сергій Віталійович Кальченко.
ParlaMint-UA_2020-04-24-m0.u7.p2.sent2	Да, якщо можна, з місця.
ParlaMint-UA_2020-04-24-m0.u7.p2.sent3	І якщо ви не заперечуєте, шановні народні депутати, по всім чотирьом постановам, по 1043 позицію комітету, будь ласка, озвучте.
ParlaMint-UA_2020-04-24-m0.u8.p1.sent1	Шановна президія, шановні народні депутати!
ParlaMint-UA_2020-04-24-m0.u8.p1.sent2	Регламентний комітет розглянув ці чотири проекти постанов.
ParlaMint-UA_2020-04-24-m0.u8.p1.sent3	Стосовно трьох з них, які стосуються скасування результатів голосування, комітет відзначив, що вони, навіть саме формулювання суперечить положенням статті 48 Регламенту, яка говорить про можливість скасування рішення парламенту, прийняті у другому читанні та в цілому.
ParlaMint-UA_2020-04-24-m0.u8.p2.sent1	Комітет звернув увагу на статтю 48, яка передбачає скасування рішення парламенту у разі порушення Регламенту під час обговорення та голосування на пленарному засіданні, але не під час підготовки законопроекту в головному комітеті.
ParlaMint-UA_2020-04-24-m0.u8.p3.sent1	Отже, комітет ухвалив рішення стосовно цих чотирьох проектів постанов і запропонував Верховній Раді визначитися шляхом голосування щодо прийняття або відхилення кожного із цих проектів.
ParlaMint-UA_2020-04-24-m0.u8.p3.sent2	Дякую.
ParlaMint-UA_2020-04-24-m0.u9.p1.sent1	Дякую, Сергій Віталійович.
ParlaMint-UA_2020-04-24-m0.u9.p2.sent1	Шановні колеги, прошу записатися депутатські фракції та групи на виступи: два – за, два – проти.
ParlaMint-UA_2020-04-24-m0.u9.p3.sent1	Бужанський Максим Аркадійович.
ParlaMint-UA_2020-04-24-m0.u10.p1.sent1	Шановні колеги, прошу вас підтримати голосування за постанову, яка скасовує ганебні, на мою думку, ганебні зміни до Регламенту, які були прийняті прошлого разу.
ParlaMint-UA_2020-04-24-m0.u10.p1.sent2	Це грубе порушення суті парламентаризму, це хибний шлях до того, щоб під конкретний законопроект змінювати Регламент.
ParlaMint-UA_2020-04-24-m0.u10.p1.sent3	Я пропоную вам скасувати прийнятий на попередньому засіданні закон.
ParlaMint-UA_2020-04-24-m0.u10.p2.sent1	Дякую.
ParlaMint-UA_2020-04-24-m0.u11.p1.sent1	Дякую.
ParlaMint-UA_2020-04-24-m0.u11.p2.sent1	Абдуллін Олександр Рафкатович.
ParlaMint-UA_2020-04-24-m0.u11.p3.sent1	Іван Іванович Крулько.
ParlaMint-UA_2020-04-24-m0.u12.p1.sent1	Іван Крулько, фракція "Батьківщина".
ParlaMint-UA_2020-04-24-m0.u12.p1.sent2	Минулий раз, коли розглядався цей законопроект, я хочу нагадати, "Батьківщина" виступала категорично проти і голосувала проти прийняття змін до Регламенту, які обмежують права народного депутата, які порушують Конституцію і перетворюють народного депутата на кнопку, який не має права на виступ, який не має права захистити свою позицію, який не може відстоювати інтереси своїх виборців.
ParlaMint-UA_2020-04-24-m0.u12.p1.sent3	Тому що, коли запускається спеціальна процедура при підготовці законопроектів до другого читання, коли по всіх поправках депутат буде мати право один раз виступити, це і є намагання нівелювати повністю парламентаризм.
ParlaMint-UA_2020-04-24-m0.u12.p2.sent1	Нам розповідають, що треба боротися зі спамом, спамом законотворчим.
ParlaMint-UA_2020-04-24-m0.u12.p2.sent2	Так давайте подивимося на приклади іноземних країн.
ParlaMint-UA_2020-04-24-m0.u12.p2.sent3	Я вам хочу нагадати, як у Франції, яка є демократичною країною, за законопроект, який стосувався Gaz de France, було подано 137 тисяч 499 поправок, і нікому не прийшло в голову після цього подання поправок забрати можливість у депутатів від французького парламенту виступати по цих поправках і презентувати їх у парламенті.
ParlaMint-UA_2020-04-24-m0.u12.p3.sent1	Я вам хочу нагадати ще один законопроект, який стосувався пенсійної реформи.
ParlaMint-UA_2020-04-24-m0.u12.p3.sent2	За цей законопроект було подано 41 тисячу поправок, і навіть після цього ніхто не додумався забирати право французьких парламентарів.
ParlaMint-UA_2020-04-24-m0.u12.p3.sent3	Або виступ в Конгресі Сполучених Штатів конгресмена Теда Круза: 21 годину 19 хвилин виступав парламентар, але ніхто не забрав у нього право на виступ.
ParlaMint-UA_2020-04-24-m0.u12.p4.sent1	Чому ми перетворюємо український парламент на "банановий" парламент, парламент третього світу?
ParlaMint-UA_2020-04-24-m0.u12.p4.sent2	Чому ми знищуємо Конституцію України?
ParlaMint-UA_2020-04-24-m0.u12.p4.sent3	Давайте боротися з причинами появи таких законопроектів, які порушують Конституцію, а не з народними депутатами, які хочуть захистити своє право.
ParlaMint-UA_2020-04-24-m0.u12.p5.sent1	І цей законопроект буде оскаржений в Конституційному Суді і.
ParlaMint-UA_2020-04-24-m0.u13.p1.sent1	Дякую.
ParlaMint-UA_2020-04-24-m0.u13.p2.sent1	Забродський Михайло.
ParlaMint-UA_2020-04-24-m0.u13.p2.sent2	Геращенко Ірина Володимирівна.
ParlaMint-UA_2020-04-24-m0.u14.p1.sent1	Шановні українці, ви бачите країну зруйнованих інституцій: уряд без ключових міністрів, парламент без політиків і депутатів, але з зеленими кнопочками.
ParlaMint-UA_2020-04-24-m0.u14.p1.sent2	Цим людям просто непотрібен Регламент, тому вони його і знищують законом, який забороняє депутату подавати поправки.
ParlaMint-UA_2020-04-24-m0.u14.p1.sent3	Закони 16 квітня нічим не відрізняються від диктаторських законів 16 січня.
ParlaMint-UA_2020-04-24-m0.u14.p1.sent4	Зверніть увагу: сьогодні чергове позачергове засідання парламенту, сформоване Президентом, а не самим парламентом.
ParlaMint-UA_2020-04-24-m0.u14.p1.sent5	В порядку денному – жодного законопроекту самого Президента, а йдуть законопроекти депутатів.
ParlaMint-UA_2020-04-24-m0.u14.p1.sent6	Про що ці законопроекти?
ParlaMint-UA_2020-04-24-m0.u14.p1.sent7	Жодного про підтримку лікаря, жодного про підтримку економіки, жодного про підтримку освітян, жодного про підтримку країни.
ParlaMint-UA_2020-04-24-m0.u14.p1.sent8	Немає банківського закону, який має врятувати Україну від дефолту.
ParlaMint-UA_2020-04-24-m0.u14.p1.sent9	Це імітація бурхливої діяльності, до якої немає жодного відношення навіть монобільшість, бо вона не має права ні на що.
ParlaMint-UA_2020-04-24-m0.u14.p1.sent10	Вона навіть про майбутніх міністрів, за яких вона візьме відповідальність, дізнається з Інтернету.
ParlaMint-UA_2020-04-24-m0.u14.p1.sent11	Ось у що перетворено цей парламент.
ParlaMint-UA_2020-04-24-m0.u14.p2.sent1	Наша фракція зареєструвала законопроект про страхування, обов’язкове страхування медиків.
ParlaMint-UA_2020-04-24-m0.u14.p2.sent2	Тому що сьогодні люди, які працюють з хворими на COVID, отримують 4 тисячі гривень, не доларів, зарплати.
ParlaMint-UA_2020-04-24-m0.u14.p2.sent3	Ні про які 300 тисяч надбавки.
ParlaMint-UA_2020-04-24-m0.u14.p2.sent4	відсотків поки що не йдеться, все перекладено на місцеві органи влади.
ParlaMint-UA_2020-04-24-m0.u14.p2.sent5	Ми не отримали ці підписні листи, їх блокує керівництво Верховної Ради, тому що треба насправді тільки імітувати бурхливу діяльність, а не працювати для захисту країни.
ParlaMint-UA_2020-04-24-m0.u14.p3.sent1	Наша фракція сьогодні не буде голосувати за жоден, окрім ТСК, законопроект, щоб не підігрувати цій ганьбі.
ParlaMint-UA_2020-04-24-m0.u15.p1.sent1	Всі бажаючі виступили, переходимо до голосування.
ParlaMint-UA_2020-04-24-m0.u15.p2.sent1	Ставлю на голосування пропозицію про прийняття проекту Постанови про скасування рішення Верховної Ради України від 16 квітня 2020 року про прийняття в цілому як закону проекту Закону України "Про внесення змін до Регламенту Верховної Ради України щодо протидії зловживанням прав народних депутатів у ході законодавчої процедури" (реєстраційний номер 1043-П).
ParlaMint-UA_2020-04-24-m0.u15.p2.sent2	Прошу визначатись та голосувати.
ParlaMint-UA_2020-04-24-m0.u15.p3.sent1	За-56
ParlaMint-UA_2020-04-24-m0.u15.p4.sent1	Рішення не прийнято.
ParlaMint-UA_2020-04-24-m0.u15.p5.sent1	Шановні колеги, наступний проект Постанови реєстраційний номер 1043-П1.
ParlaMint-UA_2020-04-24-m0.u15.p5.sent2	Доповідає Дубінський Олександр Анатолійович.
ParlaMint-UA_2020-04-24-m0.u15.p5.sent3	Після цього переходимо до голосування.
ParlaMint-UA_2020-04-24-m0.u16.p1.sent1	Шановні колеги, доброго дня!
ParlaMint-UA_2020-04-24-m0.u16.p1.sent2	Так звані зміни до Регламенту Верховної Ради України, які були, давайте відверто говорити, були шахрайським шляхом прийняті 16 квітня під гаслом протидії зловживанням прав народних депутатів, є ганьбою українського парламенту.
ParlaMint-UA_2020-04-24-m0.u16.p2.sent1	Не зупиняючись на суті цього регламентного тероризму, який знищує демократичні засади в законодавчому органі, я хочу зараз особисто звернутися до Голови Верховної Ради пана Разумкова.
ParlaMint-UA_2020-04-24-m0.u16.p2.sent2	На жаль, було проігноровано мою офіційну заяву про принципові зауваження до законопроекту 1043 та наполягання на процедурі третього читання, оскільки був свідомо і навмисно змінений текст законопроекту 1043.
ParlaMint-UA_2020-04-24-m0.u16.p3.sent1	До голосування 16 квітня народним депутатам були запропоновані абсолютно інші статті, до яких вносилися зміни у Регламент, і текст законопроекту, поставлений на голосування в другому читанні та в цілому, навіть концептуально абсолютно не відповідає тому тексту, який був прийнятий у першому читанні.
ParlaMint-UA_2020-04-24-m0.u16.p4.sent1	У відповідності до статей 102, 121, 123 Регламенту саме в такому випадку передбачена обов’язкова процедура третього читання.
ParlaMint-UA_2020-04-24-m0.u16.p4.sent2	В своїй заяві я сказав про неможливість ставити законопроект 1043 на голосування в цілому, але я і досі не отримав офіційної відповіді на свою офіційну заяву.
ParlaMint-UA_2020-04-24-m0.u16.p5.sent1	Я розумію, що в діючих умовах Голова Верховної Ради не в змозі в деяких випадках протистояти шахрайським методам у Верховній Раді і це надзвичайно прикрий факт для всіх нас.
ParlaMint-UA_2020-04-24-m0.u16.p5.sent2	Але я знаю, що ми всі обіцяли, безперечно, виконувати норми Конституції, законів та Регламенту і коли йшли на вибори, і коли давали присягу народного депутата України.
ParlaMint-UA_2020-04-24-m0.u16.p6.sent1	Практика, між тим, є трохи іншою.
ParlaMint-UA_2020-04-24-m0.u16.p6.sent2	Можливо, в цьому десь заважає наша молодість та недосвідченість, але я впевнений, що ми можемо перетворити парламент таки на справжній орган по захисту прав українців і зробити так, щоб він працював за Регламентом.
ParlaMint-UA_2020-04-24-m0.u16.p7.sent1	Ті, хто порушував Регламент при прийнятті законів 16 січня.
ParlaMint-UA_2020-04-24-m0.u17.p1.sent1	Дякую, Олександр Анатолійович.
ParlaMint-UA_2020-04-24-m0.u17.p2.sent1	Шановні колеги, переходимо до голосування.
ParlaMint-UA_2020-04-24-m0.u17.p2.sent2	Ставлю на голосування пропозицію про прийняття за основу та в цілому проекту Постанови про скасування рішення Верховної Ради України від 16 квітня 2020 року про прийняття в цілому як закону проекту Закону України "Про внесення змін до Регламенту Верховної Ради України щодо протидії зловживанням прав народних депутатів у ході законодавчої процедури" (реєстраційний номер 1043-П1).
ParlaMint-UA_2020-04-24-m0.u17.p2.sent3	Прошу визначатись та голосувати.
ParlaMint-UA_2020-04-24-m0.u17.p3.sent1	За-61
ParlaMint-UA_2020-04-24-m0.u17.p4.sent1	Рішення не прийнято.
ParlaMint-UA_2020-04-24-m0.u17.p5.sent1	Наступне питання 1043-П2.
ParlaMint-UA_2020-04-24-m0.u17.p5.sent2	Доповідає Поляков Антон Едуардович.
ParlaMint-UA_2020-04-24-m0.u18.p1.sent1	Шановні колеги, на жаль, в українській політиці є така дуже погана традиція плутати грішне з праведним та займатися підміною понять.
ParlaMint-UA_2020-04-24-m0.u18.p1.sent2	Від чиновників, які являються корупціонерами, ми чуємо про патріотизм, а вони отримують мільйонні зарплати за рахунок наших платників податків.
ParlaMint-UA_2020-04-24-m0.u18.p1.sent3	І це на фоні економічної кризи і зубожіння мільйонів наших громадян.
ParlaMint-UA_2020-04-24-m0.u18.p2.sent1	Я чую про необхідність отримання нових кредитів, при цьому ви закриваєте свої очі на розкрадання десятків мільярдів гривень, яке не припиняється вже при новій владі.
ParlaMint-UA_2020-04-24-m0.u18.p2.sent2	Я подивився останній фільм за участю Президента України.
ParlaMint-UA_2020-04-24-m0.u18.p2.sent3	Я жодного слова не почув там про діряву митницю, про схеми з ОВГЗ або про скрутки НДС.
ParlaMint-UA_2020-04-24-m0.u18.p2.sent4	Також я нічого не почув про дотримання жорсткої позиції у перемовинах з МВФ.
ParlaMint-UA_2020-04-24-m0.u18.p2.sent5	А що замість цього?
ParlaMint-UA_2020-04-24-m0.u18.p2.sent6	Замість цього я почув про те і бачу те, що у нас замість того, щоб була дискусія в парламенті, вводяться такі норми під прикриттям змін у Регламент, які порушують цю Конституцію, нашу Конституцію та наше законодавство України замість того, щоб думати про мільйони наших громадян і співвітчизників.
ParlaMint-UA_2020-04-24-m0.u18.p3.sent1	Ви називаєте себе новими політиками, а при цьому використовуєте старі схеми та ламаєте опозицію через коліно, забуваючи про всі можливі норми Конституції.
ParlaMint-UA_2020-04-24-m0.u18.p3.sent2	Законопроект, цей законопроект про зміни у Регламент – це злочин проти української держави.
ParlaMint-UA_2020-04-24-m0.u18.p3.sent3	Прошу підтримати мою постанову.
ParlaMint-UA_2020-04-24-m0.u18.p4.sent1	Дякую за увагу.
ParlaMint-UA_2020-04-24-m0.u19.p1.sent1	Дякую, Антон Едуардович.
ParlaMint-UA_2020-04-24-m0.u19.p2.sent1	Ставлю на голосування пропозицію про прийняття в цілому проекту Постанови реєстраційний номер 1043-П2.
ParlaMint-UA_2020-04-24-m0.u19.p2.sent2	Прошу визначатись та голосувати.
ParlaMint-UA_2020-04-24-m0.u19.p3.sent1	За-48
ParlaMint-UA_2020-04-24-m0.u19.p4.sent1	Рішення не прийнято.
ParlaMint-UA_2020-04-24-m0.u19.p5.sent1	Наступний проект Постанови 1043-П3.
ParlaMint-UA_2020-04-24-m0.u19.p5.sent2	Виступає Василевська-Смаглюк Ольга Михайлівна.
ParlaMint-UA_2020-04-24-m0.u20.p1.sent1	Шановні колеги, законопроектом 1043, який було проголосовано у Верховній Раді 16 квітня, не 16 січня, а 16 квітня, фактично позбавлено народних депутатів України права законодавчої ініціативи, що свідчить про грубе порушення Конституції України та зведення функцій парламентаризму в Україні фактично до кнопкодавства.
ParlaMint-UA_2020-04-24-m0.u20.p2.sent1	Ще раз нагадую вам, що Конституційний Суд України в своєму рішенні від 28 лютого 18-го року наголосив, що реалізація права законодавчої ініціативи, а сюди ж входять не тільки законопроекти, а й поправки до них, передбачає обов’язково їхній розгляд в сесійний залі.
ParlaMint-UA_2020-04-24-m0.u20.p3.sent1	Процес розгляду законопроекту на пленарних засіданнях Верховної Ради – це не лише обговорення і голосування, це також і обговорення пропозицій, які є формою реалізації нашого з вами права.
ParlaMint-UA_2020-04-24-m0.u20.p3.sent2	Вважаю грубою некомпетентністю та неповагою до себе змінювати Регламент під забаганки когось за кордоном.
ParlaMint-UA_2020-04-24-m0.u20.p4.sent1	У Конституції України зазначено, що єдиним органом законодавчої ініціативи є парламент.
ParlaMint-UA_2020-04-24-m0.u20.p4.sent2	Тому прошу підтримати мою постанову про скасування цього рішення, якісно опрацювати проекти законів, виконувати свої законодавчі функції, поважати себе та колег і не прострілювати собі ноги.
ParlaMint-UA_2020-04-24-m0.u20.p5.sent1	Дякую.
ParlaMint-UA_2020-04-24-m0.u21.p1.sent1	Дякую.
ParlaMint-UA_2020-04-24-m0.u21.p2.sent1	Ставлю на голосування пропозицію про прийняття в цілому проекту Постанови про скасування рішення Верховної Ради України від 16 квітня 2020 року (реєстраційний номер 1043-П3).
ParlaMint-UA_2020-04-24-m0.u21.p2.sent2	Автор – Василевська-Смаглюк.
ParlaMint-UA_2020-04-24-m0.u21.p3.sent1	Прошу визначатись та голосувати.
ParlaMint-UA_2020-04-24-m0.u21.p4.sent1	За-53
ParlaMint-UA_2020-04-24-m0.u21.p5.sent1	Рішення не прийнято.
ParlaMint-UA_2020-04-24-m0.u21.p6.sent1	Шановні колеги, надійшла заява від двох фракцій – "Батьківщина".
ParlaMint-UA_2020-04-24-m0.u21.p7.sent1	Колтунович Олександр Сергійович.
ParlaMint-UA_2020-04-24-m0.u21.p7.sent2	Заміна перерви на виступ.
ParlaMint-UA_2020-04-24-m0.u22.p1.sent1	Дякую, шановний пане Голово.
ParlaMint-UA_2020-04-24-m0.u22.p2.sent1	Шановні народні депутати, шановні виборці!
ParlaMint-UA_2020-04-24-m0.u22.p2.sent2	"Опозиційна платформа - За життя" спільно з "Батьківщиною" для чого взяли цей час?
ParlaMint-UA_2020-04-24-m0.u22.p2.sent3	Для того, щоб звернути в першу чергу вашу увагу на те, що той порядок денний, який сьогодні ми розглядаємо, не відповідає викликам часу, не відповідає тим викликам і загрозам, які сьогодні стоять перед економікою України, перед тією рецесією і перед тією тотальною бідністю, з якою зіштовхуються усі без виключення пересічні громадяни, які виживають на мінімальні фіксовані доходи.
ParlaMint-UA_2020-04-24-m0.u22.p3.sent1	Про що мова?
ParlaMint-UA_2020-04-24-m0.u22.p3.sent2	Мова йде про те, що є комплексні процеси, які на сьогоднішній день не сповільнюються, а поглиблюються в зв’язку з COVID-19.
ParlaMint-UA_2020-04-24-m0.u22.p3.sent3	Ми бачимо падіння промислового виробництва на 8,5 відсотків.
ParlaMint-UA_2020-04-24-m0.u22.p3.sent4	Ми бачимо сповільнення сільськогосподарського виробництва і падіння його за перший квартал на 1,8 відсотків, бачимо невиконання бюджету і дефіцит Пенсійного фонду.
ParlaMint-UA_2020-04-24-m0.u22.p3.sent5	І тому на сьогоднішній день ми маємо розглядати не питання водного транспорту і інших моментів, а маємо розглядати першочергові економічні і соціальні кроки, які впливатимуть безпосередньо сьогодні і вже зараз життя громадян України.
ParlaMint-UA_2020-04-24-m0.u22.p4.sent1	Про що мова?
ParlaMint-UA_2020-04-24-m0.u22.p4.sent2	І наша фракція про що говорить?
ParlaMint-UA_2020-04-24-m0.u22.p4.sent3	Ми звертаємося до вас, наші колеги, надати 150 підписів для того, щоб скликати позачергове засідання Верховної Ради України і сформувати порядок денний з тих питань, які відповідатимуть національним економічним інтересам і інтересам громадян України, які відповідатимуть питанням, які сформують і подолають бідність в країні і даватимуть можливість на сьогоднішній день людям мати кошти для виживання.
ParlaMint-UA_2020-04-24-m0.u22.p4.sent4	Наша партія наполягає на тому, щоб сьогодні громадяни України отримали одноразову допомогу і виплату, яку обіцяли, для того, щоб сьогодні люди мали за що вижити.
ParlaMint-UA_2020-04-24-m0.u22.p4.sent5	Це перше.
ParlaMint-UA_2020-04-24-m0.u22.p5.sent1	Друге.
ParlaMint-UA_2020-04-24-m0.u22.p5.sent2	Для того, щоб ми могли стимулювати внутрішній і споживчий ринок і зберегти мікро і малий бізнес, який якраз отримує і працює у сфері послуг і торгівлі.
ParlaMint-UA_2020-04-24-m0.u22.p6.sent1	І третє.
ParlaMint-UA_2020-04-24-m0.u22.p6.sent2	Безумовно, ми виступаємо за розумні заходи карантину, для того, щоб громадяни України мали можливість все-таки працювати.
ParlaMint-UA_2020-04-24-m0.u22.p6.sent3	І в цей час на сьогоднішній день ми якраз наполягаємо на соціальному захисті не тільки усіх громадян України, а і безпосередньо медиків, чорнобильців напередодні якраз чергової річниці аварії на Чорнобильській АЕС і багато інших кроків, які стимулюватимуть економічне зростання.
ParlaMint-UA_2020-04-24-m0.u22.p6.sent4	Ми бачимо досвід країн Європейського Союзу і інших країн, які якраз і в першу чергу йдуть на те, щоб допомогти найбільш незахищеним верствам населення.
ParlaMint-UA_2020-04-24-m0.u22.p6.sent5	Ми бачимо досвід Франції, інших країн, які якраз і формують цю соціальну "подушку", яка дозволить громадянам України максимально безболісно перейти цю кризу.
ParlaMint-UA_2020-04-24-m0.u22.p7.sent1	І останній, безумовно, важливий момент.
ParlaMint-UA_2020-04-24-m0.u22.p7.sent2	Просимо все-таки 150 підписів для того, щоб сформувати саме той порядок денний, який дозволить подолати кризу в Україні і забезпечити соціальний захист.
ParlaMint-UA_2020-04-24-m0.u22.p8.sent1	Дякую за увагу.
ParlaMint-UA_2020-04-24-m0.u23.p1.sent1	Дякую.
ParlaMint-UA_2020-04-24-m0.u23.p2.sent1	Переходимо до наступного питання порядку денного.
ParlaMint-UA_2020-04-24-m0.u23.p3.sent1	Вам запропонований до розгляду проект Постанови про скасування результатів голосування Верховної Ради України від 16.04.
ParlaMint-UA_2020-04-24-m0.u23.p3.sent2	2020 року про прийняття в другому читанні як закону проекту Закону про внесення змін до Закону України "Про місцеве самоврядування в Україні" (реєстраційний номер 2653-П).
ParlaMint-UA_2020-04-24-m0.u23.p3.sent3	Слово для виступу має Поляков Антон Едуардович.
ParlaMint-UA_2020-04-24-m0.u24.p1.sent1	Шановні колеги, дуже небезпечно, коли влада розпочинає жити у власній, відірваній від життя, реальності, забуваючи про всі ті обіцянки, які сіяли під час виборів.
ParlaMint-UA_2020-04-24-m0.u24.p1.sent2	Президент Зеленський казав нам про народовладдя, а в дійсності такі поняття, як "демократія" та "дискусія", обмежуються дверми Офісу того ж самого Президента.
ParlaMint-UA_2020-04-24-m0.u24.p2.sent1	"Слуги народу" нам казали про підтримку малого та середнього бізнесу, а по факту прийняли антифопівські законопроекти.
ParlaMint-UA_2020-04-24-m0.u24.p2.sent2	Про підтримку наших фермерів можна забути саме тоді, коли вночі під час карантину було прийнято розпродаж української землі.
ParlaMint-UA_2020-04-24-m0.u24.p2.sent3	А зараз черга дійшла до однієї з успішніших, небагатьох успішних реформ останніх років, до децентралізації.
ParlaMint-UA_2020-04-24-m0.u24.p2.sent4	І коли "слуги народу" пафосно заявляють про свою підтримку своїх дій у регіонах, я як депутат-мажоритарник Чернігівської області можу впевнено вам сказати, жодної підтримки у вас нема.
ParlaMint-UA_2020-04-24-m0.u24.p3.sent1	До мене звернулася асоціація ОТГ всієї Чернігівщини та Чернігівська обласна рада.
ParlaMint-UA_2020-04-24-m0.u24.p3.sent2	Окрім того, що цей законопроект порушує Конституцію України, єдиною метою його прийняття є знищення поняття "децентралізація" та введення тиску на місцеву владу напередодні чергових виборів.
ParlaMint-UA_2020-04-24-m0.u24.p3.sent3	І ми з вами чудово розуміємо, що "слуги" навряд чи виграють ці вибори без адміністративного ресурсу.
ParlaMint-UA_2020-04-24-m0.u24.p4.sent1	Шановні колеги, цей законопроект є помилкою.
ParlaMint-UA_2020-04-24-m0.u24.p4.sent2	Але я впевнений, що український народ зробить свої висновки на наступних чергових або позачергових парламентських виборах.
ParlaMint-UA_2020-04-24-m0.u24.p4.sent3	Прошу підтримати мою постанову.
ParlaMint-UA_2020-04-24-m0.u24.p4.sent4	Дякую.
ParlaMint-UA_2020-04-24-m0.u25.p1.sent1	Сергій Віталійович Кальченко, позиція комітету.
ParlaMint-UA_2020-04-24-m0.u26.p1.sent1	Регламентний комітет на своєму засіданні розглянув проект Постанови реєстраційний 2653.
ParlaMint-UA_2020-04-24-m0.u26.p1.sent2	Комітет у висновку відзначив, що в порушення вимог статті 48 народний депутат Поляков не звертався до головуючого на пленарному засіданні або до Голови Верховної Ради щодо порушень під час обговорення та голосування на пленарному засіданні.
ParlaMint-UA_2020-04-24-m0.u26.p1.sent3	Окрім того, саме формулювання проекту Постанови про скасування результатів голосування не відповідає положенням статті 48 Регламенту, де йдеться про можливість скасування рішення, прийнятого парламентом в цілому.
ParlaMint-UA_2020-04-24-m0.u26.p2.sent1	Отже, у підсумку комітет ухвалив висновок і пропонує парламенту визначитись шляхом голосування щодо прийняття або відхилення цього проекту постанови.
ParlaMint-UA_2020-04-24-m0.u26.p3.sent1	Дякую.
ParlaMint-UA_2020-04-24-m0.u27.p1.sent1	Дякую, Сергій Віталійович.
ParlaMint-UA_2020-04-24-m0.u27.p2.sent1	Шановні колеги, переходимо до голосування.
ParlaMint-UA_2020-04-24-m0.u27.p2.sent2	Ставлю на голосування пропозицію про прийняття в цілому проекту Постанови про скасування результатів голосування Верховної Ради України від 16.04.
ParlaMint-UA_2020-04-24-m0.u27.p2.sent3	2020 року про прийняття в другому читанні як закону проекту Закону про внесення змін до Закону України "Про місцеве самоврядування в Україні" (реєстраційний номер 2653-П).
ParlaMint-UA_2020-04-24-m0.u27.p2.sent4	Прошу визначатись та голосувати.
ParlaMint-UA_2020-04-24-m0.u27.p3.sent1	За-43
ParlaMint-UA_2020-04-24-m0.u27.p4.sent1	Рішення не прийнято.
ParlaMint-UA_2020-04-24-m0.u27.p5.sent1	Наступне питання порядку денного.
ParlaMint-UA_2020-04-24-m0.u27.p5.sent2	Це проект Закону про внесення змін до деяких законів України щодо безпеки використання ядерної енергії (реєстраційний номер 2372).
ParlaMint-UA_2020-04-24-m0.u27.p6.sent1	Шановні колеги, на нараді було прийняте рішення проходити це питання без обговорення.
ParlaMint-UA_2020-04-24-m0.u27.p6.sent2	Немає заперечень?
ParlaMint-UA_2020-04-24-m0.u27.p6.sent3	Я дам слово виступити представнику комітету.
ParlaMint-UA_2020-04-24-m0.u27.p6.sent4	Не будемо?
ParlaMint-UA_2020-04-24-m0.u27.p7.sent1	Тоді наступне питання.
ParlaMint-UA_2020-04-24-m0.u27.p7.sent2	Комітет рекомендує прийняти за основу і в цілому.
ParlaMint-UA_2020-04-24-m0.u27.p7.sent3	Ставимо за основу і в цілому?
ParlaMint-UA_2020-04-24-m0.u27.p8.sent1	Шановні колеги, ставлю на голосування пропозицію про прийняття за основу проекту Закону про внесення змін до деяких законів України щодо безпеки використання ядерної енергії (реєстраційний номер 2372).
ParlaMint-UA_2020-04-24-m0.u27.p8.sent2	Готові голосувати?
ParlaMint-UA_2020-04-24-m0.u27.p8.sent3	Прошу підтримати та проголосувати.
ParlaMint-UA_2020-04-24-m0.u27.p9.sent1	За-295
ParlaMint-UA_2020-04-24-m0.u27.p10.sent1	Рішення прийнято.
ParlaMint-UA_2020-04-24-m0.u27.p11.sent1	Шановні колеги ставлю на голосування пропозицію про прийняття в цілому з необхідними.
ParlaMint-UA_2020-04-24-m0.u27.p12.sent1	Ні, так я ж тільки що питав.
ParlaMint-UA_2020-04-24-m0.u27.p12.sent2	Хто – проти?
ParlaMint-UA_2020-04-24-m0.u27.p12.sent3	"Батьківщина" і "ЄС" – проти.
ParlaMint-UA_2020-04-24-m0.u27.p13.sent1	Ставлю на голосування пропозицію про скорочення наполовину строків надання правок та пропозицій та підготовки до другого читання законопроекту (реєстраційний номер 2372).
ParlaMint-UA_2020-04-24-m0.u27.p14.sent1	Готові голосувати?
ParlaMint-UA_2020-04-24-m0.u27.p14.sent2	Прошу підтримати та проголосувати.
ParlaMint-UA_2020-04-24-m0.u27.p15.sent1	За-263
ParlaMint-UA_2020-04-24-m0.u27.p16.sent1	Рішення прийнято.
ParlaMint-UA_2020-04-24-m0.u27.p17.sent1	Шановні колеги, наступне питання порядку денного – це проект Закону про внесення змін до Кодексу України про адміністративні правопорушення щодо штрафних балів (реєстраційний номер 2809).
ParlaMint-UA_2020-04-24-m0.u27.p18.sent1	Для того, щоб розглянути це питання, нам необхідно його включити до порядку денного сесії, для цього необхідно 226 голосів.
ParlaMint-UA_2020-04-24-m0.u27.p18.sent2	Будь ласка, підготуйтеся до голосування.
ParlaMint-UA_2020-04-24-m0.u27.p19.sent1	Готові голосувати?
ParlaMint-UA_2020-04-24-m0.u27.p19.sent2	Прошу підтримати та проголосувати.
ParlaMint-UA_2020-04-24-m0.u27.p20.sent1	За-321
ParlaMint-UA_2020-04-24-m0.u27.p21.sent1	Рішення прийнято.
ParlaMint-UA_2020-04-24-m0.u27.p22.sent1	Шановні колеги, мова йшла про те, що можемо приймати цей законопроект без обговорення.
ParlaMint-UA_2020-04-24-m0.u27.p22.sent2	Без обговорення.
ParlaMint-UA_2020-04-24-m0.u27.p22.sent3	І позиція комітету була за основу і в цілому.
ParlaMint-UA_2020-04-24-m0.u27.p23.sent1	Ставлю на голосування пропозицію про прийняття за основу проект Закону про внесення змін до Кодексу України про адміністративні правопорушення щодо штрафних балів (реєстраційний номер 2809).
ParlaMint-UA_2020-04-24-m0.u27.p23.sent2	Прошу підтримати та проголосувати.
ParlaMint-UA_2020-04-24-m0.u27.p24.sent1	За-318
ParlaMint-UA_2020-04-24-m0.u27.p25.sent1	Рішення прийнято.
ParlaMint-UA_2020-04-24-m0.u27.p26.sent1	Ставлю на голосування пропозицію про прийняття в цілому з необхідними техніко-юридичними правками проект Закону про внесення змін до Кодексу України про адміністративні правопорушення щодо штрафних балів (реєстраційний номер 2809).
ParlaMint-UA_2020-04-24-m0.u27.p27.sent1	Готові голосувати?
ParlaMint-UA_2020-04-24-m0.u27.p27.sent2	Прошу підтримати та проголосувати.
ParlaMint-UA_2020-04-24-m0.u27.p28.sent1	За-302
ParlaMint-UA_2020-04-24-m0.u27.p29.sent1	Рішення прийнято.
ParlaMint-UA_2020-04-24-m0.u27.p30.sent1	Закон прийнятий в цілому.
ParlaMint-UA_2020-04-24-m0.u27.p31.sent1	Наступне питання порядку денного – це законопроект реєстраційний номер 1182-1-д, це проект Закону про внутрішній водний транспорт (повторне перше читання).
ParlaMint-UA_2020-04-24-m0.u27.p32.sent1	Необхідне обговорення?
ParlaMint-UA_2020-04-24-m0.u27.p32.sent2	Ні, можемо ставити.
ParlaMint-UA_2020-04-24-m0.u27.p32.sent3	Ми голосуємо лише за основу.
ParlaMint-UA_2020-04-24-m0.u27.p33.sent1	Ставлю на голосування пропозицію про прийняття за основу проекту Закону про внутрішній водний транспорт (реєстраційний номер 1182-1-д).
ParlaMint-UA_2020-04-24-m0.u27.p33.sent2	Прошу підтримати та проголосувати.
ParlaMint-UA_2020-04-24-m0.u27.p34.sent1	За-243
ParlaMint-UA_2020-04-24-m0.u27.p35.sent1	Рішення прийнято.
ParlaMint-UA_2020-04-24-m0.u27.p36.sent1	За основу, за основу, ми голосували за основу.
ParlaMint-UA_2020-04-24-m0.u27.p36.sent2	Шановні колеги, а можна трошки тихіше в залі.
ParlaMint-UA_2020-04-24-m0.u27.p36.sent3	Дякую.
ParlaMint-UA_2020-04-24-m0.u27.p37.sent1	Наступне питання – це проект Закону про внесення змін до деяких законів України (щодо врегулювання кризи неплатежів на ринку електричної енергії та питання сертифікації оператора системи передачі) (реєстраційний номер 3364).
ParlaMint-UA_2020-04-24-m0.u27.p38.sent1	Шановні колеги, ми його не розглядаємо, нам необхідно включити його в порядок денний сесії та скоротити строки підготовки до першого читання.
ParlaMint-UA_2020-04-24-m0.u27.p38.sent2	Ставлю на голосування пропозицію про включення до порядку денного сесії законопроект реєстраційний номер 3364.
ParlaMint-UA_2020-04-24-m0.u27.p38.sent3	Прошу підтримати та проголосувати.
ParlaMint-UA_2020-04-24-m0.u27.p39.sent1	За-233
ParlaMint-UA_2020-04-24-m0.u27.p40.sent1	Рішення прийнято.
ParlaMint-UA_2020-04-24-m0.u27.p41.sent1	Шановні колеги, ставлю на голосування пропозицію про скорочення наполовину строків внесення альтернативних законопроектів та надання висновків відповідних комітетів щодо законопроекту (реєстраційний номер 3364).
ParlaMint-UA_2020-04-24-m0.u27.p41.sent2	Нам необхідно 226 голосів підтримки за цей рішення, це скорочення наполовину строків.
ParlaMint-UA_2020-04-24-m0.u27.p41.sent3	Прошу підтримати та проголосувати.
ParlaMint-UA_2020-04-24-m0.u27.p42.sent1	За-251
ParlaMint-UA_2020-04-24-m0.u27.p43.sent1	Рішення прийнято.
ParlaMint-UA_2020-04-24-m0.u27.p44.sent1	Наступне питання порядку денного – це проект Постанови про утворення Тимчасової слідчої комісії Верховної Ради України з питань розслідування оприлюднених у ЗМІ фактів можливих корупційних дій посадових осіб органів державної влади, які призвели до значних втрат дохідної частини Державного бюджету України (реєстраційний номер 3358).
ParlaMint-UA_2020-04-24-m0.u27.p45.sent1	Пропонується розглянути це питання за скороченою процедурою.
ParlaMint-UA_2020-04-24-m0.u27.p45.sent2	Прошу підтримати та проголосувати.
ParlaMint-UA_2020-04-24-m0.u27.p46.sent1	За-290
ParlaMint-UA_2020-04-24-m0.u27.p47.sent1	Рішення прийнято.
ParlaMint-UA_2020-04-24-m0.u27.p48.sent1	Шановні колеги, до слова запрошується народний депутат України Крулько Іван Іванович.
ParlaMint-UA_2020-04-24-m0.u28.p1.sent1	Іван Крулько, фракція "Батьківщина".
ParlaMint-UA_2020-04-24-m0.u28.p1.sent2	Шановні колеги народні депутати, шановні українці!
ParlaMint-UA_2020-04-24-m0.u28.p1.sent3	На ваш розгляд пропонується проект Постанови про утворення Тимчасової слідчої комісії Верховної Ради з питань розслідування оприлюднених у ЗМІ фактів можливих корупційних дій посадових осіб органів державної влади, які призвели до значних втрат дохідної частини Державного бюджету України.
ParlaMint-UA_2020-04-24-m0.u28.p1.sent4	Я вам нагадаю, що колишній міністр фінансів Ігор Уманський дав таку інформацію: про те, що до 10 мільярдів гривень недоотримує державний бюджет через корупційні дії – "скрутки", які здійснюються схемщиками, а також прикриваються представниками державних органів і правоохоронних органів.
ParlaMint-UA_2020-04-24-m0.u28.p2.sent1	Саме через це на нараді голів фракцій голова "Батьківщини" Юлія Тимошенко ініціювала створення такої ТСК, і всі фракції це підтримали.
ParlaMint-UA_2020-04-24-m0.u28.p2.sent2	Відповідні подання кандидатур подані до парламенту.
ParlaMint-UA_2020-04-24-m0.u28.p2.sent3	Я хотів би подякувати лідерам фракцій, які довірили цю роботу здійснювати групі народних депутатів, до якої я також належу.
ParlaMint-UA_2020-04-24-m0.u28.p2.sent4	Я вважаю, що ця комісія може стати першою реальною тимчасовою слідчою комісією, яка може не тільки назвати тих, хто винен в корупційних діяннях і викривати корупцію, але також може запропонувати реальні шляхи для того, щоб Державний бюджет України нормальним чином наповнювався і зменшувалася тіньова економіка, в якій погрузла фактично вся Україна.
ParlaMint-UA_2020-04-24-m0.u28.p3.sent1	Я хотів би точно сказати, що бізнес не хоче працювати по таких схемах, які сьогодні працюють, не всі бізнесмени хочуть так працювати.
ParlaMint-UA_2020-04-24-m0.u28.p3.sent2	Так само, як і є багато порядних представників у правоохоронних органах і державних структурах, які готові допомогти тимчасовій слідчій комісії в тому, щоб вона мала реальні результати роботи.
ParlaMint-UA_2020-04-24-m0.u28.p4.sent1	Я просив би консолідації всього залу з цим питанням.
ParlaMint-UA_2020-04-24-m0.u28.p4.sent2	А також хотів би сказати, що сьогодні під час наради голів фракцій було запропоновано, щоби ця комісія мала можливість працювати не з вересня 2019-го.
ParlaMint-UA_2020-04-24-m0.u29.p1.sent1	Шановний Іван Іванович, правила знають.
ParlaMint-UA_2020-04-24-m0.u29.p1.sent2	Я озвучу, що було домовлено на нараді, а ви або підтвердите, або ні.
ParlaMint-UA_2020-04-24-m0.u29.p2.sent1	Мова йшла про те, щоб змінити час, який повинна опрацювати ця тимчасова слідча комісія, не лише з вересня 2019 року, а за весь 2019 рік та за частину 2020 року по сьогодення, починаючи з початку.
ParlaMint-UA_2020-04-24-m0.u29.p2.sent2	Я не дам слова більше.
ParlaMint-UA_2020-04-24-m0.u29.p2.sent3	Зараз будуть виступи від фракцій, ви зможете.
ParlaMint-UA_2020-04-24-m0.u29.p3.sent1	Мова йде про що?
ParlaMint-UA_2020-04-24-m0.u29.p3.sent2	Ми зараз приймаємо постанову в тому.
ParlaMint-UA_2020-04-24-m0.u29.p3.sent3	почекайте, ви не переживайте за мене.
ParlaMint-UA_2020-04-24-m0.u29.p3.sent4	Мова йде про що?
ParlaMint-UA_2020-04-24-m0.u29.p3.sent5	Ми приймаємо постанову в тому варіанті, який є, після цього буде ініційовані зміни до цієї постанови.
ParlaMint-UA_2020-04-24-m0.u29.p3.sent6	Тому що я нагадую: з голосу нічого не буде, не переживайте.
ParlaMint-UA_2020-04-24-m0.u29.p4.sent1	Слово для доповіді надається голові Комітету з питань Регламенту, депутатської етики та організації роботи Верховної Ради України Кальченку Сергію Віталійовичу.
ParlaMint-UA_2020-04-24-m0.u29.p4.sent2	З місця, будь ласка, включіть мікрофон.
ParlaMint-UA_2020-04-24-m0.u30.p1.sent1	Шановна президія, шановні народні депутати, регламентний комітет розглянув на своєму засіданні проект Постанови реєстраційний 3358, прийняв рішення рекомендувати парламенту розглянути цей проект з урахуванням зауважень та пропозицій комітету.
ParlaMint-UA_2020-04-24-m0.u30.p2.sent1	Які це зауваження та пропозиції?
ParlaMint-UA_2020-04-24-m0.u30.p2.sent2	Перше.
ParlaMint-UA_2020-04-24-m0.u30.p2.sent3	До комітету надійшли листи від депутатської фракції "Слуга народу", в яких запропоновано замінити депутатів Кінзбурську і Устенка на депутатів Ковальова і Аллахвердієву.
ParlaMint-UA_2020-04-24-m0.u30.p2.sent4	Таким чином зараз комісія може бути утворена у складі народних депутатів: Крулько, Петруняк, Пуртова, Діденко, Бабак, Ковальов, Аллахвердієва, Ковальчук, Колтунович, Южаніна, Цабаль, Батенко, Приходько.
ParlaMint-UA_2020-04-24-m0.u30.p3.sent1	Друге.
ParlaMint-UA_2020-04-24-m0.u30.p3.sent2	Комітет звернув увагу на необхідність зміни у пункті 8 розділу І проекту постанови, словосполучення "Генеральна прокуратура України" на "Офіс Генерального прокурора".
ParlaMint-UA_2020-04-24-m0.u30.p3.sent3	Далі комітет звернув увагу на розділ ІІ щодо внесення змін до іншої постанови Верховної Ради щодо утворення іншої тимчасової слідчої комісії, а саме увільнення народного депутата Крулька від обов’язків члена цієї ТСК і заміну його на народного депутата Шкрум.
ParlaMint-UA_2020-04-24-m0.u30.p4.sent1	Власне кажучи, в одному проекті постанови об’єднані 2 предмети.
ParlaMint-UA_2020-04-24-m0.u30.p4.sent2	Ми знаємо, що за Конституцією для утворення ТСК необхідно 150 голосів, а для внесення змін до такої постанови 226 голосів.
ParlaMint-UA_2020-04-24-m0.u30.p4.sent3	Тому для того, аби не виникало питань щодо чинності цього проекту постанови, за нього повинна проголосувати більшість від конституційного складу парламенту.
ParlaMint-UA_2020-04-24-m0.u30.p5.sent1	Дякую.
ParlaMint-UA_2020-04-24-m0.u31.p1.sent1	Дякую.
ParlaMint-UA_2020-04-24-m0.u31.p2.sent1	Шановні колеги, прошу записатися на виступи від депутатських фракцій та груп.
ParlaMint-UA_2020-04-24-m0.u31.p3.sent1	Шахов Сергій Володимирович.
ParlaMint-UA_2020-04-24-m0.u32.p1.sent1	Сергій Шахов, депутатська група "Довіра".
ParlaMint-UA_2020-04-24-m0.u32.p1.sent2	Передаю слово Андрію Коту.
ParlaMint-UA_2020-04-24-m0.u33.p1.sent1	Андрій Борисович Кіт.
ParlaMint-UA_2020-04-24-m0.u34.p1.sent1	Шановні колеги!
ParlaMint-UA_2020-04-24-m0.u34.p1.sent2	Андрій Кіт, депутатська група "Довіра", Стрийщина, Жидачівщина.
ParlaMint-UA_2020-04-24-m0.u34.p1.sent3	Група "Довіра" в цілому підтримує ідею про необхідність створення Тимчасової слідчої комісії з розслідування можливих корупційних дій посадових осіб в органах державної влади.
ParlaMint-UA_2020-04-24-m0.u34.p1.sent4	Ми розуміємо, що з року в рік так звані скрутки з ПДВ завдають збитків державному бюджету приблизно на кільканадцять мільярдів гривень на рік.
ParlaMint-UA_2020-04-24-m0.u34.p1.sent5	Якщо ми навіть візьмемо невеликий сегмент зловживань – незаконне відшкодування ПДВ, то ті цифри просто вражають.
ParlaMint-UA_2020-04-24-m0.u34.p1.sent6	І незважаючи на багато декларацій, які звучать з цієї трибуни уже багато років підряд, ситуація в країні.
ParlaMint-UA_2020-04-24-m0.u34.p1.sent7	ситуація з відшкодуванням фіктивного ПДВ надзвичайно повільно змінюється.
ParlaMint-UA_2020-04-24-m0.u34.p2.sent1	Але дуже важливо зрозуміти, і ми як група "Довіра" виступаємо за не поверхневе, а глибоке вивчення цього питання, і вважаю, що ми повинні брати більш ширший період, а саме з як мінімум з січня 2019 року для того, щоб кардинально розібратися, як саме працюють наші державні органи і чи вони ефективно борються з мінімізаторами і схемщиками на ринку України.
ParlaMint-UA_2020-04-24-m0.u34.p3.sent1	Я вважаю, що рішення повинно лежати не тільки в площині покарання винних зі скруток ПДВ, але так само повинно лежати в площині диференціації ставок ПДВ, які просто дадуть можливість зменшити податкове навантаження, з однієї сторони, на нашу переробну галузь, а з другої сторони, дадуть можливість нам здешевити споживчий кошик.
ParlaMint-UA_2020-04-24-m0.u34.p3.sent2	І економічним методом стане нелогічно боротися з.
ParlaMint-UA_2020-04-24-m0.u34.p3.sent3	не потрібно буде боротися зі скрутками в сфері ПДВ.
ParlaMint-UA_2020-04-24-m0.u34.p3.sent4	Ми повинні мінімізовувати наші ризики і дозволяти підприємствам ефективно сплачувати свої податки, так, як це робиться в цивілізованому світі і, зокрема, в Польщі.
ParlaMint-UA_2020-04-24-m0.u34.p4.sent1	Дякую.
ParlaMint-UA_2020-04-24-m0.u35.p1.sent1	Дякую.
ParlaMint-UA_2020-04-24-m0.u35.p2.sent1	Юрчишин Ярослав Романович.
ParlaMint-UA_2020-04-24-m0.u36.p1.sent1	В цілому підтримуючи потребу парламентського контролю в тому, щоб стимулювати правоохоронні органи діяти у важливих суспільно значимих справах, хотілось би наголосити, що, на жаль, можливості тимчасової слідчої комісії будуть достатньо обмежені, але не через бажання.
ParlaMint-UA_2020-04-24-m0.u36.p1.sent2	І тут я цілком розумію, що ті люди, які увійшли в цю комісію, справді хочуть докопатись до суті аргументованості звинувачень колишнього міністра і фактично зловживань у сфері фінансів держави, а через бездіяльність і політичну залежність наших правоохоронних органів.
ParlaMint-UA_2020-04-24-m0.u36.p2.sent1	Зараз ми маємо просто кричущий факт.
ParlaMint-UA_2020-04-24-m0.u36.p2.sent2	Коли справу, в якій задіяний родич Керівника Офісу Президента з корупції перепрофільовують Спеціалізованою антикорупційною прокуратурою, яка б мала перша бути зацікавлена в розслідуванні, власне, корупційних фактів, у шахрайство і передають в Національну поліцію, де вона і має "померти".
ParlaMint-UA_2020-04-24-m0.u36.p2.sent3	Так ось, одне з ключових завдань цієї ТСК буде, щоб правоохоронні органи не маніпулювали так, як це зараз робить САП у справі викривача, нашого колеги, якого ми сьогодні вітали з днем народження, Лероса.
ParlaMint-UA_2020-04-24-m0.u36.p3.sent1	І дуже важливо, щоб вони виконували свою функцію.
ParlaMint-UA_2020-04-24-m0.u36.p3.sent2	І викривачі не ставали тими, кого підозрюють, а ті, хто продає посади, відповідали.
ParlaMint-UA_2020-04-24-m0.u36.p3.sent3	Тому дуже великий заклик до ТСК.
ParlaMint-UA_2020-04-24-m0.u36.p3.sent4	Будь ласка, максимально контролюйте, на жаль, політично залежні правоохоронні органи.
ParlaMint-UA_2020-04-24-m0.u36.p4.sent1	Дякую.
ParlaMint-UA_2020-04-24-m0.u37.p1.sent1	Нестор Іванович Шуфрич.
ParlaMint-UA_2020-04-24-m0.u38.p1.sent1	Дякую, шановний головуючий.
ParlaMint-UA_2020-04-24-m0.u38.p2.sent1	Ну, по-перше, Христос воскрес!
ParlaMint-UA_2020-04-24-m0.u38.p2.sent2	Я хочу привітати всіх наших вірян з дуже непростим, непростою Пасхою!
ParlaMint-UA_2020-04-24-m0.u38.p2.sent3	Але Благодатний вогонь зійшов, і є серед нас надія, що ми подолаємо, незважаючи на непрофесійні дії уряду і ту кризу, в яку зараз ми ввійшли.
ParlaMint-UA_2020-04-24-m0.u38.p3.sent1	Ви знаєте, я згадую те, що говорили нещодавно і Президент, і представники влади: 1 грудня подолали контрабанду і серед керманичів держави немає корупції.
ParlaMint-UA_2020-04-24-m0.u38.p3.sent2	Ну, про друге знає тільки Бог.
ParlaMint-UA_2020-04-24-m0.u38.p3.sent3	А щодо першого, то ми відчули.
ParlaMint-UA_2020-04-24-m0.u38.p3.sent4	І Уманський правильно казав про 10 мільярдів гривень, які кудись зникають кожного місяця.
ParlaMint-UA_2020-04-24-m0.u38.p3.sent5	А це 120 мільярдів гривень.
ParlaMint-UA_2020-04-24-m0.u38.p3.sent6	Люди добрі, більше 4 мільярдів доларів сьогодні зникає між податковою та митницею.
ParlaMint-UA_2020-04-24-m0.u38.p3.sent7	Виникає питання: где деньги, Зин?
ParlaMint-UA_2020-04-24-m0.u38.p4.sent1	І в той час, коли ми тут копійки збираємо заради того, щоб подумати, як забезпечити тих, хто не працює якоюсь допомогою, як підтримати наших медиків, як знайти кошти на перше необхідне для боротьби з пандемією, ми бачимо, що на митниці кудись все зникає.
ParlaMint-UA_2020-04-24-m0.u38.p4.sent2	І ми не хочемо ввести кримінальну відповідальність за спекуляцію, хоча є два закони на цю тему: один суворіший за моїм авторством і колег з різних фракцій і більш ліберальний.
ParlaMint-UA_2020-04-24-m0.u38.p4.sent3	Жодний не хочуть прийняти!
ParlaMint-UA_2020-04-24-m0.u38.p4.sent4	Тому ми маємо розібратися, кто куда девает деньги, кто их крадет, особливо в цей час.
ParlaMint-UA_2020-04-24-m0.u38.p4.sent5	Це не крадіжка, це мародерство.
ParlaMint-UA_2020-04-24-m0.u38.p4.sent6	І ми з цим маємо розібратись!
ParlaMint-UA_2020-04-24-m0.u39.p1.sent1	Дякую.
ParlaMint-UA_2020-04-24-m0.u39.p2.sent1	Герасимов Артур Володимирович.
ParlaMint-UA_2020-04-24-m0.u39.p2.sent2	Я бачу.
ParlaMint-UA_2020-04-24-m0.u40.p1.sent1	Шановні українці, пан Зеленський дуже багато говорить про нульову толерантність до корупції, але от країна не може зрозуміти, це нульова по Фаренгейту чи по Цельсію.
ParlaMint-UA_2020-04-24-m0.u40.p1.sent2	Ми всі пам’ятаємо його фразу: як порушу закон, одразу піду.
ParlaMint-UA_2020-04-24-m0.u40.p1.sent3	Так от виникає питання: де ж була ця нульова толерантність, коли був чи то офіційний, чи то неофіційний, чи напівофіційний візит до Оману, де спочатку дружина сплачувала, після того Оман надавав – і взагалі заплутали всю країну.
ParlaMint-UA_2020-04-24-m0.u40.p1.sent4	Може розповісте, що ж сталося в Омані?
ParlaMint-UA_2020-04-24-m0.u40.p1.sent5	Де ж була ця нульова толерантність до корупції, коли люди Зеленського в Раді торгували цукром з Офісом Генерального прокурора?
ParlaMint-UA_2020-04-24-m0.u40.p1.sent6	Де була ця толерантність нульова так звана, коли люди Зеленського в Раді кришували в Кривому Розі кримінал і міліцію?
ParlaMint-UA_2020-04-24-m0.u40.p1.sent7	Де була ця толерантність, коли перед епідемією коронавірусу розпродали всі маски, а після того залишили країну напризволяще перед епідемією?
ParlaMint-UA_2020-04-24-m0.u40.p1.sent8	Ви всі пам’ятаєте скандал про продаж посад.
ParlaMint-UA_2020-04-24-m0.u40.p1.sent9	І на сьогодні є всі намагання цей скандал закрити тихенько, забути про нульову толерантність до корупції і поховати цю справу.
ParlaMint-UA_2020-04-24-m0.u40.p2.sent1	І от сьогодні ми створюємо тимчасову слідчу комісію, яка буде займатися кричущими речами – заявою міністра фінансів пана Зеленського про те, що кожного місяця крадеться, і він мав на увазі тільки 2020 рік, 10 мільярдів гривень на митниці та у податковій.
ParlaMint-UA_2020-04-24-m0.u40.p2.sent2	Тобто вже в той час, коли не вистачає на лікарів, не вистачає на підйом економіки 30 мільярдів гривень, за інформацією пана Уманського, було вкрадено.
ParlaMint-UA_2020-04-24-m0.u40.p3.sent1	Саме тому "Європейська солідарність" буде підтримувати цю постанову.
ParlaMint-UA_2020-04-24-m0.u40.p3.sent2	Ми дякуємо всім колегам, які долучилися і підтримують цю ініціативу.
ParlaMint-UA_2020-04-24-m0.u40.p3.sent3	А в тому, що стосується пана Зеленського, думаю, що такий саме підхід буде і щодо продажу посад, і щодо розпродажу масок.
ParlaMint-UA_2020-04-24-m0.u40.p4.sent1	Дякуємо.
ParlaMint-UA_2020-04-24-m0.u41.p1.sent1	Дякую.
ParlaMint-UA_2020-04-24-m0.u41.p2.sent1	Батенко Тарас Іванович, з мотивів – хвилина.
ParlaMint-UA_2020-04-24-m0.u41.p2.sent2	Після цього Корнієнко і Тимошенко.
ParlaMint-UA_2020-04-24-m0.u42.p1.sent1	Депутатська група "За майбутнє" уповноважена заявити наступне, друзі, що парламент повинен залишатися сьогодні вищим законодавчим органом, який визначає порядок денний в країні.
ParlaMint-UA_2020-04-24-m0.u42.p1.sent2	Це перше.
ParlaMint-UA_2020-04-24-m0.u42.p2.sent1	Друге.
ParlaMint-UA_2020-04-24-m0.u42.p2.sent2	Нас не влаштовує те, що останнє позачергове засідання Верховної Ради і порядок денний ініціювалися Президентом України.
ParlaMint-UA_2020-04-24-m0.u42.p2.sent3	І сьогодні це питання, яке ми розглядаємо, про тимчасову слідчу комісію – це перше питання в умовах карантину, коли ми з вами засідаємо, яке було ініційоване депутатськими фракціями і групами, 150 депутатами, і розглядається сьогодні в рамках цього окремого засідання.
ParlaMint-UA_2020-04-24-m0.u42.p3.sent1	Друзі, парламент повинен працювати і невідкладно збиратися за власною ініціативою, в тому числі через засідання Погоджувальної ради, ми на цьому наголошуємо, яка визначає порядок денний позачергових засідань і сесій Верховної Ради України.
ParlaMint-UA_2020-04-24-m0.u42.p3.sent2	І сьогодні ми просимо всіх вас підтримати цю ініціативу щодо створення ТСК.
ParlaMint-UA_2020-04-24-m0.u42.p3.sent3	Я повторю слова Івана Крулька, який сказав, що це, можливо, перше буде ТСК в цьому парламенті, яка має рішучість довести зібрання інформації до кінця і показати всіх головних корупціонерів, які понижували економіку України і промисловість України в останньому кварталі минулого року.
ParlaMint-UA_2020-04-24-m0.u42.p4.sent1	Дякую.
ParlaMint-UA_2020-04-24-m0.u43.p1.sent1	Дякую.
ParlaMint-UA_2020-04-24-m0.u43.p2.sent1	Олександр Сергійович Корнієнко.
ParlaMint-UA_2020-04-24-m0.u43.p2.sent2	З місця?
ParlaMint-UA_2020-04-24-m0.u43.p2.sent3	З місця.
ParlaMint-UA_2020-04-24-m0.u43.p2.sent4	Після цього Юлія Володимирівна.
ParlaMint-UA_2020-04-24-m0.u44.p1.sent1	Колеги, наша фракція теж підписалась і буде підтримувати цю постанову важливу.
ParlaMint-UA_2020-04-24-m0.u44.p2.sent1	Щодо всіх політичних тут інсинуацій, то хочу сказати, що, ви знаєте, що є інформація про те, що пан Уманський буде радником Голови Офісу Президента.
ParlaMint-UA_2020-04-24-m0.u44.p2.sent2	Це свідчить про те, що є воля розслідувати ці моменти, про які він казав, і навести з цим лад.
ParlaMint-UA_2020-04-24-m0.u44.p2.sent3	Разом з тим, ми хотіли б нагадати, що ті посадові особи, про яких іде мова, вони працюють в уряді з початку 2019 року і деякі раніше.
ParlaMint-UA_2020-04-24-m0.u44.p2.sent4	Тому наша пропозиція розширити дію цієї комісії на весь 2019 рік.
ParlaMint-UA_2020-04-24-m0.u44.p2.sent5	Ми хотіли б після прийняття цієї постанови відразу зареєструвати зміни до неї.
ParlaMint-UA_2020-04-24-m0.u44.p2.sent6	Це буде справедливо розслідувати весь минулий рік діяльності в цьому напрямку і попереднього уряду пана Гройсмана, і вже уряду Гончаренка, і уряду Шмигаля.
ParlaMint-UA_2020-04-24-m0.u44.p3.sent1	Дякую.
ParlaMint-UA_2020-04-24-m0.u45.p1.sent1	Дякую, Олександр Сергійович.
ParlaMint-UA_2020-04-24-m0.u45.p2.sent1	Юлія Володимирівна Тимошенко.
ParlaMint-UA_2020-04-24-m0.u46.p1.sent1	Шановні колеги, майже весь час незалежності України не був прийнятий Закон про тимчасові слідчі комісії, який дає можливість парламенту глибоко системно здійснювати контрольні функції.
ParlaMint-UA_2020-04-24-m0.u46.p1.sent2	І тільки в цьому скликанні, в тому числі завдяки більшості в цьому парламенті, прийнятий цей закон.
ParlaMint-UA_2020-04-24-m0.u46.p1.sent3	Він, до речі, нашого авторства, нашої команди.
ParlaMint-UA_2020-04-24-m0.u46.p1.sent4	І ми сьогодні маємо з вами можливість перший раз в історії України створити тимчасову слідчу комісію по сильному закону, який повністю дає право вести слідчі дії і притягати до відповідальності винних.
ParlaMint-UA_2020-04-24-m0.u46.p1.sent5	Наше з вами сьогодні завдання – вивернути всю цю корупцію повністю і показати країні.
ParlaMint-UA_2020-04-24-m0.u46.p1.sent6	І тоді епоха корупції завершиться.
ParlaMint-UA_2020-04-24-m0.u46.p1.sent7	І я думаю, що це буде тестове голосування.
ParlaMint-UA_2020-04-24-m0.u46.p1.sent8	Хто проголосує "за", хто "проти" – ми подивимося в очі і зрозуміємо: хто є хто, і хто що приховує.
ParlaMint-UA_2020-04-24-m0.u46.p2.sent1	Але я вірю, що парламент стане на чолі боротьби з корупцією.
ParlaMint-UA_2020-04-24-m0.u46.p2.sent2	Так буде.
ParlaMint-UA_2020-04-24-m0.u46.p2.sent3	Слава Україні!
ParlaMint-UA_2020-04-24-m0.u47.p1.sent1	Героям слава!
ParlaMint-UA_2020-04-24-m0.u47.p2.sent1	Шановні колеги, ще раз, ми голосуємо ту постанову, яка.
ParlaMint-UA_2020-04-24-m0.u47.p2.sent2	Шановні колеги, можна трохи тихіше в залі.
ParlaMint-UA_2020-04-24-m0.u47.p2.sent3	Дякую.
ParlaMint-UA_2020-04-24-m0.u47.p3.sent1	Ми зараз голосуємо ту постанову, той текст постанови, який вам розданий.
ParlaMint-UA_2020-04-24-m0.u47.p3.sent2	Те, про що казали колеги, про зміни, вони будуть зареєстровані, і я думаю, що найближчим часом проголосовані.
ParlaMint-UA_2020-04-24-m0.u47.p3.sent3	Для того, щоб подивитися більш широкий проміжок часу для того, щоб якщо є факти корупції, вони дійсно були виявлені.
ParlaMint-UA_2020-04-24-m0.u47.p3.sent4	Готові голосувати?
ParlaMint-UA_2020-04-24-m0.u47.p4.sent1	Ставлю на голосування пропозицію про прийняття в цілому, з урахуванням пропозицій комітету, проект Постанови про утворення Тимчасової слідчої комісії Верховної Ради України з питань розслідування оприлюднених у ЗМІ фактів можливих корупційних дій посадових осіб органів державної влади, які призвели до значних втрат дохідної частини Державного бюджету України (реєстраційний номер 3358).
ParlaMint-UA_2020-04-24-m0.u47.p4.sent2	Готові голосувати?
ParlaMint-UA_2020-04-24-m0.u47.p4.sent3	Прошу підтримати та проголосувати.
ParlaMint-UA_2020-04-24-m0.u47.p5.sent1	За-324
ParlaMint-UA_2020-04-24-m0.u47.p6.sent1	Рішення прийнято.
ParlaMint-UA_2020-04-24-m0.u47.p7.sent1	З процедури – оголошення від Крулька щодо роботи комісії.
ParlaMint-UA_2020-04-24-m0.u47.p7.sent2	Включіть, будь ласка, мікрофон з місця.
ParlaMint-UA_2020-04-24-m0.u48.p1.sent1	Дякую всім народним депутатам, які проголосували за створення комісії.
ParlaMint-UA_2020-04-24-m0.u48.p1.sent2	Конституційна більшість – це реально показало, що парламент буде боротися з корупцією і буде виявляти корупціонерів.
ParlaMint-UA_2020-04-24-m0.u48.p1.sent3	І для того, щоби відразу запустити засідання комісії, є пропозиція членам Тимчасової слідчої комісії, яких щойно проголосували до складу цієї комісії, зібратися о 15 годині на третьому поверсі кулуарів, зал номер 5, для того, щоби провести установче засідання Тимчасової слідчої комісії.
ParlaMint-UA_2020-04-24-m0.u48.p1.sent4	Не гаючи жодної хвилини, беремося до роботи.
ParlaMint-UA_2020-04-24-m0.u48.p2.sent1	Дякую, колеги.
ParlaMint-UA_2020-04-24-m0.u48.p2.sent2	І будемо звітувати парламенту про те, що комісія реально зробила і які вона робить висновки по тому, що діється з дохідною частиною Державного бюджету України.
ParlaMint-UA_2020-04-24-m0.u48.p3.sent1	Дякую.
ParlaMint-UA_2020-04-24-m0.u49.p1.sent1	Дякую, шановні колеги.
ParlaMint-UA_2020-04-24-m0.u49.p2.sent1	Ми пройшли весь перелік питань, які були визначені сьогодні до позачергового засідання.
ParlaMint-UA_2020-04-24-m0.u49.p2.sent2	Тому позачергове пленарне засідання Верховної Ради України оголошую закритим.
ParlaMint-UA_2020-04-24-m0.u49.p2.sent3	Всім дякую.
