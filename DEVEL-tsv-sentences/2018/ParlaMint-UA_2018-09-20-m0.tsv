id	text
ParlaMint-UA_2018-09-20-m0.u1.p1.sent1	Доброго ранку, народні депутати!
ParlaMint-UA_2018-09-20-m0.u1.p1.sent2	Я прошу всіх заходити в зал, займати робочі місця і приготуватись до реєстрації.
ParlaMint-UA_2018-09-20-m0.u1.p1.sent3	Отже, колеги, прошу приготуватись до реєстрації, зайняти робочі місця.
ParlaMint-UA_2018-09-20-m0.u1.p2.sent1	Готові?
ParlaMint-UA_2018-09-20-m0.u1.p2.sent2	Шановні народні депутати, прошу провести реєстрацію.
ParlaMint-UA_2018-09-20-m0.u1.p2.sent3	Увімкніть систему "Рада".
ParlaMint-UA_2018-09-20-m0.u1.p3.sent1	Зареєстровано 375 народних депутатів України.
ParlaMint-UA_2018-09-20-m0.u1.p3.sent2	Ранкове пленарне засідання Верховної Ради України оголошую відкритим.
ParlaMint-UA_2018-09-20-m0.u1.p4.sent1	Шановні колеги, сьогодні у засіданні Верховної Ради України бере участь Президент України Петро Олексійович Порошенко.
ParlaMint-UA_2018-09-20-m0.u1.p4.sent2	Запрошую.
ParlaMint-UA_2018-09-20-m0.u1.p5.sent1	А також у засіданні Верховної Ради України беруть участь і присутні Прем’єр-міністр України Володимир Борисович Гройсман та члени уряду.
ParlaMint-UA_2018-09-20-m0.u1.p5.sent2	Привітаємо.
ParlaMint-UA_2018-09-20-m0.u1.p5.sent3	Керівники центральних органів виконавчої влади, керівники судової гілки влади, також присутні посадові особи, яких Верховна Рада України обирає, призначає і надає згоду на призначення на посаду, представники громадських організацій і засобів масової інформації, глави дипломатичних представництв іноземних держав, інші офіційні особи.
ParlaMint-UA_2018-09-20-m0.u1.p6.sent1	Шановні колеги, сьогодні відповідно до пункту 2 частини першої статті 106 Конституції України Президент України звертається із щорічним посланням до Верховної Ради України про внутрішнє і зовнішнє становище України.
ParlaMint-UA_2018-09-20-m0.u1.p7.sent1	Для проголошення щорічного послання на трибуну запрошується Президент України Петро Олексійович Порошенко.
ParlaMint-UA_2018-09-20-m0.u1.p7.sent2	Будь ласка.
ParlaMint-UA_2018-09-20-m0.u2.p1.sent1	Дорогі співвітчизники!
ParlaMint-UA_2018-09-20-m0.u2.p1.sent2	Шановний пане Прем’єр-міністре!
ParlaMint-UA_2018-09-20-m0.u2.p1.sent3	Шановний пане Голово!
ParlaMint-UA_2018-09-20-m0.u2.p1.sent4	Шановні народні депутати України!
ParlaMint-UA_2018-09-20-m0.u2.p1.sent5	Високоповажні представники дипломатичного корпусу!
ParlaMint-UA_2018-09-20-m0.u2.p1.sent6	Ваші Блаженства!
ParlaMint-UA_2018-09-20-m0.u2.p1.sent7	Преподобні отці!
ParlaMint-UA_2018-09-20-m0.u2.p1.sent8	Сьогодні у цій залі Верховної Ради України голосуватимуть за зміни Основного Закону про незворотність курсу та набуття членства України в Європейському Союзі та в Організації Північноатлантичного договору.
ParlaMint-UA_2018-09-20-m0.u2.p2.sent1	І я, користуючись нагодою, закликаю всіх вас, шановні народні депутати, підтримати цю ініціативу і скерувати цей документ на експертизу Конституційного Суду.
ParlaMint-UA_2018-09-20-m0.u2.p2.sent2	Цей проект цілком і повністю відповідає нашим українським національним інтересам і відповідає настроям абсолютно більшості нашого суспільства.
ParlaMint-UA_2018-09-20-m0.u2.p3.sent1	В п’ятницю в Яворівському полігоні завершилися наймасштабніші міжнародні навчання Rapid Trident.
ParlaMint-UA_2018-09-20-m0.u2.p3.sent2	Військовослужбовці 14 країн, 10 з яких країни-члени НАТО відпрацювали спільні дії в разі наступу однієї з сусідніх країн.
ParlaMint-UA_2018-09-20-m0.u2.p3.sent3	Ми ще раз продемонстрували усім нашим партнерам, що до НАТО йдемо не з порожніми руками, а як солідний партнер з вагомим внеском в загальну справу континентальної і трансатлантичної безпеки.
ParlaMint-UA_2018-09-20-m0.u2.p4.sent1	1-го вересня виповнився рік як набула повної чинності Угода про асоціацію з Європейським Союзом.
ParlaMint-UA_2018-09-20-m0.u2.p4.sent2	Завтра Україна видає десятимільйонний біометричний паспорт.
ParlaMint-UA_2018-09-20-m0.u2.p4.sent3	І це, до речі, відповідь тим, хто, намагаючись применшити значення так важко здобутого безвізового режиму, тоді твердив, що нібито українцям він мало цікавий.
ParlaMint-UA_2018-09-20-m0.u2.p4.sent4	10 мільйонів українців вже отримали біометричні паспорти за цей короткий термін.
ParlaMint-UA_2018-09-20-m0.u2.p4.sent5	Для українців відкрито вже майже дві третини країн світу.
ParlaMint-UA_2018-09-20-m0.u2.p4.sent6	І ми і надалі будемо розширювати простір свободи руху для громадян України.
ParlaMint-UA_2018-09-20-m0.u2.p5.sent1	В цей понеділок своїм указом я ввів в дію рішення Ради Нацбезпеки і оборони України не продовжувати договір про, так звану, дружбу з Росією.
ParlaMint-UA_2018-09-20-m0.u2.p6.sent1	І Міністерство закордонних справ направить ноту до Москви, а я подам до парламенту відповідний законопроект, бо останнє слово в цьому питанні, дорогі мої, за вами, за Верховною Радою України.
ParlaMint-UA_2018-09-20-m0.u2.p6.sent2	Із Конституції пропонується викреслити норму, яка дозволяє базування Чорноморського флоту в Україні.
ParlaMint-UA_2018-09-20-m0.u2.p7.sent1	І після того, як ми повернемо Крим, російської бази в Севастополі точно більше не буде.
ParlaMint-UA_2018-09-20-m0.u2.p8.sent1	Як я вам і обіцяв, наприкінці серпні виконком СНД офіційно підтвердив, що Україна закрила представництво при статутних органах, так званої, співдружності.
ParlaMint-UA_2018-09-20-m0.u2.p9.sent1	Іще одне, дуже важливе.
ParlaMint-UA_2018-09-20-m0.u2.p9.sent2	Нарешті, до Києва прибули екзархи Вселенського патріарху.
ParlaMint-UA_2018-09-20-m0.u2.p9.sent3	Прибули готувати рішення про надання автокефалії Українській помісній православній церкві.
ParlaMint-UA_2018-09-20-m0.u2.p9.sent4	Це ми з вами робимо цю надзвичайно важливу справу.
ParlaMint-UA_2018-09-20-m0.u2.p9.sent5	І ми точно переможемо.
ParlaMint-UA_2018-09-20-m0.u2.p9.sent6	Справу, яку митрополит Іларіон Огієнко назвав ділом повного розмосковлення нашої церкви.
ParlaMint-UA_2018-09-20-m0.u2.p9.sent7	Нацрада з питань телебачення та радіомовлення оприлюднила звіт про дотримання радіостанціями квот на українську мову.
ParlaMint-UA_2018-09-20-m0.u2.p9.sent8	І приємно констатувати, що абсолютна більшість радіокомпаній норму закону перевиконує.
ParlaMint-UA_2018-09-20-m0.u2.p9.sent9	І я дякую вам, шановні народні депутати за те, що в першому читанні підтримали президентську ініціативу про зміну до військових статутів, які запроваджують довгоочікуване вітання: "Слава Україні" - "Героям слава".
ParlaMint-UA_2018-09-20-m0.u2.p10.sent1	Я дуже сподіваюся, що до Дня захисника Вітчизни, який ми святкуємо 14 жовтня, ми, точніше ви, це нововведення затвердите, а я його підпишу.
ParlaMint-UA_2018-09-20-m0.u2.p10.sent2	Дорогі співвітчизники, перелічені події сталися лише протягом останнього місяця, і лише на слух, лише на перший погляд вони видаються абсолютно різноплановими.
ParlaMint-UA_2018-09-20-m0.u2.p10.sent3	А, насправді, серед них немає нічого випадкового, всі вони – частина нашої державотворчої проукраїнської та проєвропейської стратегії, яку ми з вами послідовно втілюємо в життя протягом останніх 4 років.
ParlaMint-UA_2018-09-20-m0.u2.p10.sent4	І я наголошую, твердо наголошую, будемо продовжувати її і надалі.
ParlaMint-UA_2018-09-20-m0.u2.p11.sent1	Кожна з цих подій – це свідчення нашого розриву з колоніальним минулим, кожна з них – крок до нашої повної свободи від імперії.
ParlaMint-UA_2018-09-20-m0.u2.p11.sent2	Ми, нарешті, вибралися з лабіринтів багатовекторності, ледве вискочили зі смертельно небезпечної пастки позаблоковості і від 2014 року твердо прямуємо своїм шляхом, і цей шлях – шлях до Європейського Союзу та до НАТО.
ParlaMint-UA_2018-09-20-m0.u2.p11.sent3	І лише інтеграція України до євроатлантичного простору гарантує всім нам мир, гарантує всім нам безпеку і гарантує Україні незалежність, а українському народу підвищення рівня життя.
ParlaMint-UA_2018-09-20-m0.u2.p12.sent1	Це ми з вами збудували боєздатну армію.
ParlaMint-UA_2018-09-20-m0.u2.p12.sent2	Ми повертаємо українській церкві гідне місце в світовому православ’ї.
ParlaMint-UA_2018-09-20-m0.u2.p12.sent3	Дуже важливо, ми, нарешті, захищаємо, розвиваємо і утверджуємо українську мову – складову сили та успіху нашого народу.
ParlaMint-UA_2018-09-20-m0.u2.p12.sent4	І надалі ми будемо вживати дієвих заходів для зміцнення державного статусу української мови, посилення і поширення її в усіх сферах публічного життя.
ParlaMint-UA_2018-09-20-m0.u2.p13.sent1	Це дивно, я думаю, що під час саме твердої позиції по українській мові окремі народні депутати покинули залу.
ParlaMint-UA_2018-09-20-m0.u2.p14.sent1	Але нас ніхто не зупинить.
ParlaMint-UA_2018-09-20-m0.u2.p14.sent2	І дякую вам за рішучість, і дякую вам за єдність.
ParlaMint-UA_2018-09-20-m0.u2.p14.sent3	Бо армія, мова і віра.
ParlaMint-UA_2018-09-20-m0.u2.p14.sent4	І це не гасла, це формула сучасної української ідентичності.
ParlaMint-UA_2018-09-20-m0.u2.p14.sent5	Армія боронить нашу землю.
ParlaMint-UA_2018-09-20-m0.u2.p15.sent1	Мова боронить наше серце.
ParlaMint-UA_2018-09-20-m0.u2.p15.sent2	Церква боронить нашу душу.
ParlaMint-UA_2018-09-20-m0.u2.p15.sent3	І, напевно, за останні роки влада зробила, і це точно так, чимало тактичних помилок.
ParlaMint-UA_2018-09-20-m0.u2.p15.sent4	І за це на мені особисто лежить частина відповідальності.
ParlaMint-UA_2018-09-20-m0.u2.p15.sent5	Але я точно знаю, що ми нічим не схибили і не погрішили в питаннях стратегії.
ParlaMint-UA_2018-09-20-m0.u2.p15.sent6	Зробити сильну та успішну Україну, невід’ємною і безспірною частиною Європи, без жодної перспективи повернення в зону російського впливу – це і є наша мета, наша амбіція, наша з вами місія.
ParlaMint-UA_2018-09-20-m0.u2.p16.sent1	Чи є безповоротною наша стратегія, і наскільки їй загрожує реванш проросійських сил та безвідповідальність популістів?
ParlaMint-UA_2018-09-20-m0.u2.p16.sent2	І як зробити так, щоб виборчий цикл не зупинив рух країни або ще гірше, не розвернув нас назад?
ParlaMint-UA_2018-09-20-m0.u2.p16.sent3	Яким чином не змарнувати те, чого ціною великих випробувань досяг український народ?
ParlaMint-UA_2018-09-20-m0.u2.p16.sent4	І в який спосіб стратегічний успіх конвертувати в зростання рівня життя людей?
ParlaMint-UA_2018-09-20-m0.u2.p16.sent5	Якими мають бути наші невідкладні дії у наближені наступні роки?
ParlaMint-UA_2018-09-20-m0.u2.p16.sent6	Відповідям на ці питання і присвячене моє послання, підсумкове в поточній каденції Президента і з прогнозом на прийдешні роки.
ParlaMint-UA_2018-09-20-m0.u2.p17.sent1	Епітети, якими ми характеризуємо зовнішнє та внутрішнє становище, залежить від того, де ми прописані – при владі чи опозиції, але при всіх поточних викликах та загрозах, наша з вами спільна динаміка є абсолютно очевидна, ситуація всередині України і навколо нас точно не така драматична, як у 2014-2015 роках.
ParlaMint-UA_2018-09-20-m0.u2.p17.sent2	Ми стали стійкішими і сильнішими, однак насамперед хотів би відверто наголосити на тому, чим більшість суспільства об’єктивно незадоволена.
ParlaMint-UA_2018-09-20-m0.u2.p18.sent1	Не вдалося завершити війну і відновити територіальну цілісність України.
ParlaMint-UA_2018-09-20-m0.u2.p18.sent2	Внаслідок агресії втрачено 20 відсотків промислового потенціалу України.
ParlaMint-UA_2018-09-20-m0.u2.p18.sent3	Це, звичайно, спровокувало ефект доміно для всієї української економіки.
ParlaMint-UA_2018-09-20-m0.u2.p18.sent4	Разом з агресивним закриттям Росією свого ринку для українських товарів це спричинило глибоку соціальну кризу.
ParlaMint-UA_2018-09-20-m0.u2.p18.sent5	Ми вистояли і відновили зростання.
ParlaMint-UA_2018-09-20-m0.u2.p18.sent6	Однак більшість українців поки що не відчули покращення добробуту, а рівень життя відновлюється повільно і нерівномірно і по регіонах, і по соціальних, і по вікових групах, і особливо незахищеними залишаються пенсіонери.
ParlaMint-UA_2018-09-20-m0.u2.p19.sent1	Ми створили з вами антикорупційну інфраструктуру.
ParlaMint-UA_2018-09-20-m0.u2.p19.sent2	В деякі нові органи вклали чималі фінансові ресурси платників податків України.
ParlaMint-UA_2018-09-20-m0.u2.p19.sent3	Але поки що коефіцієнт їх корисної дії точно мене як Президента не задовольняють.
ParlaMint-UA_2018-09-20-m0.u2.p19.sent4	І суспільно розчароване динамікою антикорупційної боротьби, і претензії людей є абсолютно виправдані.
ParlaMint-UA_2018-09-20-m0.u2.p20.sent1	Серйозних масштабів набула еміграція з країни.
ParlaMint-UA_2018-09-20-m0.u2.p20.sent2	З цим викликом так чи інакше мають справи всі країни Центрально-Східної Європи, які в процесі євроінтеграції ставали частиною європейського ринку праці.
ParlaMint-UA_2018-09-20-m0.u2.p20.sent3	На жаль, влада допустила чимало прорахунків і в кадровій політиці, а сміливі експерименти в цій сфері виявились недостатньо ефективними.
ParlaMint-UA_2018-09-20-m0.u2.p20.sent4	Темпи реформ зовсім не такі, як та швидкість, яку ми проектували на старті.
ParlaMint-UA_2018-09-20-m0.u2.p20.sent5	Проблеми виявилися глибшими, спротив сильнішим, рішення складнішим.
ParlaMint-UA_2018-09-20-m0.u2.p21.sent1	Соціально-економічні проблеми тягнуть за собою політичні наслідки.
ParlaMint-UA_2018-09-20-m0.u2.p21.sent2	Це і загроза реваншу проросійських сил, і розквіт лівого популізму, і прояви правого радикалізму, це недовіра до державних інституцій, сумніви в ефективності демократичних методів управління, і симпатія до анархії або навпаки до авторитаризму.
ParlaMint-UA_2018-09-20-m0.u2.p21.sent3	І на фоні високих очікувань у суспільстві сформувалося відчуття глибокого незадоволення навіть з тих, хто впевнений, що країна просувається в правильному напрямку, чимало таких, хто вважає, що ми рухаємося зигзагоподібно.
ParlaMint-UA_2018-09-20-m0.u2.p21.sent4	І це точно мене не задовольняє.
ParlaMint-UA_2018-09-20-m0.u2.p22.sent1	Я навмисно зараз загострюю увагу на цих недоліках і спеціально в структурі виступу поставив їх попереду здобутків.
ParlaMint-UA_2018-09-20-m0.u2.p22.sent2	Сьогодні як ніколи потрібна відверта розмова.
ParlaMint-UA_2018-09-20-m0.u2.p22.sent3	Тільки не ховаючи голову в пісок, тільки визнаючи реальні проблеми, ми можемо запропонувати суспільству реальний шлях їхнього подолання.
ParlaMint-UA_2018-09-20-m0.u2.p23.sent1	І в той же час, дорогі друзі, це не я сказав, а наші всі міжнародні партнери кажуть, що за останні 4 роки нам з вами в Україні вдалося зробити набагато більше позитивних змін, ніж за попередні 23 роки незалежності.
ParlaMint-UA_2018-09-20-m0.u2.p23.sent2	Ми зберегли країну.
ParlaMint-UA_2018-09-20-m0.u2.p23.sent3	Кремлівська "Барбаросса", путінський бліцкриг, план "Русская весна" – все це захлинулося за лічені місяці.
ParlaMint-UA_2018-09-20-m0.u2.p23.sent4	Ми з вами створили армію, яка звільнила дві третини території Донбасу, які були окуповані навесні 2014 року.
ParlaMint-UA_2018-09-20-m0.u2.p23.sent5	Армію, яка локалізувала конфлікт і міцно тримає оборону на лінії фронту.
ParlaMint-UA_2018-09-20-m0.u2.p23.sent6	Вона захищає країну по всьому периметру україно-російського кордону.
ParlaMint-UA_2018-09-20-m0.u2.p24.sent1	Ми з вами зміцнили наш міжнародний авторитет, організували трансатлантичну коаліцію України з режимом твердих санкцій проти країни-агресора – Російської Федерації.
ParlaMint-UA_2018-09-20-m0.u2.p24.sent2	Ми з вами підписали і виграли у Кремля дипломатичний бій за ратифікацію Угоди про асоціацію і поглиблену та всеохоплюючу зону вільної торгівлі з Європейським Союзом та почали нарешті отримувати від неї перші вагомі результати.
ParlaMint-UA_2018-09-20-m0.u2.p24.sent3	Ми зіскочили з російської "газової голки", на якій сиділи багато років президенти, прем’єри, уряди.
ParlaMint-UA_2018-09-20-m0.u2.p24.sent4	Здавалось би, приречені були сидіти на ній вічно, а ні: вже два роки не купуємо газу в Росії, а блискучий виграш позову проти "Газпрому" на 4,6 мільярди доларів у Стокгольмському арбітражі зняв з нас непосильний тягар кабальних газових угод 2009 року.
ParlaMint-UA_2018-09-20-m0.u2.p24.sent5	Як відомо, завдяки ним, цим угодам, Україна переплатила Кремлю десятки мільярдів доларів, і уникнути дефолту з кінця 2016 року - це теж наше досягнення.
ParlaMint-UA_2018-09-20-m0.u2.p25.sent1	Відновили економічне зростання.
ParlaMint-UA_2018-09-20-m0.u2.p26.sent1	І позавчора Держстат уточнив показники, що в другому кварталі валовий внутрішній продукт України збільшився на 3,8 відсотка.
ParlaMint-UA_2018-09-20-m0.u2.p26.sent2	Так, це не та цифра, яка нас повністю влаштовує, але це твердий показник економічного зростання країни.
ParlaMint-UA_2018-09-20-m0.u2.p27.sent1	Окремо дуже важливо, що ми в гуманітарній сфері провели декомунізацію, визнали на державному рівні, нарешті, після 25 років незалежності армію УНР і Українську повстанську армію як учасниць національно-визвольних змагань.
ParlaMint-UA_2018-09-20-m0.u2.p27.sent2	Чого ж то не робилося раніше?
ParlaMint-UA_2018-09-20-m0.u2.p28.sent1	Сформували чітку політику національної пам’яті для зміцнення української ідентичності.
ParlaMint-UA_2018-09-20-m0.u2.p28.sent2	Істотно посилили позицію української мови на радіо, телебаченні, в кінематографії, книговидавництві.
ParlaMint-UA_2018-09-20-m0.u2.p28.sent3	Я вчора мав можливість на Львівському книжковому форумі в цьому переконатися.
ParlaMint-UA_2018-09-20-m0.u2.p28.sent4	Бо, якщо раніше була проблема, як примусити українців не читати російських книжок, а читати українські, сьогодні я вам можу твердо сказати: це відбулося.
ParlaMint-UA_2018-09-20-m0.u2.p29.sent1	І якщо у вашому місті чи селі стали ремонтувати дороги і школи, освітлювати вулиці, вивозити сміття, вам, безумовно, поталанило з міським чи сільським головою.
ParlaMint-UA_2018-09-20-m0.u2.p29.sent2	Бо, дійсно, потрібна кмітлива голова для того, щоби розпорядитися розумно тими коштами, які передані на місця, а сьогодні це більше 51 відсотка зведеного бюджету передані внаслідок нашої Програми децентралізації.
ParlaMint-UA_2018-09-20-m0.u2.p30.sent1	Позитивні зрушення, про які я щойно говорив, потребували відповідальних і часом складних рішень парламенту, Президента, Кабінету Міністрів.
ParlaMint-UA_2018-09-20-m0.u2.p30.sent2	І вдячний за спільну роботу народним депутатам, міністрам, Голові Верховної Ради Андрію Парубію, Прем’єр-міністру Гройсману, Яценюку і всім, хто до цього доклався.
ParlaMint-UA_2018-09-20-m0.u2.p31.sent1	А всі разом ми маємо подякувати великому українському народові за ті дивовижні зміни, які стали можливими внаслідок ратного подвигу на фронті і наполегливої праці в тилу над розбудовою країни.
ParlaMint-UA_2018-09-20-m0.u2.p32.sent1	Дорогі співвітчизники!
ParlaMint-UA_2018-09-20-m0.u2.p32.sent2	Безумовно, в короткому посланні я не можу охопити все, тим більше, що тематично воно присвячено питанням нашої європейської і євроатлантичної стратегії.
ParlaMint-UA_2018-09-20-m0.u2.p32.sent3	До вашої уваги традиційно пропонується аналітична доповідь, підготовлена Національним інститутом стратегічних досліджень, я ж зупинюсь, насамперед, на питаннях, які належать до безпосередніх функцій Президента, і найбільшу увагу хотів би приділити питанням зовнішньої політики та оборони, гарантіям суверенітету, прав і свобод громадян, загальної стратегії державного будівництва.
ParlaMint-UA_2018-09-20-m0.u2.p33.sent1	Почну з головного – з армії.
ParlaMint-UA_2018-09-20-m0.u2.p33.sent2	Лише 6 тисяч повністю готових до бою вояків весною 2014 року могли виставити Збройні Сили України, коли почалася агресія Російської Федерації проти нашої держави.
ParlaMint-UA_2018-09-20-m0.u2.p33.sent3	І то, якби транспорт був з колесами, був з пальним, з акумуляторами.
ParlaMint-UA_2018-09-20-m0.u2.p33.sent4	І це не докір військовим, це вирок політикам, прем’єр-міністрам, міністрам оборони, які роками скорочували особовий склад, розпродавали зброю, розтринькували майно, розбазарювали шпиталі, військові містечка, полігони, розкрадали землі; ще б трохи, вони б і солдат пустили з молотка.
ParlaMint-UA_2018-09-20-m0.u2.p33.sent5	От що називається "заробляти на армії".
ParlaMint-UA_2018-09-20-m0.u2.p33.sent6	І в результаті наші воїни вийшли захищати Вітчизну босоніж і голіруч проти найбільшої армії на континенті.
ParlaMint-UA_2018-09-20-m0.u2.p33.sent7	І тим не менше, сконцентрувавши всі наявні на той момент ресурси, завдяки мужності воїнів і потужному волонтерському рухові, завдяки добровольцям ми зупинили агресора.
ParlaMint-UA_2018-09-20-m0.u2.p34.sent1	Влітку 14-го чимало часу приходилося витрачати і чимало грошей на їжу, одяг, взуття, аптечки, шоломи.
ParlaMint-UA_2018-09-20-m0.u2.p34.sent2	Бронежилети для більшості частин були взагалі зняті з озброєння і не планували закупатись, так само, як і розгрузки, і інші найнеобхідніші речі.
ParlaMint-UA_2018-09-20-m0.u2.p34.sent3	Збирали все з миру по нитці.
ParlaMint-UA_2018-09-20-m0.u2.p34.sent4	І сьогодні ми маємо взяти планку абсолютно іншої висоти: це нові технології, модернізація, доозброєння, переозброєння, точно перехід на стандарти НАТО з урахуванням нашого унікального досвіду відсічі російській агресії.
ParlaMint-UA_2018-09-20-m0.u2.p34.sent5	І оновлення озброєнь відбувається на основі стратегії імпортозаміщення, в якій ми позбулися тотальної залежності від постачання комплектуючих з Російської Федерації.
ParlaMint-UA_2018-09-20-m0.u2.p34.sent6	І лише уявіть собі, що 13 року ця залежність для різних видів озброєнь сягала рівня від 50 до 70 відсотків.
ParlaMint-UA_2018-09-20-m0.u2.p34.sent7	І зробити необхідно в рази і на порядки більше зробленого.
ParlaMint-UA_2018-09-20-m0.u2.p35.sent1	І, дійсно, ми вийшли на рівень 3 відсотків ВВП на оборону, і це вперше за існування незалежної України, і величезне досягнення.
ParlaMint-UA_2018-09-20-m0.u2.p35.sent2	Це відчутно для державного бюджету, і це відчутно для економіки, але доволі скромно в порівнянні з військовими витратами країни-агресора.
ParlaMint-UA_2018-09-20-m0.u2.p35.sent3	Наші оборонні потреби точно значно перевищують наші можливості, і ми маємо спільно з вами знайти нестандартні виходи.
ParlaMint-UA_2018-09-20-m0.u2.p35.sent4	Суспільство, Збройні Сили очікують проривних системних рішень – рішень у сфері оборони.
ParlaMint-UA_2018-09-20-m0.u2.p35.sent5	І я вимагаю від військового керівництва нестандартних асиметричних відповідей на будь-які сценарії і плани противника.
ParlaMint-UA_2018-09-20-m0.u2.p36.sent1	Наша армія стає армією нового покоління українців, армія опановує сучасні форми протиборства у всіх сферах як традиційних, так і нових, включаючи інформаційний і кіберпростір.
ParlaMint-UA_2018-09-20-m0.u2.p36.sent2	Високоточні дальнобійні засоби вогневого враження, високотехнологічна розвідка, ефективні системи управління, космічна підтримка, ешелонована протиповітряна оборона, потужні створені нами сили спецоперацій, відновлені Військово-Морські Сили та інші ознаки сучасної армії мають стати і поступово стають реальністю в Україні.
ParlaMint-UA_2018-09-20-m0.u2.p37.sent1	Так, наші наміри амбітні, але реальні.
ParlaMint-UA_2018-09-20-m0.u2.p37.sent2	Ми вже цього року плануємо активну розробку і підготовку виробництва та закупівлі сучасного високоточного ракетного озброєння, точних боєприпасів для новітніх систем артилерії, бронетанкової техніки, високоточних інших засобів ураження.
ParlaMint-UA_2018-09-20-m0.u2.p37.sent3	І на порядок денний найближчого часу виходить нарощування оборони української частини акваторії та узбережжя Азовського моря.
ParlaMint-UA_2018-09-20-m0.u2.p38.sent1	Від Міністерства оборони, від Генерального штабу вимагаю прискорити досягнення оборонним сектором стандартів Північноатлантичного альянсу, рівно як і повної оперативної сумісності з арміями країн-членів цього оборонно-політичного блоку.
ParlaMint-UA_2018-09-20-m0.u2.p38.sent2	Та в усіх перетвореннях на першому місці обов’язково мають бути люди, особливі надзвичайно люди, які обрали професію – професію захисника Вітчизни.
ParlaMint-UA_2018-09-20-m0.u2.p39.sent1	Люди, наші воїни, які щоденно ризикують собою на передових рубежах захисту держави.
ParlaMint-UA_2018-09-20-m0.u2.p39.sent2	І тому на порядку денному системні перетворення в кадровій політиці, можливостях для прозорого і справедливого кар’єрного росту, військовій освіті, питаннях забезпечення.
ParlaMint-UA_2018-09-20-m0.u2.p39.sent3	І грошове забезпечення військовослужбовців Збройних Сил наступного року відповідно до запропонованого мною рішення Ради національної безпеки і оборони в Державному бюджеті має бути збільшено не менш як на 37 відсотків.
ParlaMint-UA_2018-09-20-m0.u2.p39.sent4	І в жовтні ми почнемо, нарешті, здавати в експлуатацію нові гуртожитки для контрактників – 184 нові приміщення, в яких поселиться приблизно 23 тисячі воїнів-контрактників.
ParlaMint-UA_2018-09-20-m0.u2.p39.sent5	Частина цього року, частина – на початку наступного року.
ParlaMint-UA_2018-09-20-m0.u2.p40.sent1	Хочу ще раз нагадати, що джерелами для фінансування всіх цих об’єктів є кошти, які зусиллями правоохоронних органів, Генеральної прокуратури були конфісковані в попередньої влади.
ParlaMint-UA_2018-09-20-m0.u2.p40.sent2	Крім того, планується інший соціальний проект – "компактні квартири для сержантського корпусу", також який є основою Збройних Сил України.
ParlaMint-UA_2018-09-20-m0.u2.p40.sent3	Це частина проекту зміцнення і формування цього корпусу.
ParlaMint-UA_2018-09-20-m0.u2.p40.sent4	І доречно нагадати, що ці та інші проекти втілюються в життя завдяки активній підтримці держав-партнерів, радників, інструкторів від збройних сил країн-членів НАТО.
ParlaMint-UA_2018-09-20-m0.u2.p40.sent5	І ми з вами повинні зробити все, щоб створити комфортні умови для досвідчених воїнів.
ParlaMint-UA_2018-09-20-m0.u2.p40.sent6	Вмотивувати професіоналів укладати довгострокові контракти зі Збройними Силами України.
ParlaMint-UA_2018-09-20-m0.u2.p40.sent7	Заохотити до повернення в армію тих, хто з різних причин звільнився.
ParlaMint-UA_2018-09-20-m0.u2.p41.sent1	А взагалі ми в неоплатному боргу перед нашими воїнами.
ParlaMint-UA_2018-09-20-m0.u2.p41.sent2	Взагалі не існує такої суми, якою можна було б виміряти те, що вони роблять для нашої з вами держави.
ParlaMint-UA_2018-09-20-m0.u2.p41.sent3	Нова армія повинна мати сучасну ідеологію.
ParlaMint-UA_2018-09-20-m0.u2.p41.sent4	І тут зміни очевидні.
ParlaMint-UA_2018-09-20-m0.u2.p41.sent5	Дерадянізація армії – це нові назви військових частин, нові вітання, нові знаки, нові традиції, нові свята, такі як День захисника Вітчизни.
ParlaMint-UA_2018-09-20-m0.u2.p41.sent6	Згадайте, 4 роки тому ми все ще святкували, точніше, вони святкували 23 лютого.
ParlaMint-UA_2018-09-20-m0.u2.p42.sent1	Не всі наші оборонні плани вже виконано, і не всі проблемні питання вирішені.
ParlaMint-UA_2018-09-20-m0.u2.p42.sent2	Ми чітко бачимо слабкі місця.
ParlaMint-UA_2018-09-20-m0.u2.p42.sent3	Питання національної безпеки і оборони держави залишаються для мене як для Президента і для всієї нашої команди абсолютним щоденним пріоритетом.
ParlaMint-UA_2018-09-20-m0.u2.p43.sent1	Дорогі українці!
ParlaMint-UA_2018-09-20-m0.u2.p43.sent2	Найнадійнішими союзниками Збройних Сил України в захисті Батьківщини є наші дипломати, які діють в надзвичайно складних умовах.
ParlaMint-UA_2018-09-20-m0.u2.p43.sent3	Їхня робота потребує неабиякого досвіду і хисту.
ParlaMint-UA_2018-09-20-m0.u2.p43.sent4	Світ лихоманить, глобальна і регіональна системи безпеки неефективно працюють, є під великою загрозою.
ParlaMint-UA_2018-09-20-m0.u2.p43.sent5	Україна перебуває в епіцентрі процесів, які визначають майбутнє континенту та світу.
ParlaMint-UA_2018-09-20-m0.u2.p44.sent1	І я хотів би подякувати парламенту, уряду, який вніс цей проект, за прийняття відповідного Закону "Про дипломатичну службу", різкого збільшення фінансування української дипломатії.
ParlaMint-UA_2018-09-20-m0.u2.p44.sent2	Бо завдання, яке стоїть перед українськими дипломатами, надважливе.
ParlaMint-UA_2018-09-20-m0.u2.p45.sent1	Російська агресія заскочила Захід зненацька.
ParlaMint-UA_2018-09-20-m0.u2.p45.sent2	Проігноровані були всі важливі сигнали: і провокація на Тузлі; і відверто агресивний виступ російського президента на Мюнхенському безпековому форумі 2007 року, де він, в принципі, всіх про все попереджував; і напад у 2008 Росії на Грузію; і перша реакція на окупацію Криму виявилася напрочуд млявою та беззубою.
ParlaMint-UA_2018-09-20-m0.u2.p45.sent3	Та навіть тепер після тисяч спричинених Росією жертв на Донбасі, після трагедії MH17, після Сирії, після Солсбері на Заході чимало охочих зазирнути Путіну в душу, чи ще я там не знаю куди І мені цікаво, а що ви хочете там побачити, панове?
ParlaMint-UA_2018-09-20-m0.u2.p45.sent4	Все ж і так у всіх на очах: Росія підтримує праві та лівопопулістські рухи, роздмухує євроскептицизм, втручається у вибори по всьому світу, втручається у референдуми, як це було у Нідерландах.
ParlaMint-UA_2018-09-20-m0.u2.p45.sent5	У такий спосіб Кремль просуває свої альтернативні порядки денні, свої альтернативні цінності, сподіваючись на те, що Заходу дедалі складніше буде тримати єдину позицію щодо Москви.
ParlaMint-UA_2018-09-20-m0.u2.p46.sent1	Глибоко помиляється той, хто думає, ніби російська агресія автоматично забезпечує нам автоматичну підтримку Заходу.
ParlaMint-UA_2018-09-20-m0.u2.p46.sent2	Це не так.
ParlaMint-UA_2018-09-20-m0.u2.p46.sent3	І за підтримку треба щоденно боротися.
ParlaMint-UA_2018-09-20-m0.u2.p46.sent4	І за ці 4,5 роки нам вдалося не просто створити та зберегти потужну трансатлантичну коаліцію на підтримку України, але значно розширити і зміцнити її.
ParlaMint-UA_2018-09-20-m0.u2.p46.sent5	Принцип "нічого про Україну без України" став аксіомою міжнародної політики.
ParlaMint-UA_2018-09-20-m0.u2.p46.sent6	Пропозиції його порушити і домовитись у нас за спиною від часу випливають фактично кожного місяця і тут же нами гасяться.
ParlaMint-UA_2018-09-20-m0.u2.p46.sent7	І ніхто більше не заперечує нашу європейську ідентичність.
ParlaMint-UA_2018-09-20-m0.u2.p47.sent1	Протягом наступного року планую перевести в практичну площину реалізацію моїх ініціатив щодо інтеграції України до цифрового спільного ринку енергетичного союзу, а також поглиблення співробітництва в митній сфері.
ParlaMint-UA_2018-09-20-m0.u2.p47.sent2	Але, щоб рухати це далі перш за все нам треба від першої до останньої літери виконати Угоду про асоціацію.
ParlaMint-UA_2018-09-20-m0.u2.p47.sent3	Швидкість її реалізації наразі недостатня.
ParlaMint-UA_2018-09-20-m0.u2.p47.sent4	І я закликаю парламент і уряд набрати кращий темп.
ParlaMint-UA_2018-09-20-m0.u2.p47.sent5	Готовий бути партнером в цьому процесі.
ParlaMint-UA_2018-09-20-m0.u2.p47.sent6	Тим більше, що угода щодня доводить свою дієвість і правильність.
ParlaMint-UA_2018-09-20-m0.u2.p47.sent7	Частка Євросоюзу в експорті коливається від 42 до 43 відсотків, і це вагомий компенсатор тих втрат, які через війну, економічну блокаду, закриття ринків спричинила нам Росія.
ParlaMint-UA_2018-09-20-m0.u2.p47.sent8	Вагомий, але не достатній.
ParlaMint-UA_2018-09-20-m0.u2.p47.sent9	І саме тому минулого місяця під час щорічної наради керівників дипломатичних установ закордонних піддав критиці цілу низку наших посольств в Латинській Америці, Африці, Азії.
ParlaMint-UA_2018-09-20-m0.u2.p47.sent10	Хіба ринки цих країн неважливі для збуту наших товарів і створення в Україні нових робочих місць?
ParlaMint-UA_2018-09-20-m0.u2.p47.sent11	Нам потрібно шукати все більше і більше торговельних партнерів, точки опори на регіональних ринках, що демонструють високі темпи зростання, де є попит на нашу продукцію.
ParlaMint-UA_2018-09-20-m0.u2.p47.sent12	Ми вчимося зовнішньополітичному прагматизму і знаходимо оптимальний для нас варіант продовження гри навіть у найскладніших партіях.
ParlaMint-UA_2018-09-20-m0.u2.p48.sent1	Зокрема, такий підхід дав нам можливість вибудувати ефективні стосунки з новою американською адміністрацією.
ParlaMint-UA_2018-09-20-m0.u2.p48.sent2	Чого лише варте рішення Президента Сполучених Штатів Америки надати Україні оборонне летальне озброєння.
ParlaMint-UA_2018-09-20-m0.u2.p48.sent3	І це лише початок.
ParlaMint-UA_2018-09-20-m0.u2.p48.sent4	Така співпраця буде продовжена.
ParlaMint-UA_2018-09-20-m0.u2.p49.sent1	У вівторок Сенат Сполучених Штатів Америки схвалив проект бюджету Пентагону на 19-й рік, який передбачає 250 мільйонів доларів для безпекової допомоги Україні.
ParlaMint-UA_2018-09-20-m0.u2.p49.sent2	І це є найкращий доказ того, що між Києвом і Вашингтоном існує дуже високий рівень довіри.
ParlaMint-UA_2018-09-20-m0.u2.p49.sent3	Нас, звичайно, не можуть не турбувати розбіжності між ключовими учасниками світової торгівлі.
ParlaMint-UA_2018-09-20-m0.u2.p49.sent4	Вони мають глобальний вимір і впливатимуть на нашу економіку, очевидно, точно не зі знаком плюс.
ParlaMint-UA_2018-09-20-m0.u2.p50.sent1	З числа зовнішніх ризиків, які ускладнюють наше становище, належить також сплеск лівого і правового популізму, зростання євроскептичних настроїв, недемократичні тенденції в деяких сусідніх країнах, гібридна атака Росії на Сполучені Штати Америки, на Євросоюз, на Україну.
ParlaMint-UA_2018-09-20-m0.u2.p51.sent1	Дехто у нас ображається, що санкції в зв’язку з анексією Криму та російською окупацією Донбасу виглядають м’якішими ніж ті, що впроваджені згодом у відповідь на втручання в вибори чи хімічну атаку в Солсбері.
ParlaMint-UA_2018-09-20-m0.u2.p51.sent2	Неприємний осад, звичайно ж, є.
ParlaMint-UA_2018-09-20-m0.u2.p51.sent3	Але, з іншого боку, надзвичайно важливо, щоб санкції проти Москви тепер пов’язані зараз не лише з Україною.
ParlaMint-UA_2018-09-20-m0.u2.p51.sent4	Чому?
ParlaMint-UA_2018-09-20-m0.u2.p51.sent5	Бо це означає, що приходить абсолютно тверезе розуміння того, що Росія – це не лише наша проблема, що вона є загрозою усього цивілізованого світу.
ParlaMint-UA_2018-09-20-m0.u2.p51.sent6	І ми будемо послідовно протидіяти спробам послабити санкційний тиск на Росію.
ParlaMint-UA_2018-09-20-m0.u2.p51.sent7	Тактичне завдання Кремля – зняття санкцій в січні наступного року під приводом нібито невиконання Україною Мінських домовленостей – я думаю, що ми цей сценарій маємо зруйнувати.
ParlaMint-UA_2018-09-20-m0.u2.p51.sent8	Майже переконаний, що зняття ми не допустимо.
ParlaMint-UA_2018-09-20-m0.u2.p52.sent1	Однак знайте, що ризик пом’якшення є.
ParlaMint-UA_2018-09-20-m0.u2.p52.sent2	Те, що Росія так наполегливо бореться з санкціями, свідчить тільки про те, що вони ефективні, вони діють, бо рубль падає навіть при зростанні цін на нафту.
ParlaMint-UA_2018-09-20-m0.u2.p52.sent3	Російська влада вимушена підвищити пенсійний вік.
ParlaMint-UA_2018-09-20-m0.u2.p52.sent4	Російська влада пішла на підвищення ПДВ.
ParlaMint-UA_2018-09-20-m0.u2.p52.sent5	Це і є ціна агресії.
ParlaMint-UA_2018-09-20-m0.u2.p53.sent1	Минулого року неприємною несподіванкою для Кремля став факт подовження українським парламентом Закону "Про особливий порядок місцевого самоврядування в окремих районах Донецької і Луганської областей".
ParlaMint-UA_2018-09-20-m0.u2.p53.sent2	Своїм відповідальним голосуванням саме ви, шановні народні депутати, вибили козир з рук Путіна.
ParlaMint-UA_2018-09-20-m0.u2.p54.sent1	І хочу наголосити, що росіянам тоді довелося істотно корегувати свою тактику.
ParlaMint-UA_2018-09-20-m0.u2.p54.sent2	Тепер вони знову дістали цю заяложену карту.
ParlaMint-UA_2018-09-20-m0.u2.p54.sent3	Кремль і його посіпаки вкотре намагаються переконати європейську спільному в неготовності української сторони продовжити дію закону.
ParlaMint-UA_2018-09-20-m0.u2.p54.sent4	Це, на думку Російської Федерації, є нібито свідченням неспроможності України виконувати, взяти на себе зобов’язання, отже, мовляв, санкції в зв’язку з цим мають бути зняті.
ParlaMint-UA_2018-09-20-m0.u2.p54.sent5	Погодьтеся, було би злочинною помилкою дати Московії шанс звинуватити Україну в невиконанні угод і добитися послаблення санкційного тиску.
ParlaMint-UA_2018-09-20-m0.u2.p54.sent6	Я абсолютно переконаний, що це точно не український сценарій.
ParlaMint-UA_2018-09-20-m0.u2.p55.sent1	Водночас наголошую, що має бути продемонстрований реальний прогрес в регулюванні, головним індикатором якого є узгодження параметрів розгортання на Донбасі миротворчої місії під егідою Організації Об’єднаних Націй.
ParlaMint-UA_2018-09-20-m0.u2.p55.sent2	І про це я буду говорити наступного тижня під час візиту і виступу в Нью-Йорку на Генеральній Асамблеї Організації Об’єднаних Націй.
ParlaMint-UA_2018-09-20-m0.u2.p55.sent3	Обов’язково на всій території України місія має бути розгорнута.
ParlaMint-UA_2018-09-20-m0.u2.p55.sent4	Обов’язково з її виходом на україно-російський кордон.
ParlaMint-UA_2018-09-20-m0.u2.p55.sent5	І це дозволить створити умови для виконання частини Мінських домовленостей включно з виведенням російських військ з окупованої української території.
ParlaMint-UA_2018-09-20-m0.u2.p55.sent6	Якщо цього не станеться, Закон про особливий порядок місцевого самоврядування так і не запрацює.
ParlaMint-UA_2018-09-20-m0.u2.p55.sent7	Це має бути наша логіка.
ParlaMint-UA_2018-09-20-m0.u2.p56.sent1	Вся відповідальність за зрив мінського процесу точно має лягти на Росію.
ParlaMint-UA_2018-09-20-m0.u2.p56.sent2	Скільки б списів не ламали навколо Мінська, саме завдяки тим домовленостям вдалося зупинити активну фазу агресії і добитися режиму санкцій і, головне, виграти час і для розбудови армії, і для переходу від мобілізації до контрактного комплектування фронтових підрозділів.
ParlaMint-UA_2018-09-20-m0.u2.p56.sent3	І Кремль намагається переконати наших союзників в нібито підготовці Україною силового сценарію визволення Донбасу.
ParlaMint-UA_2018-09-20-m0.u2.p56.sent4	Звичайно, у нас має бути подібна опція, всяка армія має бути готова до будь-яких сценаріїв.
ParlaMint-UA_2018-09-20-m0.u2.p56.sent5	В Україні є право на самооборону, згідно зі статтею 51 Статуту Організації Об’єднаних Націй, і ми на цьому окремо наголосили в нещодавно ухваленому Законі про реінтеграцію Донбасу.
ParlaMint-UA_2018-09-20-m0.u2.p57.sent1	Але наша стратегія миру полягає в його досягненні політико-дипломатичним шляхом, бо саме такий варіант є оптимальним для України і відповідає нашим національним інтересам.
ParlaMint-UA_2018-09-20-m0.u2.p57.sent2	Напад Росії почався зі спроби анексії Криму.
ParlaMint-UA_2018-09-20-m0.u2.p57.sent3	Його поверненням вона має завершитися включно з відшкодуванням завданих збитків та надання цього разу вже дієвих гарантій неповторення агресії.
ParlaMint-UA_2018-09-20-m0.u2.p57.sent4	Боремося за це в міжнародних судах і, переконаний, переможемо, як перемогли в Стокгольмі.
ParlaMint-UA_2018-09-20-m0.u2.p58.sent1	"Газпром" має заплатити нам повністю 4,6 мільярда доларів.
ParlaMint-UA_2018-09-20-m0.u2.p58.sent2	Ми переконуємо увесь світ, що будь-які поступки Кремлю без відновлення територіальної цілісності України – поразка, поразка права і свободи, це програш демократичної Європи і перемога авторитарної Азіопи.
ParlaMint-UA_2018-09-20-m0.u2.p59.sent1	А тим часом у нас самих всю країну обтикано біг-бордами з закликом до компромісу з агресором.
ParlaMint-UA_2018-09-20-m0.u2.p59.sent2	Ледве не кожний стовп обсіли голуби миру, тільки тінь від них.
ParlaMint-UA_2018-09-20-m0.u2.p59.sent3	Тільки тінь від них, від цих голубів, наче від двоголового.
ParlaMint-UA_2018-09-20-m0.u2.p59.sent4	І хай вас не вводить вона в оману заспокійливим воркотанням, бо у дзьобах цих горлиць насіння миру на російських умовах.
ParlaMint-UA_2018-09-20-m0.u2.p60.sent1	Мир – це красива і приваблива обгортка, в яку можна покласти все що завгодно.
ParlaMint-UA_2018-09-20-m0.u2.p60.sent2	Тож ми маємо бути пильними.
ParlaMint-UA_2018-09-20-m0.u2.p60.sent3	Не забуваємо, що ворог прийшов сюди не по Крим і ворог прийшов сюди не по Донбас – ворог прийшов по всю Україну, і без України імперія не є можливою.
ParlaMint-UA_2018-09-20-m0.u2.p61.sent1	То де будемо проводити межу так званого компромісу?
ParlaMint-UA_2018-09-20-m0.u2.p61.sent2	По Донцю, по Дніпру чи може по Збручу?
ParlaMint-UA_2018-09-20-m0.u2.p61.sent3	Прагнення до справжнього миру на основі українського інтересу, у боротьбі за нього питання суверенітету, територіальної цілісності України та нашого цивілізаційного вибору не є, і я наголошую, не будуть предметом компромісу.
ParlaMint-UA_2018-09-20-m0.u2.p61.sent4	Бо інакше або нас не буде, або ми будемо вже не ми, або тут будуть стояти воїни іншої держави.
ParlaMint-UA_2018-09-20-m0.u2.p62.sent1	В питаннях же, які не є питанням "to be or not to be?" (бути чи не бути), ми, звичайно, готові до дипломатичної гнучкості, бо, насправді, легкої і простої дороги до миру немає, особливо в протистоянні з ворогом, чий військовий потенціал значно більший.
ParlaMint-UA_2018-09-20-m0.u2.p62.sent2	І ніхто більше за нас, українців, не прагне миру, бо ми як ніхто інший дуже добре знаємо, що таке війна і відчули справжню ціну цієї війни.
ParlaMint-UA_2018-09-20-m0.u2.p63.sent1	І ще раз наголошую, і фітіль війни, і ключі від миру заходяться не в Києві, не в Брюсселі і не в Вашингтоні – вони знаходять у Москві.
ParlaMint-UA_2018-09-20-m0.u2.p63.sent2	Але мир нам принесе не умиротворіння агресора і не згода на умовах Росії.
ParlaMint-UA_2018-09-20-m0.u2.p63.sent3	До справжнього і справедливого миру нас приведуть лише зміцнення обороноздатності нашої країни, посилення нашої армії, укріплення дипломатичного корпусу і збільшення єдності всередині країни.
ParlaMint-UA_2018-09-20-m0.u2.p63.sent4	Забезпечення миру і перемоги має як міцний фронт, так і надійний тил, єдність і згуртованість суспільства у боротьбі з ворогом.
ParlaMint-UA_2018-09-20-m0.u2.p63.sent5	І посилити таку єдність має створення єдиної помісної православної української церкви.
ParlaMint-UA_2018-09-20-m0.u2.p64.sent1	Як я вже сказав, екзархи Вселенського патріарха, відкинувши всі дипломатичні умовності, сказали мені: "Процес надання автокефалії Україні виходить на фінішну пряму".
ParlaMint-UA_2018-09-20-m0.u2.p64.sent2	Сказали це публічно.
ParlaMint-UA_2018-09-20-m0.u2.p65.sent1	Хочу окремо наголосити, я не знаю, коли саме ухвалять
ParlaMint-UA_2018-09-20-m0.u2.p65.sent2	Томос і коли його привезуть до Києва.
ParlaMint-UA_2018-09-20-m0.u2.p65.sent3	Але я точно впевнений, що колесо цієї історії ми з вами розкрутили так, що повернути назад його вже точно ніхто не зможе.
ParlaMint-UA_2018-09-20-m0.u2.p66.sent1	Хочу наголосити, що ще 100 років тому питання автокефалії було поставлено на порядок денний державним проводом Української Народної Республіки.
ParlaMint-UA_2018-09-20-m0.u2.p66.sent2	27 року тому Україна відновила боротьбу за автокефалію, але наголошую, що вирішальними стали останні 4 роки спочатку тихої, кропіткою, а тепер вже публічної дипломатії, в тому числі за вашою, шановні народні депутати, допомогою.
ParlaMint-UA_2018-09-20-m0.u2.p66.sent3	Як і велить Святе Письмо, ми з вами точно не будемо поклонятися чужим богам, і у внутрішні справи церкви не буде втручатися держава.
ParlaMint-UA_2018-09-20-m0.u2.p66.sent4	Особливо іноземна держава.
ParlaMint-UA_2018-09-20-m0.u2.p67.sent1	Чому вони так б’ються за це?
ParlaMint-UA_2018-09-20-m0.u2.p67.sent2	Бо імперія втрачає один із останніх важелів впливу.
ParlaMint-UA_2018-09-20-m0.u2.p67.sent3	Томос – це є фактично ще один акт проголошення незалежності України.
ParlaMint-UA_2018-09-20-m0.u2.p67.sent4	Для нас власна церква – гарантія духовної свободи, це запорука суспільної злагоди.
ParlaMint-UA_2018-09-20-m0.u2.p68.sent1	Я гарантую, що держава поважатиме вибір тих, хто вирішить залишитися в тій церковній структурі, яка зберігатиме єдність з Російською Православною церквою, і називати її так само і буде для того, щоби полегшити розуміння.
ParlaMint-UA_2018-09-20-m0.u2.p68.sent2	Але в той же час я гарантує, що держава захистить, і не треба їх лякати, захистить права тих священників і мирян УПЦ Московського патріархату, які добровільно приймуть рішення вийти з-під Москви для того, щоб разом з іншими православними творити єдину помісну православну українську церкву.
ParlaMint-UA_2018-09-20-m0.u2.p69.sent1	І ще одне дуже важливе: значення Томосу виходить далеко за межі України.
ParlaMint-UA_2018-09-20-m0.u2.p69.sent2	Що це є?
ParlaMint-UA_2018-09-20-m0.u2.p69.sent3	А це – падіння Третього Риму як найдавнішої концептуальної заявки Москви на світову гегемонію.
ParlaMint-UA_2018-09-20-m0.u2.p69.sent4	Тут, на наших теренах вирішується і майбутнє світового православ’я, його з росіянами ми теж розуміємо абсолютно по-різному, і це ще одна з причин, чому нам з росіянами не по дорозі.
ParlaMint-UA_2018-09-20-m0.u2.p69.sent5	У них церква – так звана "скрепа" авторитарного режиму, а ми як найбільша православна країна Європи продемонструємо як органічно, в одному національному організмі уживається християнство східного обряду і демократія.
ParlaMint-UA_2018-09-20-m0.u2.p70.sent1	Зберегти демократію в умовах зовнішньої агресії було не просто, хоча воєнний стан значно посилив би повноваження і можливості Президента.
ParlaMint-UA_2018-09-20-m0.u2.p70.sent2	Я категорично відкинув пропозицію його впроваджувати.
ParlaMint-UA_2018-09-20-m0.u2.p70.sent3	А ведь в умовах війни ми не обмежували політичних прав і свобод громадян, не впроваджували цензуру.
ParlaMint-UA_2018-09-20-m0.u2.p71.sent1	Конституційні можливості Президента, передбачені парламентсько-президентською моделлю, не дуже корелюють з цим ступенем відповідальності, яку суспільство традиційно покладає на всенародно обраного главу держави.
ParlaMint-UA_2018-09-20-m0.u2.p71.sent2	Але навіть у найважчі роки, коли країну буквально душило зашморгом внутрішніх і зовнішніх проблем, Президент жодного разу не попросив про збільшення своїх повноважень.
ParlaMint-UA_2018-09-20-m0.u2.p71.sent3	Більше того, від деяких з них відмовився, якщо ви не помітили, про призначення суддів в тому числі.
ParlaMint-UA_2018-09-20-m0.u2.p72.sent1	І в країні зараз працює система стримувань і противаг.
ParlaMint-UA_2018-09-20-m0.u2.p72.sent2	Українці не схильні віддавати монополю на урядування одній політичній силі.
ParlaMint-UA_2018-09-20-m0.u2.p72.sent3	Влада носить коаліційний характер.
ParlaMint-UA_2018-09-20-m0.u2.p72.sent4	Коаліційним по суті є і наш уряд.
ParlaMint-UA_2018-09-20-m0.u2.p72.sent5	Коаліційною є і найбільша.
ParlaMint-UA_2018-09-20-m0.u2.p72.sent6	по суті, є і найбільша парламентська фракція.
ParlaMint-UA_2018-09-20-m0.u2.p72.sent7	І при цьому ми з вами дуже успішно всі знаходимо спільну мову.
ParlaMint-UA_2018-09-20-m0.u2.p73.sent1	Ухвалили всі разом, всі разом, рекордну кількість реформаторських рішень.
ParlaMint-UA_2018-09-20-m0.u2.p73.sent2	Президент не дуже часто накладає вето на закони і жодного разу за всі роки не скористався своїм законним конституційним право призупиняти рішення Кабінету Міністрів України з одночасним переданням до Конституційного Суду.
ParlaMint-UA_2018-09-20-m0.u2.p73.sent3	Європейська стратегія диктує нам алгоритм розвитку політичної системи як парламентсько-президентської представницької демократії, при цьому країні потрібен Президент і Верховний Головнокомандувач для організації ефективного захисту і оброни країни, а це і є головним в роботі глави держави.
ParlaMint-UA_2018-09-20-m0.u2.p74.sent1	Минулого року я відхилив численні пропозиції щодо конституційних змін в політичній системі.
ParlaMint-UA_2018-09-20-m0.u2.p74.sent2	Вважаю, що перед виборами такі маневри не відповідають європейській політичній культурі, яка вчить нас грати за правилами, а не з правилами, але, звичайно, з інтересом стежу за суспільною дискусією і вважаю категорично неприйнятним ті пропозиції, які просувають явно недемократичні моделі.
ParlaMint-UA_2018-09-20-m0.u2.p74.sent3	Хтось відверто адвокатує освічений авторитаризм, а хтось камуфлює цей авторитаризм в парламентаризм канцлерського типу.
ParlaMint-UA_2018-09-20-m0.u2.p74.sent4	І тільки, якщо вчитатися в зміст, а не в заголовок, там у канцлера повноважень більш, ніж у кайзера.
ParlaMint-UA_2018-09-20-m0.u2.p74.sent5	А в рейхстагу, по суті, створюється однопартійна система.
ParlaMint-UA_2018-09-20-m0.u2.p74.sent6	Режим одноосібної влади ні до чого доброго Україну не привів, і це урок, який треба запам’ятати абсолютно всім.
ParlaMint-UA_2018-09-20-m0.u2.p75.sent1	Примара авторитаризму – не єдиний виклик, пов’язаний з прийдешніми виборами.
ParlaMint-UA_2018-09-20-m0.u2.p75.sent2	Актуальною є і загроза реваншу.
ParlaMint-UA_2018-09-20-m0.u2.p75.sent3	І, на жаль, на українській політичній шахівниці є фігури, які дозволяють Москві ходити собою.
ParlaMint-UA_2018-09-20-m0.u2.p76.sent1	За чотири роки ми відновили не лише армію, але і розвідку, і тому маємо не приблизне, а доволі точне уявлення про плани Кремля.
ParlaMint-UA_2018-09-20-m0.u2.p76.sent2	Відомо, як на базі п’ятої колони мріють сформувати потужну проросійську опозицію в новому парламенті.
ParlaMint-UA_2018-09-20-m0.u2.p76.sent3	А якщо пощастить, то ще й зробити її учасницею нової коаліції з правом вето на європейську і євроатлантичну інтеграцію.
ParlaMint-UA_2018-09-20-m0.u2.p76.sent4	Ми бачимо, як п’ята колона піднімає голову, намагається зібрати докупи різні шеренги, користуючись перевагами демократії, дуже активно активізується в інформаційному просторі, і наше завдання надзвичайно складне – дати їм відсіч, не порушуючи норм європейської демократії.
ParlaMint-UA_2018-09-20-m0.u2.p76.sent5	І свою я бачу, щоби силою закону, силою переконання не дати жодного шансу тим, хто міг би поставити під сумнів наш власний шлях – шлях незалежності, шлях європейської і євроатлантичної інтеграції.
ParlaMint-UA_2018-09-20-m0.u2.p76.sent6	Однак, деякі українські політики тиражують фейки російської пропаганди, намагаються зняти з агресора відповідальність за війну, цинічно перекладаючи її з Росії на Україну.
ParlaMint-UA_2018-09-20-m0.u2.p76.sent7	І деякі телеканали, газети, інтернет-видання стали просто неприхованими рупорами російської пропаганди.
ParlaMint-UA_2018-09-20-m0.u2.p77.sent1	Я поділяю думку Голови Верховної Ради про те, що в період виборів питання інформаційної безпеки є одним з головних, і що частина нашого інформаційного поля так само окупована, як і частина української території суверенної.
ParlaMint-UA_2018-09-20-m0.u2.p78.sent1	І, друзі, я радий, що в парламенті теж усвідомлюють глибину цієї проблеми, хоча комусь це нецікаво.
ParlaMint-UA_2018-09-20-m0.u2.p78.sent2	В Україні все ще діє мережа російської агентури, яка бере під контроль медіа, плодить незалежні громадські організації.
ParlaMint-UA_2018-09-20-m0.u2.p78.sent3	Вони дійсно незалежні, але вони незалежні від України і підконтрольні Кремлю, і роздмухують.
ParlaMint-UA_2018-09-20-m0.u2.p78.sent4	Роздмухують антиукраїнські, антиєвропейські і антиамериканські настрої.
ParlaMint-UA_2018-09-20-m0.u2.p79.sent1	І отже, я підтримую ідею законопроекту про реєстрацію агентів впливу держави-агресора Російської Федерації.
ParlaMint-UA_2018-09-20-m0.u2.p79.sent2	Тому такий закон жодним чином не вплине ані на громадянське суспільство, ані на медіа, ані на свободу слова.
ParlaMint-UA_2018-09-20-m0.u2.p79.sent3	Хотів би також закликати не руйнувати країну популізмом, тверезо оцінювати безпрецедентну складність викликів та загроз, які постали перед Україною.
ParlaMint-UA_2018-09-20-m0.u2.p79.sent4	Більшість з них не мають простих рішень – не вірте цьому.
ParlaMint-UA_2018-09-20-m0.u2.p79.sent5	Власний досвід навчив мене, як важливо дуже обережно і відповідально ставитись до тих обіцянок, які ти даєш людям.
ParlaMint-UA_2018-09-20-m0.u2.p79.sent6	І понад чотири роки тому я заявив, що АТО триватиме години, а не місяці.
ParlaMint-UA_2018-09-20-m0.u2.p79.sent7	Я шкодую, що породив завищені очікування, тому кілька тижнів тому я перепросив, що подав надію, яка не збулася.
ParlaMint-UA_2018-09-20-m0.u2.p79.sent8	Звісно, попросив за це вибачення, але хотів би, щоби ця історія стала уроком не лише для мене, але й для всіх українських політиків.
ParlaMint-UA_2018-09-20-m0.u2.p79.sent9	Реагувати на всі ризики і загрози ми маємо шляхом відповідального вибору, коли треба буде не лише обрати Президента, не лише обрати новий парламент, але точно підтвердити незмінність нашого проєвропейського державного курсу.
ParlaMint-UA_2018-09-20-m0.u2.p80.sent1	Друзі, до початку виборчого циклу залишається мало часу.
ParlaMint-UA_2018-09-20-m0.u2.p80.sent2	Вже зовсім близько 31 березня, а там не за горами і парламентські вибори.
ParlaMint-UA_2018-09-20-m0.u2.p80.sent3	Я дякую народним депутатам за те, що цього тижня ви ухвалили закон, який розблоковує процес ухвалення нової Центральної виборчої комісії.
ParlaMint-UA_2018-09-20-m0.u2.p80.sent4	Я як Президент гарантую вільні, чесні, демократичні вибори глави держави, нового парламенту і органів місцевого самоврядування так як вони були проведені в 14-15-му роках.
ParlaMint-UA_2018-09-20-m0.u2.p80.sent5	Процес волевиявлення має відповідати нашій європейській стратегії і ще раз зарекомендувати Україну як лідера в дотриманні стандартів демократії на пострадянському просторі.
ParlaMint-UA_2018-09-20-m0.u2.p81.sent1	Я певен, що в партійні програми вже внадцяте понаписували обіцянку скасувати депутатську недоторканність.
ParlaMint-UA_2018-09-20-m0.u2.p81.sent2	Наполягаю на невідкладному голосуванні відповідних змін до Конституції.
ParlaMint-UA_2018-09-20-m0.u2.p81.sent3	Максимально спростив завдання, шановні народні депутати, запропонувавши ввести цю норму з наступного скликання.
ParlaMint-UA_2018-09-20-m0.u2.p81.sent4	Конституційний Суд дав добро і настав момент істини.
ParlaMint-UA_2018-09-20-m0.u2.p81.sent5	Будьмо чесними з народом.
ParlaMint-UA_2018-09-20-m0.u2.p81.sent6	І прошу вас – проголосуйте.
ParlaMint-UA_2018-09-20-m0.u2.p81.sent7	А якщо ні, тоді більше не обіцяйте цього ніколи.
ParlaMint-UA_2018-09-20-m0.u2.p81.sent8	Це чесно.
ParlaMint-UA_2018-09-20-m0.u2.p82.sent1	Дорогі українці, шановні народні депутати, наша європейська стратегія – це є двосторонній рух.
ParlaMint-UA_2018-09-20-m0.u2.p82.sent2	Не лише членство України в Євросоюзі, але і глибинна внутрішня європеїзація України.
ParlaMint-UA_2018-09-20-m0.u2.p82.sent3	Стати європейською країною означає повністю сприйняти європейський дух політичних свобод, чесної конкурентності, рівності можливостей – це те, що називається порядком відкритого доступу.
ParlaMint-UA_2018-09-20-m0.u2.p83.sent1	Країни Європи йшли до нього століттями.
ParlaMint-UA_2018-09-20-m0.u2.p83.sent2	Нам цим шляхом треба промчати максимум за 10 років.
ParlaMint-UA_2018-09-20-m0.u2.p83.sent3	Українська економіка для прискорення зростання потребує колосальних інвестицій і нових робочих місць.
ParlaMint-UA_2018-09-20-m0.u2.p83.sent4	В рейтингу Всесвітнього банку Doing Business Україна за 5 років піднялася на 61 сходинку.
ParlaMint-UA_2018-09-20-m0.u2.p83.sent5	Лише за рік ми прийняли закони, які безпосереднім чином впливають на покращення інвестиційного клімату: закони про приватизацію, нарешті скасували сумнозвісний валютний декрет, якому було вже 25 років, прийняли Закон про валюту, про товариства з обмеженою та додатковою відповідальністю.
ParlaMint-UA_2018-09-20-m0.u2.p84.sent1	Дякую вам за те, що підтримали пропозицію Президента про "єдине вікно" на митниці, забезпечену макрофінансову стабілізацію, точний вихід України з зони дефолту.
ParlaMint-UA_2018-09-20-m0.u2.p84.sent2	Інвестори помітили результати антикорупційної стратегії такі як впровадження ProZorro, яку визнали найпрозорішою системою державних закупівель.
ParlaMint-UA_2018-09-20-m0.u2.p84.sent3	Електронне автоматичне відшкодування ПДВ, очищення газового сектору, початок створення Вищого антикорупційного суду тощо.
ParlaMint-UA_2018-09-20-m0.u2.p84.sent4	В 6 мільярдів доларів оцінюють експерти ефект від цих антикорупційних заходів.
ParlaMint-UA_2018-09-20-m0.u2.p85.sent1	Минулого тижня я був присутній на підписанні двох великих інвестиційних угод на загальну суму майже 1 мільярд доларів.
ParlaMint-UA_2018-09-20-m0.u2.p85.sent2	Це лише минулого тижня.
ParlaMint-UA_2018-09-20-m0.u2.p85.sent3	Одна з них стосується альтернативної енергетики, яку планується будувати в Херсонській області.
ParlaMint-UA_2018-09-20-m0.u2.p85.sent4	Інша найбільша інвестиція в АПК за часів незалежності теж буде робитися на території чотирьох українських областей.
ParlaMint-UA_2018-09-20-m0.u2.p86.sent1	Отже, іноземні інвестори нарешті вірять в перспективу нашої країни і створюють тут нові робочі місця.
ParlaMint-UA_2018-09-20-m0.u2.p86.sent2	На наш ринок один за одним виходять кілька світових торговельних брендів і напевно, в передчутті зростання купівельної спроможності українців.
ParlaMint-UA_2018-09-20-m0.u2.p86.sent3	І це позитивна тенденція, яку нам треба посилити.
ParlaMint-UA_2018-09-20-m0.u2.p87.sent1	І ще до виборів ми могли ухвалити Закон про податок на виведений капітал, який підтримує саме українського виробника.
ParlaMint-UA_2018-09-20-m0.u2.p87.sent2	Хоча, чесно кажучи, правильніше його було б назвати закон про податок на виведення капіталу.
ParlaMint-UA_2018-09-20-m0.u2.p87.sent3	Не треба виводити, вкладайте в Україну.
ParlaMint-UA_2018-09-20-m0.u2.p87.sent4	Бо він стимулює вкладати у виробництво.
ParlaMint-UA_2018-09-20-m0.u2.p88.sent1	Закон "Про концесії", Закон про покращення процедури банкрутства, про бізнес-омбудсмена, про посилення персональної відповідальності працівників контролюючих органів.
ParlaMint-UA_2018-09-20-m0.u2.p88.sent2	Нарешті, дуже важливим є законопроект про Національне бюро фінансових розслідувань.
ParlaMint-UA_2018-09-20-m0.u2.p88.sent3	На жаль, його в парламенті поклали "під сукно", бо нібито він посилює повноваження Президента, збільшує.
ParlaMint-UA_2018-09-20-m0.u2.p88.sent4	Ну, звичайно, мені приємно, що за півроку до виборів, я дякую за таку позитивну оцінку моїх політичних перспектив.
ParlaMint-UA_2018-09-20-m0.u2.p88.sent5	Але мова йде про інше.
ParlaMint-UA_2018-09-20-m0.u2.p88.sent6	Мова йде про те, що бар’єри для бізнесу від тиску цілого сонму силових органів, правоохоронних органів.
ParlaMint-UA_2018-09-20-m0.u2.p88.sent7	Ми маємо припинити.
ParlaMint-UA_2018-09-20-m0.u2.p88.sent8	Це чесно по відношенню до українського бізнесу.
ParlaMint-UA_2018-09-20-m0.u2.p89.sent1	І я, шановні народні депутати, не втрачаю надію на підтримку вами цього законопроекту, так необхідного для покращення інвестиційного клімату.
ParlaMint-UA_2018-09-20-m0.u2.p90.sent1	Водночас я розумію, що, на жаль, шансів на виважене державницьке рішення щодо створення, наприклад, цивілізованого ринку землі зараз буде важко провести.
ParlaMint-UA_2018-09-20-m0.u2.p90.sent2	Якщо когось цікавить, як цей глухий кут вписується в нашу європейську стратегію, хотів би нагадати, що Європейський суд з прав людини визнав, що мораторій на вільний ринковий обіг землі порушує права українців.
ParlaMint-UA_2018-09-20-m0.u2.p91.sent1	Кроки з покращення інвестиційного клімату.
ParlaMint-UA_2018-09-20-m0.u2.p91.sent2	В очі – Божа роса.
ParlaMint-UA_2018-09-20-m0.u2.p91.sent3	Кроки з покращення інвестиційного клімату і створення робочих місць супроводжуються продовженням політики легалізації зайнятості, зростання заробітних плат, що у свою чергу дасть можливість підвищувати пенсії.
ParlaMint-UA_2018-09-20-m0.u2.p91.sent4	На моїх регулярних разом з урядом, з силовиками зустрічах з бізнес-асоціаціями роботодавці дедалі частіше уже скаржаться не на тиск, а на дефіцит робочої сили.
ParlaMint-UA_2018-09-20-m0.u2.p91.sent5	Залізну завісу на кордоні, як в радянські часи, ніхто ставити не буде.
ParlaMint-UA_2018-09-20-m0.u2.p92.sent1	Дорогі роботодавці, вихід один – збільшуйте зарплати.
ParlaMint-UA_2018-09-20-m0.u2.p92.sent2	Якщо хочете, щоб українці не їхали за кордон, а працювали у нас.
ParlaMint-UA_2018-09-20-m0.u2.p92.sent3	По ринку заробітної плати ви маєте бути конкурентоздатними.
ParlaMint-UA_2018-09-20-m0.u2.p92.sent4	Я вже говорив про це, що Україна стає частиною єдиного європейського ринку праці.
ParlaMint-UA_2018-09-20-m0.u2.p92.sent5	І тут теж нікуди не дітися від конкуренції.
ParlaMint-UA_2018-09-20-m0.u2.p93.sent1	Дорогі українці, дим війни ще не розвіявся над цією частиною Європи.
ParlaMint-UA_2018-09-20-m0.u2.p93.sent2	Але крізь нього вже чітко видно: Україна може стати і точно стане новою історією успіхів, новим простором європейського зростання.
ParlaMint-UA_2018-09-20-m0.u2.p93.sent3	Як сформулював буквально днями один закордонний друг нашої країни: за останні 4 роки Україна знайшла свою ідентичність, утвердилася в якості динамічної європейської сили.
ParlaMint-UA_2018-09-20-m0.u2.p93.sent4	Що нам потрібно?
ParlaMint-UA_2018-09-20-m0.u2.p93.sent5	Бути сміливими.
ParlaMint-UA_2018-09-20-m0.u2.p93.sent6	Для цього треба мати бачення майбутнього, те, що англійською мовою називається vision (візія).
ParlaMint-UA_2018-09-20-m0.u2.p93.sent7	Воно у нас точно є.
ParlaMint-UA_2018-09-20-m0.u2.p94.sent1	Ми знаємо, що немає більш переконливого аргументу на користь європейської України ніж успіх.
ParlaMint-UA_2018-09-20-m0.u2.p94.sent2	Наступному поколінню українців ми маємо передати успішну європейську Україну.
ParlaMint-UA_2018-09-20-m0.u2.p94.sent3	І саме так і станеться, якщо лише не віддамо країну до рук реваншистів, популістів і демагогів.
ParlaMint-UA_2018-09-20-m0.u2.p95.sent1	Слава Україні!
ParlaMint-UA_2018-09-20-m0.u2.p95.sent2	Дякую.
ParlaMint-UA_2018-09-20-m0.u3.p1.sent1	Давайте подякуємо Президенту України.
ParlaMint-UA_2018-09-20-m0.u3.p2.sent1	Також подякуємо уряду на чолі з Прем’єр-міністром за участь в нашому засіданні та усім тим, хто брали участь в засіданні Верховної Ради України.
ParlaMint-UA_2018-09-20-m0.u3.p3.sent1	Оголошую на 5 хвилин перерву.
ParlaMint-UA_2018-09-20-m0.u3.p4.sent1	Через 5 хвилин ми продовжимо з першого питання порядку денного – змін до Конституції.
ParlaMint-UA_2018-09-20-m0.u3.p4.sent2	Отже, об 11:12 прошу всіх бути в залі.
ParlaMint-UA_2018-09-20-m0.u4.p1.sent1	Отже, шановні колеги, ми зробили перерву, яка передбачена Регламентом, і переходимо до наступних питань порядку денного, поскільки у нас дуже насичений сьогодні графік.
ParlaMint-UA_2018-09-20-m0.u4.p2.sent1	Хочу, колеги, вам нагадати, що першим питанням на порядку денному стоїть проект Закону про внесення змін до Конституції України (щодо стратегічного курсу держави на набуття повноправного членства України в Європейському Союзі).
ParlaMint-UA_2018-09-20-m0.u4.p2.sent2	Другий – проект Закону 6236 щодо реалізації прав українських громадян на землю.
ParlaMint-UA_2018-09-20-m0.u4.p2.sent3	Третім – проект Постанови про роботу над законопроектом про внесення змін до Конституції України (щодо недоторканності).
ParlaMint-UA_2018-09-20-m0.u4.p2.sent4	І останній, депутатський – проект Постанови щодо недоторканності.
ParlaMint-UA_2018-09-20-m0.u4.p2.sent5	Це те, що ми встигаємо зробити до обіду, колеги.
ParlaMint-UA_2018-09-20-m0.u4.p2.sent6	Тому я прошу високого рівня дисципліни.
ParlaMint-UA_2018-09-20-m0.u4.p3.sent1	Після обіду, о 16 годині, ми переходимо до питання оновлення складу ЦВК.
ParlaMint-UA_2018-09-20-m0.u4.p3.sent2	Хочу повідомити, закон є підписаний і опублікований, який відкриває шлях для того, щоб всі фракції і групи в парламенті могли бути представлені в ЦВК згідно рекомендації ПАРЄ.
ParlaMint-UA_2018-09-20-m0.u4.p4.sent1	Напружений, важливий порядок денний, і я ще раз наголошую, важлива дисципліна.
ParlaMint-UA_2018-09-20-m0.u4.p4.sent2	І я прошу всіх заходити в зал для продовження нашої роботи.
ParlaMint-UA_2018-09-20-m0.u4.p4.sent3	Я почекаю ще 30 секунд.
ParlaMint-UA_2018-09-20-m0.u4.p5.sent1	Отже, колеги, я оголошую початок розгляду проекту Закону про внесення змін до Конституції України (щодо стратегічного курсу держави на набуття повноправного членства України в Європейському Союзі та в Організації Північноатлантичного договору) (№ 9037).
ParlaMint-UA_2018-09-20-m0.u4.p5.sent2	І я запрошую.
ParlaMint-UA_2018-09-20-m0.u4.p5.sent3	Законопроект, законопроект внесений Президентом України відповідно до статей 93 і 154 Конституції України та визначений ним як невідкладний.
ParlaMint-UA_2018-09-20-m0.u4.p5.sent4	Згідно з вимогами частини першої статті 146 Регламенту питання розглядається за процедурою повного обговорення.
ParlaMint-UA_2018-09-20-m0.u4.p6.sent1	І я запрошую до доповіді Представника Президента України у Верховній Раді України Ірину Степанівну Луценко.
ParlaMint-UA_2018-09-20-m0.u4.p6.sent2	Будь ласка, пані Ірина.
ParlaMint-UA_2018-09-20-m0.u5.p1.sent1	Шановні колеги!
ParlaMint-UA_2018-09-20-m0.u5.p1.sent2	Шановний пане Голово!
ParlaMint-UA_2018-09-20-m0.u5.p1.sent3	Шановні виборці!
ParlaMint-UA_2018-09-20-m0.u5.p1.sent4	До вашої уваги пропонується внесений Президентом України та визначений як невідкладний проект Закону про внесення змін до Конституції (щодо стратегічного курсу держави на набуття повноправного членства України в Європейському Союзі та в Організації Північноатлантичного договору) (реєстраційний номер 9037 від 03.09.2018 року).
ParlaMint-UA_2018-09-20-m0.u5.p2.sent1	Вказана законодавча ініціатива була запропонована, виходячи із кількох важливих питань.
ParlaMint-UA_2018-09-20-m0.u5.p3.sent1	По-перше, російська збройна агресія спричинила докорінні зміни в безпековому середовищі України, що зумовило необхідність чіткого закріплення в Основному Законі держави невідворотності цивілізаційного вибору України, уособленням якого є європейська та євроатлантична інтеграція України.
ParlaMint-UA_2018-09-20-m0.u5.p4.sent1	По-друге, переважна більшість українського суспільства підтримує курс на повноправне членство України в ЄС та НАТО, усвідомлюючи, що це є ключовою гарантією розбудови демократичної правової держави та забезпечення її безпеки.
ParlaMint-UA_2018-09-20-m0.u5.p5.sent1	І по-третє, європейська та євроатлантична інтеграція чітко відповідають національним інтересам України.
ParlaMint-UA_2018-09-20-m0.u5.p5.sent2	Крім того, запропоновані зміни мають не просто передбачити в Основному Законі відповідний напрямок розвитку України, а й закріпити головні досягнення Революції Гідності.
ParlaMint-UA_2018-09-20-m0.u5.p5.sent3	Задля реалізації відповідної мети вказаним вище проектом закону пропонується внести наступні зміни до Конституції України.
ParlaMint-UA_2018-09-20-m0.u5.p6.sent1	Доповнити преамбулу положеннями щодо підтвердження європейської ідентичності українського народу і невідворотності європейського та євроатлантичного курсу України.
ParlaMint-UA_2018-09-20-m0.u5.p7.sent1	Встановити, що до повноважень Верховної Ради України належатиме також реалізація стратегічного курсу держави на набуття повноправного набуття повноправного членства Україною в Європейському Союзі та в Організації Північноатлантичного договору.
ParlaMint-UA_2018-09-20-m0.u5.p8.sent1	Президент України виступатиме гарантом реалізації стратегічного курсу держави на набуття повноправного членства.
ParlaMint-UA_2018-09-20-m0.u5.p9.sent1	Кабінет Міністрів України забезпечуватиме реалізацію стратегічного курсу держави на набуття повноправного членства України в Європейському Союзі та в Організації Північноатлантичного договору.
ParlaMint-UA_2018-09-20-m0.u5.p10.sent1	Крім того, також пропонується виключити з Основного Закону положення, відповідно до яких існуючі військові бази і їх використання на території України для тимчасового перебування іноземних військових формувань можливе на умовах оренди в порядку, визначеному міжнародними договорами України, ратифікованими Верховною Радою України.
ParlaMint-UA_2018-09-20-m0.u5.p11.sent1	Таким чином, внесення відповідних змін сприятиме реалізації європейського та євроатлантичного вибору України через розширене та поглиблене співробітництво України з ЄС та НАТО аж до набуття повноправного членства, зміцненню національної безпеки, забезпеченню захисту суверенітету і територіальної цілісності нашої держави.
ParlaMint-UA_2018-09-20-m0.u5.p12.sent1	З огляду на зазначене, прошу підтримати законодавчу ініціативу Президента України.
ParlaMint-UA_2018-09-20-m0.u6.p1.sent1	Дякую вам.
ParlaMint-UA_2018-09-20-m0.u6.p2.sent1	Три хвилини на запитання, прошу провести запис.
ParlaMint-UA_2018-09-20-m0.u6.p2.sent2	Березюк Олег Романович, будь ласка.
ParlaMint-UA_2018-09-20-m0.u7.p1.sent1	Тарас Пастух.
ParlaMint-UA_2018-09-20-m0.u8.p1.sent1	Тарас Пастух, будь ласка.
ParlaMint-UA_2018-09-20-m0.u9.p1.sent1	Шановна доповідач!
ParlaMint-UA_2018-09-20-m0.u9.p1.sent2	У мене запитання до вас якраз, власне, до тієї частини, на якій сьогодні наголошував Президент, це скасування в "Перехідних положеннях" пункту щодо дислокації іноземних військових баз на території України за згоди Верховної Ради.
ParlaMint-UA_2018-09-20-m0.u9.p1.sent3	Оскільки Конституцією передбачено чітко в 17 статті, що дислокація військових баз на території України заборонена, ми визначаємо для себе курс до НАТО, євроатлантична інтеграція.
ParlaMint-UA_2018-09-20-m0.u9.p1.sent4	Ми сьогодні маємо пряму загрозу подальшого можливого вторгнення з боку Російської Федерації, і, можливо, союзники, які хочуть нас бачити в НАТО, готові вже надати нам допомогу з перебуванням своїх військових підрозділів, можливо, в Азовському морі, можливо, в Чорному морі.
ParlaMint-UA_2018-09-20-m0.u9.p1.sent5	Якщо цей пункт ми все-таки ліквідуємо, який дає певну винятковість Конституції за згоди Верховної Ради дозволити американцям, дозволити іншим країнам-учасницям НАТО базувати свої війська на території України, не військові підрозділі, а свої військові бази.
ParlaMint-UA_2018-09-20-m0.u9.p1.sent6	Чи зможемо ми тоді реалізувати.
ParlaMint-UA_2018-09-20-m0.u10.p1.sent1	Шановні колеги, ми обговорювали дане питання і говорили про те, що викидаємо цей пункт тому, що Конституція України передбачає укладення міжнародних договорів, які суперечать Конституції України, може лише після внесення до неї відповідних змін.
ParlaMint-UA_2018-09-20-m0.u10.p2.sent1	На сьогоднішній день пункт 7 статті 17 Конституції забороняє перебування іноземних баз на території України.
ParlaMint-UA_2018-09-20-m0.u10.p2.sent2	Разом з тим, стаття 85 Конституції разом з статтею 92 зобов’язує Верховну Раду України надавати дозвіл на перебування військ іноземних контингентів на території України.
ParlaMint-UA_2018-09-20-m0.u10.p3.sent1	Крім того, нами проводиться вже відповідно до нового Закону "Про національну безпеку України" стандартизація наших військових інфраструктурних об’єктів.
ParlaMint-UA_2018-09-20-m0.u10.p3.sent2	І жодний закон України не забороняє надавати наші інфраструктурні військові об’єкти, я наголошую, об’єкти надавати для того, щоб через дозвіл Верховної Ради України, а це передбачено статтею 85 і статтею 92 Конституції, для того, щоб можливість.
ParlaMint-UA_2018-09-20-m0.u11.p1.sent1	Будь ласка, 10 секунд завершити.
ParlaMint-UA_2018-09-20-m0.u12.p1.sent1	Верховна Рада надасть дозвіл, а Україна може надати військові інфраструктурні об’єкти України без внесення відповідних змін до Конституції військовому контингенту.
ParlaMint-UA_2018-09-20-m0.u12.p1.sent2	Для того.
ParlaMint-UA_2018-09-20-m0.u13.p1.sent1	Дякую.
ParlaMint-UA_2018-09-20-m0.u13.p2.sent1	Наступною запрошую до слова народного депутата Сотник.
ParlaMint-UA_2018-09-20-m0.u14.p1.sent1	Дякую, пані головуюча,
ParlaMint-UA_2018-09-20-m0.u14.p2.sent1	Сотник Олена, фракція "Самопоміч".
ParlaMint-UA_2018-09-20-m0.u14.p2.sent2	Я спробую втиснути два питання в цю одну хвилину.
ParlaMint-UA_2018-09-20-m0.u14.p3.sent1	Перше питання в мене суто технічне по тексту законопроекту.
ParlaMint-UA_2018-09-20-m0.u14.p3.sent2	Скажіть, будь ласка, навіщо ми надаємо повноваження і Верховній Раді, і Кабінету Міністрів, і Президенту, які вже в принципі закріплені в Конституції?
ParlaMint-UA_2018-09-20-m0.u14.p3.sent3	Тобто це просто для красивого тексту?
ParlaMint-UA_2018-09-20-m0.u14.p3.sent4	І який це несе зміст?
ParlaMint-UA_2018-09-20-m0.u14.p3.sent5	Тому що на сьогоднішній день Верховна Рада і так вже визначає зовнішню і внутрішню політику, на сьогоднішній день Кабінет Міністрів і так має це забезпечувати, незалежно від того, це євроінтеграція чи ні, а Президент є гарантом у нас, в принципі, Конституції і всіх.
ParlaMint-UA_2018-09-20-m0.u14.p3.sent6	і інших законів.
ParlaMint-UA_2018-09-20-m0.u14.p4.sent1	І друге питання в мене стосується того, а чому немає в Конституції того, що дійсно необхідно і що було в інших державах, які проводили євроінтеграцію?
ParlaMint-UA_2018-09-20-m0.u14.p4.sent2	Зокрема, питання того, що ми визнаємо частину європейських актів в рамках нашої Угоди про асоціацію як такими, що є також законодавством України?
ParlaMint-UA_2018-09-20-m0.u14.p5.sent1	Дякую.
ParlaMint-UA_2018-09-20-m0.u15.p1.sent1	Дякую за запитання.
ParlaMint-UA_2018-09-20-m0.u15.p2.sent1	Відповідаю.
ParlaMint-UA_2018-09-20-m0.u15.p2.sent2	Проектом Закону закладено ідею розподілу повноважень між Президентом, парламентом і урядом, який би відповідав основним конституційним засадам, в тому числі принципам компетентності, збалансованості, єдності, стримувань і противаг.
ParlaMint-UA_2018-09-20-m0.u15.p3.sent1	Для лікбезу.
ParlaMint-UA_2018-09-20-m0.u15.p3.sent2	Принцип компетентності – розподіл функцій в залежності від повноважень органів; збалансованості – рівномірного поділу повноважень; принцип єдності – повноваження, об’єднані єдиною метою; принцип стримувань і противаг – спроможність, контроль, взаємозалежність і взаємоконтроль.
ParlaMint-UA_2018-09-20-m0.u15.p4.sent1	Тому законопроектом визначено, що визначення засад, тобто написання законів покладається.
ParlaMint-UA_2018-09-20-m0.u15.p4.sent2	курсу на Європейський Союз і НАТО покладається, власне, на Верховну Раду України як єдиний орган законодавчої влади.
ParlaMint-UA_2018-09-20-m0.u15.p4.sent3	Ми вставляємо цей пункт, тому що засади мають проголосовувати, власне, народні депутати.
ParlaMint-UA_2018-09-20-m0.u15.p4.sent4	Кабінет Міністрів як виконавча влада має забезпечити виконання цих засад, тобто виконання законів.
ParlaMint-UA_2018-09-20-m0.u16.p1.sent1	15 секунд завершити, будь ласка.
ParlaMint-UA_2018-09-20-m0.u17.p1.sent1	виконання цих засад.
ParlaMint-UA_2018-09-20-m0.u17.p1.sent2	В свою чергу Президент України як суб’єкт, що здійснює керівництво, має стати гарантом цієї реалізації.
ParlaMint-UA_2018-09-20-m0.u17.p1.sent3	Були пропозиції "забезпечує", але Президент має виступати "гарантом".
ParlaMint-UA_2018-09-20-m0.u17.p2.sent1	Давайте не забувати, що Конституція – це.
ParlaMint-UA_2018-09-20-m0.u18.p1.sent1	Дякуємо, шановна пані Ірина.
ParlaMint-UA_2018-09-20-m0.u18.p2.sent1	І ви як доповідач цього важливого законопроекту матимете ще можливість підсумувати нашу дискусію після виступів представників фракцій і груп.
ParlaMint-UA_2018-09-20-m0.u18.p2.sent2	Дякуємо.
ParlaMint-UA_2018-09-20-m0.u18.p3.sent1	До слова запрошується для співдоповіді голова Комітету Верховної Ради України з питань правової політики та правосуддя Руслан Князевич.
ParlaMint-UA_2018-09-20-m0.u18.p3.sent2	Будь ласка, пане Руслане, запрошуємо вас до слова.
ParlaMint-UA_2018-09-20-m0.u19.p1.sent1	Дякую, шановна пані головуюча.
ParlaMint-UA_2018-09-20-m0.u19.p2.sent1	Шановні колеги, дозвольте мені від імені Комітету з питань правової політики та правосуддя озвучити позицію комітету – висновок щодо відповідного законопроекту.
ParlaMint-UA_2018-09-20-m0.u19.p2.sent2	Але одразу хочу обмовитися про те, що, насправді, зараз не відбувається розгляд законопроекту по суті.
ParlaMint-UA_2018-09-20-m0.u19.p2.sent3	Відповідно до 159 статті Конституції України, ми можемо розглядати по суті будь-який законопроект про внесення змін до Конституції тільки в тому випадку, якщо він отримає позитивний висновок щодо відповідності 157 і 158 статтям Конституції, якщо нього не буде висловлено жодних застережень.
ParlaMint-UA_2018-09-20-m0.u19.p2.sent4	Зараз ми на етапі розгляду питання щодо включення до порядку денного та можливого направлення до Конституційного Суду законопроекту, це дуже важливо.
ParlaMint-UA_2018-09-20-m0.u19.p3.sent1	Разом з тим, Комітет Верховної Ради з питань правової політики та правосуддя, отримавши відповідне доручення Голови Верховної Ради від 3 вересня 2018 року, на своєму засіданні розглянув, внесений Президентом України як невідкладний, проект Закону про внесення змін до Конституції України (щодо стратегічного курсу держави на набуття повноправного членства України в Європейському Союзі та в Організації Північноатлантичного договору за реєстраційним номером 9037 від 3 вересня 2018 року.
ParlaMint-UA_2018-09-20-m0.u19.p4.sent1	Відповідно до частини другої статті 145 Регламенту Верховної Ради України, в межах предмету відання – це дуже важливо, я хочу на цьому наполягти, наш комітет є профільним щодо дотримання процедури внесення змін до Конституції, комітет встановив наступні висновки.
ParlaMint-UA_2018-09-20-m0.u19.p4.sent2	Згідно із статтею 154 Основного Закону, законопроект поданий до Верховної Ради України належним суб’єктом законодавчої ініціативи, а саме, Президентом України.
ParlaMint-UA_2018-09-20-m0.u19.p5.sent1	Прийняття вказаного законопроекту не потребує викликаної системної єдності норм Конституції України одночасного внесення до І розділу "Загальні засади", ІІІ розділу "Вибори.
ParlaMint-UA_2018-09-20-m0.u19.p5.sent2	Референдум" і відповідно ХІІІ розділу "Внесення змін до Конституції України", що мало наслідком проведення всеукраїнського референдуму і затвердження таких змін на всеукраїнському референдумі.
ParlaMint-UA_2018-09-20-m0.u19.p6.sent1	На час розгляду законопроектів в Україні не введено воєнний чи надзвичайний стан в порядку, передбаченого Конституцією України.
ParlaMint-UA_2018-09-20-m0.u19.p7.sent1	Законопроект про внесення змін до преамбули статей 85, 102 і 116 та пункту 14 Розділу ХІV "Перехідні положення" Конституції України Верховною Радою восьмого скликання не розглядався.
ParlaMint-UA_2018-09-20-m0.u19.p8.sent1	Верховна Рада України восьмого скликання протягом строку своїх повноважень не змінювала положення цих статей Основного Закону.
ParlaMint-UA_2018-09-20-m0.u19.p9.sent1	Зважаючи на це, комітет вважає, що доцільно направити законопроект відповідно до Конституційного Суду України для отримання відповідного висновку з одночасним включенням до порядку денного, відповідно, дев’ятої сесії Верховної Ради восьмого скликання.
ParlaMint-UA_2018-09-20-m0.u19.p10.sent1	Крім того, я нагадаю вам, що процедура внесення змін до Конституції передбачає, що ціла низка інших комітетів, визначених Законом "Про Регламент Верховної Ради", повинні надати свої висновки профільному комітету, в цьому випадку нашому комітету, для того, щоб ми могли ухвалити відповідні рішення.
ParlaMint-UA_2018-09-20-m0.u19.p11.sent1	Такі висновки надійшли і від Комітету з питань національної безпеки і оборони, який рекомендував включити зазначений законопроект до порядку денного і направити до Конституційного Суду; Комітету з питань запобігання і протидії корупції, який не виявив в тексті жодних корупціогенних факторів; і Комітету з питань європейської інтеграції, який рекомендував включити до порядку денного і направити до Конституційного зазначений законопроект.
ParlaMint-UA_2018-09-20-m0.u19.p12.sent1	Сьогодні, відповідно, було отримано висновок від Комітету з питань закордонних справ.
ParlaMint-UA_2018-09-20-m0.u19.p12.sent2	Цей висновок не відображений в зазначеному висновку комітету, але я хочу його озвучити, оскільки це важливо.
ParlaMint-UA_2018-09-20-m0.u19.p12.sent3	Відповідний комітет рекомендував включити до порядку денного в направити в Конституційний Суд, а у разі включення до порядку денного він рекомендує Верховній Раді подальший розгляд зазначеного законопроекту передати на розгляд Тимчасовій спеціальній комісії, яку, на думку комітету, варто було утворити після того, як ми отримаємо відповідний висновок Конституційного Суду.
ParlaMint-UA_2018-09-20-m0.u19.p13.sent1	Враховуючи викладене, а також положення статті 146 Регламенту Верховної Ради України, Комітет з питань правової політики та правосуддя вирішив: рекомендувати Верховній Раді поданий Президентом України законопроект про внесення змін до Конституції (щодо стратегічного курсу держави на набуття повноправного членства в Європейському Союзі та в Організації Північноатлантичного договору) (№ 9037) включити до порядку денного дев’ятої сесії Верховної Ради восьмого скликання та направити до Конституційного Суду для одержання висновку щодо його відповідності вимогам зазначених статей Конституції України.
ParlaMint-UA_2018-09-20-m0.u19.p14.sent1	Дякую.
ParlaMint-UA_2018-09-20-m0.u19.p14.sent2	Доповідь завершив.
ParlaMint-UA_2018-09-20-m0.u20.p1.sent1	Дякую вам, що вклалися в регламент.
ParlaMint-UA_2018-09-20-m0.u20.p2.sent1	Шановні колеги, я прошу записатися на запитання до шановного колеги.
ParlaMint-UA_2018-09-20-m0.u20.p2.sent2	Прошу записатися, будь ласка.
ParlaMint-UA_2018-09-20-m0.u20.p3.sent1	Народний депутат Мусій, будь ласка, ваше запитання.
ParlaMint-UA_2018-09-20-m0.u21.p1.sent1	Доброго дня, шановний доповідачу.
ParlaMint-UA_2018-09-20-m0.u21.p1.sent2	Олег Мусій, 124 виборчий округ, Сокальщина, Червоноград.
ParlaMint-UA_2018-09-20-m0.u21.p1.sent3	Скажіть, будь ласка, за Конституцією загалом ми живемо в парламентсько-президентській республіці.
ParlaMint-UA_2018-09-20-m0.u21.p1.sent4	І повернення Конституції в такому вигляді, яка вона зараз є, Богу дякувати, після реваншу Януковича, ми повернули парламентсько-президентську модель.
ParlaMint-UA_2018-09-20-m0.u21.p1.sent5	А скасування оцих "Перехідних положень", де парламент все-таки усувається від прийняття рішення і передається Президенту (звісно, Верховна Рада може делегувати повноваження, може там щось з ними робити), чи це не буде трактуватися нашими партнерами-колегами і суспільством як спроба президентської вертикалі змістити крен Конституції в бік президентсько-парламентської республіки?
ParlaMint-UA_2018-09-20-m0.u21.p1.sent6	Чи настільки принципово скасування є оцих "Перехідних положень", чи це не є принципово з ознакою конституціоналізму?
ParlaMint-UA_2018-09-20-m0.u22.p1.sent1	Відповідь, будь ласка.
ParlaMint-UA_2018-09-20-m0.u23.p1.sent1	Я дякую, шановний колего, я тільки хочу ще раз зазначити.
ParlaMint-UA_2018-09-20-m0.u23.p1.sent2	Ми зараз не розглядаємо законопроект по суті, ми тільки формально вносимо пропозицію щодо можливості його включення в порядок денний і направлення для висновку до Конституційного Суду.
ParlaMint-UA_2018-09-20-m0.u23.p1.sent3	А саме відповідно до Конституції і Закону про Конституційний Суд до повноважень Конституційного Суду належить не тільки переглянути на відповідність 157-й, 158 статті Конституції, а й Конституційний Суд наділений повноваженнями весь зміст законопроекту проаналізувати на відповідність всім нормам Конституції, в тому числі "Перехідним положенням".
ParlaMint-UA_2018-09-20-m0.u23.p1.sent4	І якщо в своєму висновку вони зазначать будь-які застереження з цього приводу, Регламент Верховної Ради передбачає, що ми зобов’язані врахувати ці застереження і продовжити роботу парламенту в цьому напрямку для того, щоб ці застереження усунути.
ParlaMint-UA_2018-09-20-m0.u23.p2.sent1	Ми побачимо, яким буде висновок Конституційного Суду, потім будемо реагувати вже в сесійній залі разом на такого роду висновок.
ParlaMint-UA_2018-09-20-m0.u23.p3.sent1	Дякую.
ParlaMint-UA_2018-09-20-m0.u24.p1.sent1	Дякую.
ParlaMint-UA_2018-09-20-m0.u24.p2.sent1	Будь ласка, наступне запитання від Сергія Соболєва, прошу.
ParlaMint-UA_2018-09-20-m0.u25.p1.sent1	Шановний доповідач, Соболєв, фракція "Батьківщина".
ParlaMint-UA_2018-09-20-m0.u25.p1.sent2	Зрозумілий висновок комітету, який ви представляєте, який аналізує виключно тільки положення, які стосуються порядку змін до Конституції.
ParlaMint-UA_2018-09-20-m0.u25.p1.sent3	Але, наскільки мені відомо, є висновок Комітету в закордонних справах, який чітко встановлює усунення протиріч, які існують в змісті, тому, який існує.
ParlaMint-UA_2018-09-20-m0.u25.p2.sent1	Як ви вважаєте, це повинно бути враховано під час голосування в сесійній залі, чи це висновок, як і висновки інших комітетів, безпосередньо направляються в Конституційний Суд для врахування усунення цих протиріч саме Конституційним Судом?
ParlaMint-UA_2018-09-20-m0.u25.p3.sent1	Дякую.
ParlaMint-UA_2018-09-20-m0.u26.p1.sent1	Дякую.
ParlaMint-UA_2018-09-20-m0.u26.p2.sent1	Ну, що стосується висновків інших комітетів, то вони в міру того, наскільки відповідно до Закону про Регламент є предмети відання, давали кожен в своїй частині вже по суті законопроекту.
ParlaMint-UA_2018-09-20-m0.u26.p2.sent2	Ми ж як комітет з правової політики не можемо входити в суть законопроекту, оскільки це не належить до предмету відання нашого комітету.
ParlaMint-UA_2018-09-20-m0.u26.p3.sent1	Що стосується того, в який спосіб далі парламент буде діяти, то на цьому етапі в нас немає іншого маневру, ми зобов’язані направити до Конституційного Суду, оскільки, я вам нагадаю, що Конституцією є два передбачених суб’єкта можливих ініціаторів внесення змін до Конституції - це Президент і не менше ніж третина парламентарів.
ParlaMint-UA_2018-09-20-m0.u26.p4.sent1	Разом з тим парламентарі мають можливість направляти свій законопроект безпосередньо рішенням парламенту до Конституційного Суду, Президент опосередковано, напряму не маючи таких повноважень звертатися до Конституційного Суду, може це зробити через Верховну Раду.
ParlaMint-UA_2018-09-20-m0.u26.p4.sent2	Тому на цьому етапі ми не можемо ніяким чином втручатися в тіло закону, а тільки в висновок Конституційного Суду щодо певних застережень, в тому числі базуючись на висновках і профільного, і непрофільних комітетів, як він неодноразово це робив, може, зазначити певні застереження, що будуть предметом.
ParlaMint-UA_2018-09-20-m0.u27.p1.sent1	Вам треба завершити?
ParlaMint-UA_2018-09-20-m0.u27.p1.sent2	Дякую.
ParlaMint-UA_2018-09-20-m0.u27.p2.sent1	Будь ласка, наступне запитання, Борис Іванович Тарасюк.
ParlaMint-UA_2018-09-20-m0.u27.p3.sent1	Крулько Іван, будь ласка.
ParlaMint-UA_2018-09-20-m0.u28.p1.sent1	Іван Крулько, фракція "Батьківщина".
ParlaMint-UA_2018-09-20-m0.u28.p1.sent2	Шановний пане Руслане, скажіть, будь ласка, очевидно, що цей проект змін до Конституції, який подав сьогодні Президент, він потребує суттєвого доопрацювання.
ParlaMint-UA_2018-09-20-m0.u28.p1.sent3	На жаль, не порадилися з професіоналами тоді, коли подавали ці зміни.
ParlaMint-UA_2018-09-20-m0.u28.p1.sent4	Ідея, звичайно, правильна, виконання цієї ідеї – як завжди.
ParlaMint-UA_2018-09-20-m0.u28.p2.sent1	Тому питання: яка буде процедура, розкажіть нам як голова комітету, після того, як цей законопроект повернеться з Конституційного Суду?
ParlaMint-UA_2018-09-20-m0.u28.p2.sent2	Що ми маємо зробити як парламент для того, щоб внести необхідні поправки до цього законопроекту і щоб зміни до Конституції були виваженими, чіткими і щоб вони відповідали здоровому глузду і дійсно, тим речам, які Україні потрібні включно після того, як Україна стане членом НАТО?
ParlaMint-UA_2018-09-20-m0.u28.p2.sent3	Будь ласка, дайте відповідь на це питання.
ParlaMint-UA_2018-09-20-m0.u29.p1.sent1	Шановний Іван Іванович, якщо дозволите, я почну з того, що Президент не сьогодні вніс законопроект.
ParlaMint-UA_2018-09-20-m0.u29.p1.sent2	Він вніс його ще 3 вересня.
ParlaMint-UA_2018-09-20-m0.u29.p1.sent3	І комітет зумисно розглядає тільки сьогодні законопроект.
ParlaMint-UA_2018-09-20-m0.u29.p1.sent4	Ми дочекалися того, коли минув передбачений законом 14-й день для внесення альтернативних законопроектів.
ParlaMint-UA_2018-09-20-m0.u29.p1.sent5	І в законі чітко написано: якщо у Верховній Раді є, у народних депутатів, будь-які застереження вже на етапі внесення, вони можуть скористуватися своїм правом і внести альтернативний законопроект.
ParlaMint-UA_2018-09-20-m0.u29.p2.sent1	Зараз ми можемо фіксувати, що цей строк минув і таким правом депутати не скористалися.
ParlaMint-UA_2018-09-20-m0.u29.p2.sent2	Окремі комітети насправді в своїх висновках надали певні застереження.
ParlaMint-UA_2018-09-20-m0.u29.p2.sent3	Ці висновки разом з висновком профільного комітету і в разі, якщо буде відповідне рішення сьогоднішнє Верховної Ради, як пакет документів будуть передані на розгляд Конституційного Суду.
ParlaMint-UA_2018-09-20-m0.u29.p2.sent4	Конституційний Суд розглядає їх цілісний, один-єдиний документ.
ParlaMint-UA_2018-09-20-m0.u29.p2.sent5	І вже часто трапляється, що бере до уваги певні норми, які існують у висновках, і закладає їх в свій висновок.
ParlaMint-UA_2018-09-20-m0.u29.p3.sent1	Висновок Конституційного Суду – це не тільки резолютивна частина на відповідність 157-ій, 158-ій, це, як говорить закон, цілісний документ, де мотивувальна і резолютивна частина має.
ParlaMint-UA_2018-09-20-m0.u30.p1.sent1	Дайте, будь ласка, 30 секунд завершити.
ParlaMint-UA_2018-09-20-m0.u31.p1.sent1	Мають однакову юридичну силу, як є багато вже прецедентів.
ParlaMint-UA_2018-09-20-m0.u31.p1.sent2	Тому ми побачимо у разі, якщо буде прийнято сьогодні рішення, яким буде висновок Конституційного Суду, і відповідно далі можемо рухатись над законопроектами.
ParlaMint-UA_2018-09-20-m0.u31.p2.sent1	Дякую.
ParlaMint-UA_2018-09-20-m0.u32.p1.sent1	Дуже дякую вам, шановний доповідачу.
ParlaMint-UA_2018-09-20-m0.u32.p1.sent2	Я прошу вас повертатися на ваше робоче місце.
ParlaMint-UA_2018-09-20-m0.u32.p2.sent1	Шановні колеги, зараз я дуже прошу всі депутатські групи і фракції записатися на обговорення запропонованого Президентом законопроекту змін до Конституції.
ParlaMint-UA_2018-09-20-m0.u32.p2.sent2	І зараз ми почуємо позицію депутатських груп і фракцій, потім – депутатів.
ParlaMint-UA_2018-09-20-m0.u32.p3.sent1	Будь ласка, Валерій Писаренко представить позицію групи "Відродження".
ParlaMint-UA_2018-09-20-m0.u32.p3.sent2	Запрошуємо вас.
ParlaMint-UA_2018-09-20-m0.u32.p4.sent1	Вибачте, колеги, я перепрошую, у мене була інша сторінка відкрита.
ParlaMint-UA_2018-09-20-m0.u32.p4.sent2	Я дуже перепрошую.
ParlaMint-UA_2018-09-20-m0.u32.p4.sent3	Будь ласка, позицію "Блоку Петра Порошенка" Ірина Фріз представить.
ParlaMint-UA_2018-09-20-m0.u32.p4.sent4	Пані Ірино, запрошую до трибуни.
ParlaMint-UA_2018-09-20-m0.u32.p4.sent5	І ще раз перепрошую.
ParlaMint-UA_2018-09-20-m0.u33.p1.sent1	Шановні колеги, фракція "Блоку Петра Порошенка" не лише повністю підтримує ініціативу Президента щодо внесення змін у Конституцію відносно закріплення курсу на набуття членства в НАТО і ЄС, а й закликає всіх свідомих демократичних колег підтримати цю ініціативу.
ParlaMint-UA_2018-09-20-m0.u33.p2.sent1	Стратегічне завдання парламенту – захистити європейський та євроатлантичний шлях нашого народу, який було обрано.
ParlaMint-UA_2018-09-20-m0.u33.p2.sent2	5 років тому, коли ми вийшли на Євромайдан, на весь світ українці визначилися з тим, що ми бачимо наше майбутнє, майбутнє нашої держави в єдиному демократичному західному просторі.
ParlaMint-UA_2018-09-20-m0.u33.p2.sent3	Підтримавши ідею Глави держави, ми унеможливимо реванш країни-агресора.
ParlaMint-UA_2018-09-20-m0.u33.p3.sent1	Положення запропонованих змін визначають незворотнім стратегічний курс України на набуття членства в НАТО та ЄС, розширюють повноваження Верховної Ради, яка стає відповідальною за реалізацію обраного курсу.
ParlaMint-UA_2018-09-20-m0.u33.p3.sent2	Президент України стає гарантом, а Кабмін виконавцем цієї стратегії.
ParlaMint-UA_2018-09-20-m0.u33.p3.sent3	Важливим доповненням, яке зараз дискутуються, є скасування статті 14 Конституції в "Перехідних положеннях" щодо розміщення військових баз інших держав в Україні.
ParlaMint-UA_2018-09-20-m0.u33.p4.sent1	Я наголошую, що після відновлення територіальної цілісності та повернення Криму Україні жодна бляшанка Чорноморського флоту Російської Федерації не залишиться ані на нашій землі, ані в нашій акваторії.
ParlaMint-UA_2018-09-20-m0.u33.p4.sent2	Тому це є вкрай важливим і принциповим питанням.
ParlaMint-UA_2018-09-20-m0.u33.p4.sent3	Наголошую, що натівським базам це не заважає.
ParlaMint-UA_2018-09-20-m0.u33.p5.sent1	На зустрічі з.
ParlaMint-UA_2018-09-20-m0.u33.p5.sent2	Тому що це регулюється іншим положенням тієї ж Конституції.
ParlaMint-UA_2018-09-20-m0.u33.p5.sent3	На зустрічі з Президентом України представники всіх демократичних фракцій підтримали ці ініціативи Президента.
ParlaMint-UA_2018-09-20-m0.u33.p6.sent1	Переконана, що це голосування сьогодні стане чітким індикатором для наших військовослужбовців, які ціною свого життя сьогодні захищають наш європейський та євроатлантичний вибір для українського суспільства, для наших міжнародних партнерів, хто є реальним захисником і сповідником демократичних цінностей та євроатлантичного і європейського вибору нашої держави.
ParlaMint-UA_2018-09-20-m0.u33.p6.sent2	Закликаємо всіх підтримати цю ініціативу Президента.
ParlaMint-UA_2018-09-20-m0.u33.p7.sent1	Дякую.
ParlaMint-UA_2018-09-20-m0.u34.p1.sent1	Дякую вам.
ParlaMint-UA_2018-09-20-m0.u34.p2.sent1	Від "Опозиційного блоку" Юрій Бойко, будь ласка.
ParlaMint-UA_2018-09-20-m0.u35.p1.sent1	Шановний пане Голово!
ParlaMint-UA_2018-09-20-m0.u35.p1.sent2	Шановні народні депутати!
ParlaMint-UA_2018-09-20-m0.u35.p1.sent3	Якщо хтось в цьому залі думає, що запропонована політична декларація цікавить людей на вулиці за стінами Верховної Ради, то він глибоко помиляється.
ParlaMint-UA_2018-09-20-m0.u35.p1.sent4	Людей за стінами парламенту цікавлять зовсім інші речі, їх цікавить, коли буде мир, коли будуть знижені тарифи, чому зростають ціни і коли буде припинена корупція.
ParlaMint-UA_2018-09-20-m0.u35.p1.sent5	А політична декларація, яку пропонується проголосувати парламенту, не буде мати жодного практичного наслідку для громадян України, і є елементом передвиборчої кампанії Президента.
ParlaMint-UA_2018-09-20-m0.u35.p1.sent6	Взагалі мені все це нагадує гасло, яке ми всі бачили 5 років тому, яке називалося "жити по-новому".
ParlaMint-UA_2018-09-20-m0.u35.p1.sent7	Так от за 5 років реалізація цього гасла призвела до того, що 9 із 10 українців перетворилися на жебраків.
ParlaMint-UA_2018-09-20-m0.u35.p2.sent1	Крім того, наша фракція вважає, що будь-які радикальні, кардинальні, важливі зміни зовнішньополітичного курсу нашої країни можуть бути прийняті тільки після розгляду на всенародному референдумі, і коли народ висловить свою думку з цього приводу.
ParlaMint-UA_2018-09-20-m0.u35.p2.sent2	А надавати право приймати такі рішення, навіть якщо вони є декларативними, парламенту, який має сьогодні довіру аж 4 відсотків населення, це неправильно.
ParlaMint-UA_2018-09-20-m0.u35.p3.sent1	Наша фракція буде голосувати проти цього рішення.
ParlaMint-UA_2018-09-20-m0.u35.p3.sent2	Ми вважаємо, що воно не є тим, що потрібно громадянам України в сьогоднішній ситуації.
ParlaMint-UA_2018-09-20-m0.u35.p4.sent1	Дякую за увагу.
ParlaMint-UA_2018-09-20-m0.u36.p1.sent1	Дякую вам.
ParlaMint-UA_2018-09-20-m0.u36.p2.sent1	Від "Партії "Відродження" Бондар Віктор Васильович.
ParlaMint-UA_2018-09-20-m0.u36.p2.sent2	Будь ласка.
ParlaMint-UA_2018-09-20-m0.u37.p1.sent1	Дякую, шановний Андрій Володимирович.
ParlaMint-UA_2018-09-20-m0.u37.p2.sent1	Шановні колеги, безумовно, сьогодні розглядається одне з таких найголовніших питань в історії країни – зміни до Конституції.
ParlaMint-UA_2018-09-20-m0.u37.p2.sent2	І не просто зміни до Конституції, а визначення і закріплення в Конституцію курсу України на членство в НАТО та ЄС.
ParlaMint-UA_2018-09-20-m0.u37.p3.sent1	Питання надзвичайно важливе.
ParlaMint-UA_2018-09-20-m0.u37.p3.sent2	Наша "Партія "Відродження" і депутати нашої фракції неодноразово показували своїм голосуванням, своїми діями одне прагнення: ми за впровадження європейського шляху для України.
ParlaMint-UA_2018-09-20-m0.u37.p3.sent3	Ми голосували за всі документи і закони, які проходили через парламент, які стосувалися європейської інтеграції, безвізового режиму, які стосувалися створення Антикорупційного суду, антикорупційних органів, тобто по суті ті всі речі, які інтегрують нас в єдине європейське середовище і демократичну країну створюють в Україні.
ParlaMint-UA_2018-09-20-m0.u37.p3.sent4	Але в той же час ми говоримо про те, що такі рішення, як зміна Конституції, визначення курсу України мають визначатися на всеукраїнському референдумі.
ParlaMint-UA_2018-09-20-m0.u37.p3.sent5	Це питання, яке мають приймати всі громадяни України без виключення, а не окремі політики перед проведенням політичних виборів Президента України.
ParlaMint-UA_2018-09-20-m0.u37.p3.sent6	Ми не згодні з тим, щоби це питання було розмінною монетою і використовувалося просто в політичних перегонах виборчих як політичний піар.
ParlaMint-UA_2018-09-20-m0.u37.p4.sent1	Є приклади Великобританії, яка на референдумі вирішувала питання щодо членства Великобританії в Європейському Союзі в 2016 році, і вся країна прийняла рішення.
ParlaMint-UA_2018-09-20-m0.u37.p4.sent2	Є приклад Хорватії, яка в 2012 році так само на референдумі вирішувала питання членства в Європейському Союзі.
ParlaMint-UA_2018-09-20-m0.u37.p4.sent3	Є приклад Грузії, яка в 2008 році провела загальнодержавний референдум, і 77 відсотків громадян Грузії визначилися за необхідність членства в Альянсі НАТО.
ParlaMint-UA_2018-09-20-m0.u37.p4.sent4	І такі приклади нормальні в країні є, і, наприклад, та сама найбагатша країна Європи Швейцарія всі такі державні рішення визначає тільки на референдумах.
ParlaMint-UA_2018-09-20-m0.u37.p4.sent5	Тому ми наполягаємо і "Партія "Відродження" наша наполягає на проведенні референдуму одночасно з проведенням президентських виборів 31 березня 2019 року.
ParlaMint-UA_2018-09-20-m0.u37.p5.sent1	А сьогодні в залі ми розуміємо, що розглядається абсолютно технічне питання зараз внесення цих змін до Конституції і направлення цих змін до Конституційного Суду.
ParlaMint-UA_2018-09-20-m0.u37.p5.sent2	І Конституційний Суд буде визначати, чи конституційно взагалі вносити в Конституцію зазначені зміни.
ParlaMint-UA_2018-09-20-m0.u37.p5.sent3	Тому, я думаю, що зал підтримає і направить до Конституційного Суду, але найголовніше буде вирішуватись, коли треба буде зібрати 300 голосів тут навесні і прийняти остаточне рішення.
ParlaMint-UA_2018-09-20-m0.u37.p6.sent1	Ми будемо наполягати на проведенні референдуму в Україні загальнонаціонального одночасно з виборами Президента України 31 березня 2019 року, і громадяни України самі визначаться щодо цього питання.
ParlaMint-UA_2018-09-20-m0.u37.p7.sent1	Дякуємо.
ParlaMint-UA_2018-09-20-m0.u38.p1.sent1	Дякую.
ParlaMint-UA_2018-09-20-m0.u38.p2.sent1	Колеги, я хочу наголосити надалі для виступаючих, що я не буду додавати 30 секунд, додається автоматично 6 секунд, щоб ми встигли пройти порядок денний.
ParlaMint-UA_2018-09-20-m0.u38.p2.sent2	У нас лишається небагато часу, я вже повідомляю про те, що продовжую засідання до 12:15.
ParlaMint-UA_2018-09-20-m0.u38.p3.sent1	І зараз запрошую до виступу голову фракції "Народного фронту" Бурбака Максима Юрійовича.
ParlaMint-UA_2018-09-20-m0.u38.p3.sent2	Будь ласка.
ParlaMint-UA_2018-09-20-m0.u39.p1.sent1	Шановні колеги!
ParlaMint-UA_2018-09-20-m0.u39.p1.sent2	"Народний фронт" одноголосно буде голосувати за закріплення в Конституції стратегічного курсу України в НАТО та ЄС.
ParlaMint-UA_2018-09-20-m0.u39.p1.sent3	Адже саме "Народний фронт" рік тому виступив з ініціативи необхідності таких змін в Конституцію України.
ParlaMint-UA_2018-09-20-m0.u39.p1.sent4	І саме таким є прагнення українського народу – бути повноправними членами європейської спільноти.
ParlaMint-UA_2018-09-20-m0.u39.p2.sent1	За даними недавнього соціологічного опитування Фонду демократичної ініціативи та Центру Разумкова, 70 відсотків українців на референдумі проголосували б за вступ України до НАТО.
ParlaMint-UA_2018-09-20-m0.u39.p2.sent2	Це підтвердження сталої тенденції, яка виявилася ще в 2015 році.
ParlaMint-UA_2018-09-20-m0.u39.p2.sent3	Після початку російської агресії українці чітко зрозуміли, що НАТО гарантує своїм членам мир і безпеку.
ParlaMint-UA_2018-09-20-m0.u39.p2.sent4	Для України євроатлантична інтеграція – це безальтернативний, незворотній курс.
ParlaMint-UA_2018-09-20-m0.u39.p2.sent5	І ми повинні зробити його справді незворотнім, щоб ніхто не піддавав цей курс сумніву і навіть не мріяв зупинити рух України до євроатлантичного простору, щоб кожен наступний Президент, чи парламент не змогли повернути країну в бік кремлівського ярма.
ParlaMint-UA_2018-09-20-m0.u39.p2.sent6	Тому "Народний фронт" одноголосно голосуватиме за цей законопроект.
ParlaMint-UA_2018-09-20-m0.u39.p3.sent1	Дякую.
ParlaMint-UA_2018-09-20-m0.u40.p1.sent1	Дякую вам.
ParlaMint-UA_2018-09-20-m0.u40.p2.sent1	Від фракції "Самопоміч" Безерюк Олег Романович, голова фракції.
ParlaMint-UA_2018-09-20-m0.u41.p1.sent1	"Що ти несеш в Україну в латаній торбині?" Так і хочеться запитати це шевченківське запитання, слухаючи бравади.
ParlaMint-UA_2018-09-20-m0.u41.p2.sent1	Що ти несеш?
ParlaMint-UA_2018-09-20-m0.u41.p2.sent2	Тотальну корупцію у використанні військового бюджету, який веде до злиднів у широкому лані?
ParlaMint-UA_2018-09-20-m0.u41.p2.sent3	Загибель воїнів на полігоні, коли вони використовують зброю, яка розривається в їхніх руках, гранатомети?
ParlaMint-UA_2018-09-20-m0.u41.p2.sent4	Чи тотальну корупцію в газовій сфері, продаж газоносних земель російським олігархам?
ParlaMint-UA_2018-09-20-m0.u41.p2.sent5	Коли "Укрнафта" випускає в повітря сотні тисяч кубометрів газу, а тарифи несуть злидні для українського пересічного господаря.
ParlaMint-UA_2018-09-20-m0.u41.p2.sent6	Коли уряд закриває школи, не фінансує субвенцію учня в сільських школах, а гральні клуби ростуть, як гриби?
ParlaMint-UA_2018-09-20-m0.u41.p3.sent1	Що ти несеш в Україну в латаній торбі?
ParlaMint-UA_2018-09-20-m0.u41.p3.sent2	Напрямок в ЄС і НАТО – ми "за".
ParlaMint-UA_2018-09-20-m0.u41.p3.sent3	Тому що ЄС – це добробут, а не злидні, тому що НАТО – це безпека, а не російська агресія.
ParlaMint-UA_2018-09-20-m0.u41.p3.sent4	Тому що ЄС і НАТО – це інструменти, які були створені проти розповсюдження східної деспотії на європейському континенті.
ParlaMint-UA_2018-09-20-m0.u41.p3.sent5	Туди хочуть українські люди, бо вони туди емігрують.
ParlaMint-UA_2018-09-20-m0.u41.p3.sent6	Десять мільйонів паспортів – це 10 мільйонів потенційних трудових мігрантів.
ParlaMint-UA_2018-09-20-m0.u41.p3.sent7	Через те, що корупція роз’їдає країну.
ParlaMint-UA_2018-09-20-m0.u41.p3.sent8	Так і хочеться сказати: "Що ти несеш в Україну в латаній торбині?
ParlaMint-UA_2018-09-20-m0.u41.p3.sent9	"Благоденствіє, указом Новеньким повите"?
ParlaMint-UA_2018-09-20-m0.u41.p3.sent10	Іди ж здоров, та не забудь злидням поклонитись."
ParlaMint-UA_2018-09-20-m0.u41.p4.sent1	Український народ знає, куди він іде, за чим, і він переможе.
ParlaMint-UA_2018-09-20-m0.u42.p1.sent1	Дякую вам.
ParlaMint-UA_2018-09-20-m0.u42.p2.sent1	Від Радикальної партії, Ляшко Олег Валерійович, голова фракції.
ParlaMint-UA_2018-09-20-m0.u43.p1.sent1	Олег Ляшко, Радикальна партія.
ParlaMint-UA_2018-09-20-m0.u43.p2.sent1	Ми не будемо обговорювати зміни до Конституції, запропоновані Президентом, ми їх підтримаємо, хоча у нас є до них зауваження.
ParlaMint-UA_2018-09-20-m0.u43.p3.sent1	Зокрема, Президент пропонує вилучити пункт 14 з Конституції "Перехідних положень", який забороняє базування в Україні військових баз іноземних держав.
ParlaMint-UA_2018-09-20-m0.u43.p3.sent2	Необхідність цього Президент пояснює, що, мовляв, це дасть можливість прибрати Чорноморський флот.
ParlaMint-UA_2018-09-20-m0.u43.p3.sent3	Я глянув би на це по-іншому: стаття 17 Конституції в такому випадку забороняє розміщення будь-яких військових баз в Україні, в тому числі країн-членів НАТО.
ParlaMint-UA_2018-09-20-m0.u43.p3.sent4	З одної сторони, Президент Порошенко декларує наш курс на членство в НАТО, з іншої сторони, створює умови, коли жодні наші партнери не можуть бути присутні в Україні.
ParlaMint-UA_2018-09-20-m0.u43.p3.sent5	Тому не все те золото, що блистить, і так, як про це розказує Президент Порошенко.
ParlaMint-UA_2018-09-20-m0.u43.p3.sent6	Це перше.
ParlaMint-UA_2018-09-20-m0.u43.p4.sent1	Але я хотів би сказати ключове для українських громадян.
ParlaMint-UA_2018-09-20-m0.u43.p4.sent2	Щойно пролунало останнє, я сподіваюся, останнє в статусі Президента послання Петра Порошенка до парламенту і до народу України.
ParlaMint-UA_2018-09-20-m0.u43.p5.sent1	Що ми побачили?
ParlaMint-UA_2018-09-20-m0.u43.p5.sent2	Віра, мова, армія – святі для кожного українця речі, для Президента Порошенка стали розмінною монетою напередодні виборів, політтехнологічною розробкою, в результаті якої Президент Порошенко прагне переобратися і утримати владу.
ParlaMint-UA_2018-09-20-m0.u43.p6.sent1	Чого ми не побачили від діючого Президента?
ParlaMint-UA_2018-09-20-m0.u43.p6.sent2	Що я запропонував би країні на місці Президента України?
ParlaMint-UA_2018-09-20-m0.u43.p6.sent3	Бачення майбутнього, формулу успіху країни, перспективу для кожного українця.
ParlaMint-UA_2018-09-20-m0.u43.p6.sent4	Не загальні фрази другорядні!
ParlaMint-UA_2018-09-20-m0.u43.p6.sent5	Де план подолання бідності, де план відновлення економіки, де план захисту національних інтересів, де план ставати сильнішими?
ParlaMint-UA_2018-09-20-m0.u43.p6.sent6	У Президента Порошенка немає цього плану: він іде на вибори з питаннями віри, мови і армії.
ParlaMint-UA_2018-09-20-m0.u43.p7.sent1	Для мене і моєї команди "віра, мова і армія" – це аксіома, які не потребують доведення, а тим більше не можуть бути предметом передвиборчої боротьби.
ParlaMint-UA_2018-09-20-m0.u43.p7.sent2	Для мене і моєї команди план – це подолання бідності, збільшення добробуту українців, відновлення економіки, повернення заробітчан додому, припинення торгувати землею, національними інтересами і сировиною, наведення ладу в країні, припинення хаосу, відновлення сильної влади і прав людини.
ParlaMint-UA_2018-09-20-m0.u43.p7.sent3	От що мав би дати на дії Президент.
ParlaMint-UA_2018-09-20-m0.u43.p8.sent1	На жаль.
ParlaMint-UA_2018-09-20-m0.u44.p1.sent1	Дякую вам.
ParlaMint-UA_2018-09-20-m0.u44.p2.sent1	До слова від "Батьківщини" запрошується Тимошенко Юлія Володимирівна, голова фракції.
ParlaMint-UA_2018-09-20-m0.u45.p1.sent1	Шановні колеги, я думаю, що сьогодні, дійсно, історичний день, тому що ми робимо ще один крок на закріплення нашого справжнього цивілізаційного шляху.
ParlaMint-UA_2018-09-20-m0.u45.p1.sent2	І тут нам ні жартувати, ні принижувати цей крок неможливо.
ParlaMint-UA_2018-09-20-m0.u45.p1.sent3	Я переконана, що наше майбутнє – в європейській цивілізації і наша безпека, беззаперечно, з країнами, які сповідують цінності і мають можливість захистити себе в колективній системі безпеки НАТО.
ParlaMint-UA_2018-09-20-m0.u45.p1.sent4	І тому наша команда, незважаючи на зауваження, буде чітко і абсолютно одностайно голосувати за внесення до Конституції цих змін.
ParlaMint-UA_2018-09-20-m0.u45.p2.sent1	Але в той же час я хочу нагадати, що нам не тільки декларації потрібні.
ParlaMint-UA_2018-09-20-m0.u45.p2.sent2	Я як Прем’єр-міністр була першим і останнім Прем’єр-міністром, який вносив заявку до НАТО щодо надання Україні Плану дій щодо членства в НАТО.
ParlaMint-UA_2018-09-20-m0.u45.p2.sent3	І тоді це був правильний крок, і нам потрібно так саме продовжувати.
ParlaMint-UA_2018-09-20-m0.u45.p2.sent4	А крім того, нам потрібно не лише декларувати ці речі, а нам потрібно, щоби ми йшли туди, дотримуючись всіх принципів і сповідуючи всі цінності, які дійсно потрібні нам як європейській країні і майбутньому члену Європейського Союзу.
ParlaMint-UA_2018-09-20-m0.u45.p2.sent5	І, в першу чергу, до цих цінностей належить гідне життя людини.
ParlaMint-UA_2018-09-20-m0.u45.p2.sent6	І можу нагадати вам, що українці ніколи не повставали на Майдани, на революції за шматок хліба.
ParlaMint-UA_2018-09-20-m0.u45.p2.sent7	Ми завжди повставали за цінності, за свободу, за право щасливо і гідно жити.
ParlaMint-UA_2018-09-20-m0.u45.p2.sent8	І всі Майдани наші були про це, а не про шматок хліба, про те, щоб наш вибір був гідний і тієї місії, яку нам дав Творець, і тим нашим вимогам як країни, яку ми хочемо до себе, в першу чергу, пред’явити.
ParlaMint-UA_2018-09-20-m0.u45.p3.sent1	І тому наш шлях через подолання бідності.
ParlaMint-UA_2018-09-20-m0.u45.p3.sent2	Це приниза, що європейська велика країна знаходиться, за оцінками Bloomberg, в останні й десятці по рівню бідності в світі і першою, за оцінками великого експертного кола, в Європейському Союзі і, власне, серед європейських країн.
ParlaMint-UA_2018-09-20-m0.u45.p3.sent3	Нам потрібно зробити все, щоб це подолати.
ParlaMint-UA_2018-09-20-m0.u45.p3.sent4	І наш шлях в Європу і в НАТО через подолання великодержавної корупції, через ту принизу, про яку сьогодні говорять в усіх кабінетах Європейського Союзу.
ParlaMint-UA_2018-09-20-m0.u45.p3.sent5	І такою країна буде, бо і нова Конституція, і новий економічний курс, і нова стратегія миру поверне нам ту гідність, з якою ми звикли, як українська нація, жити.
ParlaMint-UA_2018-09-20-m0.u45.p3.sent6	І тому ми голосуємо за.
ParlaMint-UA_2018-09-20-m0.u46.p1.sent1	Шановні колеги, зараз виступи від народних депутатів.
ParlaMint-UA_2018-09-20-m0.u46.p1.sent2	Оскільки час обмежений, я визначаю 6 хвилин для виступів від народних депутатів.
ParlaMint-UA_2018-09-20-m0.u46.p1.sent3	І прошу провести запис.
ParlaMint-UA_2018-09-20-m0.u46.p1.sent4	Це фактично два виступи.
ParlaMint-UA_2018-09-20-m0.u46.p2.sent1	Юринець Оксана Василівна, будь ласка.
ParlaMint-UA_2018-09-20-m0.u47.p1.sent1	Шановний пане Голово!
ParlaMint-UA_2018-09-20-m0.u47.p1.sent2	Шановні колеги депутати!
ParlaMint-UA_2018-09-20-m0.u47.p1.sent3	Шановні українці!
ParlaMint-UA_2018-09-20-m0.u47.p1.sent4	Направду, ми сьогодні живемо в особливий час для України.
ParlaMint-UA_2018-09-20-m0.u47.p1.sent5	Ми сьогодні, кожен з нас маємо робити свій вибір.
ParlaMint-UA_2018-09-20-m0.u47.p1.sent6	Але й маємо робити добре свою роботу.
ParlaMint-UA_2018-09-20-m0.u47.p1.sent7	Як член Асамблеї НАТО впродовж останніх двох років, хочу відзвітувати як делегат, делегат від парламенту.
ParlaMint-UA_2018-09-20-m0.u47.p2.sent1	Є представники від різних фракцій, які там успішно працюють.
ParlaMint-UA_2018-09-20-m0.u47.p2.sent2	Я хочу прозвітувати за ту роботу, яку ми робили останні два роки: це весняна сесія у Грузії, це осіння сесія в Бухаресті, яка змінила через 10 років те, що Україні і тоді не було надано.
ParlaMint-UA_2018-09-20-m0.u47.p2.sent3	А те, що саме весною 2020 року в Україні відбудеться весняна сесія Асамблеї НАТО вперше в історії НАТО і в історії України.
ParlaMint-UA_2018-09-20-m0.u47.p2.sent4	Це та наша парламентська робота, за яку сьогодні ми можемо звітувати.
ParlaMint-UA_2018-09-20-m0.u47.p3.sent1	На нас покладається особливий вибір і, повірте мені, ті, хто, можливо, колись тут в парламенті мав іншу думку, сьогодні точно розуміє, що це важливо.
ParlaMint-UA_2018-09-20-m0.u47.p3.sent2	І я звертаюся до всіх тих, хто ще не визначився, але розуміє, що це важливо зробити.
ParlaMint-UA_2018-09-20-m0.u47.p3.sent3	Так, сьогодні саме український народ хоче євроатлантичної інтеграції.
ParlaMint-UA_2018-09-20-m0.u47.p3.sent4	Так, про це говорять багато соціологічних опитувань.
ParlaMint-UA_2018-09-20-m0.u47.p3.sent5	Так.
ParlaMint-UA_2018-09-20-m0.u47.p3.sent6	Тому що якби було НАТО, була парасоля безпеки над Україною, ми би не мали анексії Криму і сьогодні війни на Сході.
ParlaMint-UA_2018-09-20-m0.u47.p3.sent7	Так, ми розуміємо, що НАТО – це стандарти життя, це охорона здоров’я, це освіта.
ParlaMint-UA_2018-09-20-m0.u47.p3.sent8	І саме так сьогодні через трасти, за які виділення коштів голосують усі національні парламенти, які входять до асамблеї НАТО, надають цю можливість Україні.
ParlaMint-UA_2018-09-20-m0.u47.p3.sent9	Кожного грудня в кінці року ми чуємо, яким чином відбувається звіт, і як ми освоюємо прозоро ці кошти.
ParlaMint-UA_2018-09-20-m0.u47.p3.sent10	Так, важливо прийняти Закон про безпеку, так, важливо сьогодні брати участь у миротворчих різних місіях, але насправді основна миротворча місія, яку ми робимо, – це та місія на сході України.
ParlaMint-UA_2018-09-20-m0.u47.p3.sent11	Сьогодні українці захищають і членів країн НАТО, і Європейський Союз.
ParlaMint-UA_2018-09-20-m0.u47.p3.sent12	Для нас сьогодні важливо не схибити, бо направду наші сусіди Балти робили цей вибір.
ParlaMint-UA_2018-09-20-m0.u47.p3.sent13	І наш великий друг Раса Юкнявічене сьогодні президент асамблеї, робить абсолютно велику роботу і каже: "Скажіть, що ви це хочете, закріпіть це в законі і покажіть, що ця ваша думка не коливається, як було це впродовж останніх років в цьому парламенті".
ParlaMint-UA_2018-09-20-m0.u47.p4.sent1	Сьогодні на кожного з нас покладений важливий вибір.
ParlaMint-UA_2018-09-20-m0.u47.p4.sent2	Як говорив Андрей Шептицький, в єдності наша сила, добробут і перемога, в єдності держави, в єдності церкви і в єдності нації.
ParlaMint-UA_2018-09-20-m0.u47.p5.sent1	Слава Україні!
ParlaMint-UA_2018-09-20-m0.u48.p1.sent1	Героям слава!
ParlaMint-UA_2018-09-20-m0.u48.p2.sent1	Мартиняк Сергій Васильович.
ParlaMint-UA_2018-09-20-m0.u49.p1.sent1	Пане Голово, прошу передати слово Литвину Володимиру Михайловичу.
ParlaMint-UA_2018-09-20-m0.u50.p1.sent1	Володимир Литвин, будь ласка.
ParlaMint-UA_2018-09-20-m0.u51.p1.sent1	Шановні колеги, складається враження, що ми так прагнемо в НАТО, що нам треба завагітніти, щоб вони нікуди від нас не змогли діватися.
ParlaMint-UA_2018-09-20-m0.u51.p1.sent2	І тоді рішення було б прийнято однозначне.
ParlaMint-UA_2018-09-20-m0.u51.p2.sent1	Я розумію, переконаний, як тут всі народні депутати, що ми повинні долучатися до цивілізованого світу.
ParlaMint-UA_2018-09-20-m0.u51.p2.sent2	Але в мене постає питання, шановні колеги, а до чого тут Конституція України?
ParlaMint-UA_2018-09-20-m0.u51.p2.sent3	Чому Верховна Рада має брати участь у політичній кампанії?
ParlaMint-UA_2018-09-20-m0.u51.p2.sent4	Я розумію, що тут будуть звучати заперечення з цього приводу.
ParlaMint-UA_2018-09-20-m0.u51.p2.sent5	Тоді я відсилаю тих, хто читає ще, до останньої публікації в одному з останніх номерів газети "Дзеркало тижня" відомого науковця, юриста Володимира Шаповала.
ParlaMint-UA_2018-09-20-m0.u51.p2.sent6	І він там чітко розписав цю проблему.
ParlaMint-UA_2018-09-20-m0.u51.p3.sent1	Україна має документи з Європейським Союзом щодо асоціації.
ParlaMint-UA_2018-09-20-m0.u51.p3.sent2	Давайте будемо намагатися зафіксувати більш точно європейську можливість і перспективи України.
ParlaMint-UA_2018-09-20-m0.u51.p3.sent3	У нас є закони безпекового характеру.
ParlaMint-UA_2018-09-20-m0.u51.p3.sent4	Давайте будемо записувати щодо безпеки України відповідні положення.
ParlaMint-UA_2018-09-20-m0.u51.p4.sent1	Чому вся Верховна Рада України повинна займатися політичними кампаніями?
ParlaMint-UA_2018-09-20-m0.u51.p4.sent2	Ми що, не чуємо людей, які живуть зовсім іншими проблемами?
ParlaMint-UA_2018-09-20-m0.u51.p4.sent3	Це є першорядне питання.
ParlaMint-UA_2018-09-20-m0.u51.p4.sent4	У цьому ж ряду проблема формування Центральної виборчої комісії.
ParlaMint-UA_2018-09-20-m0.u51.p5.sent1	Тут звучали голоси про те, що треба звільнити ЦВК, який формував Янукович.
ParlaMint-UA_2018-09-20-m0.u51.p5.sent2	Я скажу, шановні колеги, арифметику треба знати.
ParlaMint-UA_2018-09-20-m0.u51.p5.sent3	Член ЦВК працює 7 років.
ParlaMint-UA_2018-09-20-m0.u51.p5.sent4	Порахуйте, скільки вони вже перебрали терміни, і вам стане зрозуміло, хто їх призначав.
ParlaMint-UA_2018-09-20-m0.u51.p5.sent5	Це ваші призначені колеги, які належать у тому числі до присутніх тут політичних партій.
ParlaMint-UA_2018-09-20-m0.u51.p6.sent1	Зрозуміло, треба змінювати склад ЦВК, але чому ми спочатку не визначились, яка буде виборча система?
ParlaMint-UA_2018-09-20-m0.u51.p6.sent2	А якщо виборча система залишиться такою ж, то де тут депутати-мажоритарники?
ParlaMint-UA_2018-09-20-m0.u51.p6.sent3	Давайте кожному призначимо по члену Центральної виборчої комісії, адже очевидно, що ми хочемо призначити своїх, тому що сподіваємося, що будемо фальшувати вибори.
ParlaMint-UA_2018-09-20-m0.u51.p7.sent1	Це мають бути абсолютно нейтральні люди, які знають математику і вміють рахувати.
ParlaMint-UA_2018-09-20-m0.u51.p7.sent2	Вміють додавати.
ParlaMint-UA_2018-09-20-m0.u51.p7.sent3	А що буде після того, коли вибори закінчаться, з’являться нові політичні партії?
ParlaMint-UA_2018-09-20-m0.u51.p7.sent4	Їм що, знову також треба буде давати своїх представників?
ParlaMint-UA_2018-09-20-m0.u51.p7.sent5	Давайте відійдемо від цього політичного блуду і будемо приймати цивілізовані необхідні рішення країни.
ParlaMint-UA_2018-09-20-m0.u51.p8.sent1	Дякую за увагу.
ParlaMint-UA_2018-09-20-m0.u52.p1.sent1	Дякую.
ParlaMint-UA_2018-09-20-m0.u52.p2.sent1	І одна хвилина надається для виступу Тарасюку Борису Івановичу.
ParlaMint-UA_2018-09-20-m0.u52.p2.sent2	Будь ласка, Борис Іванович.
ParlaMint-UA_2018-09-20-m0.u53.p1.sent1	Шановні колеги, сьогодні ми розглядаємо надзвичайно важливе питання, яке є цивілізаційним вибором для нашої держави, для нашого суспільства.
ParlaMint-UA_2018-09-20-m0.u53.p1.sent2	Я, перш ніж говорити по суті, хочу сказати, що ніхто не має права приватизувати тему членства України в Європейському Союзі і НАТО, тим більше Президент.
ParlaMint-UA_2018-09-20-m0.u53.p2.sent1	Хочу нагадати що саме "Батьківщина", як Прем’єр-міністр Юлія Тимошенко в 2008 році підписала звернення щодо ПДЧ для України, так і в 2014 році, в березні, "Батьківщина" внесла пропозицію про відновлення курсу на членство в НАТО.
ParlaMint-UA_2018-09-20-m0.u53.p2.sent2	На жаль, тоді не було політичної волі для підтримки.
ParlaMint-UA_2018-09-20-m0.u53.p3.sent1	В 2014 році "Батьківщина" ініціювала проведення референдуму щодо членства в НАТО, зібрали більше 3 мільйонів підписів, але це було зірвано Адміністрацією Президента.
ParlaMint-UA_2018-09-20-m0.u53.p4.sent1	Я хочу сказати, що Комітет у закордонних справах вніс конкретні пропозиції, які ми.
ParlaMint-UA_2018-09-20-m0.u54.p1.sent1	30 секунд, будь ласка.
ParlaMint-UA_2018-09-20-m0.u55.p1.sent1	які, ми сподіваємося, будуть розглянуті Президентом і будуть враховані в процесі прийняття остаточної редакції змін до Конституції.
ParlaMint-UA_2018-09-20-m0.u55.p2.sent1	Ми не повинні спекулювати на темі членства в НАТО і в Європейському Союзі.
ParlaMint-UA_2018-09-20-m0.u55.p2.sent2	Треба все зробити для того, щоб це було реальністю.
ParlaMint-UA_2018-09-20-m0.u55.p3.sent1	Дякую за увагу.
ParlaMint-UA_2018-09-20-m0.u55.p3.sent2	Слава Україні!
ParlaMint-UA_2018-09-20-m0.u56.p1.sent1	Дякую вам.
ParlaMint-UA_2018-09-20-m0.u56.p2.sent1	Зараз, колеги, через кілька хвилин відбудеться голосування.
ParlaMint-UA_2018-09-20-m0.u56.p2.sent2	І я прошу всіх голів фракцій запросити депутатів в зал. І прошу Секретаріат Верховної Ради запросити всіх народних депутатів в зал.
ParlaMint-UA_2018-09-20-m0.u56.p3.sent1	Зараз 2 хвилини – Оксана Сироїд, заступник Голови Верховної Ради України.
ParlaMint-UA_2018-09-20-m0.u56.p3.sent2	Потім 2 хвилини – Ірина Геращенко.
ParlaMint-UA_2018-09-20-m0.u56.p3.sent3	І після того переходимо до голосування.
ParlaMint-UA_2018-09-20-m0.u56.p3.sent4	Будь ласка, пані Оксана.
ParlaMint-UA_2018-09-20-m0.u57.p1.sent1	Шановні колеги!
ParlaMint-UA_2018-09-20-m0.u57.p1.sent2	Шановні українці!
ParlaMint-UA_2018-09-20-m0.u57.p1.sent3	Людям, українцям не потрібні зміни до Конституції для того, щоб затвердити свій напрямок до європейської, євроатлантичної інтеграції.
ParlaMint-UA_2018-09-20-m0.u57.p1.sent4	Вони цей вибір зробили в тринадцятому році під час Революції Гідності і тоді, коли пішли воювати, захищаючи свою землю.
ParlaMint-UA_2018-09-20-m0.u57.p2.sent1	Але зміни до Конституції потрібні владі і передовсім Президентові України для того, щоб приховати те, що він фактично перебуває під впливом Росії.
ParlaMint-UA_2018-09-20-m0.u57.p3.sent1	Перше.
ParlaMint-UA_2018-09-20-m0.u57.p3.sent2	Це є договори, ратифіковані Верховною Радою, договори з Росією, які ми, перебуваючи 4 роки у війні з Росією, продовжуємо виконувати.
ParlaMint-UA_2018-09-20-m0.u57.p3.sent3	Президент жодного разу не звернувся про денонсацію тих договорів і змушує нас з вами їх виконувати, а це договори про військову співпрацю, про обмін секретною інформацією, це всі діючі договори.
ParlaMint-UA_2018-09-20-m0.u57.p4.sent1	Наступне.
ParlaMint-UA_2018-09-20-m0.u57.p4.sent2	Так, нам потрібне розмосковлення.
ParlaMint-UA_2018-09-20-m0.u57.p4.sent3	Але починати потрібно з влади.
ParlaMint-UA_2018-09-20-m0.u57.p4.sent4	Сьогодні російські агенти сидять у цьому залі.
ParlaMint-UA_2018-09-20-m0.u57.p4.sent5	Сьогодні московські агенти сидять в Адміністрації Президента, в органах правопорядку, вони є в списку найбагатших людей України, вони володіють медіапростором не тому, що Росія така кмітлива, а тому Росія в Україні має режим максимального сприяння і почувається абсолютно безкарною.
ParlaMint-UA_2018-09-20-m0.u57.p5.sent1	Мінськ.
ParlaMint-UA_2018-09-20-m0.u57.p5.sent2	Мінськ – це є мир на умовах Росії.
ParlaMint-UA_2018-09-20-m0.u57.p5.sent3	Це є злочинна помилка.
ParlaMint-UA_2018-09-20-m0.u57.p5.sent4	І це треба визнавати.
ParlaMint-UA_2018-09-20-m0.u57.p6.sent1	І нарешті.
ParlaMint-UA_2018-09-20-m0.u57.p6.sent2	Так, Президент ніколи не просив про збільшення повноважень, він просто приходив і їх брутально забирав всупереч Конституції.
ParlaMint-UA_2018-09-20-m0.u57.p6.sent3	І це дуже далеко від Європи.
ParlaMint-UA_2018-09-20-m0.u57.p7.sent1	Українці рухаються до європейської спільноти всупереч зусиллям влади і всупереч зусиллям Президента України.
ParlaMint-UA_2018-09-20-m0.u57.p7.sent2	І вони будуть частиною західної цивілізації, але з іншою владою і з іншим Президентом.
ParlaMint-UA_2018-09-20-m0.u58.p1.sent1	І, колеги, заключний виступ.
ParlaMint-UA_2018-09-20-m0.u58.p1.sent2	Я прошу всіх заходити в зал і займати робочі місця.
ParlaMint-UA_2018-09-20-m0.u58.p1.sent3	Через 2 хвилини Першого заступника Голови Верховної Ради України Ірини Геращенко.
ParlaMint-UA_2018-09-20-m0.u58.p1.sent4	Колеги, будь ласка, через 2 хвилини голосування.
ParlaMint-UA_2018-09-20-m0.u59.p1.sent1	У 2008 році я як депутат Верховної Ради входила до делегації українського парламенту, яка під керівництвом колишнього спікера (він теж виступав сьогодні з трибуни) поїхала до Москви.
ParlaMint-UA_2018-09-20-m0.u59.p1.sent2	І на зустрічі з тодішнім спікером Російської Думи пан Гризлов заявив: "вступление Украины в НАТО мы будем расценивать как предательство национальных интересов России".
ParlaMint-UA_2018-09-20-m0.u59.p1.sent3	І вся делегація, куди входили депутати від дуже демократичних фракцій, промовчала, окрім мене, звичайно.
ParlaMint-UA_2018-09-20-m0.u59.p1.sent4	Тому що я і тоді, і сьогодні хочу сказати, що завдання українських політиків – це відстоювати національні інтереси України.
ParlaMint-UA_2018-09-20-m0.u59.p2.sent1	І коли в 2008 році тут кульками було прикрашено сесійну залу, хіба що поні не привела з цирку тоді одна фракція, нам дуже не вистачало тут публічного виступу Прем’єр-міністра України, який би публічно сказав, що він за НАТО.
ParlaMint-UA_2018-09-20-m0.u59.p2.sent2	До речі, подання про ПДЧ підписує Президент, але разом з ним, дійсно, там стояли підписи тодішнього Прем’єра і спікера.
ParlaMint-UA_2018-09-20-m0.u59.p3.sent1	Ми з вами заборгували Україні включення цієї строчки про НАТО і ЄС в Конституцію, бо це означатиме шлях наших внутрішніх реформ, це означатиме, що ми визнаватимемо з вами, що не може бути жодного відступу від реалізації Угоди про асоціацію.
ParlaMint-UA_2018-09-20-m0.u59.p3.sent2	І що дуже важливо зрозуміти, ми бачили, як 2010 році одним розчерком пера Януковича 30 кнопкодавів змінили шлях України до НАТО.
ParlaMint-UA_2018-09-20-m0.u59.p3.sent3	І під парламентом не було патріотів тоді позапарламентських, не вийшли тоді громадські активісти і таке інше.
ParlaMint-UA_2018-09-20-m0.u59.p3.sent4	Кілька.
ParlaMint-UA_2018-09-20-m0.u59.p3.sent5	купка кількох фракцій боролася тоді так само, як і за непролонгацію Чорноморського флоту.
ParlaMint-UA_2018-09-20-m0.u59.p3.sent6	Нам тоді, дорогі, разом не вистачило сили і мудрості, і маємо сьогодні виправити цю нашу помилку.
ParlaMint-UA_2018-09-20-m0.u59.p3.sent7	Я хочу подякувати всім фракціям, що сьогодні, дійсно, ми з вами, наші з вами ще недопрацювання.
ParlaMint-UA_2018-09-20-m0.u60.p1.sent1	Дякую вам.
ParlaMint-UA_2018-09-20-m0.u60.p2.sent1	І, колеги, переходимо до прийняття рішення.
ParlaMint-UA_2018-09-20-m0.u60.p2.sent2	Я прошу усіх зайняти робочі місця.
ParlaMint-UA_2018-09-20-m0.u60.p2.sent3	Колеги, будь ласка, зайдіть в зал і займіть робочі місця.
ParlaMint-UA_2018-09-20-m0.u60.p2.sent4	Я прошу з лож повернутися в зал. Я вважаю, це фундаментальне рішення, яке зробить невідворотнім зовнішньополітичний курс України в ЄС і в НАТО.
ParlaMint-UA_2018-09-20-m0.u60.p2.sent5	Ми не допустимо реваншу і не допустимо навіть шансу для того, щоб хтось зміг поставити під сумнів наш євроатлантичний вибір.
ParlaMint-UA_2018-09-20-m0.u60.p2.sent6	І ми переходимо до прийняття рішення.
ParlaMint-UA_2018-09-20-m0.u60.p3.sent1	Відповідно до статті 146 Регламенту Верховної Ради України ставлю на голосування для прийняття в цілому проект Постанови № 9037-П про включення до порядку денного дев’ятої сесії Верховної Ради України восьмого скликання законопроекту про внесення змін до Конституції України (щодо стратегічного курсу держави на набуття повноправного членства України в Європейському Союзі та в Організації Північноатлантичного договору) і про його направлення до Конституційного Суду України.
ParlaMint-UA_2018-09-20-m0.u60.p4.sent1	Шановні колеги, давайте проголосуємо "за", давайте покажемо вже сьогодні на табло 300 голосів.
ParlaMint-UA_2018-09-20-m0.u60.p4.sent2	Прошу підтримати, прошу голосувати!
ParlaMint-UA_2018-09-20-m0.u60.p4.sent3	Кожного відповідально, злагоджено.
ParlaMint-UA_2018-09-20-m0.u60.p4.sent4	Всі патріоти "за".
ParlaMint-UA_2018-09-20-m0.u60.p4.sent5	Голосуємо, колеги.
ParlaMint-UA_2018-09-20-m0.u60.p4.sent6	Прошу підтримати.
ParlaMint-UA_2018-09-20-m0.u60.p5.sent1	За-321
ParlaMint-UA_2018-09-20-m0.u60.p6.sent1	Рішення прийнято.
ParlaMint-UA_2018-09-20-m0.u60.p7.sent1	Постанова Верховної Ради України "Про включення до порядку денного дев’ятої сесії Верховної Ради восьмого скликання законопроекту про внесення змін до Конституції України і про його направлення до Конституційного Суду України" прийнята в цілому, колеги.
ParlaMint-UA_2018-09-20-m0.u60.p7.sent2	Вітаю вас!
ParlaMint-UA_2018-09-20-m0.u60.p8.sent1	Також хочу ще повідомити, вважаю, це історичне рішення, як я інформував Верховну Раду України, надійшло подання Генерального прокурора України про надання згоди до притягнення до кримінальної відповідальності Вілкула, Колєснікова і Дунаєва.
ParlaMint-UA_2018-09-20-m0.u60.p8.sent2	Я невідкладно дав доручення Комітету з питань Регламенту, а також запропонував відповідним народним депутатам протягом п’яти днів письмові пояснення Комітету з питань Регламенту.
ParlaMint-UA_2018-09-20-m0.u60.p8.sent3	Відповідні листи передані Апаратом Верховної Ради України до секретаріатів комітетів, де працюють депутати, а також були покладені в ваші персональні скриньки.
ParlaMint-UA_2018-09-20-m0.u60.p8.sent4	Також ви можете прийти в приймальню до виконуючого обов’язки Керівника Апарату, щоб він міг передати.
ParlaMint-UA_2018-09-20-m0.u60.p8.sent5	Щоб не було такої ситуації, як попереднього разу, коли ви стверджували, що вас не ознайомили з тими матеріалами.
ParlaMint-UA_2018-09-20-m0.u60.p8.sent6	Вони у ваших скриньках, вони у вашому секретаріаті, а також ви можете їх отримати в Апараті виконуючого обов’язки Керівника Апарату.
ParlaMint-UA_2018-09-20-m0.u60.p9.sent1	Отже, колеги, зараз згідно Регламенту, я оголошую перерву.
ParlaMint-UA_2018-09-20-m0.u60.p9.sent2	І хочу наголосити, що наступні питання теж будуть зміни до Конституції.
ParlaMint-UA_2018-09-20-m0.u60.p9.sent3	І о 12:40 я всіх запрошую в зал для продовження нашої роботи.
ParlaMint-UA_2018-09-20-m0.u60.p9.sent4	Перерва до 12:40.
ParlaMint-UA_2018-09-20-m0.u61.p1.sent1	Шановні колеги, ми продовжуємо нашу роботу.
ParlaMint-UA_2018-09-20-m0.u61.p1.sent2	Хочу нагадати, що до обіду ми розглядаємо питання змін до Конституції.
ParlaMint-UA_2018-09-20-m0.u61.p1.sent3	Хочу наголосити, не всі з них ми встигнемо розглянути, оскільки порядок денний дуже насичений.
ParlaMint-UA_2018-09-20-m0.u61.p1.sent4	І тому декомунізацію областей, запропоновану, якщо ми не встигнемо сьогодні, розглянути наступного тижня.
ParlaMint-UA_2018-09-20-m0.u61.p1.sent5	Але ми до обіду встигаємо розглянути проект Закону про внесення змін до статті 41 (6236) і дві постанови про зняття депутатської недоторканності.
ParlaMint-UA_2018-09-20-m0.u61.p1.sent6	Але для того треба працювати злагоджено і працювати системно.
ParlaMint-UA_2018-09-20-m0.u61.p2.sent1	Зараз я оголошую про перехід до наступного проекту закону.
ParlaMint-UA_2018-09-20-m0.u61.p3.sent1	Так, ще збираються депутати.
ParlaMint-UA_2018-09-20-m0.u61.p3.sent2	Прошу всіх заходити в зал, ще не всі в залі є.
ParlaMint-UA_2018-09-20-m0.u61.p3.sent3	Я прошу запросити народних депутатів в зал, щоб ми могли розпочати розгляд питання.
ParlaMint-UA_2018-09-20-m0.u61.p4.sent1	А поки народні депутати заходять, я хочу вам оголосити заяву, яка надійшла в президію від двох фракцій – "Народного фронту" і Радикальної партії Олега Ляшка.
ParlaMint-UA_2018-09-20-m0.u61.p4.sent2	Готові дві фракції замінити перерву на виступ від трибуни.
ParlaMint-UA_2018-09-20-m0.u61.p4.sent3	І я надаю слово для виступу голові фракції "Народного фронту" Максиму Бурбаку, і після того переходимо до розгляду закону.
ParlaMint-UA_2018-09-20-m0.u61.p5.sent1	Будь ласка, пане Максим.
ParlaMint-UA_2018-09-20-m0.u62.p1.sent1	Шановні колеги!
ParlaMint-UA_2018-09-20-m0.u62.p1.sent2	Вчора журналісти телеканалу "Еспресо" оприлюднили документи, які свідчать, що Мураєв отримував, а може і надалі отримує мільйони доларів від російського, буцімто, олігарха Дерипаски.
ParlaMint-UA_2018-09-20-m0.u62.p1.sent3	Перерахунки здійснювались через фірми-прокладки в Європейському Союзі.
ParlaMint-UA_2018-09-20-m0.u62.p1.sent4	Треба наголосити, що Мураєв отримував гроші не у Дерипаски, а у російських спецслужб, бо в авторитарній Росії немає незалежних олігархів, всі вони під тотальним контролем тамтешнього ФСБ.
ParlaMint-UA_2018-09-20-m0.u62.p1.sent5	Тих бізнесменів, які пішли проти волі Путіна, вже давно немає на цьому світі.
ParlaMint-UA_2018-09-20-m0.u62.p2.sent1	Так само можемо стверджувати, що ці кремлівські мільйони доларів йшли на фінансування телеканалу NewsOne, яким донедавна нібито володів Мураєв.
ParlaMint-UA_2018-09-20-m0.u62.p2.sent2	Це черговий доказ того, що ось тут, в залі, сидять російські колаборанти, які працюють в інтересах Москви.
ParlaMint-UA_2018-09-20-m0.u62.p2.sent3	Вони створили в Україні мережу кремлівських каналів, які 24 години на добу руйнують свідомість українців.
ParlaMint-UA_2018-09-20-m0.u62.p3.sent1	Вважайте цю заяву моїм зверненням до Служби безпеки України.
ParlaMint-UA_2018-09-20-m0.u62.p3.sent2	Сподіваюся, що цього разу Служба безпеки результативно розслідує ці факти, а не так, як це було з нашими зверненнями щодо телеканалу "Інтер".
ParlaMint-UA_2018-09-20-m0.u62.p4.sent1	Принагідно наголошую, що фракція "Народного фронту" одноголосно ухвалила рішення бойкотувати три кремлівські, нібито, канали: NewsOne, "112" та "Інтер".
ParlaMint-UA_2018-09-20-m0.u62.p5.sent1	І ще, нагадую, що фракція "Народний фронт" ініціювала розробку законопроекту про обов’язкову реєстрацію публічних агентів держави-агресора, які працюють в інтересах Кремля і Росії.
ParlaMint-UA_2018-09-20-m0.u62.p5.sent2	Ще раз наголошую, тільки тих, хто працює на державу-агресора.
ParlaMint-UA_2018-09-20-m0.u62.p6.sent1	Сьогодні під час щорічного послання Президента ми почули слова підтримки ініціативи "Народного фронту".
ParlaMint-UA_2018-09-20-m0.u62.p6.sent2	Тільки так, спільними зусиллями ми будемо стримувати кремлівську навалу на інформаційному фронті.
ParlaMint-UA_2018-09-20-m0.u62.p7.sent1	Дякую.
ParlaMint-UA_2018-09-20-m0.u63.p1.sent1	Дякую.
ParlaMint-UA_2018-09-20-m0.u63.p2.sent1	І переходимо до проекту Закону про внесення змін до статті 41 Конституції України щодо реалізації прав українських громадян на землю, збереження власності на сільськогосподарські землі в руках громадян України та сталого розвитку села на основі фермерських господарств.
ParlaMint-UA_2018-09-20-m0.u63.p2.sent2	І я запрошую до доповіді народного депутата України Ляшка Олега Валерійовича.
ParlaMint-UA_2018-09-20-m0.u64.p1.sent1	Олег Ляшко, Радикальна партія.
ParlaMint-UA_2018-09-20-m0.u64.p1.sent2	До обіду парламент прийняв рішення надзвичайно важливе – зміни до Конституції щодо стратегічного курсу, стратегічного бачення, стратегічного напрямку стратегії вступу України до НАТО і ЄС.
ParlaMint-UA_2018-09-20-m0.u64.p2.sent1	Зміни до Конституції, які презентує наша команда, не менш важливі – це питання власності на землю: хто господар на українській землі, кому вона належатиме, кого годуватиме наша українська земля.
ParlaMint-UA_2018-09-20-m0.u64.p3.sent1	Я дякую 178 народним депутатам, які підтримали ініціативу Радикальної партії про те, щоб внести зміни до Конституції України, де вказати, що основою аграрного устрою України є фермерські господарства.
ParlaMint-UA_2018-09-20-m0.u64.p4.sent1	Сьогодні у третьому глобальному тисячоліття земля – це єдине, що у нас залишилось, в українського народу.
ParlaMint-UA_2018-09-20-m0.u64.p4.sent2	Сьогодні, на жаль, ця земля не годує українців.
ParlaMint-UA_2018-09-20-m0.u64.p4.sent3	Ми вирощуємо величезні обсяги врожаїв, зокрема минулого року більше 40 мільйонів тонн зернових реалізували, але українські селяни від того багатші не стають, а стають ще бідніші.
ParlaMint-UA_2018-09-20-m0.u64.p4.sent4	Чому?
ParlaMint-UA_2018-09-20-m0.u64.p4.sent5	Тому що влада проводить політику збідніння для того, щоб люди за дарма віддали землю, тому що вони точно знають, що земля – це єдиний ресурс, який годуватиме споконвік на тисячі і мільйонів років вперед.
ParlaMint-UA_2018-09-20-m0.u64.p4.sent6	І політика обезземелення, відсутності кредитів, відсутності сільськогосподарської техніки, паливно-мастильних матеріалів, посівного матеріалу – все це для того, щоб забрати в людей землю, забрати її задарма, а потім перепродати і на рівному місці заробити мільярди, мільярди і мільярди.
ParlaMint-UA_2018-09-20-m0.u64.p5.sent1	П’ять-шість компаній в Україні, всі вони пов’язані із владою, так звані агрохолдинги, мета яких одна: банк землі.
ParlaMint-UA_2018-09-20-m0.u64.p5.sent2	Під будь-якими приводами у тих бабусів, дідусів забирають землю, підробляють договори, де люди добровільно не підписують договори, роблять рейдерські наїзди під прикриттям правоохоронних органів, борються за землю, тому що це єдиний капітал, який залишився в Україні.
ParlaMint-UA_2018-09-20-m0.u64.p5.sent3	Недаремно в кожному меморандумі з Міжнародним валютним фондом усі прем’єри, усі президенти, які підписували за останні 15 років меморандуми з МВФ, головні зобов’язання, які на себе беруть, – ринок землі.
ParlaMint-UA_2018-09-20-m0.u64.p5.sent4	Ринок землі.
ParlaMint-UA_2018-09-20-m0.u64.p5.sent5	Придумують троянських конів, які вам зранку до вечора розказують, що ринок землі – це панацея, що ринок землі врятує українське село, що ринок землі озолотить українських селян.
ParlaMint-UA_2018-09-20-m0.u64.p5.sent6	Брехня!
ParlaMint-UA_2018-09-20-m0.u64.p5.sent7	З однієї причини: тому що в українських селян немає грошей, щоб купити ту землю.
ParlaMint-UA_2018-09-20-m0.u64.p5.sent8	Тому що в результаті дій влади у них немає можливості навіть купити хімдобрива чи паливно-мастильні матеріали, не кажучи вже за те, щоб купити ділянку.
ParlaMint-UA_2018-09-20-m0.u64.p5.sent9	Тому що прийдуть конкуренти – транснаціональні корпорації, які мають можливість у своїх банках брати кредити під нуль відсотків річних.
ParlaMint-UA_2018-09-20-m0.u64.p5.sent10	Ешелонами привезуть сюди гроші – пусті папірці, які неварті нічого, які друкуються цілодобово, 25 годин на добу.
ParlaMint-UA_2018-09-20-m0.u64.p5.sent11	І ці пусті папірці віддадуть за реальне багатство українського народу – за землю.
ParlaMint-UA_2018-09-20-m0.u64.p6.sent1	А гроші, ви знаєте, більшість з вас, це – вода: сьогодні є, а завтра немає.
ParlaMint-UA_2018-09-20-m0.u64.p6.sent2	А віддати землю – це означає позбавити українську націю майбутнього, обезземелити селян, приректи їх на вічне жебрацтво, а українську націю на побирання.
ParlaMint-UA_2018-09-20-m0.u64.p6.sent3	Тому що якщо ми тільки виконаємо той план, який нав’язує нам влада і продамо землю, введено ринок землі, це означає, що ми ніколи не зліземо із "голки залежності" МВФ, це означає, що ми ніколи не станемо успішною, багатою, конкурентоздатною нацією у цьому глобальному світі, тому що ми самі, як колись папуаси взамін брязкальця, який Миклухо-Маклай давав, відмовлялися від свого золота, отак нам сьогодні взамін пустих папірців хочуть виміняти наше багатство – землю.
ParlaMint-UA_2018-09-20-m0.u64.p7.sent1	Президентські вибори, які будуть наступного року, це не просто вибори Президента, це вибори курсу, куди йде Україна, і це вибори, хто буде господарем на українській землі.
ParlaMint-UA_2018-09-20-m0.u64.p8.sent1	Якщо нинішні маріонетки, керовані ззовні, отримають перемогу чи ті, хто сьогодні за гроші транснаціональних корпорацій рветься до влади, український народ позбудеться свого головного багатства – землі.
ParlaMint-UA_2018-09-20-m0.u64.p8.sent2	Саме тому ми пропонуємо сьогодні, проголосувавши зміни до Конституції, визначивши, що господарем на українській землі є український фермер, український селянин, це ми, фактично, забиваємо "осиновий кілок" у груди транснаціональних глитаїв, які хочуть забрати в українського селянина землю.
ParlaMint-UA_2018-09-20-m0.u64.p8.sent3	Ми змусимо будь-який уряд, будь-яку владу, коли в Конституції буде прописано, хто господар на українській землі, що господарем є український селянин, ні одна влада не зможе обійти цю норму, тому що треба буде 300 голосів, щоб її скасувати.
ParlaMint-UA_2018-09-20-m0.u64.p9.sent1	Я вірю, що в цьому залі ніколи не буде 300 голосів, щоб забрати в селян землю.
ParlaMint-UA_2018-09-20-m0.u64.p9.sent2	Я вірю, що в цьому залі знайдеться 300 голосів, щоб визначити майбутнє нашої країни як найсильнішої країни світу.
ParlaMint-UA_2018-09-20-m0.u64.p9.sent3	Як Саудівській Аравії чи Еміратам Господь дав нафту, так українцям Господь дав землю.
ParlaMint-UA_2018-09-20-m0.u64.p9.sent4	Але нафта сьогодні є, завтра – немає, а при правильному підході до господарювання – відновленні тваринництва, при підтримці соціальної сфери на селі, при державній політиці датування українського фермера, створення для нього умов.
ParlaMint-UA_2018-09-20-m0.u64.p9.sent5	Українська земля вічна назавжди годуватиме український народ.
ParlaMint-UA_2018-09-20-m0.u64.p9.sent6	Тому що ті труднощі, які сьогодні є, в обмін на які ми.
ParlaMint-UA_2018-09-20-m0.u64.p9.sent7	влада ходить побирається по всьому світу за кредитами, при радикальній зміні економічної політики ці труднощі економічні можна здолати, я в цьому абсолютно впевнений.
ParlaMint-UA_2018-09-20-m0.u64.p9.sent8	Ми можемо прожити без кредитів МВФ, ми можемо злізти з голки залежності, ми можемо відновити свою промисловість і свою економіку при правильній економічній політиці і радикальній зміні економічного курсу, який пропонує Радикальна партія.
ParlaMint-UA_2018-09-20-m0.u64.p9.sent9	Але, якщо ми продамо землю, ми завжди будемо в жебрацтві, ми завжди будемо нацією "перекотиполе" без землі, без майбутнього, без перспективи і без завтрашнього дня для нашої нації.
ParlaMint-UA_2018-09-20-m0.u64.p10.sent1	Саме тому я звертаюсь до українського парламенту підтримати ініційовані нашою командою зміни до Конституції, до статті 41 Конституції України, де чітко вказати, що основою аграрного устрою України є фермерське господарство.
ParlaMint-UA_2018-09-20-m0.u64.p10.sent2	І всю державну політику проводити в інтересах фермерів, малих сімейних господарств – розвиток кооперації, радикальна зміна грошово-кредитної політики для того, щоб забезпечити українських селян і фермерів низькими процентними ставками, обіговим капіталом, дотації, компенсація частини вартості сільськогосподарської техніки, дотації на відновлення тваринництва і цілий ряд інших заходів, які дадуть можливість відновити українське село.
ParlaMint-UA_2018-09-20-m0.u64.p10.sent3	Я вже не говорю про очевидні речі: припинити закривати в селах школи, лікарні, ФАПи, пошти, дитячі садки, визначити фермером того, хто живе в цій місцевості, хто обробляє землю, хто платить податки о того бюджету сільського, де знаходиться земельна ділянка, яку вони обробляють.
ParlaMint-UA_2018-09-20-m0.u64.p10.sent4	Не можуть бути фермери із капіталом земельним 500 чи мільйон гектарів землі, як сьогодні у нас такі так звані фермери із офісами по закордонах.
ParlaMint-UA_2018-09-20-m0.u64.p11.sent1	Я хочу вам ще окремо продемонструвати, влада розказує про підтримку фермерів.
ParlaMint-UA_2018-09-20-m0.u64.p11.sent2	Ось у мене цифри, як влада підтримує фермерів.
ParlaMint-UA_2018-09-20-m0.u64.p11.sent3	У бюджеті цього року мільярд гривень на підтримку фермерів.
ParlaMint-UA_2018-09-20-m0.u64.p11.sent4	Станом на сьогоднішній день використано 14 мільйонів.
ParlaMint-UA_2018-09-20-m0.u64.p11.sent5	Я не знайшов в Україні ні одного фермера, який отримав підтримку від держави.
ParlaMint-UA_2018-09-20-m0.u64.p11.sent6	У бюджеті цього року 300 мільйонів на підтримку садівництва.
ParlaMint-UA_2018-09-20-m0.u64.p11.sent7	Використано 73 мільйони.
ParlaMint-UA_2018-09-20-m0.u64.p11.sent8	Кінець року.
ParlaMint-UA_2018-09-20-m0.u64.p11.sent9	У бюджеті цього року 4 мільярди гривень на підтримку і розвиток тваринництва, а використано 500 мільйонів.
ParlaMint-UA_2018-09-20-m0.u64.p12.sent1	Ви не знайдете людей в Україні, справжніх реальних фермерів, які отримали підтримку від держави.
ParlaMint-UA_2018-09-20-m0.u64.p12.sent2	Усі ці мільярди отримують олігархи, транснаціональні корпорації, латифундисти.
ParlaMint-UA_2018-09-20-m0.u64.p12.sent3	Справжній виробник, який тримає корову, справжній виробник, який створює робочі місця, справжній селянин, бабуся чи дідусь, які хочуть господарювати на землі, не мають державної підтримки.
ParlaMint-UA_2018-09-20-m0.u64.p12.sent4	Ми зробимо цю підтримку!
ParlaMint-UA_2018-09-20-m0.u64.p13.sent1	Ми дамо селянам дотації на утримання корів.
ParlaMint-UA_2018-09-20-m0.u64.p13.sent2	Ми доб’ємося прийняття в парламенті, антирейдерського закону, щоб у фермерів, селян не віджимали землю, не віджимали майно.
ParlaMint-UA_2018-09-20-m0.u64.p13.sent3	Ми доб’ємося повернення спецрежиму оподаткування ПДВ, щоб в автоматичному режимі сільгоспвиробники отримали підтримку і не треба було розносити хабарі й чемодани, щоб отримати підтримку від держави.
ParlaMint-UA_2018-09-20-m0.u64.p13.sent4	Ми приймемо закони про розвиток кооперації, підтримку сімейного фермерства, але ключ до всього – власність на землю.
ParlaMint-UA_2018-09-20-m0.u64.p13.sent5	Зміни до Конституції, які ми пропонуємо, зроблять господарем українця на рідній землі.
ParlaMint-UA_2018-09-20-m0.u65.p1.sent1	Отже, зараз 3 хвилини запитань до автора законопроекту.
ParlaMint-UA_2018-09-20-m0.u65.p1.sent2	І я прошу провести запис.
ParlaMint-UA_2018-09-20-m0.u65.p2.sent1	Єднак, будь ласка.
ParlaMint-UA_2018-09-20-m0.u66.p1.sent1	Шановний Олег Валерійович, дуже дякую за 10 хвилин вашої промови, де ви, мабуть, 70 відсотків часу розказували, як ви боретеся проти ринку землі.
ParlaMint-UA_2018-09-20-m0.u66.p1.sent2	З іншого боку, на думку, я думаю, що багато хто з нею погодиться, що фермер – це підприємець-землевласник.
ParlaMint-UA_2018-09-20-m0.u66.p1.sent3	Фермер – це підприємець, громадянин України, який володіє землею, її обробляє і продає свою продукцію.
ParlaMint-UA_2018-09-20-m0.u66.p2.sent1	Яким чином ви пропонуєте, подавши декларативні норми в Конституцію України і одночасно позбавляючи фермерів українців володіти землею, і фактично захищаючи антиконституційні норми як мораторій на продаж землі?
ParlaMint-UA_2018-09-20-m0.u66.p2.sent2	Де тут є логіка, поясніть, будь ласка, українцям.
ParlaMint-UA_2018-09-20-m0.u66.p2.sent3	І попросив би, щоб це ви зробили без образ, без маніпуляцій, а, власне, аргументами.
ParlaMint-UA_2018-09-20-m0.u66.p3.sent1	Дякую.
ParlaMint-UA_2018-09-20-m0.u67.p1.sent1	Логіка дуже проста.
ParlaMint-UA_2018-09-20-m0.u67.p1.sent2	Сьогодні у сусідній з нами Польщі кілька мільйонів українців працюють на польських фермерів, тому що в Польщі півтора мільйона фермерських господарств.
ParlaMint-UA_2018-09-20-m0.u67.p1.sent3	Ці фермерські господарства за рік випускають продукції на 22 мільярди євро.
ParlaMint-UA_2018-09-20-m0.u67.p1.sent4	Українські селяни, маючи більші обсяги землі, яку вони обробляють, минулого року продали 40 мільйонів тонн зернових і заробили аж 3 мільярди доларів – у десять разів менше, ніж польське сільськогосподарське виробництво.
ParlaMint-UA_2018-09-20-m0.u67.p1.sent5	Чому?
ParlaMint-UA_2018-09-20-m0.u67.p1.sent6	Тому що вони продукцію переробляють, тому що там основа сільськогосподарського виробництва – це фермери, а в нас – латифундії, для яких головне соя, соняшник, рапс і вивезти зерно за кордон.
ParlaMint-UA_2018-09-20-m0.u67.p1.sent7	І потім в Україну привозять готову продукцію, за яку ми платимо в десять разів дорожче.
ParlaMint-UA_2018-09-20-m0.u67.p2.sent1	Тому ми і пропонуємо державну політику підтримки і розвитку фермерства.
ParlaMint-UA_2018-09-20-m0.u67.p2.sent2	До нашої ганьби в Конституції досі немає жодної згадки про фермерство, головного господаря на землі.
ParlaMint-UA_2018-09-20-m0.u67.p2.sent3	І головне, агропереробку: торгувати не землею, а готовою продукцією, не зерном, а хлібом і переробленою продукцією.
ParlaMint-UA_2018-09-20-m0.u68.p1.sent1	Останнє запитання, будь ласка, народний депутат Івченко.
ParlaMint-UA_2018-09-20-m0.u68.p1.sent2	Прошу вас.
ParlaMint-UA_2018-09-20-m0.u68.p1.sent3	Івченко, будь ласка, ввімкніть мікрофон.
ParlaMint-UA_2018-09-20-m0.u69.p1.sent1	Вадим Івченко, фракція "Батьківщина".
ParlaMint-UA_2018-09-20-m0.u69.p1.sent2	Шановний Олег Валерійович, я, по-перше, хотів подякувати за те, що ви так стабільно підтримуєте ініціативи, в тому числі де є "Батьківщина" співавтором.
ParlaMint-UA_2018-09-20-m0.u69.p1.sent3	Хотів вас запитати.
ParlaMint-UA_2018-09-20-m0.u69.p1.sent4	От ви вірно сказали, що віддача з 1 гектара в Україні приблизно чотириста доларів, у Польщі це вже тисяча чотириста, в Австрії – це 4 тисячі, а в Німеччині – це чотири з половиною тисячі євро з 1 гектара.
ParlaMint-UA_2018-09-20-m0.u69.p1.sent5	І, повірте, і Польща, і Німеччина, і Австрія – це країни, де розвивається саме сімейне фермерство.
ParlaMint-UA_2018-09-20-m0.u69.p1.sent6	Так ось у мене питання, сьогодні 2 мільйони гектарів в Україні приблизно обробляють іноземні капітали, і останнє, що зробив Петро Порошенко, він сказав, що така гарна інвестиція, коли тепер наше, наша валютна виручка, бо те, що можна зібрати з гектара, буде уїжджати в Саудівську Аравію.
ParlaMint-UA_2018-09-20-m0.u69.p1.sent7	Як ви відноситеся до того, що такі латифундії продаються і покупаються безпосередньо, і на нашу землю приходять міжнародні компанії, які.
ParlaMint-UA_2018-09-20-m0.u70.p1.sent1	Будь ласка, відповідь.
ParlaMint-UA_2018-09-20-m0.u71.p1.sent1	От саме тому, щоб міжнародний капітал інвестував сюди в робочі місця, відновлення тваринництва, ми пропонуємо законодавство, яке буде передбачати, що той, хто орендує землю, на 1 гектар орендованої землі – обов’язок одна корова.
ParlaMint-UA_2018-09-20-m0.u71.p1.sent2	Орендуєш тисячу гектарів – постав у селі тваринницький комплекс і тисячу голів скота.
ParlaMint-UA_2018-09-20-m0.u71.p1.sent3	А не сіють, недотримуючись процедури сівозміни, сіють технічні культури, вивозять за кордон, а українські селяни залишаються без заробітку.
ParlaMint-UA_2018-09-20-m0.u71.p2.sent1	Я, Вадим, до речі, шкодую, що в оцих 180 підписів народних депутатів під змінами до Конституції, щоб господарем на українській землі був фермер, немає підписів членів фракції "Батьківщина".
ParlaMint-UA_2018-09-20-m0.u71.p2.sent2	Я дуже розраховую, що ви долучитесь до цієї ініціативи.
ParlaMint-UA_2018-09-20-m0.u71.p2.sent3	Так само як немає ваших підписів під законом про мораторій на продаж землі, які за нашою ініціативою були прийняті у парламенті.
ParlaMint-UA_2018-09-20-m0.u71.p3.sent1	Я пропоную шановним нашим колегам від "Батьківщини" разом об’єднувати зусилля і підтримувати політику Радикальної партії.
ParlaMint-UA_2018-09-20-m0.u72.p1.sent1	Дякуємо.
ParlaMint-UA_2018-09-20-m0.u72.p2.sent1	Будь ласка, до співдоповіді запрошується голова Комітету з питань правової політики та правосуддя Руслан Князевич.
ParlaMint-UA_2018-09-20-m0.u72.p2.sent2	В нас не так багато часу, я дам вам репліку в кінці обговорення.
ParlaMint-UA_2018-09-20-m0.u72.p2.sent3	Я пам’ятаю про вас завжди.
ParlaMint-UA_2018-09-20-m0.u72.p2.sent4	Будь ласка.
ParlaMint-UA_2018-09-20-m0.u72.p3.sent1	Шановні колеги, ви можете йти з трибуни на місця вашої фракції.
ParlaMint-UA_2018-09-20-m0.u72.p4.sent1	Будь ласка, Руслан Князевич, до трибуни.
ParlaMint-UA_2018-09-20-m0.u72.p4.sent2	Прошу, прошу вас, будь ласка, пане Руслан, щоб ми встигли до перерви розглянути законопроект.
ParlaMint-UA_2018-09-20-m0.u73.p1.sent1	Дякую.
ParlaMint-UA_2018-09-20-m0.u73.p2.sent1	Я, шановна пані головуюча, шановний Олег Валерійович, одразу хочу вибачитись, що буду виступати сам без членів комітету, якщо ви не заперечуєте.
ParlaMint-UA_2018-09-20-m0.u73.p3.sent1	Шановні колеги!
ParlaMint-UA_2018-09-20-m0.u73.p3.sent2	Відверто кажучи, я ще раз хочу нагадати.
ParlaMint-UA_2018-09-20-m0.u73.p3.sent3	Бо під час попереднього розгляду змін до Конституції я вже про це говорив.
ParlaMint-UA_2018-09-20-m0.u73.p3.sent4	Що ми зараз знаходимось на етапі обговорення питання включення до порядку денного і направлення до Конституційного Суду зазначених, ініційованих, точніше більше ніж третиною від конституційного складу народних депутатів України змін до Конституції України.
ParlaMint-UA_2018-09-20-m0.u73.p4.sent1	Тому будь-які дискусії з приводу змістової частини на цьому етапі абсолютно є, як на мене, непотрібними, оскільки парламент не має таких повноважень зараз по суті розглядати цей законопроект.
ParlaMint-UA_2018-09-20-m0.u73.p4.sent2	Ми не на стадії розгляду законопроекту, ми на стадії технічного обговорення процедури його розгляду.
ParlaMint-UA_2018-09-20-m0.u73.p4.sent3	І в цьому є дуже велика різниця.
ParlaMint-UA_2018-09-20-m0.u73.p5.sent1	Тим не менше, за дорученням Голови Верховної Ради комітет на своєму засіданні розглянув ініційоване більш ніж третиною від конституційного складу Верховної Ради подання законопроекту щодо внесення змін до Конституції України за реєстраційним номером 6236.
ParlaMint-UA_2018-09-20-m0.u73.p6.sent1	Відповідно до частини другої статті 145 Регламенту Верховної Ради України в межах предмету відання Комітет з питань правової політики та правосуддя може відповідно зробити певні висновки щодо дотримання процедури внесення змін до Конституції України ініційованого більше ніж третиною конституційного складу Верховної Ради.
ParlaMint-UA_2018-09-20-m0.u73.p6.sent2	Це дуже важливо.
ParlaMint-UA_2018-09-20-m0.u73.p7.sent1	Я ще раз на цьому наполягаю, так, як минулого разу наполягав перед цим під час розгляду питання про внесення змін до Конституції в частині ЄС і НАТО, так само тут, коли йде мова про фермерські господарства, звертаю увагу, що наш комітет не є профільним, а профільним з цього питання формально є Комітет з питань аграрної політики.
ParlaMint-UA_2018-09-20-m0.u73.p7.sent2	Тим не менше, ми зобов’язані як Комітет з питань правової політики чітко відповісти і дати певні висновки парламенту щодо дотримання конституційної процедури розгляду зазначеного законопроекту.
ParlaMint-UA_2018-09-20-m0.u73.p8.sent1	Таким чином, ми констатуємо, що згідно зі статтею 154 Основного Закону законопроект, поданий до Верховної Ради належним суб’єктом, тобто більше ніж третиною від конституційного складу Верховної Ради України.
ParlaMint-UA_2018-09-20-m0.u73.p8.sent2	Прийняття вказаного законопроекту не потребує відповідно викликаних системною єдністю норм Конституції України будь-яких змін до І розділу "Загальні засади", до ІІІ розділу "Вибори.
ParlaMint-UA_2018-09-20-m0.u73.p8.sent3	Референдум" і, відповідно, розділу ХІІІ "Внесення змін до Конституції", щоб мало наслідком затвердження зазначених змін на референдумі.
ParlaMint-UA_2018-09-20-m0.u73.p9.sent1	Законопроекти про внесення змін до 41 статті Конституції Верховної Ради восьмого скликання не розглядались.
ParlaMint-UA_2018-09-20-m0.u73.p9.sent2	Це дає можливість відповідно розглядати ці питання зараз.
ParlaMint-UA_2018-09-20-m0.u73.p9.sent3	Більше того, під час своїх повноважень Верховна Рада восьмого скликання не змінювала Конституцію в цій частині.
ParlaMint-UA_2018-09-20-m0.u73.p9.sent4	Таким чином, зараз цей проект змін до Конституції може бути розглянутий.
ParlaMint-UA_2018-09-20-m0.u73.p10.sent1	Відповідного до висновку нашого комітету ми також базувались на висновках інших комітетів, яким за Законом про Регламент було доручено дати свої попередні висновки до профільного Комітету з питань правової політики і правосуддя, щоб ми могли їх відобразити у нашому висновку і разом з висновком та законопроектом надіслати для аналізу до Конституційного Суду у разі, якщо Верховна Рада проголосує за таке рішення, яке пропонує комітет.
ParlaMint-UA_2018-09-20-m0.u73.p11.sent1	У відповідь на наше прохання Комітет з питань бюджету поінформував наш комітет про те, що законопроект не має впливу на показники бюджету.
ParlaMint-UA_2018-09-20-m0.u73.p11.sent2	І у разі його прийняття, відповідного закону, він може набрати чинності згідно із законодавством.
ParlaMint-UA_2018-09-20-m0.u73.p12.sent1	Комітет з питань європейської інтеграції дійшов висновку про те, що законопроект не належить до пріоритетних сфер адаптації законодавства України до законодавства Європейського Союзу, або регулюється національним законодавством країн-членів Європейського Союзу, а тому не потребує експертного висновку комітету.
ParlaMint-UA_2018-09-20-m0.u73.p13.sent1	За наслідками розгляду в Комітеті з питань запобігання і протидії корупції не виявлено корупціогенних факторів і визнано законопроект таким, що відповідає антикорупційному законодавству.
ParlaMint-UA_2018-09-20-m0.u73.p14.sent1	Нарешті Комітет з питань аграрної політики та земельних відносин висловив низку зауважень.
ParlaMint-UA_2018-09-20-m0.u73.p14.sent2	Ми їх будемо долучати до законопроекту, передавати в Конституційний Суд.
ParlaMint-UA_2018-09-20-m0.u73.p15.sent1	Таким чином, наш комітет, базуючись на вищесказаному, рекомендує Верховній Раді поданий більше ніж однією третьою від складу конституційного Верховної Ради депутатами проект Закону про внесення змін до 41 статті Конституції України за реєстраційним номером 6236 включити до порядку денного дев’ятої сесії Верховної Ради восьмого скликання та направити до Конституційного Суду України для одержання висновку щодо відповідності відповідним вимогам статей Конституції України.
ParlaMint-UA_2018-09-20-m0.u73.p16.sent1	Дякую за увагу.
ParlaMint-UA_2018-09-20-m0.u74.p1.sent1	Дякуємо, колеги.
ParlaMint-UA_2018-09-20-m0.u74.p2.sent1	Я прошу записатися на запитання до співдоповідача.
ParlaMint-UA_2018-09-20-m0.u74.p3.sent1	Будь ласка, Остап Єднак, вам запитання.
ParlaMint-UA_2018-09-20-m0.u75.p1.sent1	Дуже дякую.
ParlaMint-UA_2018-09-20-m0.u75.p2.sent1	В мене запитання наступного характеру.
ParlaMint-UA_2018-09-20-m0.u75.p2.sent2	От, на мою думку, успіх фермерських господарств в Україні – це також сильні та такі, що дуже добре розвиваються територіальні громади.
ParlaMint-UA_2018-09-20-m0.u75.p2.sent3	Пане Князевич, скажіть, будь ласка, вам, мабуть, відомо, що більше мільйона громадян українських в більше ста територіальних громадах чекають рішення Центральної виборчої комісії про проведення виборів.
ParlaMint-UA_2018-09-20-m0.u75.p2.sent4	І ЦВК чомусь звернулося до вашого комітету, щоб ви дали роз’яснення, чи була якась реакція вас як голови комітету, чи було засідання комітету, чи було якесь пояснення, роз’яснення цієї ситуації по рішенню ЦВК, тому що, ще раз я говорю, на мою думку, не декларативні норми в Конституції, а, власне, сильні об’єднані територіальні громади є запорукою успіху фермерських господарств.
ParlaMint-UA_2018-09-20-m0.u75.p3.sent1	Дякую.
ParlaMint-UA_2018-09-20-m0.u76.p1.sent1	Будь ласка, відповідь.
ParlaMint-UA_2018-09-20-m0.u77.p1.sent1	Це не має безпосереднього відношення.
ParlaMint-UA_2018-09-20-m0.u77.p1.sent2	Але я можу відповісти, якщо ваша ласка, по суті.
ParlaMint-UA_2018-09-20-m0.u78.p1.sent1	Будь ласка, відповідь.
ParlaMint-UA_2018-09-20-m0.u78.p1.sent2	Будь ласка.
ParlaMint-UA_2018-09-20-m0.u79.p1.sent1	Справа в тім, що тут трошки неординарна ситуація.
ParlaMint-UA_2018-09-20-m0.u79.p1.sent2	Оскільки Центральна виборча комісія просить в комітету, який, до речі, не є профільним з питань добровільного об’єднання територіальних громад, хочу звернути, розтлумачити норму Закону "Про всеукраїнський та місцеві референдуми".
ParlaMint-UA_2018-09-20-m0.u79.p2.sent1	Зважаючи на те, що, насправді, такого закону не існує, а по факту комітету пропонується розтлумачити рішення Конституційного Суду з приводу цього законопроекту, точніше не цього законопроекту, а законопроекту про всеукраїнський референдум, до повноважень комітету.
ParlaMint-UA_2018-09-20-m0.u79.p2.sent2	Законом про комітети не належить тлумачити рішення Конституційного Суду України.
ParlaMint-UA_2018-09-20-m0.u79.p2.sent3	Ми поінформували Центральну виборчу з цього приводу.
ParlaMint-UA_2018-09-20-m0.u79.p2.sent4	І, я думаю, що вони повинні приймати своє рішення.
ParlaMint-UA_2018-09-20-m0.u79.p3.sent1	Але проблема, дійсно, спровокована навіть не Центральною виборчою комісією, а нашими колегами, народними депутатами, які звернулись до Центральної виборчої комісії з застереженнями, що, оскільки, на їхню думку, відновив дію закон 91-го року, вони пригрозили членам комісії і.
ParlaMint-UA_2018-09-20-m0.u80.p1.sent1	Дякую.
ParlaMint-UA_2018-09-20-m0.u80.p2.sent1	Все-таки я прошу колег звертатися з запитаннями по сутті обговорюваного законопроекту.
ParlaMint-UA_2018-09-20-m0.u80.p2.sent2	Це було порушення Регламенту мною.
ParlaMint-UA_2018-09-20-m0.u80.p2.sent3	Визнаю.
ParlaMint-UA_2018-09-20-m0.u80.p3.sent1	Будь ласка, наступне запитання, і це останнє запитання, народний депутат Ленський.
ParlaMint-UA_2018-09-20-m0.u80.p3.sent2	Прошу.
ParlaMint-UA_2018-09-20-m0.u81.p1.sent1	Прошу передати слово Ігорю Мосійчуку.
ParlaMint-UA_2018-09-20-m0.u82.p1.sent1	Прошу.
ParlaMint-UA_2018-09-20-m0.u82.p1.sent2	Мосійчуку мікрофон увімкніть.
ParlaMint-UA_2018-09-20-m0.u83.p1.sent1	Шановний пане доповідач, у мене дуже таке коротке питання.
ParlaMint-UA_2018-09-20-m0.u83.p1.sent2	Скажіть, будь ласка, на вашу думку, данні зміни до Конституції знімуть чи не знімуть дискусії в суспільстві щодо так званого ринку землі, який нав’язується нашій країні зовні, який просувається при кожному випадку отримання кредитів, підписується прем’єрами, президентами, чи зніме це дискусію, на вашу думку?
ParlaMint-UA_2018-09-20-m0.u83.p1.sent3	І чи буде це, дійсно, осиновим кілком в спробі баригувати на міжнародному рівні українською землею?
ParlaMint-UA_2018-09-20-m0.u83.p2.sent1	Дякую.
ParlaMint-UA_2018-09-20-m0.u84.p1.sent1	Ваша відповідь.
ParlaMint-UA_2018-09-20-m0.u84.p1.sent2	Прошу.
ParlaMint-UA_2018-09-20-m0.u85.p1.sent1	Пане Ігор, я з великою повагою до вас, але з цієї трибуни я не виступаю з власною думкою.
ParlaMint-UA_2018-09-20-m0.u85.p1.sent2	Я від імені комітету озвучую позицію.
ParlaMint-UA_2018-09-20-m0.u85.p2.sent1	Разом з тим, я мушу вам сказати наступне, що після того, я сподіваюся, як ми підтримуємо зазначений законопроект, звернемося до Конституційного Суду, і він дасть відповідний висновок, сподіваюся, позитивний на відповідність нормам Конституції, ми зможемо в цьому залі, як це належить за законом, провести його розгляд по суті.
ParlaMint-UA_2018-09-20-m0.u85.p2.sent2	Зараз ми тільки розглядаємо процедуру його розгляду.
ParlaMint-UA_2018-09-20-m0.u85.p3.sent1	Тому давайте ми не будемо зумисно, так би мовити, ті питання, які не належать до моїх повноважень, мені не задавати, я був би дуже вдячний.
ParlaMint-UA_2018-09-20-m0.u86.p1.sent1	Дякую.
ParlaMint-UA_2018-09-20-m0.u86.p2.sent1	Прошу повертатися вас на робоче місце.
ParlaMint-UA_2018-09-20-m0.u86.p2.sent2	Колеги, я прошу записатися від фракцій і груп на обговорення законопроекту.
ParlaMint-UA_2018-09-20-m0.u86.p3.sent1	Іван Мельничук, вам слово.
ParlaMint-UA_2018-09-20-m0.u86.p3.sent2	Прошу.
ParlaMint-UA_2018-09-20-m0.u86.p3.sent3	З місця.
ParlaMint-UA_2018-09-20-m0.u86.p4.sent1	Артур Герасимов з трибуни.
ParlaMint-UA_2018-09-20-m0.u86.p4.sent2	Прошу вас, пане Артуре.
ParlaMint-UA_2018-09-20-m0.u87.p1.sent1	Шановні колеги, шановна пані головуюча!
ParlaMint-UA_2018-09-20-m0.u87.p1.sent2	Я прошу зал об’єднатися і як один підтримати цей законопроект також тому, що вважаю, що він є надважливим.
ParlaMint-UA_2018-09-20-m0.u87.p1.sent3	І ми маємо сьогодні прийняти рішення відносно спрямування його до Конституційний Суду, щоб дати хід цим змінам.
ParlaMint-UA_2018-09-20-m0.u87.p2.sent1	Дякую.
ParlaMint-UA_2018-09-20-m0.u88.p1.sent1	Дякую.
ParlaMint-UA_2018-09-20-m0.u88.p2.sent1	Будь ласка, народний депутат Долженков позицію "Опозиційного блоку" представить.
ParlaMint-UA_2018-09-20-m0.u89.p1.sent1	Доброго дня, шановні колеги, шановні громадяни України!
ParlaMint-UA_2018-09-20-m0.u89.p1.sent2	Фракція "Опозиційний блок" також є співавтором зазначеного законопроекту.
ParlaMint-UA_2018-09-20-m0.u89.p1.sent3	Мої колеги підписалися, і я особисто також підписався і підтримав зазначену законодавчу ініціативу.
ParlaMint-UA_2018-09-20-m0.u89.p1.sent4	Ми усвідомлюємо, що середній та малий бізнес повинен бути не тільки в містах, але і в селах, бо, звичайно, він повинен бути представлений відповідно фермерами українськими громадянами.
ParlaMint-UA_2018-09-20-m0.u89.p1.sent5	Але натомість є "але".
ParlaMint-UA_2018-09-20-m0.u89.p2.sent1	По-перше, ця тема не повинна бути предметом популізму.
ParlaMint-UA_2018-09-20-m0.u89.p2.sent2	Адже соціальний популізм, я вважаю, найголовнішим ворогом України, тому що ми можемо зайти так в прірву, можемо загнати країну в глухий кут.
ParlaMint-UA_2018-09-20-m0.u89.p3.sent1	По-друге, непотрібно так хаяти транснаціональні компанії.
ParlaMint-UA_2018-09-20-m0.u89.p4.sent1	Шановні колеги, як ви взагалі збираєтесь залучати інвестиції в Україну такими гаслами з цієї трибуни?
ParlaMint-UA_2018-09-20-m0.u89.p4.sent2	Що будуть наші іноземні інвестори потенційні чути і якої точки зору про них.
ParlaMint-UA_2018-09-20-m0.u89.p4.sent3	Потрібно займати виважену прагматичну точку зору не тільки в аграрній сфері, але й в промисловості.
ParlaMint-UA_2018-09-20-m0.u89.p4.sent4	Оскільки дуже багато країн, які повторювали в багатьох випадках економічні успіхи, це і Сінгапур, це країни Тихо.
ParlaMint-UA_2018-09-20-m0.u89.p4.sent5	Азіатського регіону, це Китайська Народна Республіка, вони стали економічно розвинутими країнами через залучення зовнішніх інвестицій, технологій.
ParlaMint-UA_2018-09-20-m0.u89.p4.sent6	Тому що України є зараз технологічно відсталою країною.
ParlaMint-UA_2018-09-20-m0.u89.p4.sent7	Нам потрібно це визнавати.
ParlaMint-UA_2018-09-20-m0.u89.p4.sent8	З нікуди ці технології ми не візьмемо.
ParlaMint-UA_2018-09-20-m0.u89.p4.sent9	Тому в мене дуже велике прохання не спекулювати на темі транснаціональних компаній, оскільки, на моє велике переконання, це ключовим фактором для економічного розвитку і успіху країни є.
ParlaMint-UA_2018-09-20-m0.u89.p5.sent1	Також необхідно зазначити проте, що перш ніж говорити про захист інтересів фермерів, потрібно було підписуючи коаліційну угоду "Європейська Україна", яку, я ще раз нагадаю, підписали всі фракції окрім "Опозиційного блоку", непотрібно було виключати спецрежим оподаткування ПДВ для сільськогосподарських товаровиробників.
ParlaMint-UA_2018-09-20-m0.u89.p5.sent2	Ви подивіться, там зазначено, що на вимогу Міжнародного валютного фонду ви скасували зазначений спецрежим оподаткування ПДВ, який, знову ж таки на моє глибоке переконання, є найбільш дієвим способом непрямої державної підтримки прямому сільськогосподарському товаровиробнику.
ParlaMint-UA_2018-09-20-m0.u89.p5.sent3	А зараз вдруг говорите, що це неправильно.
ParlaMint-UA_2018-09-20-m0.u89.p5.sent4	Так потрібно визнавати, що зробили неправильно, потрібно виправляти помилки.
ParlaMint-UA_2018-09-20-m0.u89.p5.sent5	І, виправляючи помилки, ваші помилки, ми будемо, звичайно, допомагати.
ParlaMint-UA_2018-09-20-m0.u89.p5.sent6	Оскільки зазначений спецрежим оподаткування необхідно відновлювати, тому що він є найменш корупційним і найбільш справедливим.
ParlaMint-UA_2018-09-20-m0.u89.p6.sent1	Що стосується цієї законодавчої ініціативи.
ParlaMint-UA_2018-09-20-m0.u89.p6.sent2	Я вважаю, її необхідно підтримувати і відповідно направляти в Конституційний Суд відповідно до регламентної процедури щодо надання ним висновку у відповідності до статті.
ParlaMint-UA_2018-09-20-m0.u90.p1.sent1	Немає часу, вибачте, я не можу.
ParlaMint-UA_2018-09-20-m0.u90.p2.sent1	Будь ласка, наступний виступ, народний депутат Бурбак, представить позицію "Народного фронту".
ParlaMint-UA_2018-09-20-m0.u90.p2.sent2	Дякую.
ParlaMint-UA_2018-09-20-m0.u90.p3.sent1	Колеги, я не маю, на жаль, можливості додавати до виступів.
ParlaMint-UA_2018-09-20-m0.u90.p3.sent2	Вибачте.
ParlaMint-UA_2018-09-20-m0.u91.p1.sent1	Фракція "Народний фронт" голосуватиме за законопроект про фермерські господарства.
ParlaMint-UA_2018-09-20-m0.u91.p1.sent2	Ми переконані, що сільське господарство України необхідно розвивати, розвивати не лише кількісно, не лише збільшенням експорту.
ParlaMint-UA_2018-09-20-m0.u91.p1.sent3	Треба також відповідати на сучасні виклики для українського села і селян.
ParlaMint-UA_2018-09-20-m0.u91.p1.sent4	Село – це колиска української нації.
ParlaMint-UA_2018-09-20-m0.u91.p1.sent5	Але совіти загнали українське село в рабство, десятиліттями знищували його, сьогодні і досі відчуваємо наслідки цих радянських злочинів.
ParlaMint-UA_2018-09-20-m0.u91.p1.sent6	Молодь за звичкою залишає села за будь-якої нагоди, землі заростають бур’яном.
ParlaMint-UA_2018-09-20-m0.u91.p2.sent1	Новим викликом для українського села став прихід сучасних аграрних технологій.
ParlaMint-UA_2018-09-20-m0.u91.p2.sent2	Різко зменшуються потреби в робочій силі для виробництва того ж обсягу сільськогосподарської продукції.
ParlaMint-UA_2018-09-20-m0.u91.p2.sent3	Тож нам потрібні продумані кроки для гармонізації інтересів селян, бізнесу і держави, цілеспрямована підтримка саме фермерства, як малого місцевого агробізнесу.
ParlaMint-UA_2018-09-20-m0.u91.p2.sent4	Це один з таких кроків.
ParlaMint-UA_2018-09-20-m0.u91.p3.sent1	Крім того, потужний ефект відновлення розвитку села мають дати об’єднані територіальні громади.
ParlaMint-UA_2018-09-20-m0.u91.p3.sent2	Це дозволить вдихнути в село нове життя, створити нові робочі місця, місцеві джерела податкових надходжень, зупинити відтік молоді з села, маємо зробити все, щоб українське село жило і розвивалося.
ParlaMint-UA_2018-09-20-m0.u91.p4.sent1	Тому голосуємо і підтримуємо ініціативу наших колег з Радикальної партії.
ParlaMint-UA_2018-09-20-m0.u91.p4.sent2	Дякуємо.
ParlaMint-UA_2018-09-20-m0.u92.p1.sent1	Дякуємо.
ParlaMint-UA_2018-09-20-m0.u92.p2.sent1	Будь ласка, народний депутат Кулініч він представить позицію групи "Відродження".
ParlaMint-UA_2018-09-20-m0.u93.p1.sent1	Шановна пані головуюча, шановні колеги, шановні виборці.
ParlaMint-UA_2018-09-20-m0.u93.p1.sent2	Цей законопроект, безумовно, треба підтримувати.
ParlaMint-UA_2018-09-20-m0.u93.p1.sent3	Я особисто підписав його тому, що саме за фермерським господарством, за фермерами майбутнє нашої держави.
ParlaMint-UA_2018-09-20-m0.u93.p1.sent4	І я думаю, що ніхто не буде заперечувати, що саме фермерське господарство повинно стати основою аграрного устрою нашої держави.
ParlaMint-UA_2018-09-20-m0.u93.p1.sent5	Але я б розглядав би цю проблему більш комплексно, і, щоб, дійсно, це були дієві кроки.
ParlaMint-UA_2018-09-20-m0.u93.p1.sent6	Нам треба думати вже давно, ще вчора треба було думати за розвиток сільських територій.
ParlaMint-UA_2018-09-20-m0.u93.p2.sent1	Що зараз відбувається на селі?
ParlaMint-UA_2018-09-20-m0.u93.p2.sent2	Люди масово від’їжджають і за кордон, до міст, і практично немає людей в сільській місцевості, які працюють в аграрному секторі.
ParlaMint-UA_2018-09-20-m0.u93.p2.sent3	Цілком зрозуміло, і є статистика і європейських країн, і світова статистика, що аграрний сектор не буде генерувати робочі місця.
ParlaMint-UA_2018-09-20-m0.u93.p2.sent4	Тому нам треба якраз думати за комплексну програму розвитку сільських територій.
ParlaMint-UA_2018-09-20-m0.u93.p2.sent5	Ми повинні підтримувати це, щоб у селі була робота, щоб там була заробітна плата.
ParlaMint-UA_2018-09-20-m0.u93.p2.sent6	І тому якраз оця державна програма, яка у нас діє на сьогодні, повинна бути, направлена якраз на підтримку фермерства.
ParlaMint-UA_2018-09-20-m0.u93.p2.sent7	І цей мільярд, який є в цьому році, поки що там невелика виборка, треба все зробити, щоб, дійсно, фермерське господарство, сімейні фермерські господарства цю підтримку, цю компенсацію отримали.
ParlaMint-UA_2018-09-20-m0.u93.p2.sent8	Це може бути як завгодно: це органічне землеробство, це нішева продукція, якась переробка, але все треба зробити для того, щоб люди залишалися на селі, працювали на селі, тому що це дуже важливо, це і наповнення місцевих бюджетів, це взагалі зайнятість на селі.
ParlaMint-UA_2018-09-20-m0.u93.p2.sent9	Зараз це абсолютно не так.
ParlaMint-UA_2018-09-20-m0.u93.p2.sent10	І це, якщо ми нічого не будемо робити, це нас призведе до катастрофи, тому що комплексно по цій програмі, якої немає, ніхто не працює.
ParlaMint-UA_2018-09-20-m0.u93.p3.sent1	І тому якраз, і ще раз повторюю, вся оця державна підтримка повинна йти на відсоткові ставки погашення кредитів і компенсацію ЄСВ, і все можливе для того, щоб якраз сімейні фермерські господарства і взагалі фермерські господарства утворювалися і працювали з перспективою в сільських територіях.
ParlaMint-UA_2018-09-20-m0.u93.p4.sent1	Ще хотів би декілька слів, що стосується ринку землі.
ParlaMint-UA_2018-09-20-m0.u93.p4.sent2	Ми всі розуміємо, що рано чи пізно це буде, і тому зараз можна говорити, що завгодно, але наша задача – якраз робити все, щоб коли, дійсно, ми прийдемо до чесного, відкритого ринку землі, всі повинні бути в рівних умовах: і невелике фермерське господарство, і дрібний фермер, і одноосібник, і велика агрокомпанія.
ParlaMint-UA_2018-09-20-m0.u93.p4.sent3	Якраз тоді люди не будуть ошукані, а отримають реальну плату за свою землю.
ParlaMint-UA_2018-09-20-m0.u93.p4.sent4	От якраз наша задача – зробити так, щоб дійсно це працювало на практиці.
ParlaMint-UA_2018-09-20-m0.u93.p5.sent1	А що ми бачимо навіть сьогодні: елементарний законопроект, який передає повноваження на місця – мова йде за передачу земель за межами населених пунктів – вже чотири роки лежить у парламенті.
ParlaMint-UA_2018-09-20-m0.u93.p5.sent2	І елементарні речі – ті ж сінокоси, ті ж пасовища, навіть кладовища – сільський голова не може вирішити, тому що в нього нема цих повноважень.
ParlaMint-UA_2018-09-20-m0.u93.p5.sent3	А ми говоримо про розору.
ParlaMint-UA_2018-09-20-m0.u94.p1.sent1	Дякуємо, шановний колего.
ParlaMint-UA_2018-09-20-m0.u94.p1.sent2	Не додаємо через брак часу.
ParlaMint-UA_2018-09-20-m0.u94.p2.sent1	Будь ласка, від "Батьківщини" позицію представить Іван Григорович Кириленко.
ParlaMint-UA_2018-09-20-m0.u94.p2.sent2	Просимо вас.
ParlaMint-UA_2018-09-20-m0.u95.p1.sent1	Шановні колеги, високоповажне товариство!
ParlaMint-UA_2018-09-20-m0.u95.p1.sent2	Україна взагалі стомилася від реальних кроків, які назустріч людям так і не зроблені.
ParlaMint-UA_2018-09-20-m0.u95.p1.sent3	І мабуть одна з перших реформ, яка повинна вдатися, це саме ця реформа – селянсько-аграрна реформа.
ParlaMint-UA_2018-09-20-m0.u95.p1.sent4	Не аграрно-селянська, а селянсько-аграрна.
ParlaMint-UA_2018-09-20-m0.u95.p1.sent5	Це поворот величезний державної машини в сторону людей.
ParlaMint-UA_2018-09-20-m0.u95.p2.sent1	"Батьківщина" однозначно стоїть з цим курсом, ми однозначно голосуємо "за", і закликаю весь зал, друзі, підтримати.
ParlaMint-UA_2018-09-20-m0.u95.p2.sent2	Не просто підтримати цю конституційну ініціативу, слідом за нею йде закон, який ми переносимо з одного четверга на інший вівторок – про функціонування селянських фермерських господарств, сімейних ферм.
ParlaMint-UA_2018-09-20-m0.u95.p2.sent3	І потихеньку його нам намагаються "сплавити".
ParlaMint-UA_2018-09-20-m0.u95.p3.sent1	Друзі, в розвиток цієї конституційної ініціативи – це прийняття цього закону.
ParlaMint-UA_2018-09-20-m0.u95.p3.sent2	Щирість буде видно, коли ми будемо голосувати за цей закон.
ParlaMint-UA_2018-09-20-m0.u95.p4.sent1	Друзі, тільки тези.
ParlaMint-UA_2018-09-20-m0.u95.p4.sent2	Це міжнародний досвід, цивілізаційний досвід.
ParlaMint-UA_2018-09-20-m0.u95.p5.sent1	Два з половиною мільярда гектарів земель у світі обробляють 570 мільйонів фермерських господарств, із них 500 мільйонів – сімейна ферма, по 5 гектарів на брата.
ParlaMint-UA_2018-09-20-m0.u95.p5.sent2	Латифундіями в світі вже і не пахне, це тільки в нас воно єсть.
ParlaMint-UA_2018-09-20-m0.u95.p5.sent3	Ми не збираємося їх розкуркулювати.
ParlaMint-UA_2018-09-20-m0.u95.p5.sent4	Ми даємо людям вибір: чи йти в найми до поляків і підтримувати їх економічний бум, чи з наймів, з рабства вернутися додому і займатися звичним, будучи господарем на своїй землі.
ParlaMint-UA_2018-09-20-m0.u95.p5.sent5	Тому питання йде не просто за вибір форми господарювання, а за уклад на селі.
ParlaMint-UA_2018-09-20-m0.u95.p5.sent6	Фермерський уклад – це зовсім інший життєвий простір і зовсім інший вже світогляд.
ParlaMint-UA_2018-09-20-m0.u95.p6.sent1	Другий аргумент.
ParlaMint-UA_2018-09-20-m0.u95.p6.sent2	Шановні друзі, це середній клас, про який ми всі мріємо, який є основа стабільності будь-якого суспільства.
ParlaMint-UA_2018-09-20-m0.u95.p6.sent3	Друзі, дуже багатим не будеш сімейним фермером, але заможним можна бути, можна і це шлях.
ParlaMint-UA_2018-09-20-m0.u95.p7.sent1	Четвертий аргумент.
ParlaMint-UA_2018-09-20-m0.u95.p7.sent2	Друзі, демографічна ситуація катастрофічна: неповні сім’ї, мільйони працездатних людей поїхали, сім’ї залишилися або без батька, або без мами.
ParlaMint-UA_2018-09-20-m0.u95.p7.sent3	Чим займаються?
ParlaMint-UA_2018-09-20-m0.u95.p7.sent4	Природним, що для українців характерно, - сільським господарством, тільки ж у наймах.
ParlaMint-UA_2018-09-20-m0.u95.p7.sent5	Повернути людей додому, додому, зберегти сім’ї.
ParlaMint-UA_2018-09-20-m0.u95.p7.sent6	Колись тут з трибуни звучало, було 10 років тому 15 мільйонів дітей, а зараз вдвічі менше, і тенденція іде на гірше, на гірше.
ParlaMint-UA_2018-09-20-m0.u95.p7.sent7	Один пенсіонер, один працюючий – такого в світі ніде немає.
ParlaMint-UA_2018-09-20-m0.u95.p7.sent8	Це робочі місця тут, це єдиний соціальний внесок в Україні.
ParlaMint-UA_2018-09-20-m0.u95.p8.sent1	Друзі, таких аргументів можна назвати ще безліч.
ParlaMint-UA_2018-09-20-m0.u95.p8.sent2	На невеликих площах органічна продукція, тваринництво, овочі, фрукти, ось звідки збільшення доходів з гектару, а тут же ж і переробка понадобиться і кооперація.
ParlaMint-UA_2018-09-20-m0.u95.p8.sent3	Ми голосуємо "за", але слідом за цим іде закон, який треба підтримати, і тоді ми покажемо щирість намірів.
ParlaMint-UA_2018-09-20-m0.u95.p9.sent1	Дякую.
ParlaMint-UA_2018-09-20-m0.u96.p1.sent1	Будь ласка, народний депутат Мосійчук представить позицію Радикальної партії.
ParlaMint-UA_2018-09-20-m0.u96.p1.sent2	Прошу.
ParlaMint-UA_2018-09-20-m0.u97.p1.sent1	Ігор Мосійчук, Радикальна партія Олега Ляшка.
ParlaMint-UA_2018-09-20-m0.u97.p1.sent2	Це не просто чергове питання порядку денного, це не просто зміни до Конституції декларативного характеру, як дехто хоче тут подати.
ParlaMint-UA_2018-09-20-m0.u97.p1.sent3	Насправді, це фундаментальне, основоположне питання про найбільший, найбільший скарб української нації – про українську землю.
ParlaMint-UA_2018-09-20-m0.u97.p2.sent1	Лідер нашої фракції Олег Ляшко виніс це питання недаремно, адже це перший крок на шляху України до позбавлення зовнішнього управління, адже питання власності на землю – це питання майбутнього української нації, це питання мертвих, живих і ненароджених українців, тих, хто тисячу років веде війну проти України, вони йдуть сюди за українською землею: монголи, татари, німці, будь-хто, росіяни.
ParlaMint-UA_2018-09-20-m0.u97.p2.sent2	Москалі 300 років добиваються української землі.
ParlaMint-UA_2018-09-20-m0.u97.p2.sent3	І сьогодні український парламент за пропозицією Олега Ляшка буде робити крок для того, щоб українці стали справжніми господарями на своїй власній землі.
ParlaMint-UA_2018-09-20-m0.u97.p3.sent1	Тут виступали деякі колеги адвокатами агрохолдингів, то я хочу сказати, що якраз тут і є найголовніше, і суть цих змін до Конституції в тому, щоб зупинити навалу іноземця, чужинця, який під виглядом агрохолдингу захоплює, окуповує землю.
ParlaMint-UA_2018-09-20-m0.u97.p4.sent1	Політика нинішнього уряду викидає мільйони українців з рідної землі.
ParlaMint-UA_2018-09-20-m0.u97.p4.sent2	Політика, яку пропонує Олег Ляшко і Радикальна партія, – це повернення українців на рідну землю, адже тільки фермери, а не агрохолдинги мають бути основою господарювання на українській землі, бо агрохолдинги – це не українці на українській землі, а китайці, в’єтнамці, будь-хто, тільки не українці.
ParlaMint-UA_2018-09-20-m0.u97.p5.sent1	І зараз, тиснучи на кнопку, ви будете вирішувати долю найбільшого скарбу української нації, вдумайтесь в це.
ParlaMint-UA_2018-09-20-m0.u97.p6.sent1	Слава Україні!
ParlaMint-UA_2018-09-20-m0.u98.p1.sent1	Дякую, колеги.
ParlaMint-UA_2018-09-20-m0.u98.p2.sent1	І зараз 6 хвилин від народних депутатів.
ParlaMint-UA_2018-09-20-m0.u98.p3.sent1	Я перепрошую, ще від фракцій не виступала "Самопоміч".
ParlaMint-UA_2018-09-20-m0.u98.p3.sent2	Будь ласка, Олег Березюк.
ParlaMint-UA_2018-09-20-m0.u99.p1.sent1	Вільна держава – це вільні люди, які використовують вільно ресурс цієї держави.
ParlaMint-UA_2018-09-20-m0.u99.p1.sent2	Вільна держава – це вільні люди, які вільно використовують ресурс на вільній території.
ParlaMint-UA_2018-09-20-m0.u99.p1.sent3	Вільна держава – це держава, яка має владу, яка створює умови і обставини, де людина може бути вільною, і ресурс у цій державі належить людині.
ParlaMint-UA_2018-09-20-m0.u99.p1.sent4	Земля – це ресурс української людини.
ParlaMint-UA_2018-09-20-m0.u99.p1.sent5	І постколоніальна держава, в якій владу захопили олігархи на сьогоднішній день, зловживає волею і зловживає своєю владою, не даючи доступу людям до цього ресурсу.
ParlaMint-UA_2018-09-20-m0.u99.p2.sent1	Почнемо з надр.
ParlaMint-UA_2018-09-20-m0.u99.p2.sent2	13 стаття Конституції: надра належать народу.
ParlaMint-UA_2018-09-20-m0.u99.p2.sent3	Кому сьогодні належать газ і нафта?
ParlaMint-UA_2018-09-20-m0.u99.p2.sent4	Олігархічним кланам, які зловживають, знищуючи природу і знищуючи людей.
ParlaMint-UA_2018-09-20-m0.u99.p2.sent5	Те саме стосується і землі.
ParlaMint-UA_2018-09-20-m0.u99.p2.sent6	Томи з вами як влада маємо створити обставити, де всі будуть у рівних умовах – як малий фермер, так і підприємець.
ParlaMint-UA_2018-09-20-m0.u99.p2.sent7	Це умови справжнього неолігархічного ринку.
ParlaMint-UA_2018-09-20-m0.u99.p2.sent8	І фермер на цьому ринку має бути основою основ, бо це вільна людина, яка створює вільну додану вартість.
ParlaMint-UA_2018-09-20-m0.u99.p2.sent9	І ми будемо цю вільну людину, фермера захищати в Україні.
ParlaMint-UA_2018-09-20-m0.u100.p1.sent1	Дякую вам, колеги.
ParlaMint-UA_2018-09-20-m0.u100.p2.sent1	Шість хвилин для народних депутатів, прошу провести запис.
ParlaMint-UA_2018-09-20-m0.u100.p2.sent2	І попрошу голів фракцій запрошувати депутатів у зал. 6 хвилин – виступи від народних депутатів, а потім ми переходимо до голосування.
ParlaMint-UA_2018-09-20-m0.u100.p3.sent1	Будь ласка, Шахов Сергій Володимирович.
ParlaMint-UA_2018-09-20-m0.u100.p3.sent2	Будь ласка.
ParlaMint-UA_2018-09-20-m0.u101.p1.sent1	Сергій Шахов, політична сила "Наш край".
ParlaMint-UA_2018-09-20-m0.u101.p1.sent2	Шановні колеги, з 1991 року країна розкрадена до фундаменту.
ParlaMint-UA_2018-09-20-m0.u101.p1.sent3	Фундамент – це є українська земля.
ParlaMint-UA_2018-09-20-m0.u101.p1.sent4	Розкрадені заводи, шахти, хімічна галузь, нафтова галузь.
ParlaMint-UA_2018-09-20-m0.u101.p1.sent5	Все, що можна було зруйнувати – олігархи зруйнували і зовнішні так звані партнери, які хочуть добратися до нашої української землі.
ParlaMint-UA_2018-09-20-m0.u101.p1.sent6	Коли я їду в свій округ на Луганщину, коли зруйновані дороги, коли стоять покійники понад дорогою – наші підприємства, серце обливається кров’ю.
ParlaMint-UA_2018-09-20-m0.u101.p2.sent1	Сьогодні ми не маємо права віддати українську землю в ратиці олігархів і тих, хто з МВФу диктує Україні умови, для того, щоб Україна виставила ще землю на продаж.
ParlaMint-UA_2018-09-20-m0.u101.p2.sent2	Земля належить виключно українському народу.
ParlaMint-UA_2018-09-20-m0.u101.p3.sent1	"Наш край" закликає сьогодні підтримати цей законопроект і повністю поставити хрест на тому, щоби олігархи не сунулися до української землі.
ParlaMint-UA_2018-09-20-m0.u101.p3.sent2	Латифундістам – ні!
ParlaMint-UA_2018-09-20-m0.u101.p3.sent3	Селянам, фермерам, малому та середньому бізнесу – так!
ParlaMint-UA_2018-09-20-m0.u101.p4.sent1	Сьогодні ми маємо право звернути увагу, ми проїхалися в тому літку з Сергієм Рудиком, з Вікторією Сюмар, з Лубінцем, проїхалися по кордонах з нашими колегами і подивилися, де стоїть намет так званий, через який може шалений заєць перескочити.
ParlaMint-UA_2018-09-20-m0.u101.p4.sent2	Скажіть, будь ласка, не повернули досі селянам за їх землю, за їх паї не повернули компенсацію.
ParlaMint-UA_2018-09-20-m0.u101.p5.sent1	Сьогодні "Наш край" звертається з проханням до всіх народних депутатів зробити комісію і проїхатися по нашій землі, подивитися, що робиться в країні.
ParlaMint-UA_2018-09-20-m0.u101.p5.sent2	Ми маємо право сьогодні подивитися, що робиться в Біловодському районі, в Новопсковському районі, Міловському районі.
ParlaMint-UA_2018-09-20-m0.u101.p5.sent3	Сьогодні боротьба йде у кого за конярство, йде боротьба не за конярство, йде боротьба за землю.
ParlaMint-UA_2018-09-20-m0.u101.p6.sent1	Ми повинні залишити її в країні, а не віддати латифундистам.
ParlaMint-UA_2018-09-20-m0.u101.p7.sent1	Шановні колеги!
ParlaMint-UA_2018-09-20-m0.u101.p7.sent2	Закликаю підтримати цей законопроект.
ParlaMint-UA_2018-09-20-m0.u101.p7.sent3	"Наш край" голосує – за.
ParlaMint-UA_2018-09-20-m0.u101.p7.sent4	Сергій Шахов, політична сила "Наш край".
ParlaMint-UA_2018-09-20-m0.u102.p1.sent1	Дякую вам.
ParlaMint-UA_2018-09-20-m0.u102.p2.sent1	І заключний виступ від народних депутатів, Мушак Олексій Петрович, будь ласка.
ParlaMint-UA_2018-09-20-m0.u103.p1.sent1	Доброго дня, шановні колеги!
ParlaMint-UA_2018-09-20-m0.u103.p1.sent2	Доброго дня, пане головуючий!
ParlaMint-UA_2018-09-20-m0.u103.p1.sent3	Найбільший національний скарб і найбільше національне багатство України – це є самі українці.
ParlaMint-UA_2018-09-20-m0.u103.p1.sent4	І на разі ситуація така, що вони виїжджають з України в тому числі тому, що за кордоном у них більше прав.
ParlaMint-UA_2018-09-20-m0.u103.p2.sent1	Коли ви кажете про землю, так українець в Україні позбавлений прав на землю, а за кордоном він їх має – це раз.
ParlaMint-UA_2018-09-20-m0.u103.p3.sent1	Друге.
ParlaMint-UA_2018-09-20-m0.u103.p3.sent2	Коли ви кажете про внесення змін до 41-ї Конституції, якраз яка стосується власності, то це є цинізм.
ParlaMint-UA_2018-09-20-m0.u103.p3.sent3	Тому що ви 20 років підряд позбавляєте українців права на цю власність.
ParlaMint-UA_2018-09-20-m0.u103.p3.sent4	Бо право власності, воно триєдине: володіти, користуватися і розпоряджатися.
ParlaMint-UA_2018-09-20-m0.u103.p3.sent5	І розпоряджатися воно не може – це два.
ParlaMint-UA_2018-09-20-m0.u103.p4.sent1	Третє.
ParlaMint-UA_2018-09-20-m0.u103.p4.sent2	Тут прирівнювали і порівнювали ситуацію з Польщею, мільйон п’ятсот фермерів.
ParlaMint-UA_2018-09-20-m0.u103.p4.sent3	Так, секундочку.
ParlaMint-UA_2018-09-20-m0.u103.p4.sent4	Фермер в Польщі має право власності.
ParlaMint-UA_2018-09-20-m0.u103.p4.sent5	І він хоче – продає, не хоче – не продає, хоче – купує, не хоче.
ParlaMint-UA_2018-09-20-m0.u103.p4.sent6	– Це два.
ParlaMint-UA_2018-09-20-m0.u103.p5.sent1	Третє.
ParlaMint-UA_2018-09-20-m0.u103.p5.sent2	Мораторій і ви кажете, що це перший крок до позбавлення зовнішнього управління.
ParlaMint-UA_2018-09-20-m0.u103.p5.sent3	Так, секундочку.
ParlaMint-UA_2018-09-20-m0.u103.p5.sent4	А що зараз відбувається?
ParlaMint-UA_2018-09-20-m0.u103.p5.sent5	Ну, саудити купили українську землю за дешево.
ParlaMint-UA_2018-09-20-m0.u103.p5.sent6	Тому що 20 років підряд мораторій, мораторій, мораторій, мораторій.
ParlaMint-UA_2018-09-20-m0.u103.p5.sent7	Мораторій – це є дешева можливість скупати українську землю, якщо ви цього не знаєте.
ParlaMint-UA_2018-09-20-m0.u103.p5.sent8	Мораторій – це є дешева можливість купити українську землю через договір на 49 років або договір емфітевзису, проти якого ви, до речі, не особливо сильно боретесь.
ParlaMint-UA_2018-09-20-m0.u103.p6.sent1	Далі.
ParlaMint-UA_2018-09-20-m0.u103.p6.sent2	Якщо вже ви хотіли внести такі фундаментальні речі, так треба читати Конституцію від початку, а не тільки вибране.
ParlaMint-UA_2018-09-20-m0.u103.p6.sent3	14-а, якщо ви кажете про конституційні засади щодо землі, так це 14 стаття Конституції України, там, де кажеться, що це національне багатство.
ParlaMint-UA_2018-09-20-m0.u103.p6.sent4	І туди треба було вносити зміни, а не в 41 статтю.
ParlaMint-UA_2018-09-20-m0.u103.p7.sent1	Далі.
ParlaMint-UA_2018-09-20-m0.u103.p7.sent2	Коли ми кажемо про фермера, а, от, скажіть мені, будь ласка, скільки фермерських господарств зараз в Україні?
ParlaMint-UA_2018-09-20-m0.u103.p7.sent3	От, давайте порахуємо.
ParlaMint-UA_2018-09-20-m0.u103.p7.sent4	Кажуть, в основі аграрного устрою України фермерські, да, 45 тисяч 35 фермерських господарств на всю Україну.
ParlaMint-UA_2018-09-20-m0.u103.p7.sent5	А землевласників – 7 мільйонів.
ParlaMint-UA_2018-09-20-m0.u103.p8.sent1	Тому, якщо ви хочете 7 мільйонам, землю 7 мільйонів тільки до 45 зменшити, так це неправильно.
ParlaMint-UA_2018-09-20-m0.u103.p8.sent2	Це насправді більше ніж олігократія, це один фермер на 100 власників.
ParlaMint-UA_2018-09-20-m0.u103.p8.sent3	Мені здається, що треба розширювати тут конкуренцію.
ParlaMint-UA_2018-09-20-m0.u103.p9.sent1	Далі, по фермерам.
ParlaMint-UA_2018-09-20-m0.u103.p9.sent2	Друзі, те, що ви. за що ви "топите", ну молодіжним жаргоном, насправді фермерство, воно ж уже не таке, як ви собі уявляєте.
ParlaMint-UA_2018-09-20-m0.u103.p9.sent3	Якщо ви подивитеся на закордонний, на іноземний досвід і все інше, фермер – це є вже науковець, він використовує Big Data, він уже розуміє, де у нього, на якій землі, скільки в нього там було добрив вкладено і все інше.
ParlaMint-UA_2018-09-20-m0.u103.p10.sent1	Далі пішли.
ParlaMint-UA_2018-09-20-m0.u103.p10.sent2	Якщо ми кажемо про повернення людей.
ParlaMint-UA_2018-09-20-m0.u103.p10.sent3	Добре, українці працювали в Польщі, в Італії, заробили гроші, отримали досвід.
ParlaMint-UA_2018-09-20-m0.u103.p10.sent4	І коли вони повернулися в Україну, наприклад, щоб те саме робити – садівництво, вирощувати сади, ягоди, вони, на жаль, не мають можливості купити цю землю і залишитися в Україні, а їдуть далі за кордон.
ParlaMint-UA_2018-09-20-m0.u103.p11.sent1	Дякую.
ParlaMint-UA_2018-09-20-m0.u104.p1.sent1	Дякую вам.
ParlaMint-UA_2018-09-20-m0.u104.p2.sent1	Колеги, за хвилину ми переходимо до прийняття рішення.
ParlaMint-UA_2018-09-20-m0.u104.p2.sent2	Я прошу всіх голів фракцій запросити депутатів у зал. Я прошу всіх з лож повернутися у зал для голосування.
ParlaMint-UA_2018-09-20-m0.u104.p2.sent3	Зараз 1 хвилина заключне слово автору Олегу Ляшку і переходимо до прийняття рішення.
ParlaMint-UA_2018-09-20-m0.u104.p2.sent4	Прошу всіх заходити у зал.
ParlaMint-UA_2018-09-20-m0.u105.p1.sent1	Представник олігархату, який щойно переді мною виступав, правий – на мільйони землевласників надзвичайно мізерна частка фермерів.
ParlaMint-UA_2018-09-20-m0.u105.p1.sent2	Чому?
ParlaMint-UA_2018-09-20-m0.u105.p1.sent3	Тому що вся державна політика проводилась для того, щоб знищити селянина і забрати землю.
ParlaMint-UA_2018-09-20-m0.u105.p1.sent4	Зміни до Конституції, які ми пропонуємо, ось у цій Конституції жодного слова згадки ні про фермера, ні про селянина.
ParlaMint-UA_2018-09-20-m0.u105.p1.sent5	Голосування зараз – це відновлення історичної справедливості, це віддання шани нашому фермеру, нашому селянину, нашій робочій людині, яка має право бути записана в Конституції – раз.
ParlaMint-UA_2018-09-20-m0.u105.p1.sent6	І вся державна політика в інтересах робочої людини має проводитися – два.
ParlaMint-UA_2018-09-20-m0.u105.p1.sent7	І коли в Конституції буде записано, що основою аграрного устрою України буде фермерське господарство, от тоді вся Україна буде жити достойно і багато, тому що будуть не злидарі, а фермери, сімейні господарства і достойні багаті селяни.
ParlaMint-UA_2018-09-20-m0.u105.p1.sent8	І торгуватимуть не землею, а готовою продукцією.
ParlaMint-UA_2018-09-20-m0.u106.p1.sent1	Отже, переходимо до прийняття рішення.
ParlaMint-UA_2018-09-20-m0.u106.p2.sent1	Шановні народні депутати, відповідно до статті 146 Регламенту Верховної Ради України, ставлю на голосування для прийняття в цілому проекту Постанови № 6236/П про включення до порядку денного сесії Верховної Ради України восьмого скликання законопроекту про внесення змін до статті 41 Конституції України щодо реалізації прав українських громадян на землю, збереження власності на сільськогосподарські землі в руках громадян України та сталого розвитку села на основі фермерських господарств і його направлення до Конституційного Суду України.
ParlaMint-UA_2018-09-20-m0.u106.p2.sent2	Прошу народних депутатів України голосувати і прошу підтримати.
ParlaMint-UA_2018-09-20-m0.u106.p2.sent3	Голосуємо, колеги.
ParlaMint-UA_2018-09-20-m0.u106.p2.sent4	Прошу підтримати.
ParlaMint-UA_2018-09-20-m0.u106.p3.sent1	За-267
ParlaMint-UA_2018-09-20-m0.u106.p4.sent1	Постанова Верховної Ради України про включення до порядку денного сесії Верховної Ради України восьмого скликання законопроекту прийнята.
ParlaMint-UA_2018-09-20-m0.u106.p4.sent2	Вітаю, колеги.
ParlaMint-UA_2018-09-20-m0.u106.p4.sent3	І ми переходимо до наступного питання порядку денного.
ParlaMint-UA_2018-09-20-m0.u106.p5.sent1	Хочу вам наголосити, це дві постанови, які запропонував нам комітет про подальшу роботу над законопроектом про внесення змін до Конституції України (щодо недоторканності народних депутатів України).
ParlaMint-UA_2018-09-20-m0.u106.p6.sent1	Конституційний Суд розглянув обидві постанови, і ми їх зараз маємо розглянути, щоб перейти до наступної роботи по внесенню змін до Конституції щодо недоторканності народних депутатів.
ParlaMint-UA_2018-09-20-m0.u106.p7.sent1	І я ставлю на розгляд першою проект Постанови 7203/П1.
ParlaMint-UA_2018-09-20-m0.u106.p7.sent2	І я прошу підтримати розгляд її за скороченою процедурою, колеги.
ParlaMint-UA_2018-09-20-m0.u106.p7.sent3	Підтримайте, в нас час, до обіду маємо встигнути.
ParlaMint-UA_2018-09-20-m0.u106.p7.sent4	Прошу підтримати.
ParlaMint-UA_2018-09-20-m0.u106.p7.sent5	Прошу проголосувати.
ParlaMint-UA_2018-09-20-m0.u106.p7.sent6	Підтримайте, колеги.
ParlaMint-UA_2018-09-20-m0.u106.p8.sent1	За-169
ParlaMint-UA_2018-09-20-m0.u106.p9.sent1	І запрошую до доповіді голову Комітету з питань правової політики та правосуддя Князевича Руслана Петровича.
ParlaMint-UA_2018-09-20-m0.u107.p1.sent1	Шановний пане Голово, я просто хочу вам сказати, щоб запропонувати процедуру розгляду двох постанов наступне.
ParlaMint-UA_2018-09-20-m0.u107.p1.sent2	Це допускає Регламент, оскільки вони є пов’язані, по суті альтернативними, ми пропонуємо обговорення зробити одночасним.
ParlaMint-UA_2018-09-20-m0.u107.p1.sent3	Тому що висновки фактично є ідентичні.
ParlaMint-UA_2018-09-20-m0.u107.p1.sent4	А відповідно здійснити різне голосування, як це належить за Регламентом, тому ми це можемо зробити ще до перерви.
ParlaMint-UA_2018-09-20-m0.u108.p1.sent1	Дякую, пане Руслан.
ParlaMint-UA_2018-09-20-m0.u108.p2.sent1	Мені треба порадитися з юристами, чи це можливо?
ParlaMint-UA_2018-09-20-m0.u109.p1.sent1	Можливо.
ParlaMint-UA_2018-09-20-m0.u109.p1.sent2	Це не змістить.
ParlaMint-UA_2018-09-20-m0.u110.p1.sent1	Тобто два доповідачі по двох постановах, а потім голосування.
ParlaMint-UA_2018-09-20-m0.u110.p1.sent2	Приймається?
ParlaMint-UA_2018-09-20-m0.u110.p2.sent1	Колеги, я оголошую, що ми переходимо до розгляду обох проектів постанов 7203/П1 і 6773/П1.
ParlaMint-UA_2018-09-20-m0.u110.p3.sent1	Я запрошую Князевича до доповіді, потім у нас буде одне обговорення, але два окремих голосування по кожній з постанов.
ParlaMint-UA_2018-09-20-m0.u110.p3.sent2	Приймається.
ParlaMint-UA_2018-09-20-m0.u110.p4.sent1	Будь ласка, ви доповідайте по двох постанова, будь ласка.
ParlaMint-UA_2018-09-20-m0.u111.p1.sent1	Дякую, шановний пане Голово.
ParlaMint-UA_2018-09-20-m0.u111.p1.sent2	Дякую за те, що підтримали таку процедуру.
ParlaMint-UA_2018-09-20-m0.u111.p2.sent1	Справа в тім, що вона допускається, оскільки іде мова про те, що дві постанови пропонують одні і ті самі фактично зміни в одну і ту саму статтю Конституції.
ParlaMint-UA_2018-09-20-m0.u111.p2.sent2	І, оскільки висновки Конституційного Суду є по своїй суті фактично ідентичними, то і наші пропозиції на виконання Регламенту Верховної Ради теж пропонується запропонувати ідентичні для того, щоб парламент визначився, на користь якої із постанов він предстане.
ParlaMint-UA_2018-09-20-m0.u111.p3.sent1	Шановні колеги, я просто довго не буду відповідно аналізувати ситуацію.
ParlaMint-UA_2018-09-20-m0.u111.p3.sent2	Ви пригадуєте, що Верховна Рада своїм голосуванням прийняла рішення включити в порядок денний і надіслати до Конституційного Суду відповідні проекти законів України про внесення змін до статті 80 Конституції України, які внесені двома суб’єктами права законодавчої ініціативи, а саме: з одного боку, Президентом України і більше ніж третиною конституційного складу Верховної Ради України.
ParlaMint-UA_2018-09-20-m0.u111.p4.sent1	Після того, як зазначені проекти були підтримані щодо включення в порядок денний і надіслані до Конституційного Суду, з Конституційного Суду ми отримали два висновки.
ParlaMint-UA_2018-09-20-m0.u111.p4.sent2	Ці висновки давно вам роздані, оскільки процедура така, що вони одразу були передані на розгляд Верховної Ради.
ParlaMint-UA_2018-09-20-m0.u111.p4.sent3	Я тільки нагадаю, в чому суть цих висновків.
ParlaMint-UA_2018-09-20-m0.u111.p5.sent1	Конституційний Суд проаналізував, як це належить за законом і Конституцією, і відповідність 157 і 158 Конституції України зазначених змін до Конституції, а також проаналізував все тіло законопроектів на відповідність іншим, так би мовити, нормам Конституції.
ParlaMint-UA_2018-09-20-m0.u111.p5.sent2	І він дійшов висновку, що стосується 157-ї і 158-ї, зазначені зміни не суперечать.
ParlaMint-UA_2018-09-20-m0.u111.p5.sent3	Разом з тим він висловив низку застережень щодо взагалі внесення змін до Конституції в цій частині.
ParlaMint-UA_2018-09-20-m0.u111.p6.sent1	Суть цих змін можна прочитати в розширеному висновку Конституційного Суду, я дуже коротко на них зупинюся.
ParlaMint-UA_2018-09-20-m0.u111.p7.sent1	Конституційний Суд дійшов до висновку і, дуже важливо, вказав, що він це зробить.
ParlaMint-UA_2018-09-20-m0.u112.p1.sent1	Одну хвилину додайте, будь ласка.
ParlaMint-UA_2018-09-20-m0.u112.p1.sent2	Дві хвилини.
ParlaMint-UA_2018-09-20-m0.u113.p1.sent1	Робить четвертий раз про те, що інститут депутатської недоторканності не є привілеями і особистим правом депутата.
ParlaMint-UA_2018-09-20-m0.u113.p1.sent2	Це інститут публічно-правовий, а, отже, він не належить депутатам.
ParlaMint-UA_2018-09-20-m0.u113.p1.sent3	І відповідно це є елемент захисту інтересів виборців через представницьку демократію в парламенті.
ParlaMint-UA_2018-09-20-m0.u113.p2.sent1	Конституційний Суд звертає увагу, що в нас немає абсолютної депутатської недоторканності, в нас є відносна депутатська недоторканність, а стаття 80 – це тільки особливий порядок притягнення до відповідальності народних депутатів України.
ParlaMint-UA_2018-09-20-m0.u113.p2.sent2	Зважаючи на ці обставини, він вважає за доцільне сказати, що варто би взяти було до уваги висновок Венеційської комісії, яка неодноразово, це багато висновків, але останній з них чітко вказав, що, якщо народні депутати вважають за неможливе виконувати такий конституційно-правовий інститут, вони повинні передати це право якомусь іншому інституту.
ParlaMint-UA_2018-09-20-m0.u113.p2.sent3	Венеційська комісія пропонує.
ParlaMint-UA_2018-09-20-m0.u114.p1.sent1	Я сказав, 2 хвилини додати.
ParlaMint-UA_2018-09-20-m0.u114.p1.sent2	Ще 1 хвилину додайте.
ParlaMint-UA_2018-09-20-m0.u115.p1.sent1	Пропонує таким інститутом Конституційний Суд України.
ParlaMint-UA_2018-09-20-m0.u115.p1.sent2	Але це пропозиція.
ParlaMint-UA_2018-09-20-m0.u115.p1.sent3	Таким інститутом може бути будь-який інший інститут.
ParlaMint-UA_2018-09-20-m0.u115.p1.sent4	Але в будь-якому випадку, якщо депутати вважають, що вони цього не можуть робити, вони повинні вчинити так, як вчинили по відношенню до суддів, коли передали таке право до Вищої ради правосуддя.
ParlaMint-UA_2018-09-20-m0.u115.p2.sent1	Тому зараз відповідно до Закону про Регламент ми не можемо розглядати по суті цей законопроект в стадії попереднього схвалення, а пропонуємо вам, як це належить за законом, порядок подальшої роботи над законопроектом: в місячний строк, як належить для внесення пропозицій, два тижні на те, щоб комітети розглянули, дали свої пропозиції, два тижні профільному комітету і відповідно на розсуд Верховної Ради України.
ParlaMint-UA_2018-09-20-m0.u115.p3.sent1	Дякую.
ParlaMint-UA_2018-09-20-m0.u116.p1.sent1	Дякую, пане Руслан.
ParlaMint-UA_2018-09-20-m0.u116.p2.sent1	Прошу провести запис: два – за, два – проти, по фракціях.
ParlaMint-UA_2018-09-20-m0.u116.p2.sent2	Я всім фракціям дам, колеги.
ParlaMint-UA_2018-09-20-m0.u116.p3.sent1	Будь ласка, від Радикальної партії Ігор Мосійчук.
ParlaMint-UA_2018-09-20-m0.u117.p1.sent1	Ігор Мосійчук, Радикальна партія Олега Ляшка.
ParlaMint-UA_2018-09-20-m0.u117.p1.sent2	Безумовно, наша фракція підтримує роботу над цим важливим законопроектом.
ParlaMint-UA_2018-09-20-m0.u117.p1.sent3	Але ми наголошуємо на тому, що повне його прийняття можливе в українському парламенті тільки в комплексі.
ParlaMint-UA_2018-09-20-m0.u117.p1.sent4	А саме, разом з Законом про імпічмент Президента України і разом зі зняттям недоторканності суддів.
ParlaMint-UA_2018-09-20-m0.u117.p1.sent5	Адже нас обдурили в парламенті, коли приймали так звану суддівську реформу, і ні з кого нічого не здали.
ParlaMint-UA_2018-09-20-m0.u117.p1.sent6	А як тільки що доповідач розповів, передали цю недоторканність іншому органу.
ParlaMint-UA_2018-09-20-m0.u117.p2.sent1	Але що необхідно, що необхідно, щоб притягнути до кримінальної відповідальності міністрів?
ParlaMint-UA_2018-09-20-m0.u117.p2.sent2	Немає недоторканності.
ParlaMint-UA_2018-09-20-m0.u117.p2.sent3	Сьогодні лідер нашої партії Олег Ляшко подав заяву про скоєння злочину виконуючим обов’язки міністра охорони здоров’я пані Уляною Супрун.
ParlaMint-UA_2018-09-20-m0.u117.p2.sent4	Звернувся до Генерального прокуратура України, директора НАБУ Ситника, керівника Нацполіції Князєва і Голови Служби безпеки України Василя Грицака.
ParlaMint-UA_2018-09-20-m0.u117.p3.sent1	В чому суть?
ParlaMint-UA_2018-09-20-m0.u117.p3.sent2	Ряд, низка злочинів, низка, починаючи з фінансових, корупційних, закінчуючи тими, які несуть загрозу життю і здоров’ю людини, вчинено цією особою.
ParlaMint-UA_2018-09-20-m0.u117.p3.sent3	І наш лідер Олег Ляшко і вся наша фракція вимагає притягнення її до кримінальної відповідальності, в тому числі за геноцид, тому що вона займається системним знищенням українців.
ParlaMint-UA_2018-09-20-m0.u117.p3.sent4	Оце є також надважливе питання.
ParlaMint-UA_2018-09-20-m0.u117.p4.sent1	І ми звертаємося до уряду негайно, крім цього, внести питання про призначення повноцінного міністра охорони здоров’я.
ParlaMint-UA_2018-09-20-m0.u118.p1.sent1	Від "Блоку Петра Порошенка" до слова запрошується Артур Герасимов, голова фракції.
ParlaMint-UA_2018-09-20-m0.u118.p1.sent2	Будь ласка.
ParlaMint-UA_2018-09-20-m0.u118.p2.sent1	Включіть мікрофон, подивіться, чи карточка добре вставлена.
ParlaMint-UA_2018-09-20-m0.u119.p1.sent1	Шановний Андрію Володимировичу, шановні колеги.
ParlaMint-UA_2018-09-20-m0.u119.p1.sent2	Прошу зараз залу об’єднатися і підтримати цю постанову, яка є ще одним кроком на шляху до скасування депутатської недоторканності, що обіцяли майже всі фракції парламенту.
ParlaMint-UA_2018-09-20-m0.u119.p2.sent1	Дякую.
ParlaMint-UA_2018-09-20-m0.u120.p1.sent1	Дякую вам.
ParlaMint-UA_2018-09-20-m0.u120.p2.sent1	Від "Самопомочі" Руслан Сидорович, будь ласка.
ParlaMint-UA_2018-09-20-m0.u121.p1.sent1	Руслан Сидорович, "Об’єднання "Самопоміч".
ParlaMint-UA_2018-09-20-m0.u121.p1.sent2	Шановні колеги, шановні глядачі, слухачі!
ParlaMint-UA_2018-09-20-m0.u121.p1.sent3	Беззастережно, що дану постанову потрібно підтримати, тому що розгляд в будь-який інший спосіб поставить під ризик конституційність можливих подальших змін до Конституції, що є за визначенням абсолютно неприпустимим.
ParlaMint-UA_2018-09-20-m0.u121.p2.sent1	Разом з тим, я хочу звернути увагу на інший аспект.
ParlaMint-UA_2018-09-20-m0.u121.p2.sent2	Допоки ми не можемо знайти 300 голосів у сесійні залі для вирішення цього питання.
ParlaMint-UA_2018-09-20-m0.u121.p2.sent3	І це вже відбувається не перший, не другий, не п’ятий і не десятий раз у цій сесійні залі.
ParlaMint-UA_2018-09-20-m0.u121.p2.sent4	Та недоторканність, яка настільки дратує людей, вона випливає не з Конституції насправді, вона випливає з законів про Регламент Верховної Ради і про статус народного депутата.
ParlaMint-UA_2018-09-20-m0.u121.p3.sent1	"Об’єднання "Самопоміч" разом з іншими народними депутатами ще два роки назад зареєструвала відповідний законопроект, який суттєво спрощує порядок притягнення депутата до кримінальної відповідальності, який забирає всі ці "шоу довгоносиків" в регламентних комітетах, який забирає оцей весь цирк, тому що в кінцевому результаті Верховна Рада не є судовим органом, а є політичним.
ParlaMint-UA_2018-09-20-m0.u121.p3.sent2	Ми не можемо давати оцінки вини чи відсутності вини депутата, нехай доводить це в суді.
ParlaMint-UA_2018-09-20-m0.u121.p4.sent1	Тому непотрібно шукати кішку там, де її нема, винести законопроект "Самопомочі", проголосувати 226 голосами і припинити спекуляцію щодо змін до Конституції.
ParlaMint-UA_2018-09-20-m0.u121.p4.sent2	І це можна зробити вже цього тижня, наступного тижня і не чекати довгої складної процедури внесення змін до Конституції.
ParlaMint-UA_2018-09-20-m0.u121.p5.sent1	Дякую.
ParlaMint-UA_2018-09-20-m0.u122.p1.sent1	Дякуємо.
ParlaMint-UA_2018-09-20-m0.u122.p2.sent1	Від "Народного фронту" голова фракції Максим Бурбак.
ParlaMint-UA_2018-09-20-m0.u123.p1.sent1	Шановні колеги, фракція "Народний фронт" буде підтримувати обидві постанови для того, щоб пришвидшити процес зняття депутатської недоторканності як атавізм.
ParlaMint-UA_2018-09-20-m0.u123.p2.sent1	Але хочу звернутися до всіх: депутатська недоторканність зараз дозволяє "п’ятій колоні" Кремля тут себе почуватися вільно, розглагольствувати з трибуни і розказувати нам про Революцію Гідності, як вчора робили представники злочинного блоку, і я вважаю, що якнайшвидше зняття депутатської недоторканності дозволить нарешті Службі безпеки України та іншим правоохоронним органам притягнути до відповідальності всіх тих, хто винен у тому, що Україна зараз у такому стані, всіх тих, хто привели до Революції Гідності, до того, що довели народ, що він вийшов на вулиці для того, щоб відстоювати свої права і інтереси.
ParlaMint-UA_2018-09-20-m0.u123.p3.sent1	Тому, шановні колеги, ми сьогодні б готові були голосувати і за зняття недоторканності і понад 300 голосів, але чи готові всі в цьому залі це зробити?
ParlaMint-UA_2018-09-20-m0.u123.p3.sent2	Фракція "Народний фронт" готова.
ParlaMint-UA_2018-09-20-m0.u123.p4.sent1	Дякую.
ParlaMint-UA_2018-09-20-m0.u124.p1.sent1	Дякую вам.
ParlaMint-UA_2018-09-20-m0.u124.p2.sent1	Шановні колеги, через кілька хвилин вже відбудеться голосування, тому прошу голів фракцій максимально запросити депутатів у зал. Це питання принципове і знакове буде для суспільства.
ParlaMint-UA_2018-09-20-m0.u124.p2.sent2	Тому я дуже прошу, щоб усі були присутні на робочих місцях під час прийняття рішення по скасуванню недоторканності.
ParlaMint-UA_2018-09-20-m0.u124.p3.sent1	Зараз я надаю слово для виступу, 2 хвилини, Юрію Левченку – автору однією з постанов.
ParlaMint-UA_2018-09-20-m0.u124.p3.sent2	Будь ласка, Пане Юрію.
ParlaMint-UA_2018-09-20-m0.u125.p1.sent1	Левченко, "Свобода", 223 округ, місто Київ.
ParlaMint-UA_2018-09-20-m0.u125.p1.sent2	Я дуже шкодую, що ця Верховна Рада попри обіцянки абсолютної більшості депутатів, фракцій, керівників фракцій, які тут знаходяться, щодо зняття депутатської недоторканності, робить все можливе, щоб затягнути цей відповідний процес.
ParlaMint-UA_2018-09-20-m0.u125.p2.sent1	Оті дві постанови, які ми зараз розглядаємо, які були підготовлені Комітетом правової політики, на превеликий жаль, вони не відповідають вимогам українського законодавства і вони слугують лише затягуванням процесу.
ParlaMint-UA_2018-09-20-m0.u125.p2.sent2	Ці постанови говорять про те, що, нібито, в рішенні Конституційного Суду є якісь зауваження щодо відповідних законопроектів, які треба усувати шляхом правок народних депутатів.
ParlaMint-UA_2018-09-20-m0.u125.p2.sent3	Натомість, якщо ми подивимося рішення Конституційного Суду, ми побачимо в резолютивній частині суду.
ParlaMint-UA_2018-09-20-m0.u125.p2.sent4	рішення чітко написано, що законопроекти обидва відповідають вимогам Конституції України.
ParlaMint-UA_2018-09-20-m0.u125.p3.sent1	Якщо говорити про те, що певні судження, які Конституційний Суд вставляє в мотивувальну частину, то їх не можна вважати застереженнями в конституційному сенсі цього поняття, але чомусь це зараз, власне кажучи, робиться.
ParlaMint-UA_2018-09-20-m0.u125.p3.sent2	І в цих постановах, в обох, прописується в кінці, що почати розгляд по суті не раніше, не раніше, ніж через 7 днів після надання відповідного висновку комітету народним депутатам.
ParlaMint-UA_2018-09-20-m0.u125.p3.sent3	А чому в цих постановах не прописана дата не пізніше, не пізніше якої дати можна почати розглядати і треба почати розглядати відповідні проекти рішення?
ParlaMint-UA_2018-09-20-m0.u125.p4.sent1	Тому я зараз звертаюся як автор, ініціатор одного із цих законопроектів, першого, до речі, законопроекту 6773, який потім був тільки через кілька місяців незаконно скопійований і поданий Президентом, я звертаюся зараз до автора цих постанов пана Князевича з конкретною пропозицією.
ParlaMint-UA_2018-09-20-m0.u125.p4.sent2	І звертаюся до пана Андрія Парубія з конкретною пропозицією, до Голови Верховної Ради.
ParlaMint-UA_2018-09-20-m0.u125.p5.sent1	Прошу додати 10 секунд, будь ласка.
ParlaMint-UA_2018-09-20-m0.u125.p5.sent2	Я прошу в цих постановах в кінці, в останньому пункті додати.
ParlaMint-UA_2018-09-20-m0.u126.p1.sent1	30 секунд, будь ласка.
ParlaMint-UA_2018-09-20-m0.u127.p1.sent1	Я прошу в цих постановах в кінці, в останньому пункті додати не тільки щодо того, коли може це питання розглядатися, не раніше якого часу, а також не пізніше.
ParlaMint-UA_2018-09-20-m0.u127.p1.sent2	Я пропоную конкретно: не пізніше одного місяця з дня надання відповідних висновків комітету, щоби потім не було чергового затягування в цій сесійній залі щодо розгляду цього питання по суті.
ParlaMint-UA_2018-09-20-m0.u127.p2.sent1	Я прошу, будь ласка, розглянути цю пропозицію.
ParlaMint-UA_2018-09-20-m0.u127.p2.sent2	Вона покаже реально хто є за зняття недоторканності, а хто просто знову займається бутафорією.
ParlaMint-UA_2018-09-20-m0.u128.p1.sent1	Дякую.
ParlaMint-UA_2018-09-20-m0.u128.p2.sent1	Отже, колеги, зараз заключний виступ голови комітету.
ParlaMint-UA_2018-09-20-m0.u128.p2.sent2	Пане Руслан, я прошу вас, оскільки дві постанови і пояснити по суті чи можемо ми прийняти дві, чи маємо тільки одну прийняти і відповісти на зауваги, які звучали під час обговорення.
ParlaMint-UA_2018-09-20-m0.u128.p3.sent1	Отже, дві хвилини, Руслан Князевич.
ParlaMint-UA_2018-09-20-m0.u128.p3.sent2	Через дві хвилини ми переходимо до прийняття рішення, я прошу усіх заходити в зал і приготуватись до голосування.
ParlaMint-UA_2018-09-20-m0.u128.p3.sent3	Це буде знакове голосування.
ParlaMint-UA_2018-09-20-m0.u128.p3.sent4	Я впевнений, суспільство буде пильнувати за кожним з депутатів, хто як буде голосувати.
ParlaMint-UA_2018-09-20-m0.u128.p4.sent1	Дві хвилини, Руслан Князевич.
ParlaMint-UA_2018-09-20-m0.u129.p1.sent1	Дякую, шановний пане Голово.
ParlaMint-UA_2018-09-20-m0.u129.p1.sent2	Насамперед, дозвольте мені якось відповісти на щойно внесені пропозиції.
ParlaMint-UA_2018-09-20-m0.u129.p2.sent1	Ну по-перше, не раніше через 7 днів – це не примха голови комітету чи комітету, це вимога Закону про Регламент.
ParlaMint-UA_2018-09-20-m0.u129.p2.sent2	І, будь ласка, не маніпулюйте, а давайте чітко під час розгляду змін до Конституції дотримуватися конституційної процедури.
ParlaMint-UA_2018-09-20-m0.u129.p2.sent3	Бо я вам нагадаю, що відповідно до рішення Конституційного Суду від січня 2016 року частиною конституційної процедури є не тільки Конституція України, а Закон про Регламент і Закон про Конституційний Суд.
ParlaMint-UA_2018-09-20-m0.u129.p2.sent4	І тому, прошу звернути вашу увагу, що ви щойно сказали неправду.
ParlaMint-UA_2018-09-20-m0.u129.p2.sent5	Ви сказали, що у висновку є написано про те, що законопроекти не суперечать Конституції України.
ParlaMint-UA_2018-09-20-m0.u129.p2.sent6	Це не відповідає дійсності.
ParlaMint-UA_2018-09-20-m0.u129.p2.sent7	В резолютивній частині написано, що вони відповідають 157-й та 158-й статтям Конституції.
ParlaMint-UA_2018-09-20-m0.u129.p2.sent8	А рішення Конституційного Суду має таке саме юридичне значення як і резолютивна частина, так і мотивувальна частина, що неодноразово відображено в самих рішеннях Конституційного Суду.
ParlaMint-UA_2018-09-20-m0.u129.p2.sent9	І в мотивувальній вони зобов’язані відповідно до Закону про Конституційний Суд дати якраз відповідність на всі решта статтям Конституції України.
ParlaMint-UA_2018-09-20-m0.u129.p2.sent10	Тому не звинувачуйте ні Суд Конституційний, ні Верховну Раду, ні комітет, а чітко читайте закони.
ParlaMint-UA_2018-09-20-m0.u129.p2.sent11	Дякую.
ParlaMint-UA_2018-09-20-m0.u129.p3.sent1	Що стосується того, як нам вчиняти, це питання політичне, я, безумовно, розумію, що будуть депутати визначатися.
ParlaMint-UA_2018-09-20-m0.u129.p3.sent2	Я можу висловити тільки свою позицію, це не позиція комітету.
ParlaMint-UA_2018-09-20-m0.u129.p3.sent3	Оскільки йде мова про те, що ми маємо недоопрацьовувати ці норми, то їх можна доопрацювати тільки в тому законопроекті, який вніс Президент, бо там дається нова редакція цієї статті.
ParlaMint-UA_2018-09-20-m0.u129.p3.sent4	В депутатських просто вилучається одна частина статті, і міняти статтю повністю буде практично неможливо.
ParlaMint-UA_2018-09-20-m0.u129.p4.sent1	Дякую.
ParlaMint-UA_2018-09-20-m0.u130.p1.sent1	Дякую.
ParlaMint-UA_2018-09-20-m0.u130.p2.sent1	Отже, голова комітету дав роз’яснення, і ми переходимо до прийняття рішення.
ParlaMint-UA_2018-09-20-m0.u130.p2.sent2	Я прошу усіх заходити в зал, займати робочі місця.
ParlaMint-UA_2018-09-20-m0.u130.p2.sent3	Будь ласка, всіх передзвоніть, кого нема, запросіть в зал.
ParlaMint-UA_2018-09-20-m0.u130.p3.sent1	Я нагадаю, що комітет дав дві постанови, які стосуються обох законопроектів, які ми проголосували в залі, про зняття недоторканності.
ParlaMint-UA_2018-09-20-m0.u130.p3.sent2	Одна з них стосується президентської ініціативи, інша – депутатської.
ParlaMint-UA_2018-09-20-m0.u130.p3.sent3	І зараз комітет пропонує підтримати одну з тих постанов для подальшого доопрацювання.
ParlaMint-UA_2018-09-20-m0.u130.p3.sent4	І я прошу всіх приготуватись до голосування, я прошу всіх зайняти робочі місця.
ParlaMint-UA_2018-09-20-m0.u130.p4.sent1	Першою я ставлю на голосування постанову, яка стосується президентського законопроекту, поскільки він був визначений Президентом як невідкладний, а другу, яка вже була подана, – від народних депутатів.
ParlaMint-UA_2018-09-20-m0.u130.p4.sent2	Тому я прошу всіх приготуватись до голосування, зайняти робочі місця.
ParlaMint-UA_2018-09-20-m0.u130.p4.sent3	Наголошую: перша – президентська ініціатива, і обидві я поставлю на голосування.
ParlaMint-UA_2018-09-20-m0.u130.p5.sent1	Отже, я ставлю на голосування проект Постанови про подальшу роботу над законопроектом про внесення змін до Конституції України (щодо недоторканності народних депутатів України) (№ 7203/П1) президентської ініціативи.
ParlaMint-UA_2018-09-20-m0.u130.p5.sent2	І за пропозицією комітету пропоную проголосувати її за основу і в цілому.
ParlaMint-UA_2018-09-20-m0.u130.p5.sent3	Прошу голосувати і прошу підтримати.
ParlaMint-UA_2018-09-20-m0.u130.p5.sent4	Голосуємо колеги.
ParlaMint-UA_2018-09-20-m0.u130.p5.sent5	Прошу підтримати за недоторканність, покажемо політичну волю парламенту.
ParlaMint-UA_2018-09-20-m0.u130.p6.sent1	За-274
ParlaMint-UA_2018-09-20-m0.u130.p7.sent1	Рішення прийнято.
ParlaMint-UA_2018-09-20-m0.u130.p8.sent1	І тепер я ставлю на голосування другий проект Постанови про подальшу роботу над законопроектом про внесення змін до Конституції України (в частині скасування депутатської недоторканності) (6773/П1).
ParlaMint-UA_2018-09-20-m0.u130.p8.sent2	За пропозицією комітету ставиться теж пропозиція проголосувати за основу і в цілому.
ParlaMint-UA_2018-09-20-m0.u130.p8.sent3	Прошу проголосувати.
ParlaMint-UA_2018-09-20-m0.u130.p9.sent1	За-213
ParlaMint-UA_2018-09-20-m0.u130.p10.sent1	Не підтримана.
ParlaMint-UA_2018-09-20-m0.u130.p10.sent2	Підтримана одна з проектів постанов.
ParlaMint-UA_2018-09-20-m0.u130.p11.sent1	Підтриманий проект Постанови про подальшу роботу над законопроектом про внесення змін до Конституції України (щодо недоторканності народних депутатів України) (7203).
ParlaMint-UA_2018-09-20-m0.u130.p11.sent2	Ми мали дві постанови.
ParlaMint-UA_2018-09-20-m0.u130.p12.sent1	Одна з них була підтримана постанова.
ParlaMint-UA_2018-09-20-m0.u130.p12.sent2	Я оголошую про прийняття постанови 7203/П1, яка була підтримана.
ParlaMint-UA_2018-09-20-m0.u130.p12.sent3	Вітаю всіх з підтриманням скасування депутатської недоторканності і бажаю комітету успішної роботи над цим законопроектом.
ParlaMint-UA_2018-09-20-m0.u130.p13.sent1	Шановні колеги, час для роботи завершений.
ParlaMint-UA_2018-09-20-m0.u130.p13.sent2	Ранкове пленарне засідання Верховної Ради України я оголошую закритим.
ParlaMint-UA_2018-09-20-m0.u130.p13.sent3	О 16 годині я запрошую всіх в зал для продовження нашої роботи.
