id	text
ParlaMint-UA_2018-09-18-m1.u1.p1.sent1	Доброго дня, ще раз, шановні колеги!
ParlaMint-UA_2018-09-18-m1.u1.p1.sent2	Я прошу всіх заходити в зал, приготуватись до реєстрації у вечірньому засіданні, будь ласка.
ParlaMint-UA_2018-09-18-m1.u1.p2.sent1	Колеги, прошу заходити в зал. Хочу нагадати, що ми до обіду включили два проекти в порядок денний сесії для розгляду.
ParlaMint-UA_2018-09-18-m1.u1.p2.sent2	Один з них ми розглянули - по складу ЦВК, а наступний - проект Постанови про Заяву Верховної Ради України до Норвезького Нобелівського комітету щодо висунення кандидатури Олега Сенцова на здобуття Нобелівської премії миру (9040).
ParlaMint-UA_2018-09-18-m1.u1.p2.sent3	Отже, післяобідню роботу ми розпочнемо з цієї постанови.
ParlaMint-UA_2018-09-18-m1.u1.p3.sent1	А зараз прошу всіх народних депутатів зареєструватись для участі у вечірньому засіданні, прошу провести реєстрацію.
ParlaMint-UA_2018-09-18-m1.u1.p4.sent1	Зареєстровано 370 народних депутатів.
ParlaMint-UA_2018-09-18-m1.u1.p4.sent2	Вечірнє пленарне засідання Верховної Ради України оголошую відкритим.
ParlaMint-UA_2018-09-18-m1.u1.p4.sent3	І, колеги, хочу вам сказати, що в Україні з офіційним візитом перебуває делегація парламенту Королівства Норвегії на чолі з головою парламенту і з представниками трьох політичних сил, які прибули в Україну.
ParlaMint-UA_2018-09-18-m1.u1.p4.sent4	Давайте привітаємо їх.
ParlaMint-UA_2018-09-18-m1.u1.p4.sent5	Вітаємо голову парламенту.
ParlaMint-UA_2018-09-18-m1.u1.p5.sent1	Колеги, я хочу сказати, що під час останнього візиту керівництва Верховної Ради України в Норвегію ми здобули великий досвід і налагодили велику співпрацю по парламентських процедурах і по співпраці в парламенті.
ParlaMint-UA_2018-09-18-m1.u1.p5.sent2	І, я переконаний, наша співпраця буде продовжуватися, а вам бажаю плідного і гарного перебування на українській землі.
ParlaMint-UA_2018-09-18-m1.u1.p6.sent1	Дякую вам за підтримку.
ParlaMint-UA_2018-09-18-m1.u1.p6.sent2	Вітаємо вас ще раз.
ParlaMint-UA_2018-09-18-m1.u1.p7.sent1	Отже, колеги, переходимо до першого питання наступного порядку денного: проект Постанови 9040.
ParlaMint-UA_2018-09-18-m1.u1.p7.sent2	І я поставлю першим на голосування пропозицію, чи є прихильні розглянути її за скороченою процедурою.
ParlaMint-UA_2018-09-18-m1.u1.p8.sent1	Отже, хто підтримує розгляд за скороченою процедурою, прошу проголосувати.
ParlaMint-UA_2018-09-18-m1.u1.p9.sent1	За-68
ParlaMint-UA_2018-09-18-m1.u1.p10.sent1	Є бажання парламенту розглядати по повній процедурі, і ми переходимо до розгляду проекту Постанови про Заяву Верховної Ради України до Норвезького Нобелівського комітету щодо висунення кандидатури Олега Сенцова на здобуття Нобелівської премії миру (№ 9040).
ParlaMint-UA_2018-09-18-m1.u1.p11.sent1	І я запрошую до доповіді народного депутата України Гончаренка Олексія Олексійовича.
ParlaMint-UA_2018-09-18-m1.u1.p12.sent1	Будь ласка, пане Олексію.
ParlaMint-UA_2018-09-18-m1.u2.p1.sent1	Шановні колеги, я як голова міжфракційного об’єднання "Крим" маю честь представити вашому розгляду дуже важливу Постанову про Заяву Верховної Ради України про наше звернення до Нобелівського комітету про вручення Олегу Сенцову.
ParlaMint-UA_2018-09-18-m1.u2.p1.sent2	про номінацію Олега Сенцова, українського режисера, українського борця за права людей, на Нобелівську премію миру.
ParlaMint-UA_2018-09-18-m1.u2.p2.sent1	Ця постанова підготовлена нашим міжфракційним об’єднанням і підписана багатьма депутатами, членами об’єднання.
ParlaMint-UA_2018-09-18-m1.u2.p2.sent2	Ми всі розуміємо, що ту боротьбу, яку сьогодні веде Олег Сенцов, ця боротьба за нас, за Україну, ця боротьба за наш український Крим.
ParlaMint-UA_2018-09-18-m1.u2.p2.sent3	Але його робота, і його діяльність, і його життя вже перейшло навіть межі.
ParlaMint-UA_2018-09-18-m1.u2.p2.sent4	вже перейшло навіть межі України, бо насправді Олег Сенцов сьогодні бореться за права людей у всьому світі.
ParlaMint-UA_2018-09-18-m1.u2.p2.sent5	Сьогодні Олег Сенцов стверджує загальновідомі, але так важливі людські цінності по всьому світові, бо він сьогодні своїм всім життям бореться дійсно за права людини, проти диктатури, проти агресора, проти окупанта.
ParlaMint-UA_2018-09-18-m1.u2.p3.sent1	Я хочу нагадати вам, що з травня цього року Олег Сенцов голодує – це вже більше ста днів.
ParlaMint-UA_2018-09-18-m1.u2.p3.sent2	Вдумайтеся в цю цифру: більше ста днів!
ParlaMint-UA_2018-09-18-m1.u2.p3.sent3	Ми розуміємо, що його життя сьогодні є на межі.
ParlaMint-UA_2018-09-18-m1.u2.p3.sent4	І тому я вважаю, що не тільки для того, щоби підвищити наші шанси повернути Олега щонайшвидше додому живим і здоровим, але й тому, що дійсно Олег Сенцов заслуговує на цю нагороду і повністю відповідає всім критеріям, прописаним у Регламенті Нобелівського комітету, Верховна Рада України має право, і я би навіть сказав, зобов’язана звернутися до Нобелівського комітету з відповідною номінацією, з відповідною пропозицією.
ParlaMint-UA_2018-09-18-m1.u2.p4.sent1	Я знаю, що в кінці кінців історія все поставить на свої місця: Путін отримає свій Нюрнберг, а Сенцов має отримати свій Нобель.
ParlaMint-UA_2018-09-18-m1.u2.p4.sent2	І мені дуже приємно, що це відбулося фактично під час присутності у Верховній Раді делегації, парламентської делегації Королівства Норвегія, і я думаю, що це є добрий знак для цього рішення, що дійсно ми робимо правильну справу.
ParlaMint-UA_2018-09-18-m1.u2.p5.sent1	Тому свободу Олегу Сенцову!
ParlaMint-UA_2018-09-18-m1.u2.p5.sent2	Прошу всіх підтримати відповідний текст заяви і постанови.
ParlaMint-UA_2018-09-18-m1.u2.p6.sent1	Дякую.
ParlaMint-UA_2018-09-18-m1.u3.p1.sent1	Колеги!
ParlaMint-UA_2018-09-18-m1.u3.p1.sent2	Пане Олексій, це повна процедура, і вам доведеться відповісти на ці запитання залу.
ParlaMint-UA_2018-09-18-m1.u3.p1.sent3	Доведеться!
ParlaMint-UA_2018-09-18-m1.u3.p1.sent4	Тому прошу повернутися на трибуну і прошу провести запис на запитання до доповідача.
ParlaMint-UA_2018-09-18-m1.u3.p2.sent1	Спориш, будь ласка, включіть мікрофон.
ParlaMint-UA_2018-09-18-m1.u4.p1.sent1	Іван Спориш, 15 округ, Вінниччина.
ParlaMint-UA_2018-09-18-m1.u4.p1.sent2	Я думаю, і запитання до доповідача, і саме головне, не запитання, а підтримка, підтримка даного законопроекту, підтримка того, що людина, така як Сенцов, заслуговує, можливо, даже більше.
ParlaMint-UA_2018-09-18-m1.u4.p1.sent3	Оці його страждання, муки за всіх політв’язнів - це великий плюс в тому, що він є дійсно борцем.
ParlaMint-UA_2018-09-18-m1.u4.p1.sent4	І тому я рахую, що це не буде запитання, а це буде мій такий виступ на підтримку того, щоб ми всі разом зібралися в залі і, звичайно, підтримали одноголосно, в незалежності від фракцій.
ParlaMint-UA_2018-09-18-m1.u4.p2.sent1	Дякую.
ParlaMint-UA_2018-09-18-m1.u5.p1.sent1	Дякую вам.
ParlaMint-UA_2018-09-18-m1.u5.p2.sent1	Порошенко Олексій Петрович.
ParlaMint-UA_2018-09-18-m1.u5.p2.sent2	Включіть мікрофон, будь ласка.
ParlaMint-UA_2018-09-18-m1.u6.p1.sent1	Шановні колеги, шановні телеглядачі, я думаю, що насправді тут не може бути дійсно запитань з цього приводу.
ParlaMint-UA_2018-09-18-m1.u6.p1.sent2	Я думаю, єдине, що має відбутися зараз, це вся зала має об’єднатися навколо цього голосування.
ParlaMint-UA_2018-09-18-m1.u6.p1.sent3	Ми маємо показати тут нашу абсолютно консолідовану і монолітну позицію, тому що дійсно Олег Сенцов, він достойний цієї нагороди і цього звання.
ParlaMint-UA_2018-09-18-m1.u6.p2.sent1	Дякую.
ParlaMint-UA_2018-09-18-m1.u6.p2.sent2	Прошу всіх єдине що, депутатів прийти до зали Верховної Ради і підтримати саме тут своїм голосування.
ParlaMint-UA_2018-09-18-m1.u6.p2.sent3	І дуже дякую всім за цю ініціативу.
ParlaMint-UA_2018-09-18-m1.u7.p1.sent1	Дякую.
ParlaMint-UA_2018-09-18-m1.u7.p2.sent1	Наступного запрошую до слова народного депутата Папієва.
ParlaMint-UA_2018-09-18-m1.u7.p2.sent2	Прошу.
ParlaMint-UA_2018-09-18-m1.u8.p1.sent1	Дякую.
ParlaMint-UA_2018-09-18-m1.u8.p2.sent1	Шановні народні депутати України, шановні колеги!
ParlaMint-UA_2018-09-18-m1.u8.p2.sent2	Ви знаєте, що Верховна Рада України – це вищий законодавчій орган і потрібно, щоби при прийнятті рішень, вони були завжди зважені і щоби в наступному не було якихось, ну, скажімо так, змін і підходів.
ParlaMint-UA_2018-09-18-m1.u8.p3.sent1	Що я хотів би зараз вам нагадати?
ParlaMint-UA_2018-09-18-m1.u8.p3.sent2	Ви пригадуєте, свого часу які у нас були заяви стосовно Надії Савченко.
ParlaMint-UA_2018-09-18-m1.u8.p3.sent3	Ми і наша делегація була в Брюсселі, в Європейському парламенті в футболках "Волю Наді" там і інші всі речі.
ParlaMint-UA_2018-09-18-m1.u8.p3.sent4	Тобто в кінцевому випадку домоглася Україна те, що вона була звільнена з полону і чого бажаємо і нашому співвітчизнику Сенцову – теж бути звільненим.
ParlaMint-UA_2018-09-18-m1.u8.p3.sent5	Але давайте ми все ж таки будемо приймати зважені рішення, щоб потім нам не було соромно за те, що ми голосуємо.
ParlaMint-UA_2018-09-18-m1.u8.p4.sent1	Дякую.
ParlaMint-UA_2018-09-18-m1.u9.p1.sent1	Можна відповісти?
ParlaMint-UA_2018-09-18-m1.u10.p1.sent1	Так, прошу, прокоментуйте.
ParlaMint-UA_2018-09-18-m1.u11.p1.sent1	Дякую.
ParlaMint-UA_2018-09-18-m1.u11.p2.sent1	Я хотів би нагадати всім нам, що ми абсолютно правильно робили, що боролися за українського офіцера Надію Савченко.
ParlaMint-UA_2018-09-18-m1.u11.p2.sent2	А те, що далі вона як український політик робила тут, в Україні, то вже інша історія, і вона не має одне відношення до іншого.
ParlaMint-UA_2018-09-18-m1.u11.p3.sent1	Друге.
ParlaMint-UA_2018-09-18-m1.u11.p3.sent2	Я хотів би нагадати, що сьогодні на підтримку Олега Сенцова виступає весь світ: кіноакадемії всього світу, митці різних країн, – і тому ми не можемо залишитися осторонь.
ParlaMint-UA_2018-09-18-m1.u11.p3.sent3	Більше того, якщо не знає шановний колега, то сьогодні ініціатива щодо вручення Нобелівської премії миру Олегу Сенцову вже йде з боку Польщі від Нобелівського лауреата Леха Валенси, і тому це не тільки українське бажання, і це не тільки наша пропозиція.
ParlaMint-UA_2018-09-18-m1.u11.p3.sent4	Дійсно, своєю боротьбою він заслуговує на цю премію, найвищу премію в боротьбі за права людини і за мир на нашій планеті.
ParlaMint-UA_2018-09-18-m1.u11.p4.sent1	Дякую.
ParlaMint-UA_2018-09-18-m1.u12.p1.sent1	Дякую.
ParlaMint-UA_2018-09-18-m1.u12.p1.sent2	Дякую доповідачу.
ParlaMint-UA_2018-09-18-m1.u12.p2.sent1	Запрошую до співдоповіді голову Комітету у закордонних справах народного депутата Ганну Гопко.
ParlaMint-UA_2018-09-18-m1.u13.p1.sent1	Доброго дня, шановні українці!
ParlaMint-UA_2018-09-18-m1.u13.p1.sent2	Дійсно, сьогодні ми розглядаємо дуже важливий документ, це Заява Верховної Ради України до Норвезького Нобелівського комітету щодо висунення кандидатури Олега Сенцова на здобуття Нобелівської премії миру.
ParlaMint-UA_2018-09-18-m1.u13.p2.sent1	Сьогодні у нас було засідання комітету, де, зокрема, був присутній і Мустафа Джемілєв, правозахисник, дисидент, член нашого парламенту, і, зокрема, він згадував і той свій приклад, коли його теж висували на Нобелівської премії миру, як це в ті часи допомогло.
ParlaMint-UA_2018-09-18-m1.u13.p2.sent2	в радянські часи також допомогло йому, і в принципі він, коли оголошував голодування, і він вижив.
ParlaMint-UA_2018-09-18-m1.u13.p3.sent1	З огляду на мужню поведінку Олега Сенцова, якого протиправно утримують в Російській Федерації протягом 4 років за прояв героїчного ненасильницького протесту проти незаконної окупації Російською Федерацією Автономної Республіки Крим, міста Севастополь та окремих районів Донецької та Луганської областей, за відстоювання прав людини, за готовність пожертвувати своїм життям заради свободи інших Верховна Рада України висуває кандидатуру Олега Сенцова на здобуття Нобелівської премії миру.
ParlaMint-UA_2018-09-18-m1.u13.p4.sent1	Олега Сенцова було незаконно арештовано ФСБ ще 10 травня 2014 року.
ParlaMint-UA_2018-09-18-m1.u13.p4.sent2	25 серпня 2015-го його засудили до 20 років ув’язнення.
ParlaMint-UA_2018-09-18-m1.u13.p4.sent3	Обвинувачувальний вирок базувався на показах двох затриманих свідків.
ParlaMint-UA_2018-09-18-m1.u13.p4.sent4	Один з них визнав, що усі покази давав під фізичними та моральними тортурами з боку співробітників ФСБ.
ParlaMint-UA_2018-09-18-m1.u13.p4.sent5	Також про тортури з боку слідчих органів заявляв і сам Олег Сенцов.
ParlaMint-UA_2018-09-18-m1.u13.p4.sent6	Міжнародна спільнота через чисельні рішення та резолюції міжнародних організацій та їх парламентських асамблей, в тому числі Європейського парламенту, Парламентської асамблеї Ради Європи, Парламентської асамблеї Організації безпеки та співробітництва в Європі, Парламентської асамблеї НАТО, виступила із засудженням порушень Російської Федерації прав людини, політично та національно мотивованих переслідувань та закликала до негайного звільнення всіх незаконно ув’язнених державою-окупантом осіб.
ParlaMint-UA_2018-09-18-m1.u13.p5.sent1	Окрім того, свою підтримку Олегу Сенцову висловили більшість національних кіноакадемій світу, а також громадські діячі, політики, режисери, актори, продюсери, літератори, журналісти тощо.
ParlaMint-UA_2018-09-18-m1.u13.p5.sent2	Наразі Сенцов, громадянин України, незаконно утримується на території Російської Федерації за сфабрикованою справою.
ParlaMint-UA_2018-09-18-m1.u13.p5.sent3	Протягом усього строку утримання під вартою Олег Сенцов показує приклад героїчної мужності та ненасильницького спротиву проти держави-окупанта.
ParlaMint-UA_2018-09-18-m1.u13.p5.sent4	І також ми бачимо, що його основна вимога голодування – відпустити всіх громадян України, які незаконно утримуються Російською Федерацією за безпідставними та політично мотивованими звинуваченнями.
ParlaMint-UA_2018-09-18-m1.u13.p5.sent5	В тому числі у своєму зверненні ми перераховуємо імена всіх незаконно утримуваних громадян України, які знаходяться на території Російської Федерації, на території Автономної Республіки Крим, тимчасово окупованих територіях Криму та також окремих районів Донецької і Луганської областей.
ParlaMint-UA_2018-09-18-m1.u13.p6.sent1	Колеги, виходячи з того, що Олег Сенцов протягом усього періоду незаконного утримання під вартою, ризикуючи власним життям, демонструє приклад мужнього ненасильницького спротиву у боротьбі за базові права та свободи людини, Верховна Рада України висуває кандидатуру Олега Сенцова на здобуття Нобелівської премії миру.
ParlaMint-UA_2018-09-18-m1.u13.p6.sent2	Ми просимо також проголосувати за основу і в цілому з врахуванням тих поправок і рекомендацій, які нам надало Міністерство закордонних справ України.
ParlaMint-UA_2018-09-18-m1.u13.p6.sent3	Пропонуємо доопрацьований проект постанови Верховної Ради про заяву Верховної Ради України до Норвезького Нобелівського комітету щодо висунення кандидатури Олега Сенцова на здобуття Нобелівської премії миру з урахуванням зауважень, які запропонував Комітет у закордонних справах.
ParlaMint-UA_2018-09-18-m1.u13.p7.sent1	Також, колеги, принагідно хочеться подякувати всім міжнародним партнерам, кожному депутату, які постійно домагаються звільнення українських громадян.
ParlaMint-UA_2018-09-18-m1.u13.p8.sent1	І також побажати сил, побажати Божої підтримки Олегу Сенцову, Балуху, багатьом іншим, які оголосили голодування.
ParlaMint-UA_2018-09-18-m1.u13.p8.sent2	Сказати, що український парламент, український уряд, Президент, ми всі разом, українські громадяни з ними, ми вболіваємо, ми переживаємо за них і дякуємо їм за їхню мужність і підтримку.
ParlaMint-UA_2018-09-18-m1.u13.p9.sent1	Дякую.
ParlaMint-UA_2018-09-18-m1.u14.p1.sent1	Дякую.
ParlaMint-UA_2018-09-18-m1.u14.p1.sent2	Залишайтесь, будь ласка на трибуні.
ParlaMint-UA_2018-09-18-m1.u14.p1.sent3	Можливо, будуть запитання до співдоповідача.
ParlaMint-UA_2018-09-18-m1.u14.p2.sent1	Прошу провести запис.
ParlaMint-UA_2018-09-18-m1.u14.p3.sent1	Будь ласка, запрошую до слова народного депутата Мусія.
ParlaMint-UA_2018-09-18-m1.u15.p1.sent1	Шановний доповідачу!
ParlaMint-UA_2018-09-18-m1.u15.p1.sent2	Олег Мусій, 124 виборчий округ, Сокальщина, Червоноград.
ParlaMint-UA_2018-09-18-m1.u15.p1.sent3	Скажіть, будь ласка, чи врахували ви часовий контекст подання?
ParlaMint-UA_2018-09-18-m1.u15.p1.sent4	А саме: існує процедура подання і висунення на Нобелівську премію миру.
ParlaMint-UA_2018-09-18-m1.u15.p1.sent5	І там є дуже обмежені часові рамки цього подання.
ParlaMint-UA_2018-09-18-m1.u15.p1.sent6	Чи ми встигаємо, якщо ми голосуємо сьогодні, наприклад, цю постанову, за яку, я переконаний, весь зал однозначно підтримає і проголосує, про що і прошу народних депутатів, чи ми встигаємо на наступне вже подання і на наступний рік щодо присвоєння цієї премії?
ParlaMint-UA_2018-09-18-m1.u15.p1.sent7	Повідомте, будь ласка, чи вивчався цей аспект, і щоб ми виглядали серйозними в часовому аспекті теж.
ParlaMint-UA_2018-09-18-m1.u16.p1.sent1	Дякую дуже за це запитання.
ParlaMint-UA_2018-09-18-m1.u16.p2.sent1	Процес відбору лауреатів Нобелівської премії миру проходить в декілька етапів.
ParlaMint-UA_2018-09-18-m1.u16.p2.sent2	Вересень – це коли Норвезький Нобелівський комітет готується до отримання номінацій.
ParlaMint-UA_2018-09-18-m1.u16.p2.sent3	Лютий – останній термін для подання кандидатур, для того, щоб бути розглянутими, номінації на Нобелівську премію миру повинні бути надіслані до Норвезького Нобелівського комітету в Осло до лютого поточного року.
ParlaMint-UA_2018-09-18-m1.u16.p3.sent1	Лютий-березень складається короткий список номінантів, тоді комітет оцінює роботу кандидатів та готує короткий список.
ParlaMint-UA_2018-09-18-m1.u16.p3.sent2	Далі.
ParlaMint-UA_2018-09-18-m1.u16.p3.sent3	Березень-серпень – робота радників зі списком.
ParlaMint-UA_2018-09-18-m1.u16.p3.sent4	Жовтень – Нобелівські лауреати відібрані.
ParlaMint-UA_2018-09-18-m1.u16.p4.sent1	На початку жовтня Нобелівський комітет обирає лауреатів Нобелівської премії миру більшістю голосів, рішення є остаточним та не підлягає оскарженню.
ParlaMint-UA_2018-09-18-m1.u16.p4.sent2	Після цього оголошуються імена лауреатів Нобелівської премії миру.
ParlaMint-UA_2018-09-18-m1.u16.p4.sent3	Грудень – Нобелівські лауреати отримують свої премії, церемонія вручення Нобелівської премії відбувається 10 грудня в Осло.
ParlaMint-UA_2018-09-18-m1.u16.p4.sent4	Нобелівські лауреати отримують нобелівські медалі та дипломи і документи, що підтверджують розмір пенсії.
ParlaMint-UA_2018-09-18-m1.u16.p5.sent1	Дуже дякую.
ParlaMint-UA_2018-09-18-m1.u17.p1.sent1	Дякую.
ParlaMint-UA_2018-09-18-m1.u17.p2.sent1	Запрошую до слова народного депутата Спориша.
ParlaMint-UA_2018-09-18-m1.u18.p1.sent1	Іван Спориш, 15-й округ, Вінниччина.
ParlaMint-UA_2018-09-18-m1.u18.p1.sent2	Я прошу передати слово Михайлу Довбенку.
ParlaMint-UA_2018-09-18-m1.u19.p1.sent1	Пані Ганно, я хотів вам звернути увагу на наступне.
ParlaMint-UA_2018-09-18-m1.u19.p1.sent2	Вже на цю каденцію ми не зможемо номінувати Сенцова.
ParlaMint-UA_2018-09-18-m1.u19.p1.sent3	Діло в тому, що перший тиждень жовтня буде оголошуватися номінація по премії миру за 2018 рік.
ParlaMint-UA_2018-09-18-m1.u19.p1.sent4	Ми можемо тільки номінувати на 2019-й, і прийом заявок починається з 1 лютого 2019 року.
ParlaMint-UA_2018-09-18-m1.u19.p1.sent5	Але я думаю, що це рішення сьогодні треба приймати, його треба голосувати і готувати серйозні документи для того, щоб ми могли рекомендувати вже з 1 лютого 19-го року.
ParlaMint-UA_2018-09-18-m1.u20.p1.sent1	Дякую, шановні колеги.
ParlaMint-UA_2018-09-18-m1.u20.p1.sent2	Ми теж розглядали це питання під час засідання комітету і обговорювали, хто міг би отримати, які визначні події в світі, і ті видатні особистості, які доклалися до цього.
ParlaMint-UA_2018-09-18-m1.u20.p2.sent1	Я вважаю, що Україні дуже важливо докладати надзусиль для того, щоб, по-перше, тема звільнення українських громадян – особливо тих, які зараз, ризикуючи власним життям, оголосили голодування – вона повинна постійно звучати.
ParlaMint-UA_2018-09-18-m1.u20.p2.sent2	І сам процес номінування, який розпочали зокрема і представники Польщі в підтримку, Україна також до них приєднується, - це можливість привернення міжнародної уваги до тієї ситуації з порушенням прав людини, яка є в Росії.
ParlaMint-UA_2018-09-18-m1.u20.p2.sent3	Закликати, зокрема, посилення тиску міжнародної спільноти через різні механізми, зокрема, санкції для того, щоб питання прав людини не було поза увагою.
ParlaMint-UA_2018-09-18-m1.u20.p3.sent1	Ми бачимо, яка непроста ситуація в Раді Європи, в Парламентській асамблеї, коли намагаються повернути туди російську делегацію, яка не виконала жодне із своїх зобов’язань.
ParlaMint-UA_2018-09-18-m1.u20.p3.sent2	Тому це питання теж ми в такий спосіб намагаємось підняти.
ParlaMint-UA_2018-09-18-m1.u20.p4.sent1	Дякую.
ParlaMint-UA_2018-09-18-m1.u21.p1.sent1	Дякую.
ParlaMint-UA_2018-09-18-m1.u21.p2.sent1	Ми завершили запитання від народних депутатів.
ParlaMint-UA_2018-09-18-m1.u21.p2.sent2	І переходимо до обговорення законопроекту.
ParlaMint-UA_2018-09-18-m1.u21.p2.sent3	Прошу провести запис для обговорення від фракцій.
ParlaMint-UA_2018-09-18-m1.u21.p2.sent4	Прошу народних депутатів записатися.
ParlaMint-UA_2018-09-18-m1.u21.p3.sent1	Запрошую до слова народного депутата Олега Ляшка від Радикальної партії.
ParlaMint-UA_2018-09-18-m1.u22.p1.sent1	Я дивлюся на це фарисейство і просто чуманію.
ParlaMint-UA_2018-09-18-m1.u22.p1.sent2	Обговорюється питання Сенцова, присвоєння Нобелівської премії.
ParlaMint-UA_2018-09-18-m1.u22.p1.sent3	Того немає, ті задом стоять, ті рішають свої договорняки, де землю віджати, де "бабки" заробити, де ще щось зробити.
ParlaMint-UA_2018-09-18-m1.u22.p1.sent4	І при цьому перед народом граєте комедію, як вам болить Сенцов і як ви дуже хочете вирішити для нього проблему.
ParlaMint-UA_2018-09-18-m1.u22.p1.sent5	Розенблат он сміється, про бурштин згадав, ще про щось.
ParlaMint-UA_2018-09-18-m1.u22.p1.sent6	І всі любителі Сенцова.
ParlaMint-UA_2018-09-18-m1.u22.p1.sent7	Фарисеї!
ParlaMint-UA_2018-09-18-m1.u22.p2.sent1	Кинули долю людини на алтарь політики – от що ви робите зараз.
ParlaMint-UA_2018-09-18-m1.u22.p2.sent2	Ви б замість премії зробили, це я до влади звертаюся, усе для того, щоб Сенцова і тисячі таких як він заручників витягти з тюрми, тому що їхнім рідним, їхнім близьким, їхнім дітям треба їхні батьки, чоловіки і їхні рідні.
ParlaMint-UA_2018-09-18-m1.u22.p2.sent3	А не ви граєте комедію, що ви звернетесь до Нобелівського комітету, премію Сенцову.
ParlaMint-UA_2018-09-18-m1.u22.p2.sent4	У 85-му році Стуса теж висували на премію Нобелівську.
ParlaMint-UA_2018-09-18-m1.u22.p2.sent5	Чим це закінчилося?
ParlaMint-UA_2018-09-18-m1.u22.p2.sent6	Вбивством Стуса у мордовських таборах.
ParlaMint-UA_2018-09-18-m1.u22.p3.sent1	Я думаю, не думаю.
ParlaMint-UA_2018-09-18-m1.u22.p3.sent2	путінський нинішній режим не менш кровожадний, ніж комуністичний.
ParlaMint-UA_2018-09-18-m1.u22.p3.sent3	Я боюся, щоб ваші голосування не стали співучасниками вбивства Сенцова.
ParlaMint-UA_2018-09-18-m1.u22.p3.sent4	Тому, коли ви хочете реально допомогти Сенцову.
ParlaMint-UA_2018-09-18-m1.u22.p3.sent5	Я звертаюсь до Президента Порошенка, який говорить про мову, про церкву, про армію.
ParlaMint-UA_2018-09-18-m1.u22.p3.sent6	Я в 90-му приїхав у Київ, говорив українською, на мене дивилися, як на жлоба.
ParlaMint-UA_2018-09-18-m1.u22.p3.sent7	А Порошенко по сьогоднішній день говорить російською, тільки на офіційних заходах – українською.
ParlaMint-UA_2018-09-18-m1.u22.p3.sent8	За церкву у 90-му, в 95-му мене разом із Мосійчуком на Софіївській площі менти дубинками били, коли ховали патріарха Мстислава.
ParlaMint-UA_2018-09-18-m1.u22.p3.sent9	А Порошенко ходив в російську церкву і має там статус, кого він.
ParlaMint-UA_2018-09-18-m1.u22.p3.sent10	піддиякона, диякона, чи кого?
ParlaMint-UA_2018-09-18-m1.u22.p3.sent11	За армію?
ParlaMint-UA_2018-09-18-m1.u22.p3.sent12	Будучи Секретарем РНБО, що робив Порошенко?
ParlaMint-UA_2018-09-18-m1.u22.p3.sent13	Дом на Грушевського віджимав замість того, щоб фінансувати армію і гроші вибивати на армію, на оборону.
ParlaMint-UA_2018-09-18-m1.u22.p4.sent1	Тепер згадали за Сенцова.
ParlaMint-UA_2018-09-18-m1.u22.p4.sent2	Не дуріть народ, реально боріться за звільнення заручників, за те, щоб країна була сильна, а не виконуйте політтехнологічні номери перед виборами: то НАТО, то ЄС, то Сенцов, то Томос.
ParlaMint-UA_2018-09-18-m1.u22.p4.sent3	І все заради виборів.
ParlaMint-UA_2018-09-18-m1.u22.p4.sent4	А про всі ці надзвичайно важливі речі, які є фундаментом української державності, забудете через 3 хвилини після виборів, коли будуть оголошені результати.
ParlaMint-UA_2018-09-18-m1.u22.p4.sent5	Фарисеї!
ParlaMint-UA_2018-09-18-m1.u23.p1.sent1	Дякую.
ParlaMint-UA_2018-09-18-m1.u23.p2.sent1	І запрошую до слова народного депутата Рефата Чубарова від "Блоку Петра Порошенка".
ParlaMint-UA_2018-09-18-m1.u24.p1.sent1	Шановні колеги, понад 70 політв’язнів Криму, більшість з яких за ґратами поводиться абсолютно мужньо і гідно, більшість тих людей, які зараз там, в Криму за ґратами, гідні найвищого, найвищого рівня нашої поваги.
ParlaMint-UA_2018-09-18-m1.u24.p1.sent2	До речі, на відміну від частини народних депутатів України, які відмовляються визнавати Крим окупованим Росією країно-окупантом.
ParlaMint-UA_2018-09-18-m1.u24.p2.sent1	Ви знаєте, що в ці дні різко погіршився стан здоров’я Володимира Балуха.
ParlaMint-UA_2018-09-18-m1.u24.p2.sent2	Сьогодні вранці знову прийшли з обшуками до чергової родини кримських татар братів Арсена і Айдера Бекірових.
ParlaMint-UA_2018-09-18-m1.u24.p3.sent1	Завдяки своєму голосуванню Олег Сенцов уособлює собою всіх політв’язнів Криму.
ParlaMint-UA_2018-09-18-m1.u24.p3.sent2	Підтримуючи Сенцова, ми поруч з ним вбачаємо братів Абдулаєвих, Узеіра і Тимура, Алієва Мусліма, який зараз загратами та його доньку Алієву Гульсум, яку переслідують за проукраїнські позиції.
ParlaMint-UA_2018-09-18-m1.u24.p3.sent3	Ми знову бачимо Балуха, який на грані смерті, і він також голодує.
ParlaMint-UA_2018-09-18-m1.u24.p3.sent4	Ми бачимо Дегерменджи Бекіра, Зейтулаєва Руслана, якого засудили до 15 років ув’язнення.
ParlaMint-UA_2018-09-18-m1.u24.p4.sent1	Підтримуючи Сенцова, ми підтримуємо всіх інших політв’язнів Криму.
ParlaMint-UA_2018-09-18-m1.u24.p4.sent2	Саме з такою думкою я і підписав, один з тих, хто підписав цю постанову і підтримав, і пан Мустафа Джемілєв підтримав.
ParlaMint-UA_2018-09-18-m1.u24.p4.sent3	Сьогодні, виступаючи в комітеті, він, і про це говорила пані Ганна Гопко, він сказав, що коли в 74-му році його номінували, він сидів, він був в тюрмі.
ParlaMint-UA_2018-09-18-m1.u24.p4.sent4	І тоді на певний час відношення лагерної, чи тюремної адміністрації воно було таким більш стерпним.
ParlaMint-UA_2018-09-18-m1.u24.p5.sent1	Шановні колеги, незважаючи на те, що, дійсно, частині народних депутатів України взагалі це не болить, частина народних депутатів України, які не визнають Росію країну-окупантом і не визнають Крим окупованим, вони взагалі не мали би бути в цій залі, тим не менше я прошу всіх зараз об’єднатися, підтримати цю постанову, і хоча би цим продемонструвати підтримку десяткам, десяткам політв’язнів, які кинуті заграти в окупованому Криму.
ParlaMint-UA_2018-09-18-m1.u24.p6.sent1	Дуже дякую вам.
ParlaMint-UA_2018-09-18-m1.u25.p1.sent1	Дякую.
ParlaMint-UA_2018-09-18-m1.u25.p2.sent1	Я запрошую зараз депутатів записатися для обговорення.
ParlaMint-UA_2018-09-18-m1.u25.p2.sent2	Прошу провести запис.
ParlaMint-UA_2018-09-18-m1.u25.p3.sent1	Запрошую до слова народного депутата Крулька.
ParlaMint-UA_2018-09-18-m1.u25.p3.sent2	Прошу.
ParlaMint-UA_2018-09-18-m1.u26.p1.sent1	Іван Крулько, фракція "Батьківщина".
ParlaMint-UA_2018-09-18-m1.u26.p1.sent2	Безумовно, що сьогодні ми розглядаємо питання, яке має консолідувати цю сесійну залу.
ParlaMint-UA_2018-09-18-m1.u26.p1.sent3	І стосується воно, дійсно, людини, яка проявляє найвищі людські героїчні якості, коли знаходячись в російському полоні, в російській тюрмі, бореться за звільнення не особисто себе, а усіх політичних в’язнів, яких незаконно ув’язнив Кремль, коли здійснив незаконну окупацію і анексію Криму, а також розв’язав агресивну війну на сході України окупувавши частину нашої території в Донецькій і Луганській областях.
ParlaMint-UA_2018-09-18-m1.u26.p1.sent4	І безперечно, що вся країна і всі свідомі патріотичні люди, вони турбуються за здоров’я і життя Олега Сенцова, який на сьогоднішній день продовжує голодувати в російській в’язниці, втративши будь-які інші можливості для боротьби з російським окупаційним режимом.
ParlaMint-UA_2018-09-18-m1.u26.p2.sent1	Те, що звучить це питання у сесійній залі Верховної Ради України – це, безумовно, правильно.
ParlaMint-UA_2018-09-18-m1.u26.p2.sent2	І ми чудово розуміємо при цьому, що прийняття цього рішення, воно, мабуть, не наблизить до того, щоби звільнити Олега Сенцова.
ParlaMint-UA_2018-09-18-m1.u26.p2.sent3	Але ми з цієї трибуни маємо у першу чергу закликати весь світ бути разом з Україною у питанні агресивної війни Росії проти України.
ParlaMint-UA_2018-09-18-m1.u26.p2.sent4	Домагатися всіма методами, і треба кратно посилювати зусилля української влади, дипломатичних представників на те, щоби тиснути на російського агресора і рятувати життя і здоров’я українським політичним в’язням, зокрема, Олегу Сенцову.
ParlaMint-UA_2018-09-18-m1.u26.p3.sent1	Чи за свою діяльність він заслуговує на те, щоби здобути Нобелівську премію?
ParlaMint-UA_2018-09-18-m1.u26.p3.sent2	Безумовно, заслуговує, і ми як парламент повинні клопотати так само, як і розуміючи про те, що йому загрожує небезпека його здоров’ю і життю, просити його, щоби він все-таки припинив голодування і зберіг своє життя для України, для боротьби за наші цінності і для боротьби проти російського агресора.
ParlaMint-UA_2018-09-18-m1.u26.p4.sent1	Ми як фракція "Батьківщина" будемо голосувати за цю заяву, будемо підтримувати це рішення.
ParlaMint-UA_2018-09-18-m1.u26.p4.sent2	І в той же час закликаємо ще раз владу замість пустих слів, замість багатьох заяв, але все-таки зробити всі дії, які мусить робити виконавча влада в Україні для того, щоб українські політичні в’язні були на волі і звільнилися з російського окупаційного полону.
ParlaMint-UA_2018-09-18-m1.u26.p5.sent1	Дякую.
ParlaMint-UA_2018-09-18-m1.u27.p1.sent1	Дякую.
ParlaMint-UA_2018-09-18-m1.u27.p2.sent1	Запрошую до слова народного депутата Віктора Кривенка.
ParlaMint-UA_2018-09-18-m1.u28.p1.sent1	Віктор Кривенко, "Народний рух України".
ParlaMint-UA_2018-09-18-m1.u28.p1.sent2	Шановні телеглядачі!
ParlaMint-UA_2018-09-18-m1.u28.p1.sent3	Шановні колеги!
ParlaMint-UA_2018-09-18-m1.u28.p1.sent4	Ситуація з Сенцовим це ще один для всього світу, тепер вже зрозумілий приклад такого ницого ставлення Росії до прав, до законів, до людей.
ParlaMint-UA_2018-09-18-m1.u28.p2.sent1	Уявіть собі, і тепер це обговорює весь світ, що людині надали громадянство всупереч її волі.
ParlaMint-UA_2018-09-18-m1.u28.p2.sent2	То, як раніше в Радянському Союзі були раби в селі, у яких паспортів не було, забирали їх.
ParlaMint-UA_2018-09-18-m1.u28.p2.sent3	Так тут просто сказали, це наш раб, ми надаємо йому паспорт і тепер ми будемо його по нашим законам судити.
ParlaMint-UA_2018-09-18-m1.u28.p3.sent1	Ситуація з політв’язнями вона насправді кричуща і вона зрозуміла, що це просто механізм для тиску на Україну.
ParlaMint-UA_2018-09-18-m1.u28.p3.sent2	Сторона українська неодноразово пропонувала обмін "всіх на всіх" ми справді хочемо і боремося, щоб повернулися всі українці.
ParlaMint-UA_2018-09-18-m1.u28.p3.sent3	Сьогодні проголосували закон, яким буде підвищено соціальний захист для політично репресованих і там мають бути і родини політв’язнів.
ParlaMint-UA_2018-09-18-m1.u28.p3.sent4	І дуже важливо, щоб світ про це бачив.
ParlaMint-UA_2018-09-18-m1.u28.p4.sent1	Рухівці в день старту Чемпіонату світу по футболу в червні місяці провели флешмоб під російським посольством.
ParlaMint-UA_2018-09-18-m1.u28.p4.sent2	Молоді рухівці наліпили гіпсових кісток, поставили футбольний стіл, поклали ці кістки, цей штучний такий дитячий ігровий футбол, поклали ці кістки і гвоздики на поле і запрошували всіх охочих грати.
ParlaMint-UA_2018-09-18-m1.u28.p4.sent3	І ми вимагали бойкоту Чемпіонату світу на кістках.
ParlaMint-UA_2018-09-18-m1.u28.p4.sent4	Бойкот Чемпіонату світу в країні, яка, на жаль, убиває людей.
ParlaMint-UA_2018-09-18-m1.u28.p4.sent5	Хтось може собі уявити, щоб після Олімпіади 36-го року в Мюнхені, через чотири роки, коли Німеччина розв’язала війну вже проти всього світу: проти Франції, проти Польщі, - щоб хтось проводив чемпіонат світу в Німеччині?
ParlaMint-UA_2018-09-18-m1.u28.p4.sent6	А в Росії проводять, і багато наших партнерів європейських на нього приїздили, на цей Чемпіонат світу, і ця політика подвійних стандартів вона є вкрай небезпечною.
ParlaMint-UA_2018-09-18-m1.u28.p5.sent1	І нам треба постійно наголошувати і до наших партнерів європейських звертатися з тим, щоб вони справді захищали ті європейські цінності, права людини, непорушність кордонів, щоб вони не торгували своїми принципами.
ParlaMint-UA_2018-09-18-m1.u28.p5.sent2	А то, з одного боку, ми Україну підтримуємо, а з іншого боку будуємо Nord Stream.
ParlaMint-UA_2018-09-18-m1.u28.p6.sent1	Тому народ України, безумовно, підтримує це рішення стосовно висунення Олега Сенцова на Нобелівську премію.
ParlaMint-UA_2018-09-18-m1.u28.p6.sent2	Ми так само на всіх наших публічних виступах на цьому наголошуємо.
ParlaMint-UA_2018-09-18-m1.u28.p6.sent3	Нещодавно я був у ефірі телеканалу NewsOne, і коли я сказав, що давайте подякуємо Європейській народній партії, яка висунула Олега Сенцова на премію Сахарова, давайте підтримаємо Олега Сенцова в його боротьбі за Україну вставанням і оплесками, ви б бачили, який почався шум у "п’ятої колони".
ParlaMint-UA_2018-09-18-m1.u28.p6.sent4	Але нічого, всі встали, окрім одного учасника цього телешоу.
ParlaMint-UA_2018-09-18-m1.u28.p6.sent5	Так само і тут.
ParlaMint-UA_2018-09-18-m1.u28.p7.sent1	Дякуємо Олегу Сенцову, його боротьбі за Україну.
ParlaMint-UA_2018-09-18-m1.u28.p7.sent2	І слава Україні!
ParlaMint-UA_2018-09-18-m1.u28.p8.sent1	Дякую.
ParlaMint-UA_2018-09-18-m1.u29.p1.sent1	Дякую.
ParlaMint-UA_2018-09-18-m1.u29.p2.sent1	Запрошую до слова народного депутата Іллєнка.
ParlaMint-UA_2018-09-18-m1.u29.p2.sent2	Йому передає слово народний депутат Марченко.
ParlaMint-UA_2018-09-18-m1.u29.p2.sent3	Загальний регламент 6 хвилин.
ParlaMint-UA_2018-09-18-m1.u29.p2.sent4	Прошу.
ParlaMint-UA_2018-09-18-m1.u30.p1.sent1	Андрій Іллєнко, Всеукраїнське об’єднання "Свобода".
ParlaMint-UA_2018-09-18-m1.u30.p1.sent2	Шановні українці, народні депутати, які зараз в залі.
ParlaMint-UA_2018-09-18-m1.u30.p1.sent3	Безумовно, за цю постанову треба голосувати, сумнівів немає жодних, і "Свобода" буде голосувати за цю постанову.
ParlaMint-UA_2018-09-18-m1.u30.p1.sent4	Але в мене трошки інше питання, яке я хотів би підняти.
ParlaMint-UA_2018-09-18-m1.u30.p2.sent1	Ви знаєте, було правильно сказано, ФСБ Російської Федерації висунуло Олегу Сенцову абсолютно абсурдні, висмоктані з пальця, політично вмотивовані звинувачення, звинувативши його нібито в тероризмі.
ParlaMint-UA_2018-09-18-m1.u30.p2.sent2	І ми говоримо на весь світ, що це є фальшивка, що в Росії немає жодних правоохоронних органів, що в Росії немає ніяких судів, що в Росії немає ніяких взагалі можливостей будь-кому себе захистити в правовий спосіб.
ParlaMint-UA_2018-09-18-m1.u30.p2.sent3	Ми говоримо це.
ParlaMint-UA_2018-09-18-m1.u30.p2.sent4	Ми вимагаємо повернути більш ніж 70 наших політичних бранців, які зараз знаходяться на території Російської Федерації, ми виступаємо, і в тому числі, з цієї трибуни і тільки що про це говоримо.
ParlaMint-UA_2018-09-18-m1.u30.p3.sent1	Але водночас Федеральна служба безпеки Російської Федерації направляє в Україну лист до Генеральної прокуратури України, де каже, що наприклад, громадянин Російської Федерації Тимур Тумгоєв, який є інгушен за національністю, який знаходився на території України, він є терорист, і тому його треба видати в Російську Федерацію.
ParlaMint-UA_2018-09-18-m1.u30.p3.sent2	І Генеральна прокуратура України каже, ну так подивіться, от же написала ФСБ, що він терорист, так чого ж його не видати?
ParlaMint-UA_2018-09-18-m1.u30.p3.sent3	Треба його видати!
ParlaMint-UA_2018-09-18-m1.u30.p3.sent4	Хай він буде в Росії тепер там, там у нього ж буде можливість, напевно, в суді себе захищати, можливо буде довести, що він не терорист.
ParlaMint-UA_2018-09-18-m1.u30.p3.sent5	Ну, це ж просто маячня, це ж просто абсурд!
ParlaMint-UA_2018-09-18-m1.u30.p4.sent1	Ми водночас говоримо про Сенцова, про інших несправедливо звинувачених політичних бранців, а в іншому питаннях наші державні органи співпрацюють з каральною системою Російської Федерації, передаючи туди людей по екстрадиції з України!
ParlaMint-UA_2018-09-18-m1.u30.p4.sent2	Це ж повна маячня!
ParlaMint-UA_2018-09-18-m1.u30.p4.sent3	Ви вдумайтеся в це, шановні народні депутати!
ParlaMint-UA_2018-09-18-m1.u30.p4.sent4	Це ж на сьогоднішній день багато на кого навіть серед вас є кримінальні справи, відкриті в Росії по звинуваченню там невідомо в чому, в тероризмі, в тому числі!
ParlaMint-UA_2018-09-18-m1.u30.p4.sent5	Ви подумайте і про себе в цій ситуації, хоча справа тут, безумовно, в усіх громадянах України і негромадянах України.
ParlaMint-UA_2018-09-18-m1.u30.p4.sent6	Тому що є багато людей, негромадян України, які приїжджають сюди, будучи ворогами московського режиму, хочуть тут боротися з московським режимом, хочуть тут отримати притулок, воюють за нас в кінці кінців, Росія хоче їх так само забрати і там знищити.
ParlaMint-UA_2018-09-18-m1.u30.p4.sent7	Ми будемо далі їм видавати цих людей?
ParlaMint-UA_2018-09-18-m1.u30.p4.sent8	Це ж просто немислимо!
ParlaMint-UA_2018-09-18-m1.u30.p5.sent1	От зараз там починається другорядна дискусія: воював Тумгоєв чи не воював на боці України на Донбасі.
ParlaMint-UA_2018-09-18-m1.u30.p5.sent2	Є величезна кількість людей, які свідчать, що воював, є командир його батальйону, який каже, що воював.
ParlaMint-UA_2018-09-18-m1.u30.p5.sent3	ГПУ каже, не воював.
ParlaMint-UA_2018-09-18-m1.u30.p5.sent4	Але насправді не це є важливою дискусією, воював чи ні.
ParlaMint-UA_2018-09-18-m1.u30.p5.sent5	Тобто якщо по версії ГПУ він не воював, то значить можна віддати по звинуваченням ФСБ.
ParlaMint-UA_2018-09-18-m1.u30.p5.sent6	Ну, це ж не.
ParlaMint-UA_2018-09-18-m1.u30.p5.sent7	якась ненормальна позиція.
ParlaMint-UA_2018-09-18-m1.u30.p6.sent1	Якщо до нього є якісь питання, судіть його в Україні.
ParlaMint-UA_2018-09-18-m1.u30.p6.sent2	Є якісь питання, його б вимагали видати Америка там, європейські якісь країни, видавайте його в цивілізовані країни по екстрадиції, якщо в нього є об’єктивні питання якісь до нього.
ParlaMint-UA_2018-09-18-m1.u30.p6.sent3	Але віддавати людину за політичними звинуваченнями в Росію – це просто немислимо, це державна зрада фактично, те, що відбувається.
ParlaMint-UA_2018-09-18-m1.u30.p6.sent4	Тому треба щось робити.
ParlaMint-UA_2018-09-18-m1.u30.p7.sent1	І "Свобода" вимагає, інші патріотичні сили, просто небайдужі громадяни, які обурені цією ситуацією: треба провести реальне розслідування цієї ситуації і треба покарати винних в цій ситуації.
ParlaMint-UA_2018-09-18-m1.u30.p7.sent2	І в жодному разі унеможливити подібне в майбутньому.
ParlaMint-UA_2018-09-18-m1.u30.p7.sent3	Треба розірвати договір про екстрадицію з Російською Федерацією взагалі.
ParlaMint-UA_2018-09-18-m1.u30.p7.sent4	Про яку екстрадицію в Російську Федерацію взагалі може йти мова?
ParlaMint-UA_2018-09-18-m1.u30.p7.sent5	Це просто немислимо.
ParlaMint-UA_2018-09-18-m1.u30.p7.sent6	Якщо ми проводимо туди екстрадицію, значить, ми визнаємо їхні суди, значить ми визнаємо їхнє ФСБ, їхню всю цю систему.
ParlaMint-UA_2018-09-18-m1.u30.p7.sent7	І ми віддаємо людей просто на заклання туди, тому це необхідно зупинити.
ParlaMint-UA_2018-09-18-m1.u30.p7.sent8	Якщо розказують, що, якщо ми відмінимо екстрадицію з Росії, то сюди до нас прийде весь російський кримінал, який буде знати що їх не видадуть, ми чуємо і такі аргументи, але це маніпуляція.
ParlaMint-UA_2018-09-18-m1.u30.p7.sent9	Не пускайте сюди російський кримінал, нарешті введіть візовий режим з Московією, закрийте кордон з країною-агресором, не пускайте сюди їх - і нам не треба буде тоді їх екстрадовувати, якщо ви боїтесь, що сюди будуть їхати, а потім ми не зможемо їх звідси вигнати.
ParlaMint-UA_2018-09-18-m1.u30.p8.sent1	Тому я закликаю парламент створити тимчасову слідчу комісію з приводу цього питання.
ParlaMint-UA_2018-09-18-m1.u30.p8.sent2	Я закликаю всіх депутатів, які є патріотами, відреагувати на цю ситуацію.
ParlaMint-UA_2018-09-18-m1.u30.p8.sent3	Тому що ця ситуація – це є вже абсолютно жахливий прецедент, який не може повторюватися.
ParlaMint-UA_2018-09-18-m1.u30.p8.sent4	А всім українцям, які зараз є бранцями Кремля, я наголошую, неправильно, на мій погляд, вживати термін "політв’язень".
ParlaMint-UA_2018-09-18-m1.u30.p8.sent5	Тому що політв’язень – це коли людина сидить несправедливо в своїй країні.
ParlaMint-UA_2018-09-18-m1.u30.p8.sent6	Це не політв’язень, це заручник, це політичний бранець, це фактично полонений – так треба трактувати це питання.
ParlaMint-UA_2018-09-18-m1.u30.p8.sent7	І в тому числі Олег Сенцов, і всі наші українці, які зараз там сидять, їх треба витягувати, треба виривати їх із злочинної цієї ефесбешної системи.
ParlaMint-UA_2018-09-18-m1.u30.p8.sent8	Але.
ParlaMint-UA_2018-09-18-m1.u30.p8.sent9	І в жодному разі не віддавати туди нікого і припинити цю жахливу колаборацію, жахливу співпрацю з московськими каральними органами.
ParlaMint-UA_2018-09-18-m1.u30.p9.sent1	Тому я до цього закликаю і все будемо робити для того, щоби перемогти Московську імперію і визволити всіх, хто там зараз знаходиться, хто там зараз звинувачується несправедливо, хто там зараз знаходиться в неволі, бо це наш святий обов’язок.
ParlaMint-UA_2018-09-18-m1.u30.p10.sent1	Слава Україні!
ParlaMint-UA_2018-09-18-m1.u31.p1.sent1	Отже, колеги, зараз заключний виступ.
ParlaMint-UA_2018-09-18-m1.u31.p1.sent2	Мельничук Іван Іванович.
ParlaMint-UA_2018-09-18-m1.u31.p1.sent3	Після того буде заключне слово, і ми будемо переходити до голосування.
ParlaMint-UA_2018-09-18-m1.u31.p1.sent4	Тому прошу голів фракцій запрошувати депутатів в зал.
ParlaMint-UA_2018-09-18-m1.u31.p2.sent1	Будь ласка, пане Іван.
ParlaMint-UA_2018-09-18-m1.u32.p1.sent1	Шановні колеги!
ParlaMint-UA_2018-09-18-m1.u32.p1.sent2	"Блок Петра Порошенка", звичайно, буде підтримувати даний законопроект у всій своїй більшості.
ParlaMint-UA_2018-09-18-m1.u32.p1.sent3	Я хотів би сказати трошки про інше і звернутися до фракції, лідер якої виступав сьогодні з цієї трибуни, буквально пару чоловік до мене, і розказував, що таке фарисейство.
ParlaMint-UA_2018-09-18-m1.u32.p2.sent1	Ви розумієте, фарисейство – не те, що він озвучив ось з цієї трибуни.
ParlaMint-UA_2018-09-18-m1.u32.p2.sent2	Фарисейство – це те, що він робить.
ParlaMint-UA_2018-09-18-m1.u32.p2.sent3	Розумієте, вийти на трибуну і розказувати за Олега Сенцова, при цьому всією фракцією не голосуючи за постановку цього питання у порядок денний, оце називається "фарисейство", як про мене.
ParlaMint-UA_2018-09-18-m1.u32.p3.sent1	Ще що називається фарисейством?
ParlaMint-UA_2018-09-18-m1.u32.p3.sent2	Як про мене, повторюю.
ParlaMint-UA_2018-09-18-m1.u32.p3.sent3	Фарисейством називається те, що він прекрасно знає, називаючи фамілію нашого Президента в цій залі, що згідно Регламенту Верховної Ради він не може йому відповісти в цьому залі.
ParlaMint-UA_2018-09-18-m1.u32.p3.sent4	І Представника Президента немає в цьому залі, яка могла йому тут же відповісти.
ParlaMint-UA_2018-09-18-m1.u32.p3.sent5	Тому вийду і відповім я, народний депутат із "Блоку Петра Порошенка".
ParlaMint-UA_2018-09-18-m1.u32.p4.sent1	Дивіться, коли було сказано про те, що Порошенко говорить завжди російською мовою, ну, неправда це.
ParlaMint-UA_2018-09-18-m1.u32.p4.sent2	Він, на відміну від вас, шановний, знає дуже багато мов.
ParlaMint-UA_2018-09-18-m1.u32.p4.sent3	На відміну від вас, знає дуже багато мов.
ParlaMint-UA_2018-09-18-m1.u32.p4.sent4	А те, що робив хто в 90-х, ну то, напевне, згадайте, що ви робили в 90-х, коли в міліцейській формі ходили віджимали денежку, віджимали автомобілі, віджимали все, що хотіли.
ParlaMint-UA_2018-09-18-m1.u32.p4.sent5	Розумієте?
ParlaMint-UA_2018-09-18-m1.u32.p4.sent6	Доки вас не хлопнули, по-міліціонерські буде вам сказано, і доки ви не попали під якусь кримінальну відповідальність.
ParlaMint-UA_2018-09-18-m1.u32.p4.sent7	І коли ви удачно звідти спригнули, ви ж на цьому не зупинилися, ви пішли в політику.
ParlaMint-UA_2018-09-18-m1.u32.p4.sent8	Але згадайте ще один факт.
ParlaMint-UA_2018-09-18-m1.u32.p4.sent9	Фарисейство – це то, що зараз ви говорите, ще раз, у Верховній Раді, в залі Верховної Ради.
ParlaMint-UA_2018-09-18-m1.u32.p5.sent1	І тому, коли майбутній Президент Петро Олексійович Порошенко починав будувати цю країну, ви давали інтерв’ю у одному із відділків міліції і розказували всій країні заплутані речі, хто куди, вам куди пропонував заїхати і що за це буде, розумієте.
ParlaMint-UA_2018-09-18-m1.u32.p6.sent1	Тому я вас прошу, не чіпайте нашого Президента.
ParlaMint-UA_2018-09-18-m1.u32.p6.sent2	Якщо хочете щось сказати добре, виходьте і говоріть його фамілію.
ParlaMint-UA_2018-09-18-m1.u32.p6.sent3	Якщо щось сказати хочете погане, згадайте про себе, переверніть у голові все своє життя і подумайте, правильно це робити чи неправильно.
ParlaMint-UA_2018-09-18-m1.u32.p7.sent1	Дуже вам вдячний.
ParlaMint-UA_2018-09-18-m1.u32.p7.sent2	Думаю, що ви зробите надлєжащі висновки.
ParlaMint-UA_2018-09-18-m1.u33.p1.sent1	Дякую.
ParlaMint-UA_2018-09-18-m1.u33.p2.sent1	Отже, ще хвилина надається Андрію Лозовому, бо час ще є, 1 хвилина.
ParlaMint-UA_2018-09-18-m1.u33.p2.sent2	Будь ласка, пане Андрій.
ParlaMint-UA_2018-09-18-m1.u33.p2.sent3	І потім заключне слово.
ParlaMint-UA_2018-09-18-m1.u34.p1.sent1	Андрій Лозовой, Радикальна партія Ляшка.
ParlaMint-UA_2018-09-18-m1.u34.p1.sent2	Знаєте, тут згадуються слова сотника УНР, великого українського поета Євгена Маланюка: "Хто ґвалтував тебе?
ParlaMint-UA_2018-09-18-m1.u34.p1.sent3	Безсила, безвладна, п’яна та німа.
ParlaMint-UA_2018-09-18-m1.u34.p1.sent4	Неплодну плоть, убоге тіло давала кожному сама.
ParlaMint-UA_2018-09-18-m1.u34.p1.sent5	Мізерія чужих історій та сльози п’яних кобзарів – всією тучністю просторів повія ханів і царів".
ParlaMint-UA_2018-09-18-m1.u34.p2.sent1	Ми зараз є свідками того, коли нашу державу, наш парламент намагаються грати за московським сценарієм.
ParlaMint-UA_2018-09-18-m1.u34.p2.sent2	Кого ми будемо обманювати, себе?
ParlaMint-UA_2018-09-18-m1.u34.p2.sent3	Порошенко зробив все для того, щоб легалізувати тут Медведчука, а насправді і Сенцова, і Карпюка, і Стаса Клиха, і Кольченка і інших політв’язнів можна звільнити за один день: арештувати кума Путіна і друга Порошенка Медведчука і обміняти його на наших політв’язнів.
ParlaMint-UA_2018-09-18-m1.u34.p3.sent1	А не так, як.
ParlaMint-UA_2018-09-18-m1.u34.p3.sent2	а не так, як сьогодні, коли Тимура Тумгоєва, який воював за Україну, видають, навіть не міняють, а просто віддають на вірну смерть.
ParlaMint-UA_2018-09-18-m1.u34.p3.sent3	Не так, як сьогодні, коли Медведчук собі дозволяє ті речі, які не дозволяє в цій країні ніхто – прямо літає в Росію.
ParlaMint-UA_2018-09-18-m1.u35.p1.sent1	30 секунд, будь ласка.
ParlaMint-UA_2018-09-18-m1.u36.p1.sent1	І ми бачимо, наскільки вольготно в бізнесі, в політиці, в тому числі в цьому залі почуває себе координатор московської агентури тут Медведчук, на руках якого кров Василя Стуса, який, як правильно Олег Ляшко казав, Нобелівську премію не отримав.
ParlaMint-UA_2018-09-18-m1.u36.p2.sent1	Та ситуація, яка сьогодні з Сенцовим, коли ті хто голосує, можуть стати співучасниками вільно чи невільно московського сценарію і вбити українського режисера Олега Сенцова.
ParlaMint-UA_2018-09-18-m1.u36.p3.sent1	Дякую.
ParlaMint-UA_2018-09-18-m1.u36.p3.sent2	Слава Україні!
ParlaMint-UA_2018-09-18-m1.u37.p1.sent1	Дякую.
ParlaMint-UA_2018-09-18-m1.u37.p2.sent1	І, колеги, тим, хто тягне руку, я нагадую: є блок виступів від фракцій, є блок від депутатів і я маю право надавати лише в тій послідовності, в якій відбувся запис.
ParlaMint-UA_2018-09-18-m1.u37.p2.sent2	Лозовий був наступний по виступах, подивіться по табло.
ParlaMint-UA_2018-09-18-m1.u37.p2.sent3	Він був наступний по виступу.
ParlaMint-UA_2018-09-18-m1.u37.p2.sent4	Час залишався, і тому я надав слово.
ParlaMint-UA_2018-09-18-m1.u37.p2.sent5	Справедливість – основа і запорука стабільної роботи парламенту.
ParlaMint-UA_2018-09-18-m1.u37.p3.sent1	Отже, переходимо до прийняття рішення, колеги.
ParlaMint-UA_2018-09-18-m1.u37.p3.sent2	Прошу усіх зайняти робочі місця.
ParlaMint-UA_2018-09-18-m1.u37.p3.sent3	Прошу зайти в зал і приготуватись до голосування.
ParlaMint-UA_2018-09-18-m1.u37.p3.sent4	Питання є символічне і я прошу під час голосування бути уважними і прошу голів фракцій запросити усіх народних депутатів в зал.
ParlaMint-UA_2018-09-18-m1.u37.p4.sent1	Отже, переходимо до прийняття рішення.
ParlaMint-UA_2018-09-18-m1.u37.p4.sent2	І я ставлю на голосування проект Постанови про Заяву Верховної Ради України до Норвезького Нобелівського комітету щодо висунення кандидатури Олега Сенцова на здобуття Нобелівської премії миру (№9040) за пропозицією комітету за основу і в цілому з урахуванням пропозицій комітету.
ParlaMint-UA_2018-09-18-m1.u37.p5.sent1	Прошу проголосувати і прошу підтримати.
ParlaMint-UA_2018-09-18-m1.u37.p5.sent2	Уважно і відповідально.
ParlaMint-UA_2018-09-18-m1.u37.p5.sent3	Голосуємо.
ParlaMint-UA_2018-09-18-m1.u37.p5.sent4	Прошу підтримати.
ParlaMint-UA_2018-09-18-m1.u37.p6.sent1	За-245
ParlaMint-UA_2018-09-18-m1.u37.p7.sent1	Постанова прийнята.
ParlaMint-UA_2018-09-18-m1.u37.p8.sent1	Переходимо до наступного питання порядку денного, колеги.
ParlaMint-UA_2018-09-18-m1.u37.p8.sent2	Наступний проект Закону про внесення змін до Кодексу України про адміністративні правопорушення щодо посилення захисту суб’єктів господарювання від неправомірних дій або бездіяльності дозвільних органів (№7373).
ParlaMint-UA_2018-09-18-m1.u37.p8.sent3	І я прошу підтримати розгляд за скороченою процедурою.
ParlaMint-UA_2018-09-18-m1.u37.p9.sent1	Прошу підтримати, колеги.
ParlaMint-UA_2018-09-18-m1.u37.p9.sent2	В нас важливі законопроекти, щоб ми змогли їх пройти, давайте за скороченою.
ParlaMint-UA_2018-09-18-m1.u37.p10.sent1	За-166
ParlaMint-UA_2018-09-18-m1.u37.p11.sent1	Рішення прийняте.
ParlaMint-UA_2018-09-18-m1.u37.p12.sent1	І я запрошую до доповіді народного депутата України Продан Оксану Петрівну.
ParlaMint-UA_2018-09-18-m1.u37.p12.sent2	Пані Оксано, я вас запрошую.
ParlaMint-UA_2018-09-18-m1.u38.p1.sent1	Шановні колеги, вітаю всіх!
ParlaMint-UA_2018-09-18-m1.u38.p1.sent2	І дуже прошу вислухати зміст законопроекту 7373, який ми вносили разом з великою кількістю громадських діячів, з великою кількістю депутатів з різних фракцій і груп, позафракційних.
ParlaMint-UA_2018-09-18-m1.u38.p1.sent3	Це законопроект, який дасть можливість після його прийняття запрацювати цілому ряду законів, виконати велику кількість обіцянок, які давали різні депутати, різних рівнів, коли йшли на вибори.
ParlaMint-UA_2018-09-18-m1.u38.p2.sent1	А саме після прийняття цього законопроекту почне працювати закон, той закон, який передбачає, наприклад, 5 днів дозвільного органу на видачу того чи іншого документу або визначає виключний перелік тих чи інших документів, які можна вимагати, коли людина звертається за отриманням тієї чи іншої послуги.
ParlaMint-UA_2018-09-18-m1.u38.p3.sent1	Три речі, які ми пропонуємо в цьому законопроекті, всі три разом вони розривають те коло, яке сьогодні існує в Україні – коло, коли корупціонер покриває корупціонера і немає жодної можливості розірвати це тим людям, які хочуть працювати і чесно отримувати послуги від держави.
ParlaMint-UA_2018-09-18-m1.u38.p4.sent1	По-перше, ми запроваджуємо адміністративну відповідальність за порушення в частині видачі документів.
ParlaMint-UA_2018-09-18-m1.u38.p4.sent2	Ми робимо цю відповідальність деталізованою і яка буде стосуватися конкретних випадків, конкретних порушень, які є сьогодні в Законі про дозвільні документи.
ParlaMint-UA_2018-09-18-m1.u38.p5.sent1	Друга частина.
ParlaMint-UA_2018-09-18-m1.u38.p5.sent2	Наприклад, відповідальність – це невнесення в установлені строки інформації до реєстру або невидача вчасно, або анулювання того чи іншого дозволу в тому випадку, коли це заборонено.
ParlaMint-UA_2018-09-18-m1.u38.p6.sent1	Друге, що ми робимо.
ParlaMint-UA_2018-09-18-m1.u38.p6.sent2	Ми частину справ про адміністративні правопорушення чиновників передаємо на розгляд Державної регуляторної служби.
ParlaMint-UA_2018-09-18-m1.u38.p6.sent3	Таким чином, ми даємо можливість притягнути все-таки до відповідальності чиновників, які сьогодні нагло порушують закон.
ParlaMint-UA_2018-09-18-m1.u38.p7.sent1	І третє, що ми робимо.
ParlaMint-UA_2018-09-18-m1.u38.p7.sent2	І я дуже дякую профільному комітету за підтримку цієї норми.
ParlaMint-UA_2018-09-18-m1.u38.p7.sent3	Тому що.
ParlaMint-UA_2018-09-18-m1.u39.p1.sent1	30 секунд, будь ласка.
ParlaMint-UA_2018-09-18-m1.u40.p1.sent1	ми даємо можливість складати протоколи про адмінправопорушення стосовно порушників не тільки чиновникам, але й тим людям, які бачать конкретні порушення.
ParlaMint-UA_2018-09-18-m1.u40.p2.sent1	Цей законопроект підтримав уряд, за що я дуже дякую.
ParlaMint-UA_2018-09-18-m1.u40.p2.sent2	Цей законопроект підтримує "Реанімаційний пакет реформ" і багато інших об’єднань активістів.
ParlaMint-UA_2018-09-18-m1.u40.p2.sent3	І що важливо, цей законопроект підписали представники всіх груп і фракцій, і позафракційні.
ParlaMint-UA_2018-09-18-m1.u40.p2.sent4	Тому я прошу зараз колег всіх проголосувати.
ParlaMint-UA_2018-09-18-m1.u41.p1.sent1	Дякую вам.
ParlaMint-UA_2018-09-18-m1.u41.p2.sent1	Від Комітету з питань законодавчого забезпечення правоохоронної діяльності до слова запрошується Паламарчук Микола Петрович.
ParlaMint-UA_2018-09-18-m1.u41.p2.sent2	Будь ласка.
ParlaMint-UA_2018-09-18-m1.u42.p1.sent1	Шановний пане Голово, шановні колеги!
ParlaMint-UA_2018-09-18-m1.u42.p1.sent2	Комітетом з питань законодавчого забезпечення правоохоронної діяльності розглянуто проект Закону України про внесення змін до Кодексу України про адміністративні правопорушення щодо посилення захисту суб’єктів господарювання від неправомірних дій або бездіяльності дозвільних органів (реєстраційний номер 7373).
ParlaMint-UA_2018-09-18-m1.u42.p2.sent1	Законопроект спрямований на посилення адміністративної відповідальності посадових осіб дозвільних органів за порушення вимог законодавства з питань видачі документів дозвільного характеру.
ParlaMint-UA_2018-09-18-m1.u42.p3.sent1	Для цього зокрема пропонується:
ParlaMint-UA_2018-09-18-m1.u42.p4.sent1	Перше.
ParlaMint-UA_2018-09-18-m1.u42.p4.sent2	Статтю 166-10 Кодексу України про адміністративні правопорушення викласти у новій редакції, в якій уточнити перелік порушень вимог законодавство про дозвільну систему у сфері господарської діяльності.
ParlaMint-UA_2018-09-18-m1.u42.p5.sent1	Друге.
ParlaMint-UA_2018-09-18-m1.u42.p5.sent2	Правом розглядати справи про такі адміністративні правопорушення.
ParlaMint-UA_2018-09-18-m1.u42.p5.sent3	місцеві суди.
ParlaMint-UA_2018-09-18-m1.u42.p5.sent4	правопорушення, передбачені частинами п’ятою-тринадцятою статті 166-10 Кодексу України про адміністративні правопорушення та Державну регуляторну службу України.
ParlaMint-UA_2018-09-18-m1.u42.p6.sent1	Третє.
ParlaMint-UA_2018-09-18-m1.u42.p6.sent2	Розширити перелік осіб, які мають право складати протоколи про адміністративні правопорушення, передбачені статтею 166-10 Кодексу України про адміністративні правопорушення, зокрема, наділити таким право членів Ради підприємців при Кабінеті Міністрів України, членів регіональної ради підприємців в Автономній Республіці (АРК) Крим, областях, у місті Києві та Севастополі, представників громадського об’єднання суб’єктів господарювання та інші.
ParlaMint-UA_2018-09-18-m1.u42.p7.sent1	Проаналізувавши законопроект, члени комітету висловили деякі зауваження, зокрема щодо необхідності його узгодження з положеннями Закону України "Про дозвільну систему у сфері господарської діяльності", а також щодо переліку суб’єктів, яким надається право складати.
ParlaMint-UA_2018-09-18-m1.u42.p7.sent2	про адміністративні правопорушення.
ParlaMint-UA_2018-09-18-m1.u42.p7.sent3	Це може бути доопрацьовано у комітету до другого читання.
ParlaMint-UA_2018-09-18-m1.u42.p8.sent1	Тому комітет ухвалив рішення: рекомендувати Верховній Раді України, за наслідками розгляду в першому читанні, прийняти законопроект за основу.
ParlaMint-UA_2018-09-18-m1.u42.p9.sent1	Дякую.
ParlaMint-UA_2018-09-18-m1.u43.p1.sent1	Дякую вам.
ParlaMint-UA_2018-09-18-m1.u43.p2.sent1	Прошу провести запис: два – за, два – проти.
ParlaMint-UA_2018-09-18-m1.u43.p3.sent1	Галасюк Віктор Валерійович від Радикальної партії передає Мосійчуку Ігорю.
ParlaMint-UA_2018-09-18-m1.u43.p3.sent2	Будь ласка.
ParlaMint-UA_2018-09-18-m1.u44.p1.sent1	Ігор Мосійчук, Радикальна партія Олега Ляшка.
ParlaMint-UA_2018-09-18-m1.u44.p2.sent1	Ми, звичайно, підтримуємо цей законопроект в першому читанні, але говорячи про адміністративні правопорушення, варто, мабуть, було б говорити і про кримінальні.
ParlaMint-UA_2018-09-18-m1.u44.p2.sent2	І тут хотів би згадати свою малу Батьківщину – Полтавщину.
ParlaMint-UA_2018-09-18-m1.u44.p2.sent3	Що відбувається?
ParlaMint-UA_2018-09-18-m1.u44.p2.sent4	Спочатку Адміністрація Президента в абсолютно незаконний спосіб, витерши ноги об законодавство і Конституцію, призначає фітнес-тренера, вдумайтесь, фітнес-тренера одного з депутатів соціалістичних БПП призначає виконуючим обов’язки міського голови.
ParlaMint-UA_2018-09-18-m1.u44.p3.sent1	Потім обласна рада без аукціону, який мало провести Держгеонадра, 12 родовищ віддає невідомо якому, там, олігарху, по суті, краде в полтавської громади.
ParlaMint-UA_2018-09-18-m1.u44.p4.sent1	Третє.
ParlaMint-UA_2018-09-18-m1.u44.p4.sent2	Під моїми рідними Лубнами на об’їзній дорозі вимивають пісок просто без жодних дозволів, без нічого видобувають, покриває керівник "Автодору" обласного Трояновський.
ParlaMint-UA_2018-09-18-m1.u44.p4.sent3	Мабуть, час покласти цьому край.
ParlaMint-UA_2018-09-18-m1.u44.p5.sent1	Тому, користуючись нагодою, звертаюсь до Генерального прокурора, міністра внутрішніх справ, Голови служби безпеки України, зверніть увагу на Полтаву і Полтавщину, приведіть до чинного законодавства ці речі, фітнес-тренери мають бути в спортзалах, а не в креслах мерів.
ParlaMint-UA_2018-09-18-m1.u44.p5.sent2	Ми нікому не дозволимо фальсифікувати вибори Президента на моїй рідній Полтавщині.
ParlaMint-UA_2018-09-18-m1.u44.p5.sent3	Слава Україні!
ParlaMint-UA_2018-09-18-m1.u45.p1.sent1	Від фракції "Самопоміч" Пастух Тарас Тимофійович.
ParlaMint-UA_2018-09-18-m1.u45.p1.sent2	Передає Остріковій.
ParlaMint-UA_2018-09-18-m1.u45.p2.sent1	Будь ласка.
ParlaMint-UA_2018-09-18-m1.u46.p1.sent1	Доброго дня, шановні колеги.
ParlaMint-UA_2018-09-18-m1.u46.p1.sent2	Сьогодні, дійсно, вдалий день для українського бізнесу, але вже другий законопроект сьогодні розглядається, який покликаний стати на захист прав наших підприємців.
ParlaMint-UA_2018-09-18-m1.u46.p1.sent3	За даними експертів Офісу ефективного регулювання BRDO у 2016 році підприємці сплатили за отримання дозвільних документів близько 28 мільйонів гривень, це офіційна цифра.
ParlaMint-UA_2018-09-18-m1.u46.p1.sent4	28 мільйонів гривень.
ParlaMint-UA_2018-09-18-m1.u46.p1.sent5	А неофіційно майже у сім разів більше.
ParlaMint-UA_2018-09-18-m1.u46.p1.sent6	Тобто фактично це побори і хабарі.
ParlaMint-UA_2018-09-18-m1.u46.p1.sent7	193 мільйони гривень було сплачено підприємцями саме за отримання дозвільних документів як побори і хабарі.
ParlaMint-UA_2018-09-18-m1.u46.p1.sent8	Вдумайтесь в цю цифру.
ParlaMint-UA_2018-09-18-m1.u46.p2.sent1	Тому наші посадовці, на жаль, ще з радянських часів не розуміють, що не бізнес працює і існує для них, а вони покликані працювати і здійснювати свої функції для бізнесу.
ParlaMint-UA_2018-09-18-m1.u46.p2.sent2	Держава має надавати бізнесу якісний сервіс, а чиновники це лише менеджери з надання цих послуг.
ParlaMint-UA_2018-09-18-m1.u46.p2.sent3	На жаль, в Україні панує це спотворене уявлення, яке нам ще дісталося у спадщину з Радянського Союзу, що чиновник визначає якісь умови і встановлює якісь бар’єри для ведення бізнесу.
ParlaMint-UA_2018-09-18-m1.u46.p2.sent4	Щоб усунути негативний вплив і такі можливості, був поданий цей законопроект, який деталізує відповідальність посадовців за, наприклад, відмову у прийнятті дозвільного документу, за невнесення або за несвоєчасне внесення дозвільним органом в установлені законом строки інформацію до єдиного реєстру, за безпідставну відмову адміністратора суб’єкта господарювання у прийнятті заяви про одержання документів.
ParlaMint-UA_2018-09-18-m1.u46.p3.sent1	Про які дозвільні документи йдеться?
ParlaMint-UA_2018-09-18-m1.u46.p3.sent2	Це перелік із 154 документів.
ParlaMint-UA_2018-09-18-m1.u46.p3.sent3	Я просто декотрі з них зачитаю.
ParlaMint-UA_2018-09-18-m1.u46.p3.sent4	Це ветеринарні сертифікати, землевпорядна документація, санітарно-епідеміологічна експертиза, це дозвіл на початок робіт від пожежників, це дозвіл на будівництво, це зовнішня реклама, це дозвіл на передачу у власність чи в оренду земельних ділянок комунальної власності.
ParlaMint-UA_2018-09-18-m1.u46.p3.sent5	154 пункти.
ParlaMint-UA_2018-09-18-m1.u46.p3.sent6	І тому сьогодні ми з вами маємо ухвалити цей законопроект в першому.
ParlaMint-UA_2018-09-18-m1.u47.p1.sent1	30 секунд.
ParlaMint-UA_2018-09-18-m1.u48.p1.sent1	маємо ухвалити цей законопроект в першому читанні, щоб ці чиновники розуміли, що за кожне з порушень, за кожну їх буде наставати окрема персоналізована відповідальність.
ParlaMint-UA_2018-09-18-m1.u48.p1.sent2	А ті недоліки, про які зазначає ГНЕУ, я думаю ми доопрацюємо до другого читання, щоб українці підприємці працювали вільніше.
ParlaMint-UA_2018-09-18-m1.u48.p2.sent1	Дякую.
ParlaMint-UA_2018-09-18-m1.u49.p1.sent1	Дякую вам.
ParlaMint-UA_2018-09-18-m1.u49.p2.sent1	Від фракції "Батьківщина" Олександра Кужель, будь ласка.
ParlaMint-UA_2018-09-18-m1.u50.p1.sent1	Шановні колеги, а як гарно все починалося.
ParlaMint-UA_2018-09-18-m1.u50.p1.sent2	Зразу після Майдану в цьому залі ми скасували більше 120 дозволів, ми скоротили втричі всі види ліцензування.
ParlaMint-UA_2018-09-18-m1.u50.p1.sent3	Наприклад, аграрії десь тиждень пили шампанське за те, що скасували сертифікацію хранилищ зерна і особисто кожного складу.
ParlaMint-UA_2018-09-18-m1.u50.p1.sent4	Але "не долго музыка играла".
ParlaMint-UA_2018-09-18-m1.u50.p1.sent5	Рівно через тиждень міністерство відновило наказами всі ті дозволи, які ми скасували, назвали не дозволами, а по-іншому, будь-яку назву.
ParlaMint-UA_2018-09-18-m1.u50.p2.sent1	Я думаю, що нам треба дуже серйозно попрацювати до другого читання, щоб кожне міністерство знало.
ParlaMint-UA_2018-09-18-m1.u50.p2.sent2	Я прошу кожного депутата, який працює в своєму комітеті, будь ласка, коли ви читаєте закон, дивіться це обов’язкове якесь впроваджується нове погодження, це вони хочуть вийти з Закону по ліцензуванню, щоб не виконувати строки.
ParlaMint-UA_2018-09-18-m1.u50.p2.sent3	Вони, як ті криси, скільки не трави з’являються, бо такі процедури завжди є корупційними.
ParlaMint-UA_2018-09-18-m1.u50.p3.sent1	І тому прийняття цього законопроекту "Батьківщина" буде підтримувати його, є перший крок.
ParlaMint-UA_2018-09-18-m1.u50.p3.sent2	Але ми повинні поставити максимальні перепони тим чиновникам, які приходять не служити народу України, а створювати нові дорожки для корупції.
ParlaMint-UA_2018-09-18-m1.u50.p4.sent1	Дякую.
ParlaMint-UA_2018-09-18-m1.u51.p1.sent1	Дякую вам.
ParlaMint-UA_2018-09-18-m1.u51.p2.sent1	Від "Блоку Петра Порошенка" Сергій Каплін, будь ласка.
ParlaMint-UA_2018-09-18-m1.u52.p1.sent1	Шановні співвітчизники, надзвичайно серйозний законопроект.
ParlaMint-UA_2018-09-18-m1.u52.p1.sent2	Я хочу подякувати і вклонитись Оксані Петрівні за те, що вона виступила локомотивом, який його просував і лобіював в Верховній Раді.
ParlaMint-UA_2018-09-18-m1.u52.p1.sent3	154 дозволи, 154 рази, може жахнути будь-яка дозвільна служба нашого підприємця.
ParlaMint-UA_2018-09-18-m1.u52.p1.sent4	Ми сьогодні створюємо умови цим законом аби підприємець-роботодавець був захищений.
ParlaMint-UA_2018-09-18-m1.u52.p1.sent5	Ми, звичайно, будемо всі голосувати, буде достатніх 300 голосів.
ParlaMint-UA_2018-09-18-m1.u52.p2.sent1	Що стосується фітнес-тренера.
ParlaMint-UA_2018-09-18-m1.u52.p2.sent2	Я розумію Радикальна поклали око на фітнес-тренера мого, але я хочу сказати він ніяких не фітнес-тренер.
ParlaMint-UA_2018-09-18-m1.u52.p2.sent3	Це людина, яка два скликання у міській раді Полтави боролася проти Мамая, яка пережила надзвичайну боротьбу проти ікони політичної проституції в Україні - міського голови Мамая.
ParlaMint-UA_2018-09-18-m1.u52.p2.sent4	Який прийшов два рази до влади через гречку, через цукор, через підкуп виборців, колишній "риг", якого зараз захищали попередні виступаючі.
ParlaMint-UA_2018-09-18-m1.u52.p3.sent1	Більше того, за Олександра Шамоту проголосувала "Свобода" повним складом, фракція "Самопомочі" повним складом, Соціал-демократична партія, фракція наша повним складом, і інші фракції, "Рідне місто" повним складом.
ParlaMint-UA_2018-09-18-m1.u52.p3.sent2	28 голосів, дві треті голосів у міській раді.
ParlaMint-UA_2018-09-18-m1.u52.p3.sent3	І я переконаний це буде один із найкращих мерів в країні.
ParlaMint-UA_2018-09-18-m1.u52.p3.sent4	Він покаже як можна об’єднати ціле місто, добитись результатів.
ParlaMint-UA_2018-09-18-m1.u52.p3.sent5	А потім ще об’єднаємо країну і разом всі доб’ємося результатів в цілій країні.
ParlaMint-UA_2018-09-18-m1.u52.p4.sent1	Полтава буде локомотивом і фарватером справжніх, реальних реформ, ми покажемо як треба керувати, не так як Гройсман, а як справді треба керувати країною.
ParlaMint-UA_2018-09-18-m1.u52.p4.sent2	Слава Україні!
ParlaMint-UA_2018-09-18-m1.u53.p1.sent1	Колеги, обговорення завершене.
ParlaMint-UA_2018-09-18-m1.u53.p1.sent2	Я прошу запросити всіх народних депутатів в зал. Прошу Секретаріат Верховної Ради України запросити депутатів в зал. І поки народні депутати заходять, колеги, увага, нам необхідно буде провести дискусію, тому що все більше частішають випадки, коли в обговорені закону доповідачі говорять зовсім по іншій темі.
ParlaMint-UA_2018-09-18-m1.u53.p1.sent3	І я боюся, чим ближче будуть вибори, тим ця тенденція ставати гострішою.
ParlaMint-UA_2018-09-18-m1.u53.p2.sent1	Нам треба буде між собою домовитись: або ми всі вертаємося в правове поле і говоримо по закону, по Регламенту я маю зупиняти.
ParlaMint-UA_2018-09-18-m1.u53.p2.sent2	І ми повинні мати універсальний загальний принцип один до одного.
ParlaMint-UA_2018-09-18-m1.u53.p2.sent3	Обговорення закону передбачає обговорення закону і нічого інакшого.
ParlaMint-UA_2018-09-18-m1.u53.p2.sent4	Тому я закликаю всі фракції до цієї дискусії, щоб ми не зловживали цим правом.
ParlaMint-UA_2018-09-18-m1.u53.p3.sent1	І зараз я прошу всіх приготуватись до голосування.
ParlaMint-UA_2018-09-18-m1.u53.p3.sent2	Я наголошую, рішення комітету лишень за основу.
ParlaMint-UA_2018-09-18-m1.u53.p3.sent3	Я прошу з лож уряду повернутися в зал.
ParlaMint-UA_2018-09-18-m1.u53.p4.sent1	Законопроект є реформаторський і прогресивний, і я впевнений, що в залі буде консолідована позиція по його підтримці.
ParlaMint-UA_2018-09-18-m1.u53.p4.sent2	Важливо лишень, щоб всі зайняли свої позиції.
ParlaMint-UA_2018-09-18-m1.u53.p5.sent1	Отже готові – так, колеги?
ParlaMint-UA_2018-09-18-m1.u53.p5.sent2	І я ставлю на голосування проект Закону про внесення змін до Кодексу України про адміністративні правопорушення щодо посилення захисту суб’єктів господарювання від неправомірних дій або бездіяльності дозвільних органів (№ 7373) за пропозицією комітету за основу.
ParlaMint-UA_2018-09-18-m1.u53.p6.sent1	Прошу проголосувати, колеги, і прошу підтримати за основу.
ParlaMint-UA_2018-09-18-m1.u53.p6.sent2	Голосуємо, підтримуємо!
ParlaMint-UA_2018-09-18-m1.u53.p6.sent3	Голосуємо, колеги!
ParlaMint-UA_2018-09-18-m1.u53.p7.sent1	За-240
ParlaMint-UA_2018-09-18-m1.u53.p8.sent1	Рішення прийнято.
ParlaMint-UA_2018-09-18-m1.u53.p9.sent1	Колеги, перед тим, як перейти до наступного проекту закону, я хочу зробити повідомлення.
ParlaMint-UA_2018-09-18-m1.u53.p10.sent1	До Верховної Ради України надійшли подання від Генерального прокурора України про надання згоди парламенту на притягнення до кримінальної відповідальності народних депутатів: Олександра Вілкула, Сергія Дунаєва і Дмитра Колєснікова.
ParlaMint-UA_2018-09-18-m1.u53.p10.sent2	Я невідкладно передаю документи на розгляд Комітету з питань регламенту.
ParlaMint-UA_2018-09-18-m1.u53.p11.sent1	Я переконаний, що ми маємо підтримати подання Генеральній прокуратури своїми голосами.
ParlaMint-UA_2018-09-18-m1.u53.p11.sent2	Моя позиція лишається незмінною: якщо народний депутат не винен, він зможе, як і будь-який громадянин, довести свою невинуватість в суді.
ParlaMint-UA_2018-09-18-m1.u53.p12.sent1	Зараз я повідомляю про те, що я всі подання невідкладно передам на розгляд у регламентний комітет.
ParlaMint-UA_2018-09-18-m1.u53.p13.sent1	Отже, переходимо до наступного питання порядку денного – це проект Закону про внесення змін до деяких законодавчих актів України щодо посилення гарантій незалежності судового експерта та належного забезпечення здійснення судово-експертної діяльності (№ 8336).
ParlaMint-UA_2018-09-18-m1.u53.p13.sent2	І я прошу підтримати розгляд його за скороченою процедурою, колеги.
ParlaMint-UA_2018-09-18-m1.u53.p14.sent1	Підтримайте, щоб ми пройшли більше законів сьогодні.
ParlaMint-UA_2018-09-18-m1.u53.p14.sent2	Прошу проголосувати за скорочену, прошу підтримати.
ParlaMint-UA_2018-09-18-m1.u53.p14.sent3	Голосуємо.
ParlaMint-UA_2018-09-18-m1.u53.p15.sent1	За-155
ParlaMint-UA_2018-09-18-m1.u53.p16.sent1	Рішення прийнято.
ParlaMint-UA_2018-09-18-m1.u53.p17.sent1	І я запрошую до доповіді народного депутата України Геращенка Антона Юрійовича.
ParlaMint-UA_2018-09-18-m1.u53.p17.sent2	Ви як автор, а потім від комітету Паламарчук, звичайно.
ParlaMint-UA_2018-09-18-m1.u54.p1.sent1	Шановні народні депутати, шановний головуючий, шановний український народе!
ParlaMint-UA_2018-09-18-m1.u54.p1.sent2	У прошлому році, коли ми приймали нові процесуальні кодекси, на жаль, ми приймали їх дуже хутко, і були внесені деякі поправки, які на сьогодні заважають ефективній роботі в правоохоронній системі.
ParlaMint-UA_2018-09-18-m1.u54.p1.sent3	Саме на усунення цих поправок зорієнтований законопроект 8336 мого авторства.
ParlaMint-UA_2018-09-18-m1.u54.p2.sent1	У чому суть цього закону?
ParlaMint-UA_2018-09-18-m1.u54.p2.sent2	Річ у тому, що після прийняття правок до процесуальних кодексів зараз кожна експертиза проводиться через постанову слідчого, погоджену з прокурором, і затверджена рішенням суду.
ParlaMint-UA_2018-09-18-m1.u54.p2.sent3	До чого це призводить?
ParlaMint-UA_2018-09-18-m1.u54.p2.sent4	Це призводить до того, що, наприклад, пройшло вбивство, є гільзи, є кров, є відбитки пальців.
ParlaMint-UA_2018-09-18-m1.u54.p2.sent5	Раніше слідчий в той же день, через декілька годин, після осмотру місця злочину робив постанову про експертизи.
ParlaMint-UA_2018-09-18-m1.u54.p2.sent6	І експерт приступав немедленно для проведення експертизи, і вже на слідуючий день, він міг знати, чи це відбитки пальців того, хто є в базі даних, відкіля гільзи, відкіля зброя, і злочин розкривався швидше.
ParlaMint-UA_2018-09-18-m1.u54.p2.sent7	На сьогодні після цих правок, на жаль, повинні витрачати час на рішення суду, і суддя може бути перегружений роботою, і ми отримуємо рішення про експертизу через чотири-п’ять днів.
ParlaMint-UA_2018-09-18-m1.u54.p3.sent1	Щодо експерти по зброї, крові, ДНК і таке інше зрозуміло.
ParlaMint-UA_2018-09-18-m1.u54.p3.sent2	Але в мене є питання по експертизі тіл людей, які загиблі на фронті, тіл, які загиблі наших бійців, тіл.
ParlaMint-UA_2018-09-18-m1.u54.p3.sent3	(Будь ласка, ще 30 хвилин).
ParlaMint-UA_2018-09-18-m1.u54.p3.sent4	Це стосується також всіх загиблих від насильницьких злочинів.
ParlaMint-UA_2018-09-18-m1.u54.p3.sent5	Люди хочуть захоронити свого близького, і раніше експерт міг зробити експертизу за один день, зараз завдяки суду це розтягується на тижні, люди волають і кажуть, навіщо ми, депутати, прийняли такий помилковий закон.
ParlaMint-UA_2018-09-18-m1.u54.p3.sent6	Цей закон я пропоную прийняти в першому читанні, пропоную голосувати всім фракціям, і опозиції, і коаліції, і нефракційним депутатам, він потрібний для країни.
ParlaMint-UA_2018-09-18-m1.u54.p3.sent7	Будь ласка, підтримайте.
ParlaMint-UA_2018-09-18-m1.u55.p1.sent1	Дякую вам, шановний авторе, за інформування про ваш законопроект.
ParlaMint-UA_2018-09-18-m1.u55.p2.sent1	І до слова запрошується для співдоповіді голова.
ParlaMint-UA_2018-09-18-m1.u55.p2.sent2	представник Комітету з питань законодавчого забезпечення правоохоронної діяльності пан Паламарчук.
ParlaMint-UA_2018-09-18-m1.u55.p2.sent3	Пане Микола, запрошую вас до слова.
ParlaMint-UA_2018-09-18-m1.u56.p1.sent1	Шановна пані головуюча, шановні колеги!
ParlaMint-UA_2018-09-18-m1.u56.p1.sent2	Комітет Верховної Ради України з питань законодавчого забезпечення правоохоронної діяльності розглянув проект Закону про внесення змін до деяких законодавчих актів України щодо посилення гарантій незалежності судового експерта та належного забезпечення здійснення судово-експертної діяльності (реєстраційний номер 8336).
ParlaMint-UA_2018-09-18-m1.u56.p1.sent3	Законопроектом пропонується встановити кримінальну відповідальність за втручання в діяльність судового експерта з метою перешкод у здійсненні їм судово-експертної діяльності.
ParlaMint-UA_2018-09-18-m1.u56.p1.sent4	А також відповідальність за умисне знищення або пошкодження майна, що належить судовому експерту.
ParlaMint-UA_2018-09-18-m1.u56.p2.sent1	Змінами до Кримінально-процесуального кодексу України передбачається можливість здійснювати допит експерта лише на стадії судового розгляду, а також запроваджується можливість слідчого прокурора отримати письмове роз’яснення висновку експерта.
ParlaMint-UA_2018-09-18-m1.u56.p2.sent2	Надається можливість сторонами кримінального провадження самостійно залучати експертів, в тому числі на договірних засадах, за винятком окремих випадків.
ParlaMint-UA_2018-09-18-m1.u56.p2.sent3	Запроваджується Єдиний державний реєстр судових експертиз та експертних досліджень, зміни до Закону України "Про судову експертизу".
ParlaMint-UA_2018-09-18-m1.u56.p2.sent4	Скасовується відповідальність експерта за злісне ухилення від явки до органів судового розслідування, зміни до Кодексу України про адміністративні правопорушення.
ParlaMint-UA_2018-09-18-m1.u56.p3.sent1	Проаналізувавши законопроект, члени комітету зазначили, що окремі його положення потребують доопрацювання.
ParlaMint-UA_2018-09-18-m1.u56.p3.sent2	Разом з тим, зважаючи на необхідність та актуальність проекту, ухвалили рішення рекомендувати Верховній Раді України прийняти його в першому читанні за основу.
ParlaMint-UA_2018-09-18-m1.u56.p3.sent3	Прошу визначитися.
ParlaMint-UA_2018-09-18-m1.u56.p4.sent1	Дякую за увагу.
ParlaMint-UA_2018-09-18-m1.u57.p1.sent1	Дякую, шановний колего.
ParlaMint-UA_2018-09-18-m1.u57.p2.sent1	Колеги, я прошу записатися вас на обговорення законопроекту.
ParlaMint-UA_2018-09-18-m1.u57.p3.sent1	Поки відбувається запис, я зроблю коротке оголошення.
ParlaMint-UA_2018-09-18-m1.u57.p3.sent2	До президії надійшло дві заяви від народних депутатів України.
ParlaMint-UA_2018-09-18-m1.u57.p3.sent3	Не спрацювала картка народного депутата Ігоря Шурми "Опозиційний блок" під час голосування за законопроект 7373 – це проект Закону про внесення змін до Кодексу України про адміністративні правопорушення щодо посилення захисту суб’єктів господарювання від неправомірних дій або бездіяльності дозвільних органів.
ParlaMint-UA_2018-09-18-m1.u57.p3.sent4	Він голосував "за".
ParlaMint-UA_2018-09-18-m1.u57.p4.sent1	І так само надійшла заява від народного депутата від БПП Івана Рибака, який голосував за Постанову 9040 щодо нагородження Нобелівської премією миру Олега Сенцова, а картка не спрацювала.
ParlaMint-UA_2018-09-18-m1.u57.p5.sent1	Колеги, я оголосила всі заяви наших шановних депутатів, і зараз надається слово народному депутату Величковичу, який представить позицію фракції "Народний фронт" законопроекту 8336.
ParlaMint-UA_2018-09-18-m1.u57.p5.sent2	Будь ласка.
ParlaMint-UA_2018-09-18-m1.u58.p1.sent1	Прошу передати слово Ігорю Лапіну.
ParlaMint-UA_2018-09-18-m1.u59.p1.sent1	Пане Лапін, будь ласка, вам мікрофон.
ParlaMint-UA_2018-09-18-m1.u60.p1.sent1	Шановні колеги, я попрошу хвилиночку уваги.
ParlaMint-UA_2018-09-18-m1.u60.p1.sent2	Ви знаєте, я вам хочу розказати про один бій, який відбувся нещодавно, напередодні Дня незалежності.
ParlaMint-UA_2018-09-18-m1.u60.p1.sent3	І саме цей законопроект, якщо ми його проголосуємо "за", зможе зробити так, щоб більше таких ганебних випадків в історії нашої України більше не було.
ParlaMint-UA_2018-09-18-m1.u60.p1.sent4	Так от, я вам розкажу про бій.
ParlaMint-UA_2018-09-18-m1.u60.p2.sent1	Загинули бійці батальйону, які відбивали атаку ворога, і у нас було чотири 200-х.
ParlaMint-UA_2018-09-18-m1.u60.p2.sent2	Так от, начмед повіз "200-х" до райвідділку поліції.
ParlaMint-UA_2018-09-18-m1.u60.p2.sent3	І я вам скажу, що після того, як він їх туди привіз, то була дуже велика проблема: перше – де в День незалежності найти чергового суддю.
ParlaMint-UA_2018-09-18-m1.u60.p2.sent4	Була друга проблема: в День незалежності у нас ще й експерт був на вихідному.
ParlaMint-UA_2018-09-18-m1.u60.p2.sent5	Тому, шановні колеги.
ParlaMint-UA_2018-09-18-m1.u60.p2.sent6	І ви знаєте, це все відбувалося в 35 градусів жари, коли родичі ждали тіла своїх захисників, які захищали нас з вами у тому числі.
ParlaMint-UA_2018-09-18-m1.u60.p3.sent1	Так от, крім того всього, що перечислено в даному законопроекті, за які говорили і представники комітету, і доповідач, там виправляється ця ганебна ситуація.
ParlaMint-UA_2018-09-18-m1.u60.p4.sent1	Шановні, ми мусимо виправити цю ситуацію.
ParlaMint-UA_2018-09-18-m1.u60.p4.sent2	Ми не маємо робити таких речей, які ганьблять нас всіх з вами.
ParlaMint-UA_2018-09-18-m1.u60.p4.sent3	Тому я всіх закликаю, будь ласка, подзвоніть своїм колегам, нехай приходять до залу засідань і нехай голосують.
ParlaMint-UA_2018-09-18-m1.u60.p4.sent4	Ми маємо справити цей недолік, який ми допустили.
ParlaMint-UA_2018-09-18-m1.u60.p5.sent1	Дякую.
ParlaMint-UA_2018-09-18-m1.u60.p5.sent2	Слава Україні!
ParlaMint-UA_2018-09-18-m1.u60.p5.sent3	Слава героям!
ParlaMint-UA_2018-09-18-m1.u61.p1.sent1	Дякую.
ParlaMint-UA_2018-09-18-m1.u61.p2.sent1	Будь ласка, позицію "Самопомочі" представить Руслан Сидорович.
ParlaMint-UA_2018-09-18-m1.u61.p2.sent2	Прошу вас до слова.
ParlaMint-UA_2018-09-18-m1.u62.p1.sent1	Руслан Сидорович, об’єднання "Самопоміч".
ParlaMint-UA_2018-09-18-m1.u62.p1.sent2	Даний законопроект, звичайно що потрібно в першому читанні приймати, однак є цілий ряд моментів, які є дуже важливими.
ParlaMint-UA_2018-09-18-m1.u62.p1.sent3	Перш за все, чому ми взагалі розглядаємо цей законопроект?
ParlaMint-UA_2018-09-18-m1.u62.p1.sent4	Це є наслідком недолугих попередніх рішень парламенту, при яких ми створили ті ситуації, коли люди по 3, 4, 5, 6 діб не можуть забрати покійників з моргу.
ParlaMint-UA_2018-09-18-m1.u62.p1.sent5	Коли покійників віддають інколи в закритих трунах, тому що трупи вже розкладаються, і це люди прекрасно знають.
ParlaMint-UA_2018-09-18-m1.u62.p1.sent6	Це є питання перше.
ParlaMint-UA_2018-09-18-m1.u62.p1.sent7	Тому перш ніж приймати якісь рішення, голосувати за закони, потрібно дуже добре подумати і проаналізувати щодо наслідків для усього суспільства.
ParlaMint-UA_2018-09-18-m1.u62.p2.sent1	Наступне.
ParlaMint-UA_2018-09-18-m1.u62.p2.sent2	безумовно, що сьогоднішня ситуація, яку виправляє цей законопроект, коли особи, які підозрюються у вчиненні умисних злочинів, можуть уникнути покарання, є абсолютно неприпустимим.
ParlaMint-UA_2018-09-18-m1.u62.p2.sent3	Разом з цим, скажіть, будь ласка, а яка логіка в тому, що ми не вирішуємо аналогічної проблеми, яка стосується економічних злочинів і корупційних злочинів?
ParlaMint-UA_2018-09-18-m1.u62.p2.sent4	Ми що, їм індульгенції виписуємо?
ParlaMint-UA_2018-09-18-m1.u62.p2.sent5	Де питання пропорційності, де питання логіки, де питання здорового глузду в кінці кінців?
ParlaMint-UA_2018-09-18-m1.u62.p2.sent6	Чому не застосовується єдиний підхід, принцип?
ParlaMint-UA_2018-09-18-m1.u62.p3.sent1	Щодо експертиз.
ParlaMint-UA_2018-09-18-m1.u62.p3.sent2	Ми, приймаючи Цивільний процес, Господарський процесуальний кодекс, Кодекс питань адміністративного судочинства, дали можливість проводити експертизу не лише за судовими рішеннями.
ParlaMint-UA_2018-09-18-m1.u62.p3.sent3	Для чого ми в даному випадку знову це обмежуємо до волі судді і створюємо чергові місця, де може виникати корупція, де можуть люди просто навіть без корупційних діянь мучитися, чекати, отримувати це судове рішення щодо призначення експертизи?
ParlaMint-UA_2018-09-18-m1.u62.p3.sent4	Чому експертиза зводиться.
ParlaMint-UA_2018-09-18-m1.u63.p1.sent1	30 секунд, будь ласка.
ParlaMint-UA_2018-09-18-m1.u64.p1.sent1	чому експертиза зводиться виключно до державних експертів?
ParlaMint-UA_2018-09-18-m1.u64.p1.sent2	Що це за монополія, що це за привілегія?
ParlaMint-UA_2018-09-18-m1.u64.p1.sent3	Ті адвокати, ті правники, які мають практичний досвід, прекрасно знають, як працюють ці інститути і наскільки вони є керовані від тих структур, під чиїм дахом вони знаходяться.
ParlaMint-UA_2018-09-18-m1.u64.p2.sent1	Тому законопроект потрібно приймати в першому читанні, але до другого читання він потребує дуже серйозного, системного доопрацювання.
ParlaMint-UA_2018-09-18-m1.u64.p2.sent2	В іншому випадку.
ParlaMint-UA_2018-09-18-m1.u65.p1.sent1	Будь ласка, пані Оксана Корчинська, вам слово.
ParlaMint-UA_2018-09-18-m1.u66.p1.sent1	Слава Ісусу Хисту.
ParlaMint-UA_2018-09-18-m1.u66.p1.sent2	В цьому залі при прийнятті Кримінального кодексу була допущена рокова помилка або правка, яка кілька місяців не давала нормально можливість забрати, поховати тіла наших героїв.
ParlaMint-UA_2018-09-18-m1.u66.p1.sent3	По кілька днів, не дай Боже, коли наші хлопці гинули в суботу, в неділю, їм не давав суд дозвіл на вскриття, і наші "сіміки", наші цивільні служби і військові не могли передати родинам тіла наших героїв.
ParlaMint-UA_2018-09-18-m1.u66.p2.sent1	Я зараз звертаюся до вас від імені всіх командирів, від імені всіх військовослужбовців, добровольців фронту.
ParlaMint-UA_2018-09-18-m1.u66.p2.sent2	Ми зараз повинні проголосувати і виправити ту помилку, яку кілька місяців тому зробив парламент.
ParlaMint-UA_2018-09-18-m1.u66.p2.sent3	Ми зараз повинні з вами виправити все, що створило труднощі на фронті.
ParlaMint-UA_2018-09-18-m1.u66.p2.sent4	Слава нашим героям на фронті!
ParlaMint-UA_2018-09-18-m1.u66.p2.sent5	Слава Україні!
ParlaMint-UA_2018-09-18-m1.u67.p1.sent1	Дякуємо.
ParlaMint-UA_2018-09-18-m1.u67.p2.sent1	І, будь ласка, від "Опозиційного блоку" народний депутат Павлов представить позицію.
ParlaMint-UA_2018-09-18-m1.u67.p2.sent2	Долженков, ви представите позицію?
ParlaMint-UA_2018-09-18-m1.u67.p2.sent3	Будь ласка, пане Долженков.
ParlaMint-UA_2018-09-18-m1.u67.p3.sent1	Шановні колеги, і поки пан Долженков іде до трибуни, також я зроблю оголошення.
ParlaMint-UA_2018-09-18-m1.u67.p3.sent2	Народний депутат Лещенко звернувся до президії, що його картка не спрацювала під час голосування Постанови про присудження Нобелівської премії Олегу Сенцову.
ParlaMint-UA_2018-09-18-m1.u67.p3.sent3	Він голосував "за" 9040.
ParlaMint-UA_2018-09-18-m1.u67.p4.sent1	Будь ласка, пан Долженков.
ParlaMint-UA_2018-09-18-m1.u68.p1.sent1	Шановні громадяни України, шановні колеги, тут розглядається черговий законопроект, який покликаний усунути ту помилку рокову, яку допустила коаліція і ті фракції, які голосували з нею під час проведення псевдореформ чергових, які пов’язані з кримінальним судочинством, з кримінальним процесом.
ParlaMint-UA_2018-09-18-m1.u68.p2.sent1	В чому суть пропозиції полягала і в цьому законопроекті?
ParlaMint-UA_2018-09-18-m1.u68.p2.sent2	При прийнятті, при проведенні зазначеної реформи всі судові експертизи, які виникають під час кримінального провадження, повинні проходити за погодженням слідчого судді або суду.
ParlaMint-UA_2018-09-18-m1.u68.p2.sent3	Раніше, коли Кримінальний процесуальний кодекс приймався, відповідні експертизи приймав слідчий прокурор за ініціативою сторони обвинувачення або сторони захисту, тобто поза судовими органами.
ParlaMint-UA_2018-09-18-m1.u68.p2.sent4	Відповідні зазначені судові експертизи проводились оперативно.
ParlaMint-UA_2018-09-18-m1.u68.p2.sent5	Тут говорять про те, що схаменіться, прийдіть до зали, приймайте цей законопроект.
ParlaMint-UA_2018-09-18-m1.u68.p3.sent1	По-перше, схаменіться при проведенні реформ.
ParlaMint-UA_2018-09-18-m1.u68.p3.sent2	Не робіть таких дурниць.
ParlaMint-UA_2018-09-18-m1.u68.p3.sent3	Це, по-перше, до вас необхідно звертатись.
ParlaMint-UA_2018-09-18-m1.u68.p3.sent4	І не потрібно робити таких помилок рокових.
ParlaMint-UA_2018-09-18-m1.u68.p3.sent5	Тому що фактично на 6 місяців вказаної норми були створені проблеми для багатьох людей, для багатьох рідних загиблих внаслідок вчинення кримінального правопорушення через те, що вони не могли отримати відповідного судового висновку і провести поховання.
ParlaMint-UA_2018-09-18-m1.u68.p4.sent1	Ось які проблеми породили не.
ParlaMint-UA_2018-09-18-m1.u68.p4.sent2	поверхневі, непродумані до кінця рішення, які приймаються вами, коаліцією.
ParlaMint-UA_2018-09-18-m1.u68.p5.sent1	Що стосується цього законопроекту, то ми будемо підтримувати при голосуванні його в першому читанні.
ParlaMint-UA_2018-09-18-m1.u68.p5.sent2	І при цьому у мене особисто також виникає до вас питання: а чому ж ви не підтримали законопроект 8116, ініційований мною та колегами з фракції "Опозиційний блок"?
ParlaMint-UA_2018-09-18-m1.u68.p5.sent3	Знову стає політична доцільність: "А ваші законопроекти, "Опозиційний блок", ми тут не голосуємо".
ParlaMint-UA_2018-09-18-m1.u68.p5.sent4	То вам що, інтереси людей перш за все.
ParlaMint-UA_2018-09-18-m1.u69.p1.sent1	Будь ласка, 30 секунд завершити.
ParlaMint-UA_2018-09-18-m1.u70.p1.sent1	Вам інтереси людей цікаві або політична доцільність, або хто ініціює цей законопроект?
ParlaMint-UA_2018-09-18-m1.u70.p2.sent1	Тому ми, звичайно, будемо долучатися до голосування за основу.
ParlaMint-UA_2018-09-18-m1.u70.p2.sent2	І при цьому у нас занепокоєність щодо того, що зберігається зазначена експертиза до інших економічних експертиз.
ParlaMint-UA_2018-09-18-m1.u71.p1.sent1	Дякуємо, шановний пане Долженков.
ParlaMint-UA_2018-09-18-m1.u71.p2.sent1	І будь ласка, зараз надається слово народному депутату Валерію Писаренку, який представить позицію щодо цього законопроекту групи "Відродження".
ParlaMint-UA_2018-09-18-m1.u71.p2.sent2	Прошу.
ParlaMint-UA_2018-09-18-m1.u72.p1.sent1	Дякую, шановна пані головуюча.
ParlaMint-UA_2018-09-18-m1.u72.p2.sent1	Хотів сказати, що це дуже добре, що ми починаємо все ж таки працювати над помилками.
ParlaMint-UA_2018-09-18-m1.u72.p2.sent2	4 роки робили реформи, які призвели до того, що у нас залишився рік, щоб виправити ті проблеми, які були.
ParlaMint-UA_2018-09-18-m1.u72.p3.sent1	Ми говорили при прийнятті судової реформи, що не треба бігти і робити помилки, але ніхто не слухав.
ParlaMint-UA_2018-09-18-m1.u72.p3.sent2	Зараз виправляємо.
ParlaMint-UA_2018-09-18-m1.u72.p3.sent3	Це дуже добре.
ParlaMint-UA_2018-09-18-m1.u72.p3.sent4	Але щодо позитиву, там він є, потрібно його підтримати.
ParlaMint-UA_2018-09-18-m1.u72.p3.sent5	Але є певні моменти, які треба дуже уважно розглядати.
ParlaMint-UA_2018-09-18-m1.u72.p3.sent6	Ну, наприклад, створюється ще один державний реєстр під Мін’юстом.
ParlaMint-UA_2018-09-18-m1.u72.p3.sent7	Скажіть, будь ласка, скільки ще корупційних схем будете створювати під контролем власних міністерств?
ParlaMint-UA_2018-09-18-m1.u72.p3.sent8	Давайте вже нарешті подивимось на ефективність роботи тих чи інших державних реєстрів та установ, які ви наплодили, а після цього будемо голосувати.
ParlaMint-UA_2018-09-18-m1.u72.p3.sent9	Тому щодо позитиву – треба підтримати, а щодо всього остального – навіть експертне управління сказало, що треба на доопрацювання.
ParlaMint-UA_2018-09-18-m1.u72.p3.sent10	Тому просимо подивіться на всі інші реформи і давайте виправляти.
ParlaMint-UA_2018-09-18-m1.u72.p4.sent1	Дякую.
ParlaMint-UA_2018-09-18-m1.u73.p1.sent1	Дякуємо за представлену позицію.
ParlaMint-UA_2018-09-18-m1.u73.p2.sent1	Колеги, наскільки я розумію, всі фракції мали можливість.
ParlaMint-UA_2018-09-18-m1.u73.p2.sent2	Так, я перепрошую, і зараз від позафракційних пану Левченко ввімкніть мікрофон, він представить позицію.
ParlaMint-UA_2018-09-18-m1.u73.p3.sent1	Колеги, я дуже прошу повертатись до сесійної зали, за хвилину відбудеться голосування.
ParlaMint-UA_2018-09-18-m1.u73.p4.sent1	Будь ласка, пане Левченко.
ParlaMint-UA_2018-09-18-m1.u74.p1.sent1	Левченко, "Свобода", 223 округ, місто Київ.
ParlaMint-UA_2018-09-18-m1.u74.p1.sent2	Знаєте, зараз, коли йшло обговорення, дуже багато депутатів з коаліції, яка проштовхувала ці, абсолютно неправильні норми, коли незаконно ухвалювали зміни до відповідних процесуальних кодексів, розказували про те, як все треба виправляти, про те, скільки купа помилок закладена у цих кодексах, як швидко це все приймалося і що нам тепер це треба виправляти.
ParlaMint-UA_2018-09-18-m1.u74.p1.sent3	Так, безперечно, треба це все виправляти.
ParlaMint-UA_2018-09-18-m1.u74.p1.sent4	От тільки, а хто понесе відповідальність за те, що країна вже зараз живе більше півроку за цими, абсолютно дурнуватими правилами?
ParlaMint-UA_2018-09-18-m1.u74.p2.sent1	От я регулярно знаходжуся в судах, відстоюю інтереси громади по своєму округу проти незаконних забудов і можу сказати, що новий Кодекс адміністративного судочинства – це така маячня, що, ну, взагалі складно з чимось порівнювати.
ParlaMint-UA_2018-09-18-m1.u74.p2.sent2	Абсолютно неробоча модель, абсолютно жахлива модель.
ParlaMint-UA_2018-09-18-m1.u74.p2.sent3	І от зараз депутати більшості кажуть, що треба все виправляти.
ParlaMint-UA_2018-09-18-m1.u74.p2.sent4	А де ж була ця більшість, коли це все проштовхувалось?
ParlaMint-UA_2018-09-18-m1.u74.p2.sent5	Тоді всі сміялися, казали: треба бігом, не треба по поправкам іти, треба бігом прийняти – судова реформа.
ParlaMint-UA_2018-09-18-m1.u74.p2.sent6	Знаєте, треба.
ParlaMint-UA_2018-09-18-m1.u75.p1.sent1	Будь ласка, 30 секунд.
ParlaMint-UA_2018-09-18-m1.u75.p1.sent2	Завершуйте.
ParlaMint-UA_2018-09-18-m1.u76.p1.sent1	Знаєте, треба нарешті все ж таки відповідати за свої власні слова і нести відповідальність.
ParlaMint-UA_2018-09-18-m1.u76.p1.sent2	І якщо ви таке кажете, депутати з більшості, ну, тоді звертайтеся до своїх керівників, які вас примушували за це голосувати, і або змінюйте їх, або виходьте з тої більшості, бо не можна і так, і так, на двох стільцях сидіти.
ParlaMint-UA_2018-09-18-m1.u77.p1.sent1	Шановні колеги, наскільки зрозуміли ми з обговорення, у нас є консенсус у залі відносно необхідності голосувати за цей законопроект.
ParlaMint-UA_2018-09-18-m1.u77.p1.sent2	Я прошу повертатися до сесійної зали народних депутатів, які зараз знаходяться в кулуарах.
ParlaMint-UA_2018-09-18-m1.u77.p1.sent3	І це добре, коли ми з вами працюємо над помилками, таке теж буває, якщо люди працюють, головне їх виправляти, виправляти.
ParlaMint-UA_2018-09-18-m1.u78.p1.sent1	Отже, колеги, обговорення завершене, переходимо до прийняття рішення.
ParlaMint-UA_2018-09-18-m1.u78.p1.sent2	Я прошу усіх зайти в зал, зайняти робочі місця.
ParlaMint-UA_2018-09-18-m1.u78.p2.sent1	І, колеги, я хочу повідомити.
ParlaMint-UA_2018-09-18-m1.u78.p2.sent2	До мене звернулись члени комітету з проханням в цілому проголосувати.
ParlaMint-UA_2018-09-18-m1.u78.p2.sent3	Ця позиція приймається залом чи не приймається?
ParlaMint-UA_2018-09-18-m1.u78.p2.sent4	Не приймається.
ParlaMint-UA_2018-09-18-m1.u78.p2.sent5	Зрозуміло, не приймається.
ParlaMint-UA_2018-09-18-m1.u79.p1.sent1	комітет зробити скорочену процедуру.
ParlaMint-UA_2018-09-18-m1.u80.p1.sent1	Отже, комітет тоді звертається, щоб запропонувати скорочену процедуру до підготовки другого читання.
ParlaMint-UA_2018-09-18-m1.u80.p1.sent2	Я сподіваюсь, що це.
ParlaMint-UA_2018-09-18-m1.u80.p1.sent3	тут моє право поставити, ваше право голосувати так або ні.
ParlaMint-UA_2018-09-18-m1.u80.p2.sent1	Отже, прошу зайняти робочі місця, пане Євген.
ParlaMint-UA_2018-09-18-m1.u80.p2.sent2	Вас чекаємо, тільки вас.
ParlaMint-UA_2018-09-18-m1.u80.p3.sent1	Отже, я ставлю на голосування проект Закону про внесення змін до деяких законодавчих актів України щодо посилення гарантій незалежності судового експерта та належного забезпечення здійснення судово-експертної діяльності (номер 8336) за основу, колеги, за основу.
ParlaMint-UA_2018-09-18-m1.u80.p3.sent2	Прошу проголосувати, прошу підтримати, колеги.
ParlaMint-UA_2018-09-18-m1.u80.p3.sent3	Голосуємо за основу.
ParlaMint-UA_2018-09-18-m1.u80.p3.sent4	Прошу підтримати.
ParlaMint-UA_2018-09-18-m1.u80.p4.sent1	За-246
ParlaMint-UA_2018-09-18-m1.u80.p5.sent1	І тепер за скорочену процедуру розгляду до другого читання.
ParlaMint-UA_2018-09-18-m1.u80.p5.sent2	Отже, прошу підтримати скорочену процедуру другого читання.
ParlaMint-UA_2018-09-18-m1.u80.p5.sent3	Прошу проголосувати, прошу підтримати.
ParlaMint-UA_2018-09-18-m1.u80.p5.sent4	Голосуємо 8336, скорочена процедура.
ParlaMint-UA_2018-09-18-m1.u80.p6.sent1	За-190
ParlaMint-UA_2018-09-18-m1.u80.p7.sent1	На жаль, не підтримали.
ParlaMint-UA_2018-09-18-m1.u80.p7.sent2	Але проект закону за основу підтриманий.
ParlaMint-UA_2018-09-18-m1.u80.p8.sent1	Переходимо до наступного питання порядку денного.
ParlaMint-UA_2018-09-18-m1.u80.p8.sent2	Наступне питання - це проект Закону про внесення змін до статті 121 Кодексу України про адміністративні правопорушення (щодо зниження смертності та травматизму на дорогах України шляхом збільшення рівня користування ременями безпеки та мотошоломами) (№ 8492).
ParlaMint-UA_2018-09-18-m1.u80.p9.sent1	Це питання є надзвичайно актуальне сьогодні для України.
ParlaMint-UA_2018-09-18-m1.u80.p9.sent2	Є ще ряд законопроектів, які готуються, а цей ми вже можемо переходити до розгляду.
ParlaMint-UA_2018-09-18-m1.u80.p9.sent3	І я прошу підтримати розгляд його за скороченою процедурою.
ParlaMint-UA_2018-09-18-m1.u80.p9.sent4	Прошу проголосувати і прошу підтримати розгляд за скороченою процедурою.
ParlaMint-UA_2018-09-18-m1.u80.p10.sent1	Будь ласка, голосуємо.
ParlaMint-UA_2018-09-18-m1.u80.p11.sent1	За-151
ParlaMint-UA_2018-09-18-m1.u80.p12.sent1	151-за.
ParlaMint-UA_2018-09-18-m1.u80.p12.sent2	Рішення прийняте.
ParlaMint-UA_2018-09-18-m1.u80.p13.sent1	І я запрошую до доповіді автора народного депутата України Геращенко Антона Юрійович.
ParlaMint-UA_2018-09-18-m1.u80.p14.sent1	Будь ласка, Антон.
ParlaMint-UA_2018-09-18-m1.u81.p1.sent1	Шановні народні депутати, шановний український народе, шановний головуючий!
ParlaMint-UA_2018-09-18-m1.u81.p1.sent2	Цей законопроект - він дуже простий.
ParlaMint-UA_2018-09-18-m1.u81.p1.sent3	Цим законопроектом ми пропонуємо підвищити штраф за не пристебнуті ремені безпеки в автівках, за те, що люди, хто їздять на мотоциклах не користуються мотошоломами.
ParlaMint-UA_2018-09-18-m1.u81.p1.sent4	Цей законопроект не для того, щоб увеличити поступлення до бюджету за рахунок штрафів.
ParlaMint-UA_2018-09-18-m1.u81.p1.sent5	Цей законопроект для того, щоб привернути увагу громадян, що потрібно берегти свої життя.
ParlaMint-UA_2018-09-18-m1.u81.p1.sent6	Будь ласка, кожен, хто сидиться до автівки повинен пристьобуватися.
ParlaMint-UA_2018-09-18-m1.u81.p1.sent7	Пасажири повинні пристьобуватися.
ParlaMint-UA_2018-09-18-m1.u81.p1.sent8	Кожен мотоцикліст повинен носити автошолом.
ParlaMint-UA_2018-09-18-m1.u81.p1.sent9	Але коли штраф 51 гривня, багато хто про це забуває.
ParlaMint-UA_2018-09-18-m1.u81.p1.sent10	І навіть, якщо водій думає, що він ідеально водить машину, що він найкращий, що він знає всі правила дорожнього руху, він не застрахований від того, що інший водій погано знає правила дорожнього руху, вріжеться в його автівку - і будуть гинути люди або отримувати великі травми.
ParlaMint-UA_2018-09-18-m1.u81.p2.sent1	Загальновідомо в світі, що ті хто користуються мотошоломами та пристьобуються ременями безпеки мають більший шанс вижити або отримати менше травм під час зіткнення.
ParlaMint-UA_2018-09-18-m1.u81.p2.sent2	Але коли штраф лише 51 гривня, то поліцейські просто не можуть адекватно штрафувати тих осіб, які порушують закон.
ParlaMint-UA_2018-09-18-m1.u81.p3.sent1	Тому я пропоную підтримати цей закон за основу і в цілому, підвищити штрафи.
ParlaMint-UA_2018-09-18-m1.u81.p3.sent2	І ще раз кажу: це робиться не для поповнення бюджету.
ParlaMint-UA_2018-09-18-m1.u81.p3.sent3	Я хочу, щоби надходження до бюджету від штрафування за неносіння автошоломів і неносіння ременів був нуль гривень, щоб всі пристібалися і таким чином зберігали життя собі і всім іншим.
ParlaMint-UA_2018-09-18-m1.u81.p4.sent1	Прошу підтримати і опозицію, і коаліцію, і всіх депутатів, хто є нефракційні, цей закон для всієї країни.
ParlaMint-UA_2018-09-18-m1.u82.p1.sent1	Дякую вам.
ParlaMint-UA_2018-09-18-m1.u82.p2.sent1	Від комітету запрошую до виступу Миколу Паламарчука, будь ласка.
ParlaMint-UA_2018-09-18-m1.u83.p1.sent1	Шановний Голово, шановні колеги!
ParlaMint-UA_2018-09-18-m1.u83.p1.sent2	Комітет з питань законодавчого забезпечення і правоохоронної діяльності розглянув проект Закону України про внесення змін до статті 121 Кодексу України про адміністративні правопорушення (щодо зниження смертності та травматизму на дорогах України шляхом збільшення рівня користування ременями безпеки та мотошоломами) (реєстраційний номер 8492).
ParlaMint-UA_2018-09-18-m1.u83.p2.sent1	Законопроектом пропонується в частині п’ятій статті 121 Кодексу України про адміністративні правопорушення збільшити відповідальність за порушення правил користування ременями безпеки та мотошоломами у 15 разів та встановити його на рівні 50 неоподаткованих мінімумів доходів громадян, тобто підняти штрафи з 51 гривні до 850 гривень.
ParlaMint-UA_2018-09-18-m1.u83.p3.sent1	Комітет ухвалив рішення: рекомендувати Верховній Раді України прийняти законопроект в першому читанні та за основу.
ParlaMint-UA_2018-09-18-m1.u83.p4.sent1	Прошу визначитись.
ParlaMint-UA_2018-09-18-m1.u84.p1.sent1	Дякую вам.
ParlaMint-UA_2018-09-18-m1.u84.p2.sent1	Прошу провести: два - за, два - проти.
ParlaMint-UA_2018-09-18-m1.u84.p3.sent1	Від фракції "Опозиційний блок" Павлов Костянтин.
ParlaMint-UA_2018-09-18-m1.u85.p1.sent1	Прошу передати слово народному депутату Німченку.
ParlaMint-UA_2018-09-18-m1.u86.p1.sent1	Будь ласка.
ParlaMint-UA_2018-09-18-m1.u87.p1.sent1	Шановні колеги!
ParlaMint-UA_2018-09-18-m1.u87.p1.sent2	Перш за все я хотів би акцентувати увагу на тому, що, на жаль, на жаль, ми стоїмо на платформі посилення покарань, що несе за собою більш тяжкі наслідки в зв’язку з тим, що ДТП по суті кожен другий, якщо не кожний, пов’язаний з тим, що залишають місце ДТП.
ParlaMint-UA_2018-09-18-m1.u87.p1.sent3	І в тому числі залишають людей на проізвол і на відданість природі – смерті.
ParlaMint-UA_2018-09-18-m1.u87.p1.sent4	І тому вести мову про те, що шляхом жорстокості покарання ми можемо вирішити цю проблему, невірно.
ParlaMint-UA_2018-09-18-m1.u87.p1.sent5	Подивіться останні дані про ДТП, де завжди, завжди зробив – утік, збив, убив – утік.
ParlaMint-UA_2018-09-18-m1.u87.p1.sent6	Збив, навіть живу людину кинув і втік.
ParlaMint-UA_2018-09-18-m1.u87.p1.sent7	Тому що за цим стоять ті покарання, про які тут вели мову, 45 тисяч, 60 тисяч і все інше.
ParlaMint-UA_2018-09-18-m1.u87.p1.sent8	Порівняно з практикою світу такого немає, тому я хотів би, щоб все-таки ми виходили не з принципу жорстокості, а з принципу попередження, попередження ДТП.
ParlaMint-UA_2018-09-18-m1.u87.p2.sent1	Спасибі.
ParlaMint-UA_2018-09-18-m1.u88.p1.sent1	Дякуємо, шановний колега.
ParlaMint-UA_2018-09-18-m1.u88.p1.sent2	І запрошуємо до слова від Радикальної партії Олег Ляшко.
ParlaMint-UA_2018-09-18-m1.u88.p1.sent3	Будь ласка, позицію вашої фракції представте.
ParlaMint-UA_2018-09-18-m1.u89.p1.sent1	Олег Ляшко, Радикальна партія.
ParlaMint-UA_2018-09-18-m1.u89.p1.sent2	Я думаю, що для всіх очевидно причини смертності на дорогах.
ParlaMint-UA_2018-09-18-m1.u89.p1.sent3	Перше – неякісні дороги.
ParlaMint-UA_2018-09-18-m1.u89.p1.sent4	Таких доріг, як в Україні немає ніде в Європі, хіба, що десь в Африці по піщаних дюнах їздять.
ParlaMint-UA_2018-09-18-m1.u89.p1.sent5	Тому ключове – це збільшення видатків на ремонт доріг, щоб якісно робили, щоб не крали.
ParlaMint-UA_2018-09-18-m1.u89.p1.sent6	А ті хто краще, закопати в тих ямах з яких вони крадуть і будують собі маєтки.
ParlaMint-UA_2018-09-18-m1.u89.p2.sent1	Друга причина – безвідповідальність і п’янство водіїв.
ParlaMint-UA_2018-09-18-m1.u89.p2.sent2	Минулого року три тисячі людей загинуло через п’яних водіїв.
ParlaMint-UA_2018-09-18-m1.u89.p2.sent3	Хтось втратив дітей, батьків, бабусів, дідусів через те, що якийсь алкаш залив собі очі, сідає за кермо, бо кудись спішить.
ParlaMint-UA_2018-09-18-m1.u89.p3.sent1	Колись давно в моїй молодості один мій знайомий мені казав, краще на п’ять хвилин пізніше приїхати додому, ніж на п’ять хвилин раніше приїхати у морг.
ParlaMint-UA_2018-09-18-m1.u89.p3.sent2	Тому дуже важливо, щоб ті хто сідає п’яні за кермо, щоб вони точно знали, що у них дорога повинна бути одна в тюрму, в тюрму.
ParlaMint-UA_2018-09-18-m1.u89.p3.sent3	Щоб він нікого не вбивав, щоб він не проливав сльози і щоб у нас не було смертності на дорогах, як більше гинуть, ніж від російської окупації.
ParlaMint-UA_2018-09-18-m1.u89.p4.sent1	І третє.
ParlaMint-UA_2018-09-18-m1.u89.p4.sent2	До речі, це відповідальність пішоходів.
ParlaMint-UA_2018-09-18-m1.u89.p4.sent3	Всі говорять про водіїв, які вони погані, а давайте поговоримо про пішоходів.
ParlaMint-UA_2018-09-18-m1.u89.p4.sent4	Вискакує, яка-небудь коза в неположеному місці, біжить стрімглав через шість полос, на Хрещатику - і водії винуваті, що вони не можуть затормозити.
ParlaMint-UA_2018-09-18-m1.u89.p4.sent5	А як ти затормозиш, як вона тобі на капот кидається і вискакує прямо під колеса?
ParlaMint-UA_2018-09-18-m1.u89.p5.sent1	Тому тут і відповідальність повинна бути пішоходів, бо всі роблять винними водіїв.
ParlaMint-UA_2018-09-18-m1.u89.p5.sent2	Куди діватися водію, коли воно перед капотом вискакує, це мурло, і кидається прямо на капот?
ParlaMint-UA_2018-09-18-m1.u89.p5.sent3	Тому ремонт доріг, відповідальність п’яних, відповідальність водіїв, пасажирів, і головне – якісні, якісні дороги, щоб люди не проклинали все на світі.
ParlaMint-UA_2018-09-18-m1.u90.p1.sent1	Дякуємо.
ParlaMint-UA_2018-09-18-m1.u91.p1.sent1	30 секунд.
ParlaMint-UA_2018-09-18-m1.u92.p1.sent1	щоб люди не проклинали все на світі, як, наприклад, їдуть з Миколаєва до Кривого Рогу, дорога Н-11.
ParlaMint-UA_2018-09-18-m1.u92.p1.sent2	Із колегою Вадатурським недавно ми там були.
ParlaMint-UA_2018-09-18-m1.u92.p1.sent3	Там такі ями, що Вадатурському з головою, він нижчий мене, то його вже не видно було з головою, мене ще трохи видно було.
ParlaMint-UA_2018-09-18-m1.u92.p2.sent1	Що зробив уряд?
ParlaMint-UA_2018-09-18-m1.u92.p2.sent2	Замість того, щоб добавити грошей, забрав 300 мільйонів із цієї дороги.
ParlaMint-UA_2018-09-18-m1.u92.p2.sent3	І немає ремонту доріг.
ParlaMint-UA_2018-09-18-m1.u92.p2.sent4	Зате голова облавтодору собі премії виписує.
ParlaMint-UA_2018-09-18-m1.u93.p1.sent1	Дякую вам.
ParlaMint-UA_2018-09-18-m1.u93.p2.sent1	Від "Народного фронту" Лапін Ігор. Антон Геращенко.
ParlaMint-UA_2018-09-18-m1.u94.p1.sent1	Тетеруку.
ParlaMint-UA_2018-09-18-m1.u95.p1.sent1	Ага, Андрій Тетерук, будь ласка.
ParlaMint-UA_2018-09-18-m1.u96.p1.sent1	Прошу надати Тетеруку.
ParlaMint-UA_2018-09-18-m1.u97.p1.sent1	Андрій Тетерук, "Народний фронт".
ParlaMint-UA_2018-09-18-m1.u97.p2.sent1	Дійсно, питання, яке ми зараз обговорюємо, є надзвичайно важливим, тому що йдеться про людську долю і про людське життя.
ParlaMint-UA_2018-09-18-m1.u97.p2.sent2	І з давніх-давен в усіх суспільствах до збереження людського життя ставились надзвичайно серйозно, не виключенням є і наша держава, яка нарівні Конституції закріпила людське життя як найвищу цінність нашого суспільства.
ParlaMint-UA_2018-09-18-m1.u97.p2.sent3	Але дуже прикро бачити, як певні водії або пасажири нехтують елементарними заходами безпеки і сідають в автомобіль, вважають це частиною якоїсь розваги або ставлячись абсолютно несерйозно до персональних заходів безпеки під час перебування в автомобілях.
ParlaMint-UA_2018-09-18-m1.u97.p2.sent4	І тому цей законопроект, дійсно, має привернути увагу кожного з нас, всіх тих, хто користується щодня автомобілями щодо використання тих пасків безпеки, якими обладнані сучасні автомобілі.
ParlaMint-UA_2018-09-18-m1.u97.p3.sent1	І тут є дуже важливим усвідомлення персональної відповідальності не тільки водія, але й пасажирів, про те, що не слід ігнорувати паски безпеки, не слід використовувати заглушки, аби система попередження автомобіля про невикористання пасків безпеки не псувала там, наприклад, настрій.
ParlaMint-UA_2018-09-18-m1.u97.p4.sent1	Тому всі ці моменти мають бути враховані кожним, усвідомлюючи, що на кону стоїть ваше життя, ваша безпека, і під час найслабшої дорожньо-транспортної пригоди травми можуть бути таким, що значно погіршать стан здоров’я.
ParlaMint-UA_2018-09-18-m1.u97.p5.sent1	Тому, перебуваючи в автомобілі, ми закликаємо як народні депутати всіх використовувати паски безпеки, і пасажирів, і водіїв, і не ігнорувати правила дорожнього руху, тому що це – людські життя, це – здоров’я українських громадян, це – наша безпека, нашого суспільства.
ParlaMint-UA_2018-09-18-m1.u97.p6.sent1	Голосуємо "за" і рухаємося далі.
ParlaMint-UA_2018-09-18-m1.u98.p1.sent1	Дякую вам.
ParlaMint-UA_2018-09-18-m1.u98.p2.sent1	Зараз від "Батьківщини" Рябчин Олексій, будь ласка, 2 хвилини.
ParlaMint-UA_2018-09-18-m1.u99.p1.sent1	Рябчин Олексій, фракція "Батьківщина", Донеччина.
ParlaMint-UA_2018-09-18-m1.u99.p1.sent2	Я є співавтором даного законопроекту, так само, як мій колега з "Батьківщини" Іван Крулько.
ParlaMint-UA_2018-09-18-m1.u99.p1.sent3	Фракція "Батьківщина" буде підтримувати цей законопроект, і закликає всіх доєднатися до голосування.
ParlaMint-UA_2018-09-18-m1.u99.p2.sent1	Однак я хочу зазначити, що цей законопроект був ініційований громадянським суспільством – небайдужими хлопчиками та дівчатами, які бачать, що кожного дня на українських дорогах за те, що люди не пристьобуються, за те, що вони не використовують заглушки, за те, що вони не одягають шоломи, гине велика кількість українців, наших з вами побратимів, які могли би працювати, жити, радіти життю.
ParlaMint-UA_2018-09-18-m1.u99.p2.sent2	Однак, на жаль, з-за того, що держава не регулює це питання достатнім чином, в нас є велика кількість трагічних випадків.
ParlaMint-UA_2018-09-18-m1.u99.p3.sent1	Зараз наш штраф – 51 гривня.
ParlaMint-UA_2018-09-18-m1.u99.p3.sent2	Якщо ми збільшимо його до 750 гривень, я дивився сюжети, які зробили журналісти різних телеканалів у підтримку цього законопроекту і запитували українців: чи будете ви пристібатися, якщо буде штраф збільшений?
ParlaMint-UA_2018-09-18-m1.u99.p3.sent3	Українці відповідали: так.
ParlaMint-UA_2018-09-18-m1.u99.p4.sent1	Я закликаю підтримати цей законопроект, в тому числі тому що, за даними Всесвітньої організації охорони здоров’я, ремені безпеки могли б урятувати 50 відсотків учасників смертельних ДТП та захистити потерпілих від тяжких травм.
ParlaMint-UA_2018-09-18-m1.u99.p4.sent2	Аналогічний ефект дають і мотошоломи, їх використання знижує ризик загибелі до 40 відсотків, а важких травм – приблизно до 70 відсотків.
ParlaMint-UA_2018-09-18-m1.u99.p5.sent1	В парламентських делегаціях, займаючись парламентською дипломатією, ми бачимо в Європі, в Сполучених Штатах, в інших країнах: машина і водій не поїде, якщо ти не будеш пристебнутим.
ParlaMint-UA_2018-09-18-m1.u99.p5.sent2	Тому що розуміють, будуть штрафи і буде висока відповідальність.
ParlaMint-UA_2018-09-18-m1.u99.p5.sent3	Якщо ми інтегруємося в Європу – давайте і поводитися як європейці.
ParlaMint-UA_2018-09-18-m1.u99.p5.sent4	Я сподіваюсь, що комітет, який очолює пан Кожем’якін, в якому є представники всіх фракцій коаліції і опозиції, якісно доопрацює інші законопроекти, щоб підійти комплексно до цього питання і по дорогах, і по інших речах, які зараз потребують виправлення.
ParlaMint-UA_2018-09-18-m1.u99.p6.sent1	Голосуємо за цей законопроект, врятуємо життя українців.
ParlaMint-UA_2018-09-18-m1.u100.p1.sent1	Дякую вам.
ParlaMint-UA_2018-09-18-m1.u100.p2.sent1	Від "Блоку Петра Порошенка" – Сергій Каплін, будь ласка.
ParlaMint-UA_2018-09-18-m1.u101.p1.sent1	Однозначно потрібно голосувати за цей законопроект.
ParlaMint-UA_2018-09-18-m1.u101.p1.sent2	Але мене особисто турбує інше питання.
ParlaMint-UA_2018-09-18-m1.u101.p1.sent3	Двадцять сім років пострадянська людина їздила за кермом автомобіля непристебнутою – це, звичайно, велика вада.
ParlaMint-UA_2018-09-18-m1.u101.p1.sent4	Якщо його оштрафували, за що вона платитиме?
ParlaMint-UA_2018-09-18-m1.u101.p1.sent5	Де вона візьме ті сьогодні космічні гроші для того, щоб заплатити такий штраф?
ParlaMint-UA_2018-09-18-m1.u101.p1.sent6	Тому ми повинні боротися за пенсії, за зарплати вищі, щоби наш простий чоловік відчував себе впевненим, навіть коли платить за порушений закон.
ParlaMint-UA_2018-09-18-m1.u101.p1.sent7	Далі, ми маємо приклади показувати, всі депутати, політики пристібатися.
ParlaMint-UA_2018-09-18-m1.u101.p2.sent1	І останнє, виборці мені написали, баба Настя, до речі, з сусіднього з моїм селом написала питання: що робив Ляшко з Вадатурським в ямі?
ParlaMint-UA_2018-09-18-m1.u101.p2.sent2	Питання.
ParlaMint-UA_2018-09-18-m1.u102.p1.sent1	Від фракції "Самопоміч" – Діденко, 2 хвилини, так, 2 хвилини.
ParlaMint-UA_2018-09-18-m1.u102.p1.sent2	І потім – Юрій Левченко.
ParlaMint-UA_2018-09-18-m1.u102.p1.sent3	Будь ласка.
ParlaMint-UA_2018-09-18-m1.u103.p1.sent1	Шановні колеги, я 4 роки професійно займаюся безпекою дорожнього руху.
ParlaMint-UA_2018-09-18-m1.u103.p1.sent2	Ми маємо підкомітет безпеки дорожнього руху.
ParlaMint-UA_2018-09-18-m1.u103.p1.sent3	І тому хочу відповідно вам заявити, що кожного дня ми маємо загибель 12 чоловік на дорогах.
ParlaMint-UA_2018-09-18-m1.u103.p1.sent4	Чому вони гинуть?
ParlaMint-UA_2018-09-18-m1.u103.p1.sent5	40 відсотків – це перевищення швидкості, 20 відсотків – це перехресть поганий переїзд і 8 – це п’яний за кермом.
ParlaMint-UA_2018-09-18-m1.u103.p2.sent1	Що потрібно робити?
ParlaMint-UA_2018-09-18-m1.u103.p2.sent2	Потрібні закони, да.
ParlaMint-UA_2018-09-18-m1.u103.p2.sent3	Цей закон, який ми розглядаємо зараз, він має також бути для того, щоб люди не гинули, але він сам працювати не буде.
ParlaMint-UA_2018-09-18-m1.u103.p2.sent4	Хто буде контролювати на дорогах виконання закону?
ParlaMint-UA_2018-09-18-m1.u103.p2.sent5	Ніхто.
ParlaMint-UA_2018-09-18-m1.u103.p2.sent6	Поліція, яка сьогодні займається контролем безпеки дорожнього руху не має відповідних автомобілів.
ParlaMint-UA_2018-09-18-m1.u103.p2.sent7	Ми не маємо дорожньої поліції.
ParlaMint-UA_2018-09-18-m1.u103.p2.sent8	Тому я б хотів звернутися до Голови Верховної Ради також взяти законопроект 7286, щоб ми його розглянули, він добавляє елемент контролю водіїв на дорогах.
ParlaMint-UA_2018-09-18-m1.u103.p3.sent1	Також якщо ми розглянемо приклад літаків.
ParlaMint-UA_2018-09-18-m1.u103.p3.sent2	Ми говоримо, що в літаках всі пристібаються.
ParlaMint-UA_2018-09-18-m1.u103.p3.sent3	А чому не пристібаються на машинах?
ParlaMint-UA_2018-09-18-m1.u103.p3.sent4	Тому що немає контролю.
ParlaMint-UA_2018-09-18-m1.u103.p3.sent5	Потрібно повернутися до контролю на дорогах.
ParlaMint-UA_2018-09-18-m1.u103.p4.sent1	Друге питання.
ParlaMint-UA_2018-09-18-m1.u103.p4.sent2	Бюджетні кошти.
ParlaMint-UA_2018-09-18-m1.u103.p4.sent3	Ми багато говорили про безпеку і говоримо: давайте спасати життя людей.
ParlaMint-UA_2018-09-18-m1.u103.p4.sent4	Але країна до цього часу не виділяла жодної копійки на безпеку дорожнього руху.
ParlaMint-UA_2018-09-18-m1.u103.p4.sent5	Тільки завдяки цьому парламенту ми маємо 5 відсотків дорожнього фонду на заходи з безпеки дорожнього руху.
ParlaMint-UA_2018-09-18-m1.u103.p4.sent6	Бюрократичні процедури затримують реалізацію цих коштів.
ParlaMint-UA_2018-09-18-m1.u103.p4.sent7	Ми зараз маємо в бюджетному комітеті постанову, яка розблокує ці кошти, тому я прошу колег для того, щоб розглянути цю постанову і розблокувати кошти на автоматичні фіксацію, на підсвітлення пішохідних переходів і на багато заходів, у тому числі комплектацію лікарень.
ParlaMint-UA_2018-09-18-m1.u103.p5.sent1	І третє.
ParlaMint-UA_2018-09-18-m1.u103.p5.sent2	Локалізація відповідальності за безпеку дорожнього руху.
ParlaMint-UA_2018-09-18-m1.u103.p5.sent3	Нам Європейський Союз, нам всі країни, які займаються професійно безпекою дорожнього руху, пропонують консолідувати заходи з безпеки в окремі інституції.
ParlaMint-UA_2018-09-18-m1.u103.p5.sent4	Цей законопроект у нас в транспортному комітеті знаходиться (8216), його потрібно розглянути.
ParlaMint-UA_2018-09-18-m1.u104.p1.sent1	30 секунд, будь ласка.
ParlaMint-UA_2018-09-18-m1.u105.p1.sent1	і підходити до безпеки дорожнього руху комплексно і професійно, тому що можемо говорити, багато законів приймати, але вони не будуть працювати.
ParlaMint-UA_2018-09-18-m1.u105.p2.sent1	Ми з вами прийняли три роки тому законопроект про фотофіксацію, але вона не працює, тому що він не має.
ParlaMint-UA_2018-09-18-m1.u105.p2.sent2	має недоліки.
ParlaMint-UA_2018-09-18-m1.u105.p3.sent1	Тому я вважаю, що законопроект, який ще готує поліція, стосовно розподілення коштів.
ParlaMint-UA_2018-09-18-m1.u105.p3.sent2	перший раз громадяни відчувають свою причасність до безпеки дорожнього руху.
ParlaMint-UA_2018-09-18-m1.u105.p3.sent3	В законопроекті написано, що кошти від штрафів підуть на заходи з безпеки дорожнього руху.
ParlaMint-UA_2018-09-18-m1.u105.p3.sent4	Давайте.
ParlaMint-UA_2018-09-18-m1.u106.p1.sent1	Дякую вам!
ParlaMint-UA_2018-09-18-m1.u106.p2.sent1	Отже, колеги, зараз одна хвилина – Юрій Левченко.
ParlaMint-UA_2018-09-18-m1.u106.p2.sent2	Через хвилину переходимо до голосування.
ParlaMint-UA_2018-09-18-m1.u106.p3.sent1	Я прошу всіх голів фракцій запросити депутатів у зал, а також секретаріат Верховної Ради запросити всіх депутатів у зал. Через хвилину голосування.
ParlaMint-UA_2018-09-18-m1.u106.p4.sent1	Будь ласка, Левченко, 1 хвилина.
ParlaMint-UA_2018-09-18-m1.u107.p1.sent1	Левченко, Свобода, 223 округ, місто Київ.
ParlaMint-UA_2018-09-18-m1.u107.p1.sent2	Безперечно, що це є жахливою проблемою, треба щось робити і треба в першому читанні за цей законопроект голосувати.
ParlaMint-UA_2018-09-18-m1.u107.p1.sent3	Але є низка суттєвих проблем, пов’язаних з цією ситуацією.
ParlaMint-UA_2018-09-18-m1.u107.p1.sent4	По-перше, а хто взагалі буде це питання впроваджувати в життя – та ж сама так звана нібито реформована поліція, яка нічим не відрізняється від поліції Януковича?
ParlaMint-UA_2018-09-18-m1.u107.p1.sent5	Так, вона буде це впроваджувати в життя?
ParlaMint-UA_2018-09-18-m1.u107.p1.sent6	Очевидно, вона дуже добре, вона в життя не впровадить ці моменти.
ParlaMint-UA_2018-09-18-m1.u107.p2.sent1	По-друге, ви піднімаєте штрафи щодо невдягання паску безпеки, але при цьому не піднімаються штрафи на значно більші порушення на дорогах.
ParlaMint-UA_2018-09-18-m1.u107.p2.sent2	І вони тепер будуть меншими, ніж штрафи за невдягання паску безпеки.
ParlaMint-UA_2018-09-18-m1.u107.p2.sent3	Це правовий нонсенс, який треба вирішувати.
ParlaMint-UA_2018-09-18-m1.u107.p3.sent1	І по-третє, ви продовжуєте згубну практику прив’язування розміру штрафу до неоподаткованого мінімуму.
ParlaMint-UA_2018-09-18-m1.u107.p3.sent2	Звідки ця проблема з’явилася?
ParlaMint-UA_2018-09-18-m1.u107.p3.sent3	А з’явилася в тому, що неоподаткований мінімум не змінюється, і 50 гривень колись давно було багато, а зараз, на жаль, здебільшого, ну, це не зовсім велика сума, так?
ParlaMint-UA_2018-09-18-m1.u107.p3.sent4	Так-от треба не до неоподаткованого мінімуму штрафи прив’язувати, а до мінімальної заробітної плати, яка змінюється хоча б.
ParlaMint-UA_2018-09-18-m1.u108.p1.sent1	30 секунд.
ParlaMint-UA_2018-09-18-m1.u109.p1.sent1	А якщо цього не робити, якщо ви далі прив’язуєте штрафи до неоподаткованого мінімуму, то виходить так, що кожен раз, раз на певну кількість років Верховна Рада буде змушена змінювати цю норму для того, щоб встигати за інфляцією, бо через інфляцію кожний певний час ці штрафи будуть ставати абсолютно нецікавими і не будуть впливати на ситуацію.
ParlaMint-UA_2018-09-18-m1.u109.p1.sent2	Тому відходьте від цієї абсолютно неправильної практики законодавчої.
ParlaMint-UA_2018-09-18-m1.u110.p1.sent1	Отже, колеги, прошу займати робочі місця.
ParlaMint-UA_2018-09-18-m1.u110.p1.sent2	Прошу з лож повернутися в зал, приготуватись до голосування.
ParlaMint-UA_2018-09-18-m1.u110.p1.sent3	Поки всі заходять в зал, хочу вас повідомити, що до мене звернувся комітет з проханням, оскільки лишається небагато часу, перенести голосуванням проект Закону про внесення змін до статті 7 Закону України "Про прокуратуру" на розгляд сьогодні, 7271.
ParlaMint-UA_2018-09-18-m1.u110.p1.sent4	Подивіться по фракціям чи всі підтримують дану пропозицію комітету.
ParlaMint-UA_2018-09-18-m1.u110.p1.sent5	Це про забезпечення діяльності спеціалізованої антикорупційної прокуратури.
ParlaMint-UA_2018-09-18-m1.u110.p1.sent6	Після голосування я дану пропозицію комітету поставлю на голосування.
ParlaMint-UA_2018-09-18-m1.u110.p2.sent1	А зараз ми голосуємо проект Закону 8492.
ParlaMint-UA_2018-09-18-m1.u110.p2.sent2	І прошу усіх взяти участь в голосуванні.
ParlaMint-UA_2018-09-18-m1.u110.p3.sent1	І я ставлю на голосування проект Закону про внесення змін до статті 121 Кодексу України про адміністративні правопорушення (щодо зниження смертності та травматизму на дорогах України шляхом збільшення рівня користування ременями безпеки та мотошоломами) (№8492) за пропозицією комітету за основу.
ParlaMint-UA_2018-09-18-m1.u110.p4.sent1	Прошу голосувати.
ParlaMint-UA_2018-09-18-m1.u110.p4.sent2	Прошу підтримати безпеку на українських дорогах.
ParlaMint-UA_2018-09-18-m1.u110.p4.sent3	Голосуємо.
ParlaMint-UA_2018-09-18-m1.u110.p4.sent4	Підтримуємо.
ParlaMint-UA_2018-09-18-m1.u110.p4.sent5	Голосуємо, колеги.
ParlaMint-UA_2018-09-18-m1.u110.p4.sent6	Прошу підтримати.
ParlaMint-UA_2018-09-18-m1.u110.p5.sent1	За-240
ParlaMint-UA_2018-09-18-m1.u110.p6.sent1	Рішення прийнято.
ParlaMint-UA_2018-09-18-m1.u110.p6.sent2	Просять в цілому.
ParlaMint-UA_2018-09-18-m1.u110.p6.sent3	Чи в цілому не можемо ставити?
ParlaMint-UA_2018-09-18-m1.u110.p6.sent4	Ні-ні.
ParlaMint-UA_2018-09-18-m1.u110.p6.sent5	Все, ні.
ParlaMint-UA_2018-09-18-m1.u110.p7.sent1	Колеги, наступне.
ParlaMint-UA_2018-09-18-m1.u110.p7.sent2	Я хочу наголосити, увага!
ParlaMint-UA_2018-09-18-m1.u110.p7.sent3	Зараз я ставлю на голосування пропозицію, щоб перенести, на пропозицію комітету, щоб перенести на розгляд зараз проект Закону про внесення змін до ст.
ParlaMint-UA_2018-09-18-m1.u110.p7.sent4	7 Закону України "Про прокуратуру" (щодо забезпечення діяльності Спеціалізованої антикорупційної прокуратури) (7271).
ParlaMint-UA_2018-09-18-m1.u110.p7.sent5	Щоб ми зараз перейшли до його розгляду.
ParlaMint-UA_2018-09-18-m1.u110.p7.sent6	Воно стоїть за кілька законів далі.
ParlaMint-UA_2018-09-18-m1.u110.p7.sent7	Щоб зробити перенесення в порядку денному.
ParlaMint-UA_2018-09-18-m1.u110.p8.sent1	Хто підтримує дану пропозицію, прошу проголосувати перенесення проекту Закону 7271 за пропозицією комітету.
ParlaMint-UA_2018-09-18-m1.u110.p8.sent2	Прошу проголосувати і прошу підтримати.
ParlaMint-UA_2018-09-18-m1.u110.p8.sent3	Голосуємо перенесення.
ParlaMint-UA_2018-09-18-m1.u110.p9.sent1	За-171
ParlaMint-UA_2018-09-18-m1.u110.p10.sent1	На жаль, надто великий розрив.
ParlaMint-UA_2018-09-18-m1.u110.p10.sent2	Я можу ще раз поставити.
ParlaMint-UA_2018-09-18-m1.u110.p10.sent3	Добре, ще раз поставлю.
ParlaMint-UA_2018-09-18-m1.u110.p10.sent4	Я ще раз ставлю.
ParlaMint-UA_2018-09-18-m1.u110.p10.sent5	Я пояснюю, колеги, це комітет має пояснювати.
ParlaMint-UA_2018-09-18-m1.u110.p10.sent6	Даний закон стосується того, що він в повноваженнях Спеціалізованої антикорупційної прокуратури робить їх більш незалежним органом.
ParlaMint-UA_2018-09-18-m1.u110.p10.sent7	І в тому є одна невеличка зміна – як укріплення органів антикорупційних.
ParlaMint-UA_2018-09-18-m1.u110.p11.sent1	І комітет просить, щоб.
ParlaMint-UA_2018-09-18-m1.u110.p11.sent2	Це дуже маленька зміна, і сказав комітет, що були проведені всі попередні консультації.
ParlaMint-UA_2018-09-18-m1.u110.p11.sent3	Тому я ще раз поставлю, хто не зрозумів.
ParlaMint-UA_2018-09-18-m1.u110.p11.sent4	Перенесення для розгляду зараз проекту Закону 7271.
ParlaMint-UA_2018-09-18-m1.u110.p11.sent5	Прошу проголосувати і прошу підтримати.
ParlaMint-UA_2018-09-18-m1.u110.p11.sent6	Голосуємо за перенесення на розгляд зараз.
ParlaMint-UA_2018-09-18-m1.u110.p11.sent7	Голосуємо!
ParlaMint-UA_2018-09-18-m1.u110.p12.sent1	За-173
ParlaMint-UA_2018-09-18-m1.u110.p13.sent1	173.
ParlaMint-UA_2018-09-18-m1.u110.p13.sent2	Надто великий є розрив.
ParlaMint-UA_2018-09-18-m1.u110.p13.sent3	Перепрошую.
ParlaMint-UA_2018-09-18-m1.u110.p14.sent1	Отже, колеги, наступне питання порядку денного – це є питання теж комітету.
ParlaMint-UA_2018-09-18-m1.u110.p14.sent2	Проект Закону про внесення змін до деяких законодавчих актів України щодо врегулювання питання відпусток працівників театрів (№ 8528).
ParlaMint-UA_2018-09-18-m1.u110.p14.sent3	Входимо в нього чи рейтингове?
ParlaMint-UA_2018-09-18-m1.u110.p15.sent1	Колеги, просять провести рейтингове.
ParlaMint-UA_2018-09-18-m1.u110.p15.sent2	Колеги, увага!
ParlaMint-UA_2018-09-18-m1.u110.p15.sent3	Я прошу всіх залишатися на робочих місцях.
ParlaMint-UA_2018-09-18-m1.u110.p15.sent4	До завершення роботи 10 хвилин.
ParlaMint-UA_2018-09-18-m1.u110.p15.sent5	Я поставлю рейтингове голосування.
ParlaMint-UA_2018-09-18-m1.u110.p15.sent6	Якщо ми маємо голоси, ми увійдемо.
ParlaMint-UA_2018-09-18-m1.u110.p15.sent7	Якщо не маємо голосів, ми просто завалимо хороший закон.
ParlaMint-UA_2018-09-18-m1.u110.p15.sent8	Тому давайте, я прошу всіх змобілізуватись.
ParlaMint-UA_2018-09-18-m1.u110.p15.sent9	Прошу взяти участь у рейтинговому голосуванні.
ParlaMint-UA_2018-09-18-m1.u110.p15.sent10	Прошу всіх зайти у зал, не виходити, а навпаки заходити в зал. Прошу приготуватись до голосування.
ParlaMint-UA_2018-09-18-m1.u110.p15.sent11	Цей закон – це соціальний захист працівників українських театрів.
ParlaMint-UA_2018-09-18-m1.u110.p15.sent12	І буде неправильним, щоб ми його поставили під ризик.
ParlaMint-UA_2018-09-18-m1.u110.p15.sent13	Тому я запропоную залу взяти участь в рейтинговому голосуванні.
ParlaMint-UA_2018-09-18-m1.u110.p15.sent14	Але прошу всіх взяти участь в ньому.
ParlaMint-UA_2018-09-18-m1.u110.p16.sent1	Отже, я ставлю на рейтингове голосування наступний по порядку денному проект Закону про внесення змін до деяких законодавчих актів України щодо врегулювання питання відпусток працівників театрів (8528).
ParlaMint-UA_2018-09-18-m1.u110.p16.sent2	Рейтингове голосування.
ParlaMint-UA_2018-09-18-m1.u110.p16.sent3	Прошу голосувати, прошу підтримати.
ParlaMint-UA_2018-09-18-m1.u110.p16.sent4	Голосуємо.
ParlaMint-UA_2018-09-18-m1.u110.p16.sent5	Рейтингове, голосуємо.
ParlaMint-UA_2018-09-18-m1.u110.p17.sent1	За-190
ParlaMint-UA_2018-09-18-m1.u110.p18.sent1	Колеги, давайте одну хвилину Артур Герасимов, поясніть, будь ласка, одну хвилину.
ParlaMint-UA_2018-09-18-m1.u110.p18.sent2	Колеги, лишайтесь на місцях.
ParlaMint-UA_2018-09-18-m1.u110.p18.sent3	Давайте відповідально підійдемо до цього питання.
ParlaMint-UA_2018-09-18-m1.u110.p18.sent4	Поясніть, це не йдеться про великі розтрати фінансів.
ParlaMint-UA_2018-09-18-m1.u110.p18.sent5	Будь ласка, одна хвилина, Герасимов.
ParlaMint-UA_2018-09-18-m1.u110.p18.sent6	Прошу всіх бути на місцях.
ParlaMint-UA_2018-09-18-m1.u111.p1.sent1	Дякую.
ParlaMint-UA_2018-09-18-m1.u111.p2.sent1	Шановний Андрій Володимирович!
ParlaMint-UA_2018-09-18-m1.u111.p2.sent2	Шановні колеги!
ParlaMint-UA_2018-09-18-m1.u111.p2.sent3	Це питання жодним чином не зачіпає державний бюджет і воно стосується тільки одного, яким чином нам, перше, зберегти еліту нашої нації серед виконавців, які у нас є оперними співаками, які в нас є виконавцями в вітчизняному балеті, саме еліту от ту, яка співає на міжнародних найкращих майданчиках в Ла Скала, в Метрополітен-опера, у Відні і так далі.
ParlaMint-UA_2018-09-18-m1.u111.p3.sent1	І друге.
ParlaMint-UA_2018-09-18-m1.u111.p3.sent2	Яким чином дійсно зекономити кошти українським театрам, починаючи від Львова і закінчуючи театрами, які знаходяться на сході України.
ParlaMint-UA_2018-09-18-m1.u111.p4.sent1	Це питання є надважливим, до нас зверталися керівники дуже багатьох українських театрів від Харкова до Львова.
ParlaMint-UA_2018-09-18-m1.u111.p4.sent2	Тому прохання об’єднатися і підтримати цей законопроект за основу сьогодні, підкреслюю, за основу.
ParlaMint-UA_2018-09-18-m1.u111.p5.sent1	Дякую.
ParlaMint-UA_2018-09-18-m1.u112.p1.sent1	Отже, колеги, я ще раз ставлю рейтингове голосування.
ParlaMint-UA_2018-09-18-m1.u112.p1.sent2	І прошу усіх взяти участь.
ParlaMint-UA_2018-09-18-m1.u112.p2.sent1	Отже, я проводжу рейтингове голосування по проекту Закону про внесення змін до деяких законодавчих актів України щодо врегулювання питання відпусток працівників театрів (№8528).
ParlaMint-UA_2018-09-18-m1.u112.p2.sent2	Прошу взяти участь в голосуванні і прошу підтримати, колеги.
ParlaMint-UA_2018-09-18-m1.u112.p2.sent3	Прошу голосувати.
ParlaMint-UA_2018-09-18-m1.u112.p2.sent4	Голосуємо.
ParlaMint-UA_2018-09-18-m1.u112.p3.sent1	За-211
ParlaMint-UA_2018-09-18-m1.u112.p4.sent1	211.
ParlaMint-UA_2018-09-18-m1.u112.p4.sent2	Я думаю, це ризиковано.
ParlaMint-UA_2018-09-18-m1.u112.p4.sent3	Це ризиковано, колеги.
ParlaMint-UA_2018-09-18-m1.u112.p4.sent4	Це ризиковано, колеги, я перепрошую.
ParlaMint-UA_2018-09-18-m1.u112.p5.sent1	Зараз я запрошую до оголошення Першого заступника Голови Верховної Ради України Ірину Геращенко.
ParlaMint-UA_2018-09-18-m1.u112.p6.sent1	Будь ласка.
ParlaMint-UA_2018-09-18-m1.u113.p1.sent1	Дякую.
ParlaMint-UA_2018-09-18-m1.u113.p2.sent1	Шановні колеги, ми сьогодні мали надзвичайно результативний насправді день, і проголосовано десятки важливих законопроектів.
ParlaMint-UA_2018-09-18-m1.u113.p2.sent2	В той же час до президії надійшло ще кілька оголошень від тих колег, у кого не спрацювали картки під час голосування.
ParlaMint-UA_2018-09-18-m1.u113.p2.sent3	І зокрема, народний депутат Єгор Соболєв просить зачитати його заяву, що не спрацювала його картка під час голосування важливого антикорупційного законопроекту про забезпечення прозорості у видобувних галузях (6229), а також під час проекту Закону про внесення змін до деяких законодавчих актів України щодо удосконалення забезпечення дотримання прав учасників кримінальних проваджень та інших осіб правоохоронними органами під час здійснення досудового розслідування.
ParlaMint-UA_2018-09-18-m1.u113.p2.sent4	І Єгор просить врахувати його голоси "за".
ParlaMint-UA_2018-09-18-m1.u113.p3.sent1	І також до президії надійшла заява від народного депутата Парасюка щодо того, що його картка не спрацювала під час так само голосування за законопроект 6229, що стосується забезпечення прозорості у видобувних галузях.
ParlaMint-UA_2018-09-18-m1.u113.p3.sent2	І можна тільки вітати, що сесійну залу і всі фракції об’єднав цей важливий законопроект щодо прозорості надання ліцензій.
ParlaMint-UA_2018-09-18-m1.u113.p4.sent1	Дякую, колеги.
ParlaMint-UA_2018-09-18-m1.u114.p1.sent1	Дякую вам, колеги.
ParlaMint-UA_2018-09-18-m1.u114.p1.sent2	Ми сьогодні провели позитивний день, нами було прийнято одинадцять позитивних рішень, серед них і затвердження порядку денного сесії, і зміну до Закону по ЦВК, які нам відкривають можливість і шлях, щоб в четвер ми оновили склад Центральної виборчої комісії.
ParlaMint-UA_2018-09-18-m1.u114.p2.sent1	Але зараз час відведений регламентом для роботи Верховної Ради, на жаль, завершено.
ParlaMint-UA_2018-09-18-m1.u114.p2.sent2	Вечірнє засідання Верховної Ради України я оголошую закритим.
ParlaMint-UA_2018-09-18-m1.u114.p2.sent3	Завтра о 10-й годині ранку я всіх запрошую в зал для продовження нашої нелегкої, але такої потрібної для країни роботи.
ParlaMint-UA_2018-09-18-m1.u114.p3.sent1	Дякую.
