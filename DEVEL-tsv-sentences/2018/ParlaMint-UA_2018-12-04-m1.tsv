id	text
ParlaMint-UA_2018-12-04-m1.u1.p1.sent1	Я прошу заходити в зал, приготуватися до реєстрації.
ParlaMint-UA_2018-12-04-m1.u1.p1.sent2	Запросіть депутатів в зал.
ParlaMint-UA_2018-12-04-m1.u1.p2.sent1	Отже, колеги, прошу зареєструватися і взяти участь в реєстрації.
ParlaMint-UA_2018-12-04-m1.u1.p2.sent2	Включіть систему реєстрації.
ParlaMint-UA_2018-12-04-m1.u1.p3.sent1	Зареєстровано 348 народних депутатів.
ParlaMint-UA_2018-12-04-m1.u1.p3.sent2	Вечірнє пленарне засідання Верховної Ради України оголошую відкритим.
ParlaMint-UA_2018-12-04-m1.u1.p4.sent1	Перш за все, хочу зачитати оголошення.
ParlaMint-UA_2018-12-04-m1.u1.p5.sent1	Згідно з поданою заявою та відповідно до частини третьої статті 60 Регламенту Верховної Ради України повідомляю про входження народного депутата України Куренного Володимира Костянтиновича до складу депутатської фракції партії "Блок Петра Порошенка" у Верховній Раді України восьмого скликання.
ParlaMint-UA_2018-12-04-m1.u1.p5.sent2	Привітаємо нашого колегу.
ParlaMint-UA_2018-12-04-m1.u1.p6.sent1	І хочу вам нагадати короткий перебіг подій нашого ранкового засідання.
ParlaMint-UA_2018-12-04-m1.u1.p6.sent2	Ми розглянули чотири закони з блоку питань захисту осіб з інвалідністю: один закон був прийнятий в цілому, два закони були прийняті за основу, і ми перейшли до розгляду проекту Закону про внесення змін до Закону України "Про забезпечення санітарного та епідемічного благополуччя населення" (8464).
ParlaMint-UA_2018-12-04-m1.u1.p6.sent3	До обіду ми заслухали доповідь, також виступи від фракцій.
ParlaMint-UA_2018-12-04-m1.u1.p6.sent4	Зараз ми розпочнемо обговорення від народних депутатів і після того перейдемо до прийняття рішення.
ParlaMint-UA_2018-12-04-m1.u1.p6.sent5	Тому я переконливо прошу всіх голів фракцій, щоб о 16:20 була максимальна мобілізація в залі, коли ми перейдемо до прийняття рішення і завершимо обговорення.
ParlaMint-UA_2018-12-04-m1.u1.p7.sent1	Зараз ми продовжуємо обговорення.
ParlaMint-UA_2018-12-04-m1.u1.p7.sent2	І я прошу народних депутатів, які мають намір взяти в обговоренні проекту Закону 8464, провести запис і записатися на виступ.
ParlaMint-UA_2018-12-04-m1.u1.p7.sent3	15 хвилин – час для обговорення, будь ласка.
ParlaMint-UA_2018-12-04-m1.u1.p8.sent1	Мельничук Сергій Петрович.
ParlaMint-UA_2018-12-04-m1.u2.p1.sent1	Добрий день, шановні громадяни України, шановні колеги, головуючий.
ParlaMint-UA_2018-12-04-m1.u2.p1.sent2	Даний законопроект необхідно приймати.
ParlaMint-UA_2018-12-04-m1.u2.p1.sent3	Те, що було зроблено: і ліквідовано санстанції, і був ліквідований головний санітарний лікар, ми фактично перекреслили одну корупційну схему, але не зробили діючої системи, не перерозподілили по інших відомствах обов’язки санстанцій.
ParlaMint-UA_2018-12-04-m1.u2.p1.sent4	Тому даний законодавчий акт, який був розроблений в комітеті от, є тим, який саме розставляє всі крапки над "і", і в самих законах, і у відомствах робить відповідні функціонали для того, щоб працювала система.
ParlaMint-UA_2018-12-04-m1.u2.p2.sent1	Наведу один з прикладів, що робиться наразі з ліками, які поступають в Україну.
ParlaMint-UA_2018-12-04-m1.u2.p2.sent2	Останній кричущий випадок – це через дипломатичну пошту поступають ліки, які фактично незрозуміло чи витримали вони температурний режим, а потім ці вакцини або ліки вживають люди і невідомо, що з цими людьми далі коїться: чи підуть ці ліки їм на користь, чи буде пацієнту ще гірше.
ParlaMint-UA_2018-12-04-m1.u2.p2.sent3	Тому даним законодавчим актом саме ми втручаємося в те, наводимо порядок у системі.
ParlaMint-UA_2018-12-04-m1.u2.p3.sent1	Основне, да, ми основні функції передаємо Міністерству охорони здоров’я, і що нам потрібно ще зробити?
ParlaMint-UA_2018-12-04-m1.u2.p3.sent2	Нам потрібно прибрати звідти виконуючого обов’язки.
ParlaMint-UA_2018-12-04-m1.u2.p3.sent3	Я не про те, нам в першу чергу потрібно фахівця-міністра, який працював в галузі, який працював по своїй спеціальності, який буде виконувати свої обов’язки на благо української нації.
ParlaMint-UA_2018-12-04-m1.u2.p3.sent4	Тому що це безпека країни, і Міністерство охорони здоров’я має відповідати за свої дії, а не виконуючий обов’язки, який завтра збере чемодани з награбованим і втече за кордон.
ParlaMint-UA_2018-12-04-m1.u2.p4.sent1	Дякую.
ParlaMint-UA_2018-12-04-m1.u3.p1.sent1	Дякую вам.
ParlaMint-UA_2018-12-04-m1.u3.p2.sent1	Наступний виступ Мусія, але хочу відразу повідомити, що наступний – Констанкевич передає слово для виступу Мусію, і тому відразу включіть 6 хвилин для виступу.
ParlaMint-UA_2018-12-04-m1.u3.p2.sent2	Будь ласка.
ParlaMint-UA_2018-12-04-m1.u4.p1.sent1	Дякую.
ParlaMint-UA_2018-12-04-m1.u4.p2.sent1	Шановні народні депутати, Олег Мусій, 124 мажоритарний виборчий округ, Сокальщина, Червоноград.
ParlaMint-UA_2018-12-04-m1.u4.p2.sent2	Насправді, дуже б хотілося, щоб через 15 хвилин ця зала все-таки була би як мінімум 226 голосів, які необхідні для прийняття вказаного законопроекту.
ParlaMint-UA_2018-12-04-m1.u4.p3.sent1	Нова редакція закону про санепідблагополуччя – це один із тих абсолютно фундаментальних законів, які давно очікує не тільки українська система охорони здоров’я, не тільки адекватні медики, які залишилися ще в системі охорони здоров’я, а й все українське суспільство.
ParlaMint-UA_2018-12-04-m1.u4.p3.sent2	Він, вказаний законопроект, базується і ґрунтується на, перш за все, на нашому устремлінні до євроасоціації і євроінтеграції.
ParlaMint-UA_2018-12-04-m1.u4.p3.sent3	Він повністю комплементарний з Угодою про євроасоціацію і побудовою громадського здоров’я.
ParlaMint-UA_2018-12-04-m1.u4.p3.sent4	Це цієї системи, за якою вже понад 30 років після, так званої, системи Семашка, після інших медичних систем живе світ, який в основу життєдіяльності людини ставить саме збереження здоров’я і збереження життя.
ParlaMint-UA_2018-12-04-m1.u4.p3.sent5	І в цьому розумінні санітарне і епідеміологічне благополуччя і благополуччя кожного з нас, наших родин, наших дітей в школі, нашого довкілля, небезпечних ризиків, з якими стикається людство, від атомних електростанцій до водогонів, від ризиків, з якими стикаються наші діти, які хворіють інфекційними захворюваннями.
ParlaMint-UA_2018-12-04-m1.u4.p3.sent6	А це щеплення, які необхідно робити.
ParlaMint-UA_2018-12-04-m1.u4.p3.sent7	Нарешті оця редакція повністю враховує всі сучасні наукові європейські досягнення, про які так люблять дуже говорити уряд і Міністерство охорони здоров’я, а насправді нічого не роблять.
ParlaMint-UA_2018-12-04-m1.u4.p4.sent1	Саме тому, кращі наукові фахівці і кращі наукові школи, які в Україні ще залишилися, а це Інститут, очолюваний.
ParlaMint-UA_2018-12-04-m1.u4.p4.sent2	токсикології, очолюваний професором Проданчуком, долучилися до адаптації європейського законодавства і до заповнення отієї вакханалії і хаосу, який наступив після абсолютно необдуманої і необґрунтованої нічим тотальної ліквідації санепідслужби.
ParlaMint-UA_2018-12-04-m1.u4.p5.sent1	Багато тут я чув запитань, особливо від фракції "Батьківщина", про те, що створюється новий державний орган, який буде там санепідстанцією.
ParlaMint-UA_2018-12-04-m1.u4.p5.sent2	Насправді це абсолютно не відповідає дійсності.
ParlaMint-UA_2018-12-04-m1.u4.p6.sent1	Ми лібералізуємо, умовно кажучи, виробництво від харчових продуктів до всіх засобів, які оточують людину.
ParlaMint-UA_2018-12-04-m1.u4.p6.sent2	А це і технічні засоби, це і будівництво, це і сфера життя, це і сфера дозвілля.
ParlaMint-UA_2018-12-04-m1.u4.p6.sent3	Абсолютно, абсолютно всі сфери, з якими ми стикаємося, він врегульовує в розумінні покладання відповідальності обов’язкової на виробника чи на надавача послуг.
ParlaMint-UA_2018-12-04-m1.u4.p6.sent4	І якраз в цьому є сучасна передова світова тенденція і сучасні європейські, так би мовити, устремління, євроасоціація, яка буде здійснена насправді і в реалії.
ParlaMint-UA_2018-12-04-m1.u4.p7.sent1	Дуже дивує мене під час прийняття такого доленосного, можна сказати, законопроекту позиція Міністерства охорони здоров’я і позиція уряду.
ParlaMint-UA_2018-12-04-m1.u4.p7.sent2	Подивіться на ложу уряду.
ParlaMint-UA_2018-12-04-m1.u4.p7.sent3	Коли потрібно, то хоча б формально там знаходиться представник Міністерства охорони здоров’я, який має реалізовувати далі державну політику у сфері епідеміології, хоча б там грається в гаджетах.
ParlaMint-UA_2018-12-04-m1.u4.p7.sent4	На сьогодні немає жодного представника Міністерства охорони здоров’я.
ParlaMint-UA_2018-12-04-m1.u4.p7.sent5	І ви знаєте, сьогодні на Комітеті з питань охорони здоров’я ми розглядали відтермінування і перенесення на рік двох законопроектів, про які дуже багато нам розказує уряд, дуже багато розказують фракції, які вважають себе реформаторськими.
ParlaMint-UA_2018-12-04-m1.u4.p7.sent6	Коли ми приймаємо вказані законопроекти, що нарешті хоч щось буде змінено, буде зроблена велика реформа, так ось ці великі реформатори дореформувалися до того, що ні уряд, ні Міністерство охорони здоров’я не розробили жодного підзаконного акту.
ParlaMint-UA_2018-12-04-m1.u4.p7.sent7	Як таке може бути?
ParlaMint-UA_2018-12-04-m1.u4.p7.sent8	І ніхто не несе за це жодної відповідальності.
ParlaMint-UA_2018-12-04-m1.u4.p7.sent9	Тому, безумовно, для реалізації Закону про санепідблагополуччя нам обов’язково необхідна відповідальна особа на посаді міністра охорони здоров’я України.
ParlaMint-UA_2018-12-04-m1.u4.p7.sent10	І це, можна сказати, такі комплексні і взаємопов’язані речі.
ParlaMint-UA_2018-12-04-m1.u4.p8.sent1	Тому закликаю усіх зателефонувати своїм друзям і запросити їх до зали, як це робить наш дуже часто головуючий на засіданні, тому що до другого читання всі ці невеличкі нюанси, які бувають завжди при написанні того чи іншого законопроекту, і ті побоювання, що знову створиться якийсь монстр, який неможливо буде контролювати, вони можуть бути нівельовані практично до нуля.
ParlaMint-UA_2018-12-04-m1.u4.p8.sent2	Щиро вірю, що ці фундаментальні напрацювання протягом останніх 3-5 років з професіоналів у сфері санепідблагополуччя, а також нашого комітету, де більшість членів комітету є співавторами вказаного законопроекту, знайдуть сьогодні своє позитивне рішення у цій залі.
ParlaMint-UA_2018-12-04-m1.u4.p9.sent1	Дякую всім.
ParlaMint-UA_2018-12-04-m1.u4.p9.sent2	І з щирою надією, що ми підтримаємо абсолютно необхідний нам усім і нашим людям Закон про санепідблагополуччя, який врегулює нарешті те, що давно разрушено в нашій державі.
ParlaMint-UA_2018-12-04-m1.u4.p10.sent1	Дякую всім.
ParlaMint-UA_2018-12-04-m1.u4.p10.sent2	Слава Україні!
ParlaMint-UA_2018-12-04-m1.u5.p1.sent1	Дякую.
ParlaMint-UA_2018-12-04-m1.u5.p2.sent1	Будь ласка, до слова запрошується народний депутата Бублик.
ParlaMint-UA_2018-12-04-m1.u5.p2.sent2	Будь ласка, передає він слово народному депутату Юрію Левченко.
ParlaMint-UA_2018-12-04-m1.u6.p1.sent1	Левченко, "Свобода", 223 округ, місто Київ.
ParlaMint-UA_2018-12-04-m1.u6.p1.sent2	От, зараз Верховна Рада при розгляді цього законопроекту намагається, ну, принаймні робить вигляд, що намагається виправити ті жахливі помилки, які були зроблені цим же скликанням, цією ж Верховною Радою і попереднім так само в плані знищення держави як такої.
ParlaMint-UA_2018-12-04-m1.u6.p2.sent1	От з кожним днем українці все більше і більше відчувають, що немає, власне кажучи, до кого звернутися, коли відбувається якійсь певний беспредел, немає відчуття влади як такої.
ParlaMint-UA_2018-12-04-m1.u6.p2.sent2	Влада, держава, власне кажучи, зникає як така – державна влада.
ParlaMint-UA_2018-12-04-m1.u6.p2.sent3	І от рішення, яке було прийнято абсолютно маячливе, дурнувате рішення, – знищити, скасувати санепідемстанцію, було одним з тих рішень, які, власне кажучи, створюють такі відчуття у людей.
ParlaMint-UA_2018-12-04-m1.u6.p3.sent1	От, логіка про те, що якщо орган певний бере побори, якщо певний орган є корупційний, давайте ми цей орган скасуємо просто незалежно від того чи орган, в принципі, має корисні функції чи не корисні функції – це абсурдна логіка.
ParlaMint-UA_2018-12-04-m1.u6.p3.sent2	Очевидно, що санепідемстанція мала корисні функції.
ParlaMint-UA_2018-12-04-m1.u6.p3.sent3	Очевидно, що те, чим вона займалася, було потрібно і є потрібно суспільству.
ParlaMint-UA_2018-12-04-m1.u6.p3.sent4	Очевидно, що ті речі, коли деякі, так звані, реформатори-неоліберали в уряді розповідають про те, що українська економіка дуже зарегульована і розповідають про західний досвід, це є абсолютна повна брехня, тому що західноєвропейські країни, зокрема більшість країн в Європейському Союзі, мають набагато більшу державну регуляцію ніж, навіть, сьогодні має Україна, мають набагато більше державних контролюючих, перевіряючих органів.
ParlaMint-UA_2018-12-04-m1.u6.p3.sent5	От тільки різниця в чому?
ParlaMint-UA_2018-12-04-m1.u6.p3.sent6	Ці контролюючі, перевіряючі органи в Західній Європі працюють, власне кажучи, на суспільство, бо ними керують не корумповані чиновники, а ними керують чесні державні службовці, які думають про інтереси суспільства.
ParlaMint-UA_2018-12-04-m1.u6.p3.sent7	А у нас, натомість, більшість контролюючих, перевіряючих органів, ними керують справді корумповані особистості, які замість того, щоб перевіряти порушників, навпаки, працюють на порушників.
ParlaMint-UA_2018-12-04-m1.u6.p3.sent8	І оця логіка санепідемстанції була абсурдна.
ParlaMint-UA_2018-12-04-m1.u6.p3.sent9	Замість того, щоб ставити нормальних керівників, замість того, щоб прибирати корупцію, вирішили скасувати орган взагалі.
ParlaMint-UA_2018-12-04-m1.u6.p3.sent10	Давайте ми його скасуємо.
ParlaMint-UA_2018-12-04-m1.u6.p4.sent1	Ну, вибачте, за такою логікою у нас суди корупційні.
ParlaMint-UA_2018-12-04-m1.u6.p4.sent2	Давайте тоді скасуємо всі суди.
ParlaMint-UA_2018-12-04-m1.u6.p4.sent3	Для чого нам судова система?
ParlaMint-UA_2018-12-04-m1.u6.p4.sent4	Давайте анархія буде, суди ж корупційні!
ParlaMint-UA_2018-12-04-m1.u6.p4.sent5	Або поліція.
ParlaMint-UA_2018-12-04-m1.u6.p4.sent6	Корупційна поліція, так?
ParlaMint-UA_2018-12-04-m1.u6.p4.sent7	Давайте зробимо приватну поліцію.
ParlaMint-UA_2018-12-04-m1.u6.p4.sent8	Ну, правда, ви і так це робите, по суті де-факто, приватну поліцію, але ви хочете ще де-юре таке зробити.
ParlaMint-UA_2018-12-04-m1.u6.p5.sent1	Так от цей законопроект, на жаль, він хоча робить певні кроки, щоб цю проблему вирішити, певні маленькі кроки, але він все одно лишає ключовий маразм оцього неолібералізму.
ParlaMint-UA_2018-12-04-m1.u6.p5.sent2	Не має бути декларативних принципів в санепідемсистемі, має бути дозвільний принцип, а не декларативний принцип.
ParlaMint-UA_2018-12-04-m1.u6.p5.sent3	Так як це є, власне кажучи, є в більшості країн Західної Європи.
ParlaMint-UA_2018-12-04-m1.u6.p5.sent4	Припиняйте цю гру в дикий ринок!
ParlaMint-UA_2018-12-04-m1.u6.p5.sent5	Припиняйте гру в дикий ринок.
ParlaMint-UA_2018-12-04-m1.u6.p5.sent6	Більшість розвинутих країн останні десятиліття відходять від дикого ринку, а ви навпаки Україну скочуєте в ці джунглі.
ParlaMint-UA_2018-12-04-m1.u6.p5.sent7	Припиняйте!
ParlaMint-UA_2018-12-04-m1.u7.p1.sent1	Наступний виступ.
ParlaMint-UA_2018-12-04-m1.u7.p1.sent2	Будь ласка, народний депутат Добродомов.
ParlaMint-UA_2018-12-04-m1.u7.p1.sent3	Передає слово Богомолець.
ParlaMint-UA_2018-12-04-m1.u7.p1.sent4	Будь ласка.
ParlaMint-UA_2018-12-04-m1.u8.p1.sent1	Шановні колеги, шановні українці!
ParlaMint-UA_2018-12-04-m1.u8.p1.sent2	Я хочу наголосити про те, що в цьому законі мова іде про безпеку кожного з вас, кожного з присутніх в цій залі, кожного з тих, хто живе в Україні, всіх наших дітей, всіх наших підприємств, всіх наших супермаркетів.
ParlaMint-UA_2018-12-04-m1.u8.p1.sent3	Тому що саме санітарно-епідемічне благополуччя – це те, що вберігає державу від масових епідемій, від масових інфекційних хвороб, від отруєнь.
ParlaMint-UA_2018-12-04-m1.u8.p1.sent4	І на сьогоднішній день Україна, на жаль, в цьому списку на самому верху, в топ-позиціях по Європі: що в захворюваності на кір, що по захворюваності на туберкульоз, на СНІД.
ParlaMint-UA_2018-12-04-m1.u8.p1.sent5	Я ще раз хочу повернутись до того, що Міністерство охорони здоров’я на сьогоднішній день не спроможне виконати функцію ні реформування системи охорони здоров’я, а власне введення загальнообов’язкового державного медичного страхування.
ParlaMint-UA_2018-12-04-m1.u8.p1.sent6	Реформа первинної ланки – це далеко не реформа, тому що у людей сьогодні немає доступу до високоякісної дороговартісної допомоги.
ParlaMint-UA_2018-12-04-m1.u8.p2.sent1	Люди сьогодні онкохворі, хворі на серцево-судинні хвороби, хворі на інфекційні захворювання, не мають доступу до лікування, у них немає грошей, а держава це не фінансує.
ParlaMint-UA_2018-12-04-m1.u8.p2.sent2	Цей закон, який, я сподіваюсь, ви підтримаєте сьогодні за основу, цей закон не урегульовує, не зарегульовує систему.
ParlaMint-UA_2018-12-04-m1.u8.p2.sent3	Він дозволяє створити механізми контролю за тим, що сьогодні в державі відбувається неконтрольовано.
ParlaMint-UA_2018-12-04-m1.u8.p3.sent1	І я абсолютно погоджуюся з колегою народним депутатом Левченком про те, що ні в якому разі не можна руйнувати ті органи, які виконують функції, тільки якщо там всередині є корупція.
ParlaMint-UA_2018-12-04-m1.u8.p3.sent2	І те, що було зроблено, було зроблено хибно, було зроблено з величезною небезпекою до українців.
ParlaMint-UA_2018-12-04-m1.u8.p4.sent1	Тому прошу вас підтримати даний законопроект за основу.
ParlaMint-UA_2018-12-04-m1.u8.p4.sent2	Всі ваші пропозиції, зауваження, всі побажання наших експертів, профільних міністерств, які, я сподіваюсь, будуть долучені до роботи, будуть враховані для підготовки цього законопроекту до другого читання.
ParlaMint-UA_2018-12-04-m1.u8.p5.sent1	І ще раз хочу наголосити, що сьогодні в Україні рівень ризику щодо виникнення епідемії надзвичайно високий.
ParlaMint-UA_2018-12-04-m1.u8.p5.sent2	І сьогодні міністерство має кричати криком не про епідемію кору, а має кричати про те, що якщо у нас виникне епідемія дифтерії або поліомієліту, ми отримаємо сотні, тисячі людей і дітей, які загинуть саме тому, що сьогодні не відбувається якісної роботи.
ParlaMint-UA_2018-12-04-m1.u8.p6.sent1	І наголошую, що втілення цього законопроекту в повній мірі буде лежати.
ParlaMint-UA_2018-12-04-m1.u9.p1.sent1	Будь ласка, 30 секунд завершити.
ParlaMint-UA_2018-12-04-m1.u10.p1.sent1	що втілення і цього законопроекту, і законопроекту по трансплантації, і законопроекту про автономізацію лікувальних закладів, ту реформу, яку започаткував парламент, сьогодні Міністерством охорони здоров’я провалено.
ParlaMint-UA_2018-12-04-m1.u10.p1.sent2	Але це не означає, що парламент не має виконувати свою функцію і робити ті закони, які будуть сприяти покращенню справедливості і безпеки українців.
ParlaMint-UA_2018-12-04-m1.u10.p2.sent1	Дякую.
ParlaMint-UA_2018-12-04-m1.u11.p1.sent1	Шановні колеги, за 3 хвилини відбудеться голосування.
ParlaMint-UA_2018-12-04-m1.u11.p1.sent2	Я дуже прошу повертатись до сесійної зали.
ParlaMint-UA_2018-12-04-m1.u11.p2.sent1	Останній виступ, будь ласка, Ігор Шурма, прошу вас.
ParlaMint-UA_2018-12-04-m1.u11.p2.sent2	Колеги, повертайтеся до сесійної зали.
ParlaMint-UA_2018-12-04-m1.u12.p1.sent1	Ігор Шурма, "Опозиційний блок".
ParlaMint-UA_2018-12-04-m1.u12.p1.sent2	Шановні колеги, от ми сьогодні є свідками того, до чого приводить руйнація системи.
ParlaMint-UA_2018-12-04-m1.u12.p1.sent3	У свій час була не тільки зліквідована санепідслужба, була зруйнована система санепіднагляду за благополуччям нашого життя.
ParlaMint-UA_2018-12-04-m1.u12.p1.sent4	Я вам наведу буквально свіжі приклади, до чого привела ця руйнація.
ParlaMint-UA_2018-12-04-m1.u12.p1.sent5	От, зовсім недавно чуть не відбулася величезна трагедія, коли у Вишневому Київської області завалився дах у спортзалі загальноосвітньої школи.
ParlaMint-UA_2018-12-04-m1.u12.p1.sent6	Ви думаєте це проблема будівельників?
ParlaMint-UA_2018-12-04-m1.u12.p1.sent7	Можливо.
ParlaMint-UA_2018-12-04-m1.u12.p1.sent8	Але, я думаю, що якби у свій час не була зліквідована санепідслужба і діяв попереджувальний нагляд, то всі проекти, напевно, погоджувалися фахівцями і, напевно, було б і зауваження до цього проекту.
ParlaMint-UA_2018-12-04-m1.u12.p2.sent1	Чи говорили б ми сьогодні про таку величезну кількість хворих і померлих на ботулізм?
ParlaMint-UA_2018-12-04-m1.u12.p2.sent2	Це є прямий наслідок недотримання технологічних процесів сьогодні під час виробництва харчових продуктів.
ParlaMint-UA_2018-12-04-m1.u12.p2.sent3	Чому так сталося?
ParlaMint-UA_2018-12-04-m1.u12.p2.sent4	А тому, що зліквідували органи санепідслужби.
ParlaMint-UA_2018-12-04-m1.u12.p2.sent5	Ми сьогодні повинні говорити, що відсутність епідеміології в складі санепідслужби має свої наслідки у вигляді епідемій.
ParlaMint-UA_2018-12-04-m1.u12.p2.sent6	Ви ж подивіться, що відбувається в школі: ліквідовані лікарі дітей і підлітків, гігієни дітей і підлітків.
ParlaMint-UA_2018-12-04-m1.u12.p2.sent7	До чого це привело?
ParlaMint-UA_2018-12-04-m1.u12.p2.sent8	Що те, що сьогодні в школах відбувається, абсолютно не спостерігається ніким з тих, хто переживає за громадське здоров’я.
ParlaMint-UA_2018-12-04-m1.u12.p2.sent9	Даний законопроект, він не вирішить цієї проблеми, він тільки допоможе хоч якось знизити і покращити цей нагляд.
ParlaMint-UA_2018-12-04-m1.u12.p3.sent1	Чи треба було у свій час займатися реорганізацією санепідслужби?
ParlaMint-UA_2018-12-04-m1.u12.p3.sent2	Без сумніву.
ParlaMint-UA_2018-12-04-m1.u12.p3.sent3	Чи вона потрібна була у такому вигляді?
ParlaMint-UA_2018-12-04-m1.u12.p3.sent4	Напевно, що ні.
ParlaMint-UA_2018-12-04-m1.u12.p3.sent5	Але ми повинні зрозуміти, що все робиться добре тоді, коли воно є на часі.
ParlaMint-UA_2018-12-04-m1.u12.p3.sent6	Я вам наведу приклад, чи потрібна санепідслужба у певних моментах?
ParlaMint-UA_2018-12-04-m1.u12.p3.sent7	Якщо існує п’ятизірковий готель і там є, існує ресторація, чи їм потрібен санепіднагляд?
ParlaMint-UA_2018-12-04-m1.u12.p3.sent8	Абсолютно ні, бо, вони знають, що будь-яке порушення технологічного процесу, будь-яке харчове отруєння призведе до того, що цей готель ніколи не буде п’ятизірковий, і туди поважні люди, які витрачають великі гроші на проживання, вони не поїдуть.
ParlaMint-UA_2018-12-04-m1.u12.p3.sent9	Це стосується будь-якої нашої сфери життя.
ParlaMint-UA_2018-12-04-m1.u12.p3.sent10	І, на превеликий жаль, заклади охорони здоров’я сьогодні чекає така сама доля.
ParlaMint-UA_2018-12-04-m1.u12.p3.sent11	Ми руйнуємо те, що маємо і не пропонуємо взамін нічого.
ParlaMint-UA_2018-12-04-m1.u12.p4.sent1	Міністерство охорони здоров’я, на превеликий жаль, лишень розводить руками.
ParlaMint-UA_2018-12-04-m1.u12.p4.sent2	Пам’ятаєте дівчинку, яка була отруєна в таборі оздоровчому?
ParlaMint-UA_2018-12-04-m1.u12.p4.sent3	Що казала т.в.о. міністра?
ParlaMint-UA_2018-12-04-m1.u12.p4.sent4	"Все нормально, треба тільки трошки її підлікувати".
ParlaMint-UA_2018-12-04-m1.u12.p4.sent5	Що говорили анестезіологи?
ParlaMint-UA_2018-12-04-m1.u12.p4.sent6	"Біда велика", і дитина ця пішла з того світу, і ніхто не попросив вибачення у батьків, а все через що?
ParlaMint-UA_2018-12-04-m1.u12.p4.sent7	Через те, що у функції санепіднагляду викинули в бік від медицини і це є абсолютною.
ParlaMint-UA_2018-12-04-m1.u13.p1.sent1	30 секунд.
ParlaMint-UA_2018-12-04-m1.u14.p1.sent1	і це є абсолютною помилкою.
ParlaMint-UA_2018-12-04-m1.u14.p1.sent2	І за таких обставин, сьогодні як напівкрок ми вимушені йти на те, щоб проголосувати даний законопроект для того, щоб наше благополуччя, нашого населення, хоча би мало якийсь захід у вигляді тих функцій, які колись виконувала санепідслужба.
ParlaMint-UA_2018-12-04-m1.u14.p2.sent1	Дякую.
ParlaMint-UA_2018-12-04-m1.u14.p2.sent2	Ми підтримуємо цей законопроект.
ParlaMint-UA_2018-12-04-m1.u15.p1.sent1	Дякую.
ParlaMint-UA_2018-12-04-m1.u15.p2.sent1	Отже, колеги, обговорення завершене від депутатів.
ParlaMint-UA_2018-12-04-m1.u15.p2.sent2	І я прошу всіх заходити в зал, ми переходимо до прийняття рішення.
ParlaMint-UA_2018-12-04-m1.u15.p2.sent3	Я звертаюсь зараз до голів фракцій, до фракцій, подивіться, кого немає в залі.
ParlaMint-UA_2018-12-04-m1.u15.p2.sent4	Щойно із залу вийшло депутатів з десять.
ParlaMint-UA_2018-12-04-m1.u15.p3.sent1	Будь ласка, секретаріат Верховної Ради повідомте депутатам, що ми зараз переходимо до прийняття рішення.
ParlaMint-UA_2018-12-04-m1.u15.p3.sent2	Зараз заключне слово голові комітету, і через три хвилини ми переходимо до голосування.
ParlaMint-UA_2018-12-04-m1.u15.p4.sent1	Я ще раз наполегливо звертаюсь до голів фракцій, змобілізувати фракції для голосування.
ParlaMint-UA_2018-12-04-m1.u15.p4.sent2	Щоб потім не було нарікань, подивіться кого немає поруч, подзвоніть, покличте з кулуарів в зал.
ParlaMint-UA_2018-12-04-m1.u15.p5.sent1	Будь ласка, заходьте всі в зал, зараз заключне слово Олі Богомолець і переходимо до прийняття рішення.
ParlaMint-UA_2018-12-04-m1.u15.p5.sent2	Будь ласка, три хвилини, Оля Богомолець.
ParlaMint-UA_2018-12-04-m1.u16.p1.sent1	Шановні колеги!
ParlaMint-UA_2018-12-04-m1.u16.p1.sent2	Окрім десятків тисяч дітей і дорослих, які хворіють на інфекційні хвороби, щорічно в Україні помирає 9-10 тисяч осіб від інфекційних хвороб.
ParlaMint-UA_2018-12-04-m1.u16.p1.sent3	Все це ті хвороби, в більшості яких можна запобігти і можна вилікувати.
ParlaMint-UA_2018-12-04-m1.u16.p2.sent1	Голосуванням за цей законопроект ви дозволите створити в Україні систему справедливого контролю безпеки харчових продуктів, безпеки наших дітей у таборах відпочинку, в школах для того, щоб не виникало ризику, як я вже наголошувала, про існування промислового ботулізму.
ParlaMint-UA_2018-12-04-m1.u16.p2.sent2	Це ганьба, що за роки незалежності вперше в Україні люди помирають від риби і м’яса, які вони купили в супермаркетах.
ParlaMint-UA_2018-12-04-m1.u16.p2.sent3	Відсутність цього закону і відсутність регуляції системи санітарно-епідемічного благополуччя створює небезпеку для всіх українських громадян, для всіх ваших родин.
ParlaMint-UA_2018-12-04-m1.u16.p2.sent4	Тому зараз звертаюсь до вас без будь-яких політичних вподобань, без будь-якої конкуренції внутрішньої і популізму підтримати даний законопроект за основу.
ParlaMint-UA_2018-12-04-m1.u16.p3.sent1	Комітет охорони здоров’я бере на себе зобов’язання максимально швидко доопрацювати законопроект з усіма зауваженнями, конкретизувати функції, які будуть покладені на виконавчу владу для того, щоб українці відчували захист від своєї влади, для того, щоб українці відчували, що парламент і всі народні депутати стоять на захисті їх інтересів.
ParlaMint-UA_2018-12-04-m1.u16.p4.sent1	І, врешті-решт, я дуже сподіваюсь, що Прем’єр-міністр перестане боятися і внесе на затвердження парламенту кандидатуру міністра охорони здоров’я, яка зможе, який зможе втілити всі законопроекти, які приймає парламент в життя.
ParlaMint-UA_2018-12-04-m1.u16.p4.sent2	І, безперечно, продовженням реформування галузі охорони здоров’я має стати наше спільне з вами голосування за Закон про загальнообов’язкове державне медичне страхування, який дозволить систему охорони здоров’я зробити доступною, справедливою для всіх українських людей.
ParlaMint-UA_2018-12-04-m1.u16.p5.sent1	Тому звертаюсь до вас від імені Комітету охорони здоров’я, від народних депутатів, 21 народного депутата, від всіх політичних сил з проханням підтримати даний законопроект за основу.
ParlaMint-UA_2018-12-04-m1.u16.p6.sent1	Дякую.
ParlaMint-UA_2018-12-04-m1.u17.p1.sent1	Дякую.
ParlaMint-UA_2018-12-04-m1.u17.p2.sent1	Отже, переходимо до прийняття рішення.
ParlaMint-UA_2018-12-04-m1.u17.p3.sent1	Колеги, я прошу всіх повернутися в зал. Зараз.
ParlaMint-UA_2018-12-04-m1.u17.p3.sent2	(Андрію, поверніться, будь ласка) зараз буде.
ParlaMint-UA_2018-12-04-m1.u17.p3.sent3	може бракувати буквально кілька голосів.
ParlaMint-UA_2018-12-04-m1.u17.p3.sent4	Я прошу всіх зайти в зал і зайняти робочі місця.
ParlaMint-UA_2018-12-04-m1.u17.p4.sent1	Голови фракцій запросіть у зал всіх депутатів.
ParlaMint-UA_2018-12-04-m1.u17.p4.sent2	Отже, колеги, з лож поверніться в зал. Будь ласка, Іра, поверніться в зал для голосування.
ParlaMint-UA_2018-12-04-m1.u17.p5.sent1	Ми переходимо до прийняття рішення.
ParlaMint-UA_2018-12-04-m1.u17.p5.sent2	І я ставлю на голосування проект Закону про внесення змін до Закону України "Про забезпечення санітарного та епідемічного благополуччя населення" (№ 8464) за пропозицією комітету за основу.
ParlaMint-UA_2018-12-04-m1.u17.p6.sent1	Я прошу, колеги, підтримаємо наш комітет.
ParlaMint-UA_2018-12-04-m1.u17.p6.sent2	Прошу всіх узяти участь у голосуванні і прошу підтримати 8464 за основу.
ParlaMint-UA_2018-12-04-m1.u17.p7.sent1	Голосуємо, колеги.
ParlaMint-UA_2018-12-04-m1.u17.p7.sent2	Підтримуємо!
ParlaMint-UA_2018-12-04-m1.u17.p7.sent3	Голосуємо.
ParlaMint-UA_2018-12-04-m1.u17.p8.sent1	За-207
ParlaMint-UA_2018-12-04-m1.u17.p9.sent1	Не встигли, колеги.
ParlaMint-UA_2018-12-04-m1.u17.p9.sent2	Запросіть в зал, колеги!
ParlaMint-UA_2018-12-04-m1.u17.p9.sent3	Подивіться по фракціях, по кулуарах, хто в кулуарах, запросіть в зал.
ParlaMint-UA_2018-12-04-m1.u17.p10.sent1	Зараз я поставлю на повернення.
ParlaMint-UA_2018-12-04-m1.u17.p10.sent2	30 секунд, колеги, я прошу допомогти членів комітету і голів фракцій, подивитися, хто є в кулуарах, запросити в зал, і прошу, щоб ніхто не виходив із залу.
ParlaMint-UA_2018-12-04-m1.u17.p11.sent1	Зараз зачитаю по фракціях.
ParlaMint-UA_2018-12-04-m1.u17.p11.sent2	Будь ласка, покажіть по фракціях: "Блок Петра Порошенка" – 79, "Народний фронт" – 46, "Опозиційний блок" – 19, "Самопоміч" – 11, Радикальна партія – 3, "Батьківщина" – 6, "Воля народу" – 1, "Партія "Відродження" – 11, позафракційні – 31.
ParlaMint-UA_2018-12-04-m1.u17.p12.sent1	Фактично є загальна підтримка закону всім залом, нам треба тільки змобілізуватися і брати участь у голосуванні.
ParlaMint-UA_2018-12-04-m1.u17.p13.sent1	Будь ласка, заходьте в зал, займайте робочі місця.
ParlaMint-UA_2018-12-04-m1.u17.p13.sent2	Колеги, я поставлю спочатку на повернення, а потім знову за основу.
ParlaMint-UA_2018-12-04-m1.u17.p13.sent3	За той час, будь ласка, займіть всі робочі місця.
ParlaMint-UA_2018-12-04-m1.u17.p13.sent4	І, колеги, увага!
ParlaMint-UA_2018-12-04-m1.u17.p13.sent5	Я ставлю перше голосування на повернення.
ParlaMint-UA_2018-12-04-m1.u17.p14.sent1	Отже, я прошу підтримати пропозицію повернутися до проекту Закону про внесення змін до Закону України "Про забезпечення санітарного та епідемічного благополуччя населення" (8464), і я прошу усіх уважно взяти участь в голосуванні.
ParlaMint-UA_2018-12-04-m1.u17.p14.sent2	Прошу проголосувати і підтримати повернення.
ParlaMint-UA_2018-12-04-m1.u17.p14.sent3	Голосуємо, колеги, прошу підтримати, голосуємо, підтримуємо.
ParlaMint-UA_2018-12-04-m1.u17.p14.sent4	Голосуємо.
ParlaMint-UA_2018-12-04-m1.u17.p15.sent1	За-208
ParlaMint-UA_2018-12-04-m1.u17.p16.sent1	Депутатів більше підійшло, прошу по фракціям показати в чому річ.
ParlaMint-UA_2018-12-04-m1.u17.p16.sent2	Колеги, заходіть в зал, будь ласка, займайте робочі місця.
ParlaMint-UA_2018-12-04-m1.u17.p17.sent1	"Блок Петра Порошенка" – 82, "Народний фронт" – 49, "Опозиційний блок" – 16, "Самопоміч" – 12, Радикальна партія – 3, "Батьківщина" – 7, "Воля народу" – 3, "Відродження" – 8, позафракційні – 28.
ParlaMint-UA_2018-12-04-m1.u17.p18.sent1	Колеги, бракує велику кількість голосів.
ParlaMint-UA_2018-12-04-m1.u17.p18.sent2	Я поставлю ще раз, якщо не буде підтримки – законопроект буде відхилений.
ParlaMint-UA_2018-12-04-m1.u17.p18.sent3	Тому я зараз прошу і членів комітету максимально змобілізувати народних депутатів.
ParlaMint-UA_2018-12-04-m1.u17.p18.sent4	Я прошу усіх зайняти робочі місця, усіх, хто є в залі.
ParlaMint-UA_2018-12-04-m1.u17.p18.sent5	І голова комітету неодноразово дуже детально пояснила важливість цього законопроекту, він поза політикою, він поза дискусіями.
ParlaMint-UA_2018-12-04-m1.u17.p18.sent6	Колеги, я прошу змобілізуватися, і я прошу підтримати.
ParlaMint-UA_2018-12-04-m1.u17.p19.sent1	І я ставлю на голосування пропозицію повернутися до проекту Закону 8464 і прошу усіх взяти участь в голосуванні.
ParlaMint-UA_2018-12-04-m1.u17.p19.sent2	Колеги, прошу бути на робочих місцях і прошу проголосувати.
ParlaMint-UA_2018-12-04-m1.u17.p19.sent3	Прошу підтримати за повернення, голосуємо, підтримуємо, голосуємо, колеги.
ParlaMint-UA_2018-12-04-m1.u17.p19.sent4	Прошу підтримати, голосуємо.
ParlaMint-UA_2018-12-04-m1.u17.p20.sent1	За-206
ParlaMint-UA_2018-12-04-m1.u17.p21.sent1	Голосів меншає, а не більшає.
ParlaMint-UA_2018-12-04-m1.u17.p22.sent1	А скажіть, колеги, якщо в комітет на доопрацювання, чи підтримаєте ви?
ParlaMint-UA_2018-12-04-m1.u17.p22.sent2	Колеги, в комітет на доопрацювання підтримаєте?
ParlaMint-UA_2018-12-04-m1.u17.p23.sent1	Я даю в комітет.
ParlaMint-UA_2018-12-04-m1.u17.p23.sent2	А ви підтримаєте – в комітет?
ParlaMint-UA_2018-12-04-m1.u17.p23.sent3	Всі підтримують?
ParlaMint-UA_2018-12-04-m1.u17.p23.sent4	Колеги, я зараз поставлю в комітет на доопрацювання.
ParlaMint-UA_2018-12-04-m1.u17.p23.sent5	Але я прошу цю пропозицію підтримати усім залом.
ParlaMint-UA_2018-12-04-m1.u17.p24.sent1	Отже, колеги, займіть робочі місця.
ParlaMint-UA_2018-12-04-m1.u17.p24.sent2	Щоб не був втрачений законопроект.
ParlaMint-UA_2018-12-04-m1.u17.p24.sent3	Я прошу усіх бути на робочих місцях, і я ставлю на голосування пропозицію, щоб проект Закону про внесення змін до Закону України про забезпечення санітарного благополуччя населення (8464) направити в комітет на повторне перше читання.
ParlaMint-UA_2018-12-04-m1.u17.p25.sent1	Прошу проголосувати і прошу підтримати.
ParlaMint-UA_2018-12-04-m1.u17.p25.sent2	Голосуємо.
ParlaMint-UA_2018-12-04-m1.u17.p25.sent3	В комітет.
ParlaMint-UA_2018-12-04-m1.u17.p25.sent4	Підтримаємо, колеги.
ParlaMint-UA_2018-12-04-m1.u17.p25.sent5	Прошу проголосувати.
ParlaMint-UA_2018-12-04-m1.u17.p25.sent6	Підтримаємо.
ParlaMint-UA_2018-12-04-m1.u17.p26.sent1	За-216
ParlaMint-UA_2018-12-04-m1.u17.p27.sent1	Не встигли, я бачу.
ParlaMint-UA_2018-12-04-m1.u17.p27.sent2	Утримались.
ParlaMint-UA_2018-12-04-m1.u17.p27.sent3	Я ще раз поставлю, колеги.
ParlaMint-UA_2018-12-04-m1.u17.p28.sent1	А от тепер треба повернутися, і я поставлю – в комітет.
ParlaMint-UA_2018-12-04-m1.u17.p28.sent2	Колеги, увага!
ParlaMint-UA_2018-12-04-m1.u17.p28.sent3	Треба повернутися, і тоді я поставлю в комітет.
ParlaMint-UA_2018-12-04-m1.u17.p28.sent4	Кілька голосів.
ParlaMint-UA_2018-12-04-m1.u17.p28.sent5	Будьте на місцях, колеги, не виходьте.
ParlaMint-UA_2018-12-04-m1.u17.p29.sent1	Отже, я ставлю пропозицію повернутися до голосування за пропозицію направити проект Закону 8464 в комітет на доопрацювання.
ParlaMint-UA_2018-12-04-m1.u17.p29.sent2	Перше голосування – повернення, потім я поставлю – в комітет.
ParlaMint-UA_2018-12-04-m1.u17.p29.sent3	Прошу проголосувати.
ParlaMint-UA_2018-12-04-m1.u17.p29.sent4	Прошу підтримати.
ParlaMint-UA_2018-12-04-m1.u17.p29.sent5	Голосуємо, колеги.
ParlaMint-UA_2018-12-04-m1.u17.p29.sent6	Голосуємо.
ParlaMint-UA_2018-12-04-m1.u17.p29.sent7	Прошу усіх брати участь в голосуванні.
ParlaMint-UA_2018-12-04-m1.u17.p29.sent8	Прошу підтримати.
ParlaMint-UA_2018-12-04-m1.u17.p29.sent9	Голосуємо.
ParlaMint-UA_2018-12-04-m1.u17.p29.sent10	Це компромісна позиція, підтримайте її.
ParlaMint-UA_2018-12-04-m1.u17.p30.sent1	За-215
ParlaMint-UA_2018-12-04-m1.u17.p31.sent1	Нема.
ParlaMint-UA_2018-12-04-m1.u17.p32.sent1	І наступна, колеги, остання – це суб’єкту законодавчої ініціативи на доопрацювання.
ParlaMint-UA_2018-12-04-m1.u17.p32.sent2	Я прошу всіх змобілізуватися і підтримати її, щоб закон не був відхилений.
ParlaMint-UA_2018-12-04-m1.u17.p33.sent1	Це не є прийняття закону, це є компромісна позиція.
ParlaMint-UA_2018-12-04-m1.u17.p34.sent1	Я прошу всіх підтримати в залі.
ParlaMint-UA_2018-12-04-m1.u17.p34.sent2	Колеги, прошу змобілізуватись.
ParlaMint-UA_2018-12-04-m1.u17.p34.sent3	І ставлю на голосування пропозицію, щоб проект Закону про внесення змін до Закону України про забезпечення санітарного благополуччя населення (8464) ми повернули суб’єкту законодавчої ініціативи на доопрацювання.
ParlaMint-UA_2018-12-04-m1.u17.p34.sent4	Прошу проголосувати, прошу підтримати, колеги.
ParlaMint-UA_2018-12-04-m1.u17.p34.sent5	Я прошу всіх взяти учать у голосуванні і прошу підтримати.
ParlaMint-UA_2018-12-04-m1.u17.p34.sent6	Голосуємо!
ParlaMint-UA_2018-12-04-m1.u17.p34.sent7	Підтримуємо, прошу проголосувати.
ParlaMint-UA_2018-12-04-m1.u17.p34.sent8	Підтримуємо, голосуємо.
ParlaMint-UA_2018-12-04-m1.u17.p35.sent1	За-224
ParlaMint-UA_2018-12-04-m1.u17.p36.sent1	2 голоси, 2 голоси.
ParlaMint-UA_2018-12-04-m1.u17.p36.sent2	Займіть місця, колеги.
ParlaMint-UA_2018-12-04-m1.u17.p36.sent3	Зайдіть в зал, будь ласка.
ParlaMint-UA_2018-12-04-m1.u17.p36.sent4	Я ще раз хочу наголосити, це компромісна позиція.
ParlaMint-UA_2018-12-04-m1.u17.p36.sent5	Я ще раз.
ParlaMint-UA_2018-12-04-m1.u17.p36.sent6	колеги, не виходьте з залу, будь ласка.
ParlaMint-UA_2018-12-04-m1.u17.p36.sent7	Ще раз – за повернення, а потім я поставлю - в комітет на доопрацювання.
ParlaMint-UA_2018-12-04-m1.u17.p36.sent8	2 голоси.
ParlaMint-UA_2018-12-04-m1.u17.p36.sent9	Будь ласка, зайдіть у зал, не виходьте з залу.
ParlaMint-UA_2018-12-04-m1.u17.p36.sent10	Спочатку - повернення, а потім - комітет.
ParlaMint-UA_2018-12-04-m1.u17.p36.sent11	2 голоси.
ParlaMint-UA_2018-12-04-m1.u17.p37.sent1	Перше, я ставлю пропозицію повернутись до проекту Закону 8464.
ParlaMint-UA_2018-12-04-m1.u17.p37.sent2	Прошу проголосувати, прошу підтримати.
ParlaMint-UA_2018-12-04-m1.u17.p37.sent3	Прошу підтримати, колеги, за повернення.
ParlaMint-UA_2018-12-04-m1.u17.p37.sent4	Кожен голос, уважно і пильно голосуйте.
ParlaMint-UA_2018-12-04-m1.u17.p37.sent5	Голосуймо!
ParlaMint-UA_2018-12-04-m1.u17.p37.sent6	Підтримуємо, голосуємо.
ParlaMint-UA_2018-12-04-m1.u17.p38.sent1	За-233
ParlaMint-UA_2018-12-04-m1.u17.p39.sent1	Повернулись, колеги.
ParlaMint-UA_2018-12-04-m1.u17.p40.sent1	Тепер я ставлю проект Закону 8464 в комітет на повторне перше читання.
ParlaMint-UA_2018-12-04-m1.u17.p40.sent2	Прошу проголосувати і прошу підтримати.
ParlaMint-UA_2018-12-04-m1.u17.p40.sent3	Голосуємо, колеги, підтримуємо, голосуємо.
ParlaMint-UA_2018-12-04-m1.u17.p40.sent4	Це компромісна позиція, і всі разом підтримаємо її.
ParlaMint-UA_2018-12-04-m1.u17.p40.sent5	Прошу підтримати.
ParlaMint-UA_2018-12-04-m1.u17.p41.sent1	За-233
ParlaMint-UA_2018-12-04-m1.u17.p42.sent1	Рішення прийняте.
ParlaMint-UA_2018-12-04-m1.u17.p42.sent2	Проект Закону 8464 повернутий в комітет на доопрацювання.
ParlaMint-UA_2018-12-04-m1.u17.p43.sent1	Колеги, наступне у нас стоїть питання аграрної політики блок.
ParlaMint-UA_2018-12-04-m1.u17.p44.sent1	І першим стоїть питання для включення до порядку денного та прийняття рішення – це 9162 – проект Закону про основні засади державної аграрної політики та державної політики сільського розвитку.
ParlaMint-UA_2018-12-04-m1.u17.p45.sent1	Отже, 9162, включення в порядок денний сесії для прийняття рішення.
ParlaMint-UA_2018-12-04-m1.u17.p45.sent2	Прошу проголосувати і прошу підтримати.
ParlaMint-UA_2018-12-04-m1.u17.p45.sent3	Голосуємо, колеги, включення в порядок денний сесії для прийняття рішення.
ParlaMint-UA_2018-12-04-m1.u17.p45.sent4	Прошу підтримати.
ParlaMint-UA_2018-12-04-m1.u17.p45.sent5	Прошу проголосувати.
ParlaMint-UA_2018-12-04-m1.u17.p45.sent6	Голосуємо.
ParlaMint-UA_2018-12-04-m1.u17.p45.sent7	Прошу підтримати.
ParlaMint-UA_2018-12-04-m1.u17.p46.sent1	За-178
ParlaMint-UA_2018-12-04-m1.u17.p47.sent1	Рішення не прийняте.
ParlaMint-UA_2018-12-04-m1.u17.p48.sent1	Колеги, голова аграрного комітету звернувся до мене з проханням, щоб ми перенесли блок аграрної політики, і я разом з тим хочу повідомити, що до нас вже надійшло і роздано по залу три постанови про скасування рішень Верховної Ради України.
ParlaMint-UA_2018-12-04-m1.u17.p49.sent1	Хочу вам нагадати, що ці постанови я маю право поставити на порядок денний сесії без включення в порядок денний сесії і без необхідного голосування.
ParlaMint-UA_2018-12-04-m1.u17.p49.sent2	Це є три постанови: перша – проект Постанови 9260, проект Постанови про скасування рішення Верховної Ради України про прийняття в цілому як закону законопроекту про внесення змін до Податкового кодексу України та деяких інших законодавчих актів України щодо покращення адміністрування та перегляду ставок окремих податків і зборів, також 9000 і 7279-д.
ParlaMint-UA_2018-12-04-m1.u17.p49.sent3	Три постанови, які ми повинні розглянути.
ParlaMint-UA_2018-12-04-m1.u17.p50.sent1	І я пропоную розпочати з першої, яка стосується законопроекту про Державний бюджет України на 2019 рік.
ParlaMint-UA_2018-12-04-m1.u17.p50.sent2	І хочу нагадати, що я як Голова Верховної Ради України не маю права підписати бюджет, поки ці постанови не будуть розглянуті в сесійному залі Верховної Ради України.
ParlaMint-UA_2018-12-04-m1.u17.p51.sent1	Також нагадую, що постанови розглядаються за скороченою процедурою і за це не треба голосувати, це Регламентом передбачена форма.
ParlaMint-UA_2018-12-04-m1.u17.p52.sent1	І ми переходимо до розгляду проекту Постанови про скасування рішення Верховної Ради України від 23.11.2018 року про прийняття в цілому як закону законопроекту про Державний бюджет України на 2019 рік.
ParlaMint-UA_2018-12-04-m1.u17.p53.sent1	У нас є два доповідача.
ParlaMint-UA_2018-12-04-m1.u17.p53.sent2	І я запрошу спочатку до доповіді Левченка, потім Капліна.
ParlaMint-UA_2018-12-04-m1.u17.p54.sent1	Отже, я запрошую до доповіді народного депутата України Левченка Юрія Володимировича, будь ласка.
ParlaMint-UA_2018-12-04-m1.u18.p1.sent1	Левченко, "Свобода", 223-й округ, місто Київ.
ParlaMint-UA_2018-12-04-m1.u18.p1.sent2	Цього року, цього року Верховна Рада України цього скликання опустилася ще нижче, ніж було раніше, наскільки це можливо, в бюджетній ночі, коли розглядала в ніч з 22 листопада на 23 листопада Державний бюджет України на 2019 рік.
ParlaMint-UA_2018-12-04-m1.u18.p1.sent3	Раніше найгірша ситуація була в грудні 2014 року.
ParlaMint-UA_2018-12-04-m1.u18.p1.sent4	Тоді ухвалювали Державний бюджет о 4-й ранку.
ParlaMint-UA_2018-12-04-m1.u18.p1.sent5	Сьогодні ж, цього разу ухвалювали Державний бюджет о 6-й ранку.
ParlaMint-UA_2018-12-04-m1.u18.p1.sent6	Ухвалювали з тотальним порушенням Закону України "Про Регламент Верховної Ради України".
ParlaMint-UA_2018-12-04-m1.u18.p1.sent7	Ухвалювали під приводом того, що нібито, якщо в ту ніч не ухвалять, долар обвалиться, країна розвалиться, хтось там нападе і так далі, і так далі.
ParlaMint-UA_2018-12-04-m1.u18.p2.sent1	Що зараз ми бачимо?
ParlaMint-UA_2018-12-04-m1.u18.p2.sent2	Два тижні майже пройшло з моменту ухвалення Державного бюджету – він не підписаний, чинності не набрав, але ніякої катастрофи не відбулося.
ParlaMint-UA_2018-12-04-m1.u18.p2.sent3	Тобто вчергове українському народу збрехали з цих трибун, збрехали з президії для того, щоб це все ухвалювати вночі, для того, щоб люди не бачили правду про цей бюджет!
ParlaMint-UA_2018-12-04-m1.u18.p2.sent4	Не бачили правду про те, що на поліційний апарат у час війни виділяється більше, ніж на Збройні Сили України!
ParlaMint-UA_2018-12-04-m1.u18.p2.sent5	Щоб люди не бачили правду, що перед виборами Президенту України дають ручний мільярд, який він може направляти направо-наліво.
ParlaMint-UA_2018-12-04-m1.u18.p2.sent6	Щоб не бачили про те, що у виконавчій владі збільшення відбувається більше, ніж збільшення для освіти і для медицини.
ParlaMint-UA_2018-12-04-m1.u18.p2.sent7	Щоб люди всього цього не бачили.
ParlaMint-UA_2018-12-04-m1.u18.p3.sent1	В тотальне порушення Регламенту Верховної Ради України порушена 157 стаття, порушено правило і Конституція України про особисте голосування!
ParlaMint-UA_2018-12-04-m1.u18.p3.sent2	Тут тотально кнопкодавили.
ParlaMint-UA_2018-12-04-m1.u18.p4.sent1	Зачитували з папірця незаконно в останній момент видатки на мільярди гривень.
ParlaMint-UA_2018-12-04-m1.u18.p4.sent2	І от це все вночі голосувала ця Верховна Рада України.
ParlaMint-UA_2018-12-04-m1.u18.p4.sent3	Тому будь-який нормальний народний депутат.
ParlaMint-UA_2018-12-04-m1.u18.p4.sent4	Прошу дати зараз 10 секунд, 10 секунд закінчити.
ParlaMint-UA_2018-12-04-m1.u18.p4.sent5	Будь-який нормальний народний депутат.
ParlaMint-UA_2018-12-04-m1.u19.p1.sent1	Будь ласка, 15 секунд завершити.
ParlaMint-UA_2018-12-04-m1.u20.p1.sent1	Будь-який нормальний народний депутат, якщо він чесний перед собою і, насамперед, перед своїми виборцями, зараз має проголосувати за скасування того незаконного голосування, бо воно було абсолютно незаконне, несправедливе і проти інтересів народу України.
ParlaMint-UA_2018-12-04-m1.u21.p1.sent1	Будь ласка, до слова запрошується автор альтернативної постанови народний депутат Сергій Каплін.
ParlaMint-UA_2018-12-04-m1.u21.p1.sent2	Будь ласка, пане Сергію.
ParlaMint-UA_2018-12-04-m1.u22.p1.sent1	Я б хотів передусім звернутися не до народних депутатів, не до політиків, не до урядовців, відсутніх, коли розглядається стратегічний для національної економіки документ, а до простих українців.
ParlaMint-UA_2018-12-04-m1.u22.p2.sent1	Шановні співвітчизники, у цю ніч Верховна Рада України скотилась до того, що вголос продиктувала приблизно третину бюджету, десятки мільярдів гривень були розподілені цієї ночі фактично у ручному режимі.
ParlaMint-UA_2018-12-04-m1.u22.p2.sent2	І більшість народних депутатів, які представляють олігархічні клани, які купили собі партії, а потім завели фракції у Верховну Раду України, проголосували цей бюджет.
ParlaMint-UA_2018-12-04-m1.u22.p2.sent3	Я стверджую – цей бюджет є антисоціальним!
ParlaMint-UA_2018-12-04-m1.u22.p2.sent4	Я стверджую – він містить недопустимі соціальні стандарти для простих українців: низьку заробітну плату, найнижчу в Європі, в усьому світі, найнижчі пенсії, найнижчу соціальну допомогу, урізаний медичний бюджет, бюджет, який пов’язаний із захистом простих пересічних українців.
ParlaMint-UA_2018-12-04-m1.u22.p2.sent5	Цей бюджет нищить село!
ParlaMint-UA_2018-12-04-m1.u22.p2.sent6	Цей бюджет не створює нових робочих місць!
ParlaMint-UA_2018-12-04-m1.u22.p2.sent7	І нарешті – цей бюджет далі узаконює грабіжницькі тарифи для простих людей!
ParlaMint-UA_2018-12-04-m1.u22.p3.sent1	Ми зверталися з колегою Сугоняко: зробіть справжню революційну реформу – приберіть ренту, яка потім перекладається на собівартість послуг і продукції, а потім на ціну, яку платять прості українці.
ParlaMint-UA_2018-12-04-m1.u22.p3.sent2	Приберіть грабіжницький ПДВ, який ви ділите потім бюджетної ночі, розподіляючи між олігархічними кланами.
ParlaMint-UA_2018-12-04-m1.u22.p3.sent3	Приберіть "прокладки" у вигляді УГД і "Нафтогазу", які виписують собі багатомільярдні – не мільйонні! – мільярдні премії.
ParlaMint-UA_2018-12-04-m1.u22.p3.sent4	І ви отримаєте ціну, я стверджую, у 4 рази нижчу, ніж зараз, на газ.
ParlaMint-UA_2018-12-04-m1.u22.p3.sent5	Прості українці заслужили.
ParlaMint-UA_2018-12-04-m1.u22.p3.sent6	Їм Господь Бог дав право і можливість користуватися льготною ціною, таке випадає не кожній країні.
ParlaMint-UA_2018-12-04-m1.u22.p3.sent7	Ви, олігархічна сволота, представлена тут у вигляді фракцій відбираєте це у простих людей, вивертаєте їх кишені, не дозволяєте їм дихнути 27 років.
ParlaMint-UA_2018-12-04-m1.u23.p1.sent1	Будь ласка, 15 секунд.
ParlaMint-UA_2018-12-04-m1.u23.p1.sent2	Тільки прохання не кричати, всьому залу і доповідачу, не кричіть, ну, будь ласка.
ParlaMint-UA_2018-12-04-m1.u23.p1.sent3	15 секунд.
ParlaMint-UA_2018-12-04-m1.u23.p1.sent4	15 секунд.
ParlaMint-UA_2018-12-04-m1.u24.p1.sent1	Але ви, прості співвітчизники, маєте знати, що уже в наступному парламенті буде політична сила, яка на смерть стоятиме за вашу зарплату, за вашу пенсію, за право на субсидії і яка дасть простим українцям в 4 рази дешевший газ і.
ParlaMint-UA_2018-12-04-m1.u25.p1.sent1	Дякуємо за доповідь.
ParlaMint-UA_2018-12-04-m1.u25.p2.sent1	І до співдоповіді запрошується перший заступник голови Комітету з питань Регламенту, організації роботи Верховної Ради України Павло Пинзеник.
ParlaMint-UA_2018-12-04-m1.u25.p2.sent2	Павло Пинзеник, дуже дякуємо вам, в тому числі за те, що ви ніколи не кричите і вас чутно дуже добре.
ParlaMint-UA_2018-12-04-m1.u26.p1.sent1	Шановні колеги, комітет на засіданні 4 грудня розглянув проекти постанов про скасування рішення Верховної Ради від 23 листопада про прийняття в цілому як закону законопроекту про Державний бюджет України на 19-й рік (реєстраційний номер 9000/П, 9000/П1), внесені народними депутатами України Левченком Юрієм і Капліним Сергієм та, згідно з частиною восьмою статті 48 Регламенту Верховної Ради України, ухвалив висновок.
ParlaMint-UA_2018-12-04-m1.u26.p2.sent1	Комітет зазначив таке.
ParlaMint-UA_2018-12-04-m1.u26.p2.sent2	Аргументами для скасування рішення Верховної Ради про прийняття в цілому проекту Закону про Державний бюджет на 19-й рік, на думку авторів внесених проектів постанови, повинні стати, зокрема, порушення вимог положень частини сьомої і десятої статті 157, статті 158 Регламенту Верховної Ради України.
ParlaMint-UA_2018-12-04-m1.u26.p3.sent1	Комітет зазначив, що положення статті 157 Регламенту стосується порядку розгляду проекту Закону про Держбюджет на наступний рік в першому читанні, стаття 158 Регламенту передбачає підготовку та розгляд проекту Закону про Державний бюджет України на наступний рік в другому читанні.
ParlaMint-UA_2018-12-04-m1.u26.p3.sent2	При цьому автор не зазначає, які саме положення цієї статті було порушено під час розгляду і прийняття проекту Закону України про Державний бюджет на 2019 рік.
ParlaMint-UA_2018-12-04-m1.u26.p4.sent1	Комітет відповідно до частини восьмої статті 48 Регламенту ухвалив відповідні висновки і пропонує Верховній Раді України визначитися щодо прийняття чи відхилення зазначених проектів постанов шляхом голосування.
ParlaMint-UA_2018-12-04-m1.u26.p5.sent1	Дякую за увагу.
ParlaMint-UA_2018-12-04-m1.u27.p1.sent1	Дякую.
ParlaMint-UA_2018-12-04-m1.u27.p2.sent1	Колеги, дуже прошу зараз записатися на обговорення відразу двох постанов від фракцій.
ParlaMint-UA_2018-12-04-m1.u27.p3.sent1	Будь ласка, народний депутат Ігор Шурма, прошу, вам слово.
ParlaMint-UA_2018-12-04-m1.u28.p1.sent1	Ігор Шурма, "Опозиційний блок".
ParlaMint-UA_2018-12-04-m1.u28.p1.sent2	Я хочу до вас всіх народних депутатів звернутися з такою річчю.
ParlaMint-UA_2018-12-04-m1.u28.p1.sent3	Ви знаєте, що таке міжнародні закупівлі ліків.
ParlaMint-UA_2018-12-04-m1.u28.p1.sent4	Результатом цих міжнародних закупівель сьогодні є розслідування в кримінальному провадженні за ознаками вчинення кримінального правопорушення при їх закупівлі.
ParlaMint-UA_2018-12-04-m1.u28.p1.sent5	Сьогодні Рахункова палата говорить про чисельні зловживання в сфері закупівель.
ParlaMint-UA_2018-12-04-m1.u28.p1.sent6	І тут раптом вночі, я звертаюся до тих двісті сорок з чимось депутатів, які проголосували "за", я вам, хочете, подавайте на мене в суд, але я вам скажу, що тільки шулери, махінатори, політичні жуліки, політичні наперсточники в останню ніч, без ніяких погоджень, внесли пропозицію на рік продовжити міжнародні закупівлі.
ParlaMint-UA_2018-12-04-m1.u28.p1.sent7	Ви там, на тому фланзі, більше не піднімайте голос і не відкривайте рот про те, що у вас є застереження до міжнародних закупівель!
ParlaMint-UA_2018-12-04-m1.u28.p1.sent8	Завдяки вам, ви продовжили ці зловживання на цілий рік.
ParlaMint-UA_2018-12-04-m1.u28.p1.sent9	Ви це зробили свідомо, тому що ви знаєте, що на сьогоднішній день відповідно до пункту 3 статті 158 Закону України про Регламент, визначено, що пропозиції народних депутатів, комітетів до проекту Закону про Державний бюджет України, підготовленого до другого читання, не розглядаються.
ParlaMint-UA_2018-12-04-m1.u28.p1.sent10	В проекті першого читання не було, в пропозиціях до другого не було.
ParlaMint-UA_2018-12-04-m1.u28.p1.sent11	На неприпустимість внесення таких змін та інших законів України про Державний бюджет свідчать і неодноразові рішення Конституційного Суду, які є обов’язковими до виконання.
ParlaMint-UA_2018-12-04-m1.u28.p1.sent12	Ви, голосуючи за цей проект бюджету, ви є порушники Конституції.
ParlaMint-UA_2018-12-04-m1.u28.p1.sent13	Ви змахінували.
ParlaMint-UA_2018-12-04-m1.u28.p1.sent14	Ви робите все, щоб в Україні далі виводилися гроші за кордон на міжнародні закупівлі, щоби ліків не було.
ParlaMint-UA_2018-12-04-m1.u28.p1.sent15	Внаслідок цього будуть помирати люди, і ви несете повну відповідальність за те, що було проголосовано оцей бюджетний рік, який взагалі можна вважати антинародним.
ParlaMint-UA_2018-12-04-m1.u28.p1.sent16	Його треба скасовувати.
ParlaMint-UA_2018-12-04-m1.u29.p1.sent1	Дякую.
ParlaMint-UA_2018-12-04-m1.u29.p2.sent1	І, будь ласка, зараз виступ від фракції "Народний фронт", Максим Бурбак голова фракції.
ParlaMint-UA_2018-12-04-m1.u29.p2.sent2	Прошу вас, пане Максиме.
ParlaMint-UA_2018-12-04-m1.u30.p1.sent1	Шановні колеги!
ParlaMint-UA_2018-12-04-m1.u30.p1.sent2	Фракція "Народний фронт" не буде підтримувати ці дві постанови, адже цими постановами заблоковано прийняття бюджету.
ParlaMint-UA_2018-12-04-m1.u30.p2.sent1	Цими постановами, хочу одному доповідачу, який розказав, що нічого не сталося.
ParlaMint-UA_2018-12-04-m1.u30.p2.sent2	Та цей бюджет вступає в силу з 1 січня, напевно ви переплутали щось.
ParlaMint-UA_2018-12-04-m1.u30.p2.sent3	А зараз обласні ради, місцеві органи самоврядування, мають час професійно підготувати свої бюджети на наступний рік.
ParlaMint-UA_2018-12-04-m1.u30.p2.sent4	Не під ялиночку, як було до цих пір, а нормально пропрацювати, ґрунтовно, щоб було все правильно і збалансовано.
ParlaMint-UA_2018-12-04-m1.u30.p3.sent1	Другому, юному Леніну, який там обіщає в чотири рази газ зменшити, хотів би наказати і розказати, що ці заклики, які він тут зараз розказує, десь ми вже читали, 100 років назад, коли ми втратили державу Україну.
ParlaMint-UA_2018-12-04-m1.u30.p3.sent2	Отакі покидьки прийшли до влади нібито і починали всім дарувати все, і вести до комунізму.
ParlaMint-UA_2018-12-04-m1.u30.p3.sent3	А далі був голодомор, де 10 мільйонів загиблих, як мінімум.
ParlaMint-UA_2018-12-04-m1.u30.p3.sent4	Далі були сталінські репресії.
ParlaMint-UA_2018-12-04-m1.u30.p3.sent5	І далі нас нищили, як націю.
ParlaMint-UA_2018-12-04-m1.u30.p4.sent1	Ми ніколи не повернемося до цього.
ParlaMint-UA_2018-12-04-m1.u30.p4.sent2	Ми стояли за це на Майдані, і зараз ми реформуємо нашу країну, і ведемо її до повернення до європейської сім’ї.
ParlaMint-UA_2018-12-04-m1.u30.p4.sent3	І вам тут не буде місця, як би ви не дурили людям голову з ваших "бігмордів", розказуючи про дешевий газ.
ParlaMint-UA_2018-12-04-m1.u30.p4.sent4	Ви сюди не зайдете, тому що ви є небезпека для української національної безпеки і державності.
ParlaMint-UA_2018-12-04-m1.u30.p5.sent1	Тому, шановні колеги, не гальмуйте бюджетний процес.
ParlaMint-UA_2018-12-04-m1.u30.p5.sent2	Провалюємо ці постанови і даємо на підпис цей бюджет, адже ним передбачається суттєве збільшення зарплатні нашим воякам.
ParlaMint-UA_2018-12-04-m1.u30.p5.sent3	Адже ви 100 років назад зазивали всіх назад із фронту, і тоді державу втратили.
ParlaMint-UA_2018-12-04-m1.u30.p5.sent4	Тому: не підтримуємо!
ParlaMint-UA_2018-12-04-m1.u30.p6.sent1	І дякую всім за державницьку позицію.
ParlaMint-UA_2018-12-04-m1.u30.p7.sent1	Дякую.
ParlaMint-UA_2018-12-04-m1.u31.p1.sent1	Будь ласка, від фракції "Самопоміч" пані Романова запрошується до слова.
ParlaMint-UA_2018-12-04-m1.u31.p2.sent1	Вибачте, пані Сисоєнко, пані Ірина Сисоєнко запрошується.
ParlaMint-UA_2018-12-04-m1.u31.p2.sent2	Я перепрошую вас, пані Ірина.
ParlaMint-UA_2018-12-04-m1.u32.p1.sent1	Ірина Сисоєнко, фракція "Об’єднання "Самопоміч".
ParlaMint-UA_2018-12-04-m1.u32.p1.sent2	Фракція "Самопоміч" голосувала червоними кнопками за проект Державного бюджету на наступний рік.
ParlaMint-UA_2018-12-04-m1.u32.p1.sent3	Адже Державний бюджет в країні, в якій щороку збільшується смертність населення, в країні, в якій щороку зменшується народжуваність, не може бути у видатках на медицину менше ніж 50 відсотків від потреби.
ParlaMint-UA_2018-12-04-m1.u32.p1.sent4	В бюджеті, який запропонувала коаліція, яка його дуже підтримує, в першу чергу профінансовані правоохоронні органи.
ParlaMint-UA_2018-12-04-m1.u32.p1.sent5	Тобто держава будує поліцейську державу, в першу чергу, яка думає про те, як карати громадян держави.
ParlaMint-UA_2018-12-04-m1.u32.p1.sent6	А як зробити так, щоб зберегти життя і здоров’я цих громадян, ніхто про це не думає.
ParlaMint-UA_2018-12-04-m1.u32.p2.sent1	Екстрена медична допомога.
ParlaMint-UA_2018-12-04-m1.u32.p2.sent2	"Самопоміч" щороку, щодня в цій парламентській залі звертає увагу, що питання збереження здоров’я і життя – це забезпечення на 100 відсотків питання медицини і швидкої допомоги.
ParlaMint-UA_2018-12-04-m1.u32.p2.sent3	Лише п’ять областей України за цим жахливим бюджетом одержать кошти на екстрену медичну допомогу, на лікарські засоби, в машини швидкої допомоги сформовано лише видатків від потреби на 47 відсотків.
ParlaMint-UA_2018-12-04-m1.u32.p2.sent4	Так само повністю відсутні кошти на питання освіти, на молодіжну політику, всього-на-всього, передбачені копійки, 27 мільйонів гривень, питання заробітних плат медичних працівників.
ParlaMint-UA_2018-12-04-m1.u32.p2.sent5	У наступному році знову в Україні буде найнижчий рівень заробітних плат для медичних працівників, і знову у нашій державі буде третій рік продовжуватися виїзд медичних працівників за кордон.
ParlaMint-UA_2018-12-04-m1.u32.p2.sent6	Що буде відбуватися далі?
ParlaMint-UA_2018-12-04-m1.u32.p2.sent7	Хто буде надавати медичну допомогу не лише громадянам, але і всім тим, хто зараз присутній в цій залі.
ParlaMint-UA_2018-12-04-m1.u32.p3.sent1	Я хочу в черговий раз наголосити, що таке відношення до медицини в питаннях бюджету робить можливим те, що декому з вас також може іноді і знадобитися медична допомога, яку просто не буде кому надавати.
ParlaMint-UA_2018-12-04-m1.u33.p1.sent1	Будь ласка, 30 секунд.
ParlaMint-UA_2018-12-04-m1.u34.p1.sent1	А нашим чиновникам та депутатам, які так підтримують цей бюджет, хочу сказати, що можна не встигнути іноді долетіти до клініки Швейцарії або Німеччини.
ParlaMint-UA_2018-12-04-m1.u34.p1.sent2	Тому медицину і фінансування потрібно закладати в нашій державі саме на наступний рік в бюджеті України.
ParlaMint-UA_2018-12-04-m1.u34.p2.sent1	Дякую за увагу.
ParlaMint-UA_2018-12-04-m1.u35.p1.sent1	Запрошую до слова народного депутата Капліна від "Блоку Петра Порошенка".
ParlaMint-UA_2018-12-04-m1.u35.p2.sent1	Народний депутат Каплін, включіть, будь ласка, мікрофон з місця.
ParlaMint-UA_2018-12-04-m1.u36.p1.sent1	Шановні співвітчизники!
ParlaMint-UA_2018-12-04-m1.u36.p1.sent2	Я би ще раз хотів наголосити на окремих кричущих, вбивчих, просто катастрофічних нормах, передбачених в нинішньому бюджеті.
ParlaMint-UA_2018-12-04-m1.u36.p1.sent3	Крім руйнування системи медичної допомоги, медичного захисту населення, там повністю понівечена вся система соціального захисту.
ParlaMint-UA_2018-12-04-m1.u36.p1.sent4	Там не передбачені кошти, аби сформувати потужну, дієву, якісну мережу соціальних інспекторів.
ParlaMint-UA_2018-12-04-m1.u36.p1.sent5	І через це мільйони наших співвітчизників зараз зіткнулися з проблемою отримання субсидій для простих людей.
ParlaMint-UA_2018-12-04-m1.u36.p2.sent1	Там повністю не профінансований захист нашої молоді.
ParlaMint-UA_2018-12-04-m1.u36.p2.sent2	Знову профанації у вигляді фестивалів і різноманітних пустих, незабезпечених грошима, обіцянок.
ParlaMint-UA_2018-12-04-m1.u36.p2.sent3	Нульова позиція по створенню нових робочих місць.
ParlaMint-UA_2018-12-04-m1.u36.p3.sent1	Я сьогодні був на засіданні експертної групи Міністерства соціальної політики, де ми розглядали перспективи пенсійного забезпечення українців.
ParlaMint-UA_2018-12-04-m1.u36.p3.sent2	Дорогі мої співвітчизники, люди середнього, молодого віку, через 25 років, якщо ми нічого кардинально не змінимо у цій системі, пенсія як явище в цілому зникне в нашій державі.
ParlaMint-UA_2018-12-04-m1.u36.p3.sent3	Ви будете отримувати за сьогоднішніми цінами приблизно 700-800 гривень, ситуація просто катастрофічна.
ParlaMint-UA_2018-12-04-m1.u36.p3.sent4	І вона потребує вже сьогодні реакції з Державного бюджету, реформи пенсійної системи, створення другого рівня пенсійного забезпечення і в цілому модернізації соціальних стандартів.
ParlaMint-UA_2018-12-04-m1.u36.p4.sent1	Але я хочу запевнити кожного, хто сьогодні нас чує, хто буде читати наші виступи.
ParlaMint-UA_2018-12-04-m1.u36.p4.sent2	Ми в наступному парламенті зробимо абсолютно все для того, щоб забезпечити для наших співвітчизників ціни на газ в чотири рази менші, ніж нинішні.
ParlaMint-UA_2018-12-04-m1.u36.p5.sent1	Зарплати, пенсії в чотири, в п’ять разів вищі, ніж діючі сьогодні.
ParlaMint-UA_2018-12-04-m1.u36.p5.sent2	Ви маєте знати, що ця влада, цей парламент, коаліція здійснює політику геноциду, вони залізли до вашої кишені 27 років і не витягують звідти руки, вони фінансують олігархів і нищать.
ParlaMint-UA_2018-12-04-m1.u37.p1.sent1	Дякую.
ParlaMint-UA_2018-12-04-m1.u37.p2.sent1	Всі виступили від фракцій?
ParlaMint-UA_2018-12-04-m1.u37.p2.sent2	Так.
ParlaMint-UA_2018-12-04-m1.u38.p1.sent1	Зараз ми ще маємо обговорення від народних депутатів.
ParlaMint-UA_2018-12-04-m1.u38.p1.sent2	Прошу народних депутатів підготуватися до запису.
ParlaMint-UA_2018-12-04-m1.u38.p2.sent1	Прошу провести запис.
ParlaMint-UA_2018-12-04-m1.u38.p2.sent2	Ой, я перепрошую, мені кажуть, це скорочена процедура.
ParlaMint-UA_2018-12-04-m1.u38.p2.sent3	Не треба.
ParlaMint-UA_2018-12-04-m1.u39.p1.sent1	Дякую.
ParlaMint-UA_2018-12-04-m1.u39.p2.sent1	Я тоді.
ParlaMint-UA_2018-12-04-m1.u39.p2.sent2	тоді ми переходимо до голосування.
ParlaMint-UA_2018-12-04-m1.u39.p3.sent1	Шановні колеги, ставиться на голосування проект Постанови про скасування рішення Верховної Ради України від 23 листопада 2018 року про прийняття в цілому, як закону законопроекту "Про Державний бюджет України на 2019 рік" (реєстраційний номер 9000 від 15 вересня 2018 року).
ParlaMint-UA_2018-12-04-m1.u39.p3.sent2	Прошу голосувати.
ParlaMint-UA_2018-12-04-m1.u39.p4.sent1	За-60
ParlaMint-UA_2018-12-04-m1.u39.p5.sent1	Рішення не прийнято.
ParlaMint-UA_2018-12-04-m1.u39.p6.sent1	Ми переходимо до наступної постанови.
ParlaMint-UA_2018-12-04-m1.u39.p6.sent2	Це є проект Постанови про скасування рішення Верховної Ради України від 22 листопада 2018 року про прийняття в другому читанні та в цілому проекту Закону України "Про внесення змін до деяких законодавчих актів України щодо спрощення досудового розслідування окремих категорій кримінальних правопорушень".
ParlaMint-UA_2018-12-04-m1.u39.p7.sent1	Було дві постанови про скасування результатів голосування, я перепрошую, ми мусимо проголосувати ще рішення стосовно постанови.
ParlaMint-UA_2018-12-04-m1.u39.p7.sent2	авторства Сергія.
ParlaMint-UA_2018-12-04-m1.u39.p7.sent3	народного депутата Сергія Капліна.
ParlaMint-UA_2018-12-04-m1.u39.p7.sent4	І тому я ставлю на голосування проект Постанови про скасування рішення Верховної Ради України від 23 листопада 2018 року про прийняття в цілому, як закону законопроекту про Державний бюджет України на 2019 рік (реєстраційний номер 9000 від 15 вересня 2018 року), реєстраційний номер постанови 9000/П1 авторства народного депутата Капліна.
ParlaMint-UA_2018-12-04-m1.u39.p8.sent1	Прошу голосувати.
ParlaMint-UA_2018-12-04-m1.u39.p9.sent1	За-61
ParlaMint-UA_2018-12-04-m1.u39.p10.sent1	Рішення не прийнято.
ParlaMint-UA_2018-12-04-m1.u39.p11.sent1	І тепер ми переходимо до наступного проекту Постанови – це є реєстраційний номер 7279-д-П – проект Постанови про скасування рішення Верховної Ради України від 22 листопада 2018 року про прийняття в другому читанні та в цілому проекту Закону України "Про внесення змін до деяких законодавчих актів України щодо спрощення досудового розслідування окремих категорій кримінальних правопорушень" авторства народного депутата України Олени Сотник.
ParlaMint-UA_2018-12-04-m1.u39.p12.sent1	Немає доповідача.
ParlaMint-UA_2018-12-04-m1.u40.p1.sent1	Колеги, поки, можливо, підійде Олена Сотник, автор постанови наступної, зараз ми ставимо на голосування проект Постанови.
ParlaMint-UA_2018-12-04-m1.u40.p1.sent2	На розгляд, на розгляд – так!
ParlaMint-UA_2018-12-04-m1.u40.p1.sent3	Проект Постанови про скасування рішення Верховної Ради України від 23.11.2018 року про прийняття в цілому, як закону законопроекту "Про внесення змін до Податкового кодексу України та деяких інших законодавчих актів України щодо покращення адміністрування та перегляду ставок окремих податків і зборів" (№9260-П і 9260-П1).
ParlaMint-UA_2018-12-04-m1.u40.p1.sent4	В цьому проекті постанови теж є два доповідача.
ParlaMint-UA_2018-12-04-m1.u40.p1.sent5	Першим запрошую до доповіді народного депутата України Левченка Юрія Володимировича і приготуватися - Каплін Сергій Миколайович.
ParlaMint-UA_2018-12-04-m1.u40.p2.sent1	Ні.
ParlaMint-UA_2018-12-04-m1.u40.p2.sent2	Зараз ми розглянемо бюджет.
ParlaMint-UA_2018-12-04-m1.u42.p1.sent1	Так, так, звичайно, до доповіді вас запросив.
ParlaMint-UA_2018-12-04-m1.u43.p1.sent1	Левченко, "Свобода", 223-й округ, місто Київ.
ParlaMint-UA_2018-12-04-m1.u43.p1.sent2	Зачитаю зараз статтю Закону України "Про Регламент Верховної Ради України", зачитаю і звертаюся до пана головуючого, пана Голови Верховної Ради Андрія Парубія вкотре.
ParlaMint-UA_2018-12-04-m1.u43.p1.sent3	Стаття 117 Закону "Про Регламент Верховної Ради України": "Строки надання народним депутатам законопроектів, підготовлених до другого читання.
ParlaMint-UA_2018-12-04-m1.u43.p2.sent1	Частина перша.
ParlaMint-UA_2018-12-04-m1.u43.p2.sent2	Законопроект, підготовлений до другого чи повторного другого читання, висновок головного комітету та інші супровідні документи до нього надаються народним депутатам не пізніше як за 10 днів до дня розгляду цього законопроекту на пленарному засіданні Верховної Ради".
ParlaMint-UA_2018-12-04-m1.u43.p3.sent1	А коли надали 400 сторінок таблиці поправок до Податкового кодексу України?
ParlaMint-UA_2018-12-04-m1.u43.p3.sent2	Посеред ночі, за 2 хвилини до початку розгляду змін до Податкового кодексу Верховної Ради України.
ParlaMint-UA_2018-12-04-m1.u43.p3.sent3	І ще можна якось попрацювати над своїми власними поправками, можна ще щось знайти і зрозуміти: чи вони ухвалені, чи ні.
ParlaMint-UA_2018-12-04-m1.u43.p4.sent1	А як опрацювати всі ці олігархічні "хотєлки", які олігархічна більшість сюди попропихувала?
ParlaMint-UA_2018-12-04-m1.u43.p4.sent2	Як спробувати суспільства хоча би звернути увагу на ці жахливі речі?
ParlaMint-UA_2018-12-04-m1.u43.p4.sent3	І, знаєте, вся країна, ну, не вся країна, на жаль, бо це ви робили вночі, але хто тоді дивився і хто має бажання пізніше подивитися, бачила, як протягом години тут в прямому ефірі відбувався торг – шукали комбінацію поправок, яка ж комбінація поправок задовольнить правлячий олігархат.
ParlaMint-UA_2018-12-04-m1.u43.p4.sent4	І вийшли на яку комбінацію: 151 поправка,152-а, 301-а, 303-я, 541 поправка, 550-а, 577-а.
ParlaMint-UA_2018-12-04-m1.u43.p5.sent1	Так от, закликаю кожного українця поцікавитися: а що в цих поправках.
ParlaMint-UA_2018-12-04-m1.u43.p5.sent2	І ви побачите мільярдні схеми!
ParlaMint-UA_2018-12-04-m1.u43.p5.sent3	Контроль приватних фірм над державними по суті електронними майданчиками для реєстрації документів для продажу нерухомості.
ParlaMint-UA_2018-12-04-m1.u43.p6.sent1	Прошу, будь ласка, дайте 20 секунд закінчити.
ParlaMint-UA_2018-12-04-m1.u43.p6.sent2	20 секунд прошу.
ParlaMint-UA_2018-12-04-m1.u44.p1.sent1	30 секунд.
ParlaMint-UA_2018-12-04-m1.u44.p1.sent2	завершуйте.
ParlaMint-UA_2018-12-04-m1.u45.p1.sent1	Ви побачите мільярдні втрати від скасування ренти на видобуток уранової руди.
ParlaMint-UA_2018-12-04-m1.u45.p1.sent2	Ви побачите скасування мита на імпорт відповідного матеріалу поліетилен терефталату.
ParlaMint-UA_2018-12-04-m1.u46.p1.sent1	Ви продовжили на 30 секунд.
ParlaMint-UA_2018-12-04-m1.u47.p1.sent1	Пізніше включили.
ParlaMint-UA_2018-12-04-m1.u47.p1.sent2	Ну що це таке?
ParlaMint-UA_2018-12-04-m1.u47.p1.sent3	Дайте 10 секунд фразу закінчити.
ParlaMint-UA_2018-12-04-m1.u48.p1.sent1	10 секунд.
ParlaMint-UA_2018-12-04-m1.u48.p1.sent2	Завершуйте.
ParlaMint-UA_2018-12-04-m1.u49.p1.sent1	І ви побачите ще багато таких мільярдних зловживань.
ParlaMint-UA_2018-12-04-m1.u49.p1.sent2	На жаль, немає навіть часу кожне перелічити.
ParlaMint-UA_2018-12-04-m1.u49.p1.sent3	Так от, кожен нормальний депутат зараз має проголосувати за скасування цього злочинного Податкового кодексу.
ParlaMint-UA_2018-12-04-m1.u49.p1.sent4	Дотримуйтесь Закону "Про Регламент Верховної Ради України".
ParlaMint-UA_2018-12-04-m1.u50.p1.sent1	До доповіді запрошується народний депутат України Каплін Сергій Миколайович.
ParlaMint-UA_2018-12-04-m1.u51.p1.sent1	Головний принцип бюджетотворення в нашій країні і прийняття відповідних інших законів не дотримання Конституції, а дуже так по-простому, по-народному: впіхнуть невпіхуєме.
ParlaMint-UA_2018-12-04-m1.u51.p1.sent2	Норми, які не мають абсолютно ніякого відношення до бюджетного процесу, запихують тієї ночі у бюджет, і потім від цього збагачуються олігархічні клани у парламенті.
ParlaMint-UA_2018-12-04-m1.u51.p1.sent3	Той факт, що цей закон є недолугим і взагалі та реформа, яку ви провели, є недолугою, підтверджує той факт, що у Полтавській області за цей весь час не розмитнено жодного автомобіля.
ParlaMint-UA_2018-12-04-m1.u51.p1.sent4	І це ваше відношення до простих людей, яких ви позбавляєте права мати власний автотранспорт.
ParlaMint-UA_2018-12-04-m1.u51.p2.sent1	Післязавтра в моєму.
ParlaMint-UA_2018-12-04-m1.u51.p2.sent2	у мого батька покійного, чорнобильця, було б день народження.
ParlaMint-UA_2018-12-04-m1.u51.p2.sent3	Я пам’ятаю, як він колись взяв кредит в "Ощадбанку" і придбав автомобіль, і вся наша сім’я була приречена на те, щоби віддавати десятки років цей кредит.
ParlaMint-UA_2018-12-04-m1.u51.p2.sent4	Він купив цю машину, єдину в своєму житті, для того, щоб відчути себе людиною.
ParlaMint-UA_2018-12-04-m1.u51.p3.sent1	Ви позбавляєте можливості простих українців це зробити.
ParlaMint-UA_2018-12-04-m1.u51.p3.sent2	Сьогодні у моєї бабусі, якій 83 роки, день народження.
ParlaMint-UA_2018-12-04-m1.u51.p3.sent3	Вона все своє життя пропрацювала на фермі, вона брала в рік по сім гектарів полола буряку, щоб якось вижити, щоб якось вижити.
ParlaMint-UA_2018-12-04-m1.u51.p3.sent4	І її пенсія – тепер, увага!
ParlaMint-UA_2018-12-04-m1.u51.p3.sent5	– 1 тисяча 760 гривень.
ParlaMint-UA_2018-12-04-m1.u51.p3.sent6	Про який автомобіль вона могла мріяти?
ParlaMint-UA_2018-12-04-m1.u51.p3.sent7	Про який автомобіль можуть мріяти молоді люди зараз, де вони зможуть заробити ці гроші?
ParlaMint-UA_2018-12-04-m1.u51.p4.sent1	Тому я вважаю нинішню коаліцію, нинішній парламент, нинішню владу абсолютно антизаконною, антилюдською, яка попирає всі конституційні права громадян, яка призначила "драконівські тарифи", яка забирає зарплату, яка забирає пенсію, яка жирує на горбу таких простих людей як моя бабуся і мій батько.
ParlaMint-UA_2018-12-04-m1.u52.p1.sent1	Дякую вам.
ParlaMint-UA_2018-12-04-m1.u52.p2.sent1	До співдоповіді запрошується перший заступник голови Комітету з питань Регламенту та організації роботи Верховної Ради України Пинзеник Павло Васильович.
ParlaMint-UA_2018-12-04-m1.u53.p1.sent1	Шановний Голово, шановні народні депутати!
ParlaMint-UA_2018-12-04-m1.u53.p1.sent2	Розглянув комітет проекти Постанови Верховної Ради про скасування рішення Верховної Ради від 23 листопада про прийняття в цілому, як закону законопроекту про внесення змін до Податкового кодексу за реєстраційними номерами 9260-П, 9260-П1, внесені відповідно народними депутатами України Левченком та Капліним.
ParlaMint-UA_2018-12-04-m1.u53.p1.sent3	І згідно з частиною восьмою статті 48 Регламенту ухвалив висновок, в якому зазначив таке: аргументами для скасування рішення Верховної Ради про прийняття в цілому проекту Закону про внесення змін до Податкового кодексу (реєстраційний – 9260), на думку авторів проектів постанов, мають стати, зокрема, неособисте голосування народних депутатів, тобто стаття 47 Регламенту Верховної Ради України, та порушення строків надання матеріалів народним депутатам України – це стаття 117 Регламенту Верховної Ради України.
ParlaMint-UA_2018-12-04-m1.u53.p2.sent1	Так, народний депутат Левченко під час свого виступу при обговоренні поправки 224 звертав увагу головуючого на пленарному засіданні на порушення положень статті 117 Регламенту Верховної Ради України під час підготовки до розгляду цього питання.
ParlaMint-UA_2018-12-04-m1.u53.p3.sent1	Комітет зазначив, що строки надання матеріалів законопроекту до другого читання, які передбачені 117 статтею Регламенту Верховної Ради, стосуються попередньої підготовки до розгляду законопроекту і не є складовою процедури розгляду голосування за нього, що могло б бути підставою для застосування положень статті 48 Регламенту Верховної Ради України.
ParlaMint-UA_2018-12-04-m1.u53.p4.sent1	Щодо неособистого голосування, комітет неодноразово наголошував на тому, що питання стосовно встановлення факту неособистого голосування народними депутатами має бути порушене і вичерпане безпосередньо під час розгляду законопроектів в залі пленарних засідань в порядку, який передбачений 47 статтею Регламенту.
ParlaMint-UA_2018-12-04-m1.u53.p5.sent1	Комітет ,відповідно до частини восьмої статті 48 Регламенту, пропонує Верховній Раді України визначитися щодо прийняття чи відхилення проектів постанов Верховної Ради реєстраційні номери 9260-П і 9260-П1 шляхом голосування.
ParlaMint-UA_2018-12-04-m1.u53.p6.sent1	Дякуємо.
ParlaMint-UA_2018-12-04-m1.u54.p1.sent1	Дякую.
ParlaMint-UA_2018-12-04-m1.u54.p2.sent1	Отже, колеги, прошу провести запис на виступи від фракцій.
ParlaMint-UA_2018-12-04-m1.u54.p3.sent1	Отже, від "Блоку Петра Порошенка" до слова запрошується Южаніна Ніна Петрівна.
ParlaMint-UA_2018-12-04-m1.u54.p3.sent2	Будь ласка, Ніна Петрівна.
ParlaMint-UA_2018-12-04-m1.u55.p1.sent1	Шановні колеги, сподіваюся, що, виступаючи сьогодні з цієї високої трибуни, ті, хто подав, зареєстрував постанову про скасування прийнятого рішення, могли ознайомитися з нормами прийнятих законів у другому читанні та в цілому як законів.
ParlaMint-UA_2018-12-04-m1.u55.p2.sent1	Хочу сказати, що даний законопроект, даний закон, по-перше, є ресурсним, він дає додатково надходжень в бюджет 6,8 мільярдів гривень, це по-перше.
ParlaMint-UA_2018-12-04-m1.u55.p3.sent1	По-друге, ви тільки що сказали про те, що цей законопроект поданий невчасно.
ParlaMint-UA_2018-12-04-m1.u55.p3.sent2	Я ще раз повторюсь, у вас на сьогоднішній день була можливість ознайомитися з усіма нормами.
ParlaMint-UA_2018-12-04-m1.u55.p3.sent3	Я прошу звернути увагу, вперше за існування взагалі податкової системи в Україні ми справді переходимо до електронних сервісів контролю, і це єдиний інструмент, який насправді надасть нам можливість боротися з корупцією і уникати тих злочинних схем, які створені в цій державі роками і які існують.
ParlaMint-UA_2018-12-04-m1.u55.p3.sent4	Я хочу ще раз вам нагадати, що основою цього закону, 60 відсотків – це упорядочення і введення більш жорстких вимог до системи електронного адміністрування реалізації пального та спирту етилового.
ParlaMint-UA_2018-12-04-m1.u55.p3.sent5	Зверніть увагу, шановні колеги, що вперше сама галузь зробила все необхідне, виписала всі норми для того, щоб прибрати з ринку тіньовий продаж нафтопродуктів.
ParlaMint-UA_2018-12-04-m1.u55.p4.sent1	За висновками Рахункової палати у 18-му році Державний бюджет втратив майже 25 мільярдів гривень із-за реалізації неврахованих обсягів пального, яка здійснюється до сих пір і має всі технічні можливості для цього.
ParlaMint-UA_2018-12-04-m1.u55.p5.sent1	Я дякую також всім депутатам, що, незважаючи ні на що, підтримали всі ці поправки, чим додатково крім тих прямих ресурсів, які пораховані в цьому законі додатково ми отримаємо щонайменше 15 мільярдів від впровадження системи електронного.
ParlaMint-UA_2018-12-04-m1.u56.p1.sent1	Будь ласка, 30 секунд завершити.
ParlaMint-UA_2018-12-04-m1.u57.p1.sent1	реалізації пального.
ParlaMint-UA_2018-12-04-m1.u57.p2.sent1	Я не буду говорити про те, що вперше ми знайшли можливість упорядкувати все ж таки справляння податку за лісові землі.
ParlaMint-UA_2018-12-04-m1.u57.p2.sent2	Ми зробили, підвищили рентну плату за ліси, але при цьому створили спеціальний лісовий фонд.
ParlaMint-UA_2018-12-04-m1.u57.p2.sent3	Врешті знайшли компроміс для того, щоб за рахунок цього фонду можна було підтримувати ті лісгоспи, які не мають такої можливості і не мають достатнього фінансування.
ParlaMint-UA_2018-12-04-m1.u58.p1.sent1	Ніна Петрівна, давайте ми дамо можливість завершити чи ви завершили, так?
ParlaMint-UA_2018-12-04-m1.u58.p1.sent2	Давайте ще дамо можливість завершити.
ParlaMint-UA_2018-12-04-m1.u58.p1.sent3	Будь ласка, Ніна Петрівна.
ParlaMint-UA_2018-12-04-m1.u58.p1.sent4	30 секунд, да, так само.
ParlaMint-UA_2018-12-04-m1.u59.p1.sent1	Тому, якщо говорити про всі норми і розказати вам, яка користь від цього закону, то вона набагато більша від того, що ви тільки що говорили за невчасну подачу таблиці в зал.
ParlaMint-UA_2018-12-04-m1.u59.p2.sent1	Ще раз повторюю, до сьогодні вам була можливість ознайомитися.
ParlaMint-UA_2018-12-04-m1.u59.p2.sent2	Жодного слова з вашого виступу не має ніякого відношення до тих норм, які виписані і прийняті нами в другому читанні і в цілому.
ParlaMint-UA_2018-12-04-m1.u59.p3.sent1	Прошу не підтримувати цю постанову і заяви всі рахувати як абсолютно непрофесійні, а виключно політичні.
ParlaMint-UA_2018-12-04-m1.u59.p4.sent1	Дякую.
ParlaMint-UA_2018-12-04-m1.u60.p1.sent1	Дякую вам.
ParlaMint-UA_2018-12-04-m1.u60.p2.sent1	Від "Опозиційного блоку" до слова запрошується Німченко Василь Іванович.
ParlaMint-UA_2018-12-04-m1.u61.p1.sent1	Уважаемые коллеги, шановні друзі!
ParlaMint-UA_2018-12-04-m1.u61.p1.sent2	Німченко Василь Іванович, "Опозиційна платформа – За життя" в "Опозиційному блоці".
ParlaMint-UA_2018-12-04-m1.u61.p1.sent3	Ми сейчас ведемо мову про скасування чи ні стосовно закону відносно бюджету.
ParlaMint-UA_2018-12-04-m1.u61.p1.sent4	Хіба не ясно було, коли його включали в цю ніч, як у народі кажуть, "п’яну ніч", першим включили фінансову конституцію – Бюджетний кодекс, фіскально-фінансову конституцію включили.
ParlaMint-UA_2018-12-04-m1.u61.p1.sent5	І кому не зрозуміло, для чого це потрібно?
ParlaMint-UA_2018-12-04-m1.u61.p1.sent6	Тому що вже під ці цифри Податкового кодексу формували доходну частину 19-го року.
ParlaMint-UA_2018-12-04-m1.u61.p1.sent7	Це навіть не смішно на сьогоднішній день, це, по суті, прямі дії проти норм Конституції.
ParlaMint-UA_2018-12-04-m1.u61.p2.sent1	І ще одне хочу сказати.
ParlaMint-UA_2018-12-04-m1.u61.p2.sent2	Тут пані Южаніна виступила, я її як фахівця дуже ціную, повірте, і, мабуть, ми всі розуміємо, що так це і є в дійсності.
ParlaMint-UA_2018-12-04-m1.u61.p2.sent3	Але давайте ми подивимося, коли ж законодавець зобов’язує парламент формувати бюджет як матрицю формування надходжень до бюджету?
ParlaMint-UA_2018-12-04-m1.u61.p2.sent4	Подивіться, до липня місяця поточного року.
ParlaMint-UA_2018-12-04-m1.u61.p2.sent5	Де ми були у липні?
ParlaMint-UA_2018-12-04-m1.u61.p2.sent6	Де ми були у вересні?
ParlaMint-UA_2018-12-04-m1.u61.p2.sent7	Ми тільки пішли сюди у ту ніч, коли приймався бюджет.
ParlaMint-UA_2018-12-04-m1.u61.p2.sent8	Це ганебне явище, відносно якого в народі уже ходять анекдоти.
ParlaMint-UA_2018-12-04-m1.u61.p2.sent9	Це неприпустимо!
ParlaMint-UA_2018-12-04-m1.u61.p2.sent10	І я вам скажу: ті хлопці, которые виступали тут, це крім того, що політична говорильня, ніяк не може бути, вони в растяжке.
ParlaMint-UA_2018-12-04-m1.u61.p2.sent11	Але оцим рішенням, що сейчас проголосують, по суті відсікають можливість оскаржити до Конституційного Суду таку річ, тому що вже суд вийшов на платформу "суда факта", а не"суда права".
ParlaMint-UA_2018-12-04-m1.u61.p2.sent12	Що ми будемо казати.
ParlaMint-UA_2018-12-04-m1.u62.p1.sent1	Будь ласка, 30 секунд завершити.
ParlaMint-UA_2018-12-04-m1.u62.p2.sent1	Завершуйте, 30 секунд.
ParlaMint-UA_2018-12-04-m1.u63.p1.sent1	Спасибі.
ParlaMint-UA_2018-12-04-m1.u63.p1.sent2	Спасибі.
ParlaMint-UA_2018-12-04-m1.u63.p1.sent3	Да, закінчую.
ParlaMint-UA_2018-12-04-m1.u63.p2.sent1	І тому я хотів би в отношении тих колег, які тут розказували, що надо змінити, не було і немає, і не буде ніколи, щоб по таких мотивах скасовували якісь акти, тим більше закони.
ParlaMint-UA_2018-12-04-m1.u63.p2.sent2	Це ганебно для такого парламенту як є.
ParlaMint-UA_2018-12-04-m1.u63.p3.sent1	І тому я хотів би призвати, люди, що це ми просто гаємо час, а це все політична трепотня і все.
ParlaMint-UA_2018-12-04-m1.u63.p4.sent1	Спасибі.
ParlaMint-UA_2018-12-04-m1.u64.p1.sent1	дякую.
ParlaMint-UA_2018-12-04-m1.u64.p2.sent1	Від фракції "Самопоміч" до слова запрошується Тетяна Острікова.
ParlaMint-UA_2018-12-04-m1.u64.p3.sent1	Буд ласка, пані Тетяна.
ParlaMint-UA_2018-12-04-m1.u65.p1.sent1	Шановні колеги, "Самопоміч" не голосувала за зміни в Податковий кодекс, хоча там дійсно є і добрі норми, це зокрема і продовження пільги з ПДВ для електрокарів, це і підняття екологічного податку для великих підприємств і одночасно скасування його, виключення з-під його дії малих підприємств, це і пільги, і спрощення для виноробів, і про те, що вже говорили, система електронного адміністрування роздрібного продажу пального, яка побореться з "чорними" заправками, які сьогодні торгують за готівку.
ParlaMint-UA_2018-12-04-m1.u65.p1.sent2	Але, на жаль, ми не змогли дозволити собі підтримати ці зміни.
ParlaMint-UA_2018-12-04-m1.u65.p1.sent3	Чому?
ParlaMint-UA_2018-12-04-m1.u65.p1.sent4	Ну, по-перше, там немає податку на виведений капітал, який був покликаний скасувати корупційний податок на прибуток і перекрити ті схеми, якими сьогодні користуються для виведення мільярдів доларів за кордон.
ParlaMint-UA_2018-12-04-m1.u65.p2.sent1	А, по-друге, той спосіб, в який ухвалювалися зміни в Податковий кодекс, в який взагалі відбувався розгляд цього законопроекту, кулуарні домовленості, політичні торги за ті чи інші поправки в обмін на голоси, 50-разове ставлення на підтвердження тих чи інших поправок.
ParlaMint-UA_2018-12-04-m1.u65.p2.sent2	Оці всі речі протягом бюджетної ночі - грубі порушення Закону України про Регламент, вони просто унеможливили те, щоб ми віддали свої голоси за добрі речі, які є в цьому законопроекті.
ParlaMint-UA_2018-12-04-m1.u65.p3.sent1	І, на жаль, що хочеться сказати, що це був бюджет "чорної п’ятниці" із знижками і пільгами для обраних, а ті добрі речі, які там є, справді, були ухвалені із численними і грубими порушеннями Регламенту.
ParlaMint-UA_2018-12-04-m1.u66.p1.sent1	Дякую.
ParlaMint-UA_2018-12-04-m1.u66.p2.sent1	Від Радикальної партії до слова запрошується Віктор Галасюк.
ParlaMint-UA_2018-12-04-m1.u66.p2.sent2	Потім – "Народний фронт".
ParlaMint-UA_2018-12-04-m1.u66.p2.sent3	Хто від "Фронту" буде, визначтеся.
ParlaMint-UA_2018-12-04-m1.u66.p2.sent4	Будь ласка, Віктор Галасюк.
ParlaMint-UA_2018-12-04-m1.u67.p1.sent1	Дякую.
ParlaMint-UA_2018-12-04-m1.u67.p2.sent1	Віктор Галасюк, Радикальна партія Олега Ляшка.
ParlaMint-UA_2018-12-04-m1.u67.p2.sent2	Шановний Андрій Володимирович, шановні колеги, шановний народе України!
ParlaMint-UA_2018-12-04-m1.u67.p2.sent3	Фракція Радикальної партії не голосувала за ці зміни до Податкового кодексу, як і за бюджет 19-го року.
ParlaMint-UA_2018-12-04-m1.u67.p2.sent4	Тому що немає ані соціального захисту для громадян України, і немає жодних стимулів для розвитку української промисловості і зміни економічної траєкторії країни.
ParlaMint-UA_2018-12-04-m1.u67.p2.sent5	Вірніше, зміна економічної траєкторії іде на гірше, тому що піднімають податки для промисловості.
ParlaMint-UA_2018-12-04-m1.u67.p2.sent6	Вдумайтесь, в 75 разів підняли екологічний податок, який вимиває мільярди коштів з, і без того слабкої, української промисловості.
ParlaMint-UA_2018-12-04-m1.u67.p2.sent7	І причому ці кошти вони не мають цільового спрямування, тобто це не на модернізацію, не на екологію, це в чорну діру бюджету піде.
ParlaMint-UA_2018-12-04-m1.u67.p2.sent8	Затискають для суспільства і для населення.
ParlaMint-UA_2018-12-04-m1.u67.p2.sent9	Ви знаєте, що понизили поріг безподаткових посилок для громадян і так далі.
ParlaMint-UA_2018-12-04-m1.u67.p2.sent10	Тобто роблять все, замість того, щоби робити те, що потрібно країні.
ParlaMint-UA_2018-12-04-m1.u67.p2.sent11	А країні потрібні стимули для розвитку і модернізації економіки – те, що пропонує команда Радикальної партії.
ParlaMint-UA_2018-12-04-m1.u67.p2.sent12	Прийняти законодавство в цілому про індустріальні парки, яке дозволить Україні вигравати конкуренцію за інвестиції у сусідніх країн, розміщувати нові виробництва в Україні і розвивати вже існуючі заводи.
ParlaMint-UA_2018-12-04-m1.u67.p2.sent13	Прийняти нарешті в цілому закон "Купуй українське, плати українцям", якого вимагають українські виробники по всій Україні.
ParlaMint-UA_2018-12-04-m1.u67.p2.sent14	І, до речі, сьогодні заводу "Електрон" на Львівщині виповнюється 100 років.
ParlaMint-UA_2018-12-04-m1.u67.p2.sent15	Так от по Україні мають купувати українське, львівські трамваї і вагони, а не польські, як це було зроблено без закону "Купуй українське".
ParlaMint-UA_2018-12-04-m1.u67.p2.sent16	Треба його приймати негайно і міняти економічну долю країни, так як це вимагають українські промисловці і громадяни України.
ParlaMint-UA_2018-12-04-m1.u67.p2.sent17	Добробут, а не кредити МВФ!
ParlaMint-UA_2018-12-04-m1.u68.p1.sent1	Дякую вам.
ParlaMint-UA_2018-12-04-m1.u68.p2.sent1	Від "Народного фронту" до слова запрошується голова фракції Максим Бурбак.
ParlaMint-UA_2018-12-04-m1.u69.p1.sent1	Шановні колеги!
ParlaMint-UA_2018-12-04-m1.u69.p1.sent2	Цікава складається ситуація, ми бачимо, зараз доповідають всі представники фракцій, які пишаються тим, що вони не голосували за бюджет.
ParlaMint-UA_2018-12-04-m1.u69.p2.sent1	А "Народний фронт" як відповідальна державницька сила голосувала за Державний бюджет і всі закони для його наповнення.
ParlaMint-UA_2018-12-04-m1.u69.p2.sent2	Тому що треба комусь в цій державі брати і нести тягар відповідальності.
ParlaMint-UA_2018-12-04-m1.u69.p2.sent3	Відповідальності за країну, яка зараз фактично знаходиться в стані війни з Росією.
ParlaMint-UA_2018-12-04-m1.u69.p2.sent4	Хто буде фінансувати армію?
ParlaMint-UA_2018-12-04-m1.u69.p2.sent5	Хто буде фінансувати заходи з національної безпеки і оборони?
ParlaMint-UA_2018-12-04-m1.u69.p2.sent6	Це ми вже робимо не перший рік.
ParlaMint-UA_2018-12-04-m1.u69.p3.sent1	Нагадаю вам, як не було б скрутно в нашій економічній ситуації, але урядом Арсенія Яценюка було прийнято рішення, а уряд Гройсмана його продовжує, фінансування заходів національної безпеки і оборони на рівні не менше 5 відсотків валового внутрішнього продукту.
ParlaMint-UA_2018-12-04-m1.u69.p3.sent2	Так, ці гроші можна було би направити на підняття пенсій ще більше, на виконання соціальних якихось програм.
ParlaMint-UA_2018-12-04-m1.u69.p3.sent3	Але така зараз склалась ситуація, що ми повинні боронити нашу державу і фінансувати наше військо.
ParlaMint-UA_2018-12-04-m1.u69.p4.sent1	Хочу нагадати, що хто не годує своє військо, буде годувати чужу армію.
ParlaMint-UA_2018-12-04-m1.u69.p4.sent2	Хтось забуває такі прописні істини, чи в істерії популізму і передвиборчих перегонів ви забули за саме головне, що нашу державу треба зберегти.
ParlaMint-UA_2018-12-04-m1.u69.p5.sent1	І тому, шановні колеги, я закликаю відповідальні державницькі сили провалити цю постанову, не голосувати за неї.
ParlaMint-UA_2018-12-04-m1.u69.p5.sent2	І відкрити шлях до підписання закону, яким наповнюється Державний бюджет на наступний рік задля того, щоб ми фінансували підвищення зарплатні нашим військовим до 21 тисячі гривень тим, що воюють зараз на сході.
ParlaMint-UA_2018-12-04-m1.u69.p5.sent3	Задля того, щоб наші правоохоронці і рятувальники з ДСНС отримували зарплатні 9 тисяч і 9 тисяч 200 гривень відповідно.
ParlaMint-UA_2018-12-04-m1.u69.p5.sent4	Для того, щоб вони нарешті змогли отримати можливість відшкодування під найму квартир або обрати квартири в іпотеку, те, що започаткував і.
ParlaMint-UA_2018-12-04-m1.u70.p1.sent1	30 секунд, будь ласка.
ParlaMint-UA_2018-12-04-m1.u71.p1.sent1	запропонував міністр внутрішніх справ Арсен Аваков.
ParlaMint-UA_2018-12-04-m1.u71.p1.sent2	Ця програма вже діє, але треба 2 мільярди, щоб вона діяла.
ParlaMint-UA_2018-12-04-m1.u71.p1.sent3	Треба ці надходження знаходити і направляти в бюджет.
ParlaMint-UA_2018-12-04-m1.u71.p2.sent1	Тому, шановні колеги, настав час відповідальних державницьких дій.
ParlaMint-UA_2018-12-04-m1.u71.p3.sent1	І ми будемо їх продовжувати, фракція "Народного фронту".
ParlaMint-UA_2018-12-04-m1.u71.p4.sent1	Дякую.
ParlaMint-UA_2018-12-04-m1.u72.p1.sent1	Дякую вам.
ParlaMint-UA_2018-12-04-m1.u72.p2.sent1	Від фракцій більше немає бажаючих виступати, так?
ParlaMint-UA_2018-12-04-m1.u72.p2.sent2	Я від позафракційних надаю слово для виступу Віктору Пинзенику, дві хвилини, будь ласка.
ParlaMint-UA_2018-12-04-m1.u73.p1.sent1	Шановний Голово, шановні колеги, ми не обговорюємо зараз питання про те, правильні чи не правильні норми змін до Податкового кодексу, вони можуть бути ідеальними, хоча, на мій погляд, це далеко не так.
ParlaMint-UA_2018-12-04-m1.u73.p1.sent2	Але хотів би нагадати колегам, зміни у Податковий кодекс можна вносити тільки Податковим кодексом.
ParlaMint-UA_2018-12-04-m1.u73.p1.sent3	А яким чином, скажіть, будь ласка, яким чином у Податковий кодекс потрапили норми про зміну до Повітряного кодексу?
ParlaMint-UA_2018-12-04-m1.u73.p1.sent4	Яким чином у Податковий кодекс попали зміни до Закону "Про судоустрій і статус суддів"?
ParlaMint-UA_2018-12-04-m1.u73.p1.sent5	Яким чином до закону потрапили норми, які звільняють від оподаткування електромобілі, які не були нормами першого читання?
ParlaMint-UA_2018-12-04-m1.u73.p2.sent1	Шановні колеги, ми хочемо поваги від громадян до законів, такої поваги ніколи не буде, якщо депутати не будуть демонструвати повагу до закону.
ParlaMint-UA_2018-12-04-m1.u73.p2.sent2	Головний порушник законів - народні депутати України, бо депутати діють за принципом "для них закон не писаний".
ParlaMint-UA_2018-12-04-m1.u73.p2.sent3	Дуже шкода!
ParlaMint-UA_2018-12-04-m1.u74.p1.sent1	Отже, колеги, ми завершили обговорення.
ParlaMint-UA_2018-12-04-m1.u74.p1.sent2	Нема більше бажаючих виступати, так?
ParlaMint-UA_2018-12-04-m1.u74.p1.sent3	Переходимо до прийняття рішення, і я буду поступово ставити першу постанову Левченка, другу - Капліна.
ParlaMint-UA_2018-12-04-m1.u74.p2.sent1	Отже, ставлю на голосування проект Постанови про скасування рішення Верховної Ради України від 23.11.2018 року про прийняття в цілому, як закону законопроекту "Про внесення змін до Податкового кодексу України та деяких інших законодавчих актів України щодо покращення адміністрування та перегляду ставок окремих податків і зборів" (№ 9260-П).
ParlaMint-UA_2018-12-04-m1.u74.p3.sent1	Хто підтримує дану постанову, прошу проголосувати.
ParlaMint-UA_2018-12-04-m1.u74.p4.sent1	За-55
ParlaMint-UA_2018-12-04-m1.u74.p5.sent1	Постанова відхилена.
ParlaMint-UA_2018-12-04-m1.u74.p6.sent1	Тепер я ставлю на голосування проект Постанови про скасування рішення Верховної Ради України від 23.11.2018 року "Про прийняття в цілому, як закону законопроект про внесення змін до Податкового кодексу України та деяких інших законодавчих актів України щодо покращення адміністрування та перегляду ставок, окремих податків і зборів" (№9260-П1).
ParlaMint-UA_2018-12-04-m1.u74.p6.sent2	За авторства Капліна.
ParlaMint-UA_2018-12-04-m1.u74.p7.sent1	Хто підтримує дану постанову, прошу проголосувати.
ParlaMint-UA_2018-12-04-m1.u74.p8.sent1	За-59
ParlaMint-UA_2018-12-04-m1.u74.p9.sent1	Рішення не прийняте.
ParlaMint-UA_2018-12-04-m1.u74.p9.sent2	І постанова відхилена.
ParlaMint-UA_2018-12-04-m1.u74.p10.sent1	Отже, обидві постанови відхилені - це дає змогу підписати Податковий кодекс, але Ніна Петрівна, я пригадую, що ви на Погоджувальній раді говорили про уточнення, в четвер ми знайдемо момент, щоб ми це уточнення змоги поставити.
ParlaMint-UA_2018-12-04-m1.u74.p10.sent2	У мене тільки велике прохання є, підготувати, пояснити це фракціям, бо обговорення немає, це буде одна хвилинка - ваша доповідь, і потім - голосування.
ParlaMint-UA_2018-12-04-m1.u74.p11.sent1	Близько 11-12 години ми поставимо, але ви максимально підготуйте зал. Після уточнення ми зможемо вже, відповідно, підписати його і запустити в дію.
ParlaMint-UA_2018-12-04-m1.u74.p12.sent1	І, колеги, ми порадились по наступній постанові, де є автором Сотник Олена.
ParlaMint-UA_2018-12-04-m1.u74.p12.sent2	На жаль, її немає, але ми можемо розглядати і без її присутності.
ParlaMint-UA_2018-12-04-m1.u74.p13.sent1	І тому я оголошую про перехід до розгляду проекту Постанови про скасування рішення Верховної Ради України від 22 листопада 18-го року про прийняття в другому читанні та в цілому проекту Закону України "Про внесення змін до деяких законодавчих актів України щодо спрощення досудового розслідування окремих категорій кримінальних правопорушень.
ParlaMint-UA_2018-12-04-m1.u74.p13.sent2	(№7279-д-П).
ParlaMint-UA_2018-12-04-m1.u74.p14.sent1	І я запрошую до доповіді першого заступника голови Комітету з питань Регламенту та організації Верховної Ради України Пинзеника Павла Васильович, будь ласка.
ParlaMint-UA_2018-12-04-m1.u75.p1.sent1	Отже, проект Постанови Верховної Ради України про скасування рішення від 22 листопада 18-го року про прийняття в другому читанні і в цілому проект Закону "Про внесення змін до деяких законодавчих актів щодо спрощення досудового розслідування окремих категорій кримінальних правопорушень" (реєстраційний номер Постанови 7279-д-П), внесений народним депутатом України Оленою Сотник, та згідно з частиною восьмою статті 48 Регламенту Верховної Ради України комітет у своєму висновку зазначив таке.
ParlaMint-UA_2018-12-04-m1.u75.p1.sent2	Народний депутат, автор ініціативи, обґрунтувала необхідність скасування рішення Верховної Ради про прийняття в цілому проекту закону.
ParlaMint-UA_2018-12-04-m1.u75.p1.sent3	порушенням строків надання матеріалів народним депутатам України, на що звертала увагу головуючого на пленарному засіданні під час свого виступу, зокрема, при обговоренні поправки 124.
ParlaMint-UA_2018-12-04-m1.u75.p2.sent1	Ми вже неодноразово зазначали при розгляді інших проектів постанов, що питання строків надання матеріалів до законопроекту до другого читання, які передбачені статтею 117 Регламенту, стосуються попередньої підготовки до розгляду законопроекту і складовою процедури розгляду і голосування за законопроект не є, відповідно не можуть бути підставою для застосування положень статті 48 Регламенту.
ParlaMint-UA_2018-12-04-m1.u75.p3.sent1	Процедура скасування рішень Верховної Ради України визначення 48-ї Регламенту, зокрема, положеннями частини п’ятої, шостої цієї статті, передбачає звернення народного депутата до головуючого з заявою, в разі порушення Регламенту при розгляді і голосуванні законопроекту, подання письмової заяви до Голови Верховної Ради і одночасне внесення відповідного проекту постанови Верховної Ради України.
ParlaMint-UA_2018-12-04-m1.u75.p4.sent1	Комітет пропонує визначитися щодо прийняття чи відхилення проекту Постанови реєстраційний номер 7279-д-П шляхом голосування.
ParlaMint-UA_2018-12-04-m1.u75.p5.sent1	Дякую.
ParlaMint-UA_2018-12-04-m1.u76.p1.sent1	Дякую вам.
ParlaMint-UA_2018-12-04-m1.u76.p2.sent1	Прошу провести запис.
ParlaMint-UA_2018-12-04-m1.u76.p2.sent2	Нагадую, обговорення Закону про кримінальні проступки.
ParlaMint-UA_2018-12-04-m1.u76.p2.sent3	Прошу провести запис по фракціях: два – за, два – проти.
ParlaMint-UA_2018-12-04-m1.u76.p3.sent1	Від "Народного фронту" до слова запрошується.
ParlaMint-UA_2018-12-04-m1.u76.p3.sent2	Береза Юрій передає слово для виступу Максиму Бурбаку.
ParlaMint-UA_2018-12-04-m1.u76.p3.sent3	Будь ласка, голова фракції "Народного фронту".
ParlaMint-UA_2018-12-04-m1.u77.p1.sent1	Шановні колеги!
ParlaMint-UA_2018-12-04-m1.u77.p1.sent2	Фракція "Народний фронт" не буде підтримувати дані постанови, адже їхнім прийняттям заблоковано, і реєстрацією, заблоковано процес прийняття такого важливого дуже законопроекту.
ParlaMint-UA_2018-12-04-m1.u77.p2.sent1	Тому пропоную всім фракціям не підтримувати.
ParlaMint-UA_2018-12-04-m1.u77.p2.sent2	І давайте не гаяти на це дуже потрібний час.
ParlaMint-UA_2018-12-04-m1.u77.p3.sent1	Дякую.
ParlaMint-UA_2018-12-04-m1.u78.p1.sent1	Дякую.
ParlaMint-UA_2018-12-04-m1.u78.p2.sent1	Від фракції Радикальної партії Галасюк передає Купрієнкові.
ParlaMint-UA_2018-12-04-m1.u78.p2.sent2	Будь ласка.
ParlaMint-UA_2018-12-04-m1.u79.p1.sent1	Олег Купрієнко, фракція Радикальної партії Олега Ляшка.
ParlaMint-UA_2018-12-04-m1.u79.p1.sent2	Шановні колеги, шановний пане головуючий, шановні глядачі та слухачі!
ParlaMint-UA_2018-12-04-m1.u79.p1.sent3	Дуже дивно слухати виступи народних депутатів з правлячої коаліції, які жаліються на порушення Регламенту, які жаліються на невиконання законів, які жаліються на недолугість законів і розказують, що не можна писати погані закони, не можна їх порушувати.
ParlaMint-UA_2018-12-04-m1.u79.p1.sent4	Що ж тоді від людей вимагати?
ParlaMint-UA_2018-12-04-m1.u79.p1.sent5	Так я чогось не розумію, хто є влада у країні, а хто є опозиція?
ParlaMint-UA_2018-12-04-m1.u79.p1.sent6	Якщо виступають провладні народні депутати, розказують, як погано вони приймають закони, як погано їхня влада їх пише, так до чого ми дійшли?
ParlaMint-UA_2018-12-04-m1.u79.p2.sent1	Чи може давайте згадаємо нещодавні баталії щодо Закону про затвердження Указу Президента по введенню воєнного стану, який не обмежив права українців?
ParlaMint-UA_2018-12-04-m1.u79.p2.sent2	І кожного для з екранів ми тільки й чуємо, що Президент не обмежив права українців.
ParlaMint-UA_2018-12-04-m1.u79.p2.sent3	А як тоді з місцевими виборами?
ParlaMint-UA_2018-12-04-m1.u79.p2.sent4	Чи не записано в Конституції, що виборче право – це святе право українських людей обирати і бути обраними?
ParlaMint-UA_2018-12-04-m1.u79.p2.sent5	Так обмежив чи ні?
ParlaMint-UA_2018-12-04-m1.u79.p2.sent6	Чи збори, чи демонстрації?
ParlaMint-UA_2018-12-04-m1.u79.p2.sent7	Записано у Конституції.
ParlaMint-UA_2018-12-04-m1.u79.p2.sent8	А 19 стаття Закону про воєнний стан указує, що не можна проводити демонстрації, не можна страйків проводити.
ParlaMint-UA_2018-12-04-m1.u79.p2.sent9	Так обмежили права чи не обмежили?
ParlaMint-UA_2018-12-04-m1.u79.p3.sent1	Так, шановна влада, шановний пане Президенте, якщо ми щось робимо, давайте не дурити людей: якщо обмежили права людей на місцеві вибори, так треба було в указі і записати, що ми обмежуємо права на вибори.
ParlaMint-UA_2018-12-04-m1.u79.p3.sent2	Але ж тоді Генсеку ООН треба доповідати, що обмежив виборче право та ще зазначити підстави, чому обмежив.
ParlaMint-UA_2018-12-04-m1.u79.p3.sent3	А що ж сказати, крім того, що обмежую права на місцеві вибори, тому що програю у всіх цих громадах.
ParlaMint-UA_2018-12-04-m1.u79.p4.sent1	Давайте бути чесними перед людьми, і тоді вам будуть довіряти.
ParlaMint-UA_2018-12-04-m1.u79.p4.sent2	А поки що – вибачте.
ParlaMint-UA_2018-12-04-m1.u80.p1.sent1	Дякую вам.
ParlaMint-UA_2018-12-04-m1.u80.p2.sent1	Від фракції "Опозиційний блок" до слова запрошується Гусак Володимир Георгійович.
ParlaMint-UA_2018-12-04-m1.u81.p1.sent1	Володимир Гусак, "Опозиційний блок".
ParlaMint-UA_2018-12-04-m1.u81.p1.sent2	На жаль, у Верховній Раді України уже навіть не можна вести мову про порушення Регламенту, таке враження, що Регламенту більше не існує і на нього ніхто не зважає.
ParlaMint-UA_2018-12-04-m1.u81.p2.sent1	Андрій Володимирович, наприклад, при всій повазі до комітету.
ParlaMint-UA_2018-12-04-m1.u81.p2.sent2	до агарного комітету, до вас, але все-таки в Регламенті не передбачена така процедура, що голова.
ParlaMint-UA_2018-12-04-m1.u81.p2.sent3	голова комітету попросив перенести розгляд питання.
ParlaMint-UA_2018-12-04-m1.u81.p2.sent4	Тим не менше, ми сьогодні питання агарної політики не розглядаємо.
ParlaMint-UA_2018-12-04-m1.u81.p3.sent1	Далі.
ParlaMint-UA_2018-12-04-m1.u81.p3.sent2	Що відбулося до того?
ParlaMint-UA_2018-12-04-m1.u81.p3.sent3	Ми дві години по повній процедурі розглядали законопроект Комітету з питань охорони здоров’я тільки для того, щоб відправити його в комітет на доопрацювання.
ParlaMint-UA_2018-12-04-m1.u81.p3.sent4	Ну, невже комітет одраз не міг зробити краще роботу, а керівництво Верховної Ради України не виносити на розгляд Верховної Ради України такі законопроекти, по яким просто не приймаються рішення і не дуже ефективно використовується час?
ParlaMint-UA_2018-12-04-m1.u81.p3.sent5	Ми маємо подавати приклад країні як працювати.
ParlaMint-UA_2018-12-04-m1.u81.p4.sent1	Далі, коли ми розглядали ці постанови, одну постанову, коли ви головували, почали розглядати по скороченій процедурі, потім чомусь перейшли на повну процедуру.
ParlaMint-UA_2018-12-04-m1.u81.p4.sent2	Це ж процедура про скасування рішення, розглянули по повній процедурі, потім знову перейшли на скорочену.
ParlaMint-UA_2018-12-04-m1.u81.p4.sent3	Наступну постанову просто одразу ж проголосували.
ParlaMint-UA_2018-12-04-m1.u81.p4.sent4	Ну, не можна так працювати і як країна буде працювати, якщо ми подаємо такий приклад?
ParlaMint-UA_2018-12-04-m1.u81.p5.sent1	Я закликаю керівництво Верховної Ради України дотримуватися законів України, Регламенту Верховної Ради України і ефективно організовувати роботу Верховної Ради України.
ParlaMint-UA_2018-12-04-m1.u82.p1.sent1	Дякую.
ParlaMint-UA_2018-12-04-m1.u82.p2.sent1	Оскільки до мене було звернення, я вам відповім.
ParlaMint-UA_2018-12-04-m1.u82.p2.sent2	Мене дивує ваша повна некомпетентність, бо все, що ви сказали, повністю не відповідає дійсності.
ParlaMint-UA_2018-12-04-m1.u82.p3.sent1	По-перше, справді, голова Комітету з питань аграрної політики попросив перенести блок.
ParlaMint-UA_2018-12-04-m1.u82.p3.sent2	Але блок не був перенесений, я поставив на розгляд постанови про відхилення, які, згідно Регламенту, я маю ставити невідкладно після рішення регламентного комітету, без їхнього включення в порядок денний.
ParlaMint-UA_2018-12-04-m1.u82.p3.sent3	Отже, після того, як ми не включили в порядок денний сесії перший закон аграрної політики, згідно закону і згідно Регламенту, я перейшов до розгляду проекту постанов про відхилення.
ParlaMint-UA_2018-12-04-m1.u82.p3.sent4	Наголошую ще раз, як і передбачено законом, я ставлю невідкладно після рішення регламентного комітету, і ви можете проконсультуватися у свого колеги, який є членом регламентного комітету.
ParlaMint-UA_2018-12-04-m1.u82.p4.sent1	Наступне.
ParlaMint-UA_2018-12-04-m1.u82.p4.sent2	Розгляд постанов про відхилення розглядається за однаковою процедурою – скороченою.
ParlaMint-UA_2018-12-04-m1.u82.p4.sent3	І всі три постанови, які зараз перебувають на розгляді, всі три постанови – виясніть, почитайте Регламент; ви звикли апелювати до Регламенту, а ви би зробили одну мудру річ: одного дня взяли би його, відкрили і почитали просто; а якби ви його почитали, ви би краще знали – всі вони розглядаються за однаковою процедурою: доповідь, співдоповідь і від фракцій виступи "два – за, два – проти".
ParlaMint-UA_2018-12-04-m1.u82.p5.sent1	Хочу нагадати вам, що "два – за, два – проти" – це виключна форма, але я надаю можливість всім фракціям виступити по кожному питанню, маючи повагу до кожної фракції.
ParlaMint-UA_2018-12-04-m1.u82.p5.sent2	І ваша фракція по кожному питанню має можливість виступити з будь-якого питання, і тут я відстоюю позицію всіх фракцій.
ParlaMint-UA_2018-12-04-m1.u82.p5.sent3	І тому хочу наголосити, кожна дія, яка зроблена сьогодні, відповідає повністю всім статтям Регламенту.
ParlaMint-UA_2018-12-04-m1.u82.p6.sent1	А знаєте, коли було порушення Регламенту, справді?
ParlaMint-UA_2018-12-04-m1.u82.p6.sent2	Коли, справді, духу Регламенту взагалі не було в цьому залі, коли ваші колеги, які сидять справа і зліва від вас, отут в залі голосували руками.
ParlaMint-UA_2018-12-04-m1.u82.p6.sent3	Ви пригадуєте той день – 16 січня?
ParlaMint-UA_2018-12-04-m1.u82.p6.sent4	Скоро буде п’ята річниця.
ParlaMint-UA_2018-12-04-m1.u82.p6.sent5	Пригадуєте його?
ParlaMint-UA_2018-12-04-m1.u82.p6.sent6	От тоді в тому залі навіть не пахло Регламентом, а вбивством займалися депутати, коли, порушуючи будь-які норми етикету, голосували руками в залі.
ParlaMint-UA_2018-12-04-m1.u82.p6.sent7	Де і як передбачена така форма?
ParlaMint-UA_2018-12-04-m1.u82.p7.sent1	А знаєте, коли було порушення?
ParlaMint-UA_2018-12-04-m1.u82.p7.sent2	Коли кожного дня пленарного біля трибуни Голови Верховної Ради України стояли народні депутати, знаєте з якою ціллю, які прийшли в парламент?
ParlaMint-UA_2018-12-04-m1.u82.p7.sent3	Охоронці ваших олігархів, бойовики, яких ви привели в Верховну Раду України не закони творити, а які прийшли для того, щоб бити опозицію.
ParlaMint-UA_2018-12-04-m1.u82.p7.sent4	І отут справа, зліва стояли бойовики накачані, щоб ніхто не міг зайти до Голови Верховної Ради України.
ParlaMint-UA_2018-12-04-m1.u82.p7.sent5	От тоді Регламенту не було!
ParlaMint-UA_2018-12-04-m1.u82.p8.sent1	Зараз в мене відкритий вхід, і будь-хто може до мене підійти.
ParlaMint-UA_2018-12-04-m1.u82.p8.sent2	Будь-хто може зі мною говорити.
ParlaMint-UA_2018-12-04-m1.u82.p8.sent3	Це і є відкрита робота Верховної Ради України.
ParlaMint-UA_2018-12-04-m1.u82.p9.sent1	Не було тут Регламенту, коли ваші колеги заходили в зал, і коли опозиція блокувала трибуну, калічили опозицію тут, біля цього місця двічі на мене був здійснений напад і на колег з "Батьківщини", калічили-ламали і били бітами, і кастетами били по голові, і ламали в президії Верховної Ради України.
ParlaMint-UA_2018-12-04-m1.u82.p9.sent2	Отоді не було Регламенту.
ParlaMint-UA_2018-12-04-m1.u82.p9.sent3	І тому, коли вас спитають, як діє Верховна Рада України, я вам скажу: два роки, два роки, згадайте, коли в нас була бійка в залі, колеги?
ParlaMint-UA_2018-12-04-m1.u82.p9.sent4	Коли якась фракція не мала права виступу?
ParlaMint-UA_2018-12-04-m1.u82.p9.sent5	Коли депутат не мав права відстояти свою позицію?
ParlaMint-UA_2018-12-04-m1.u82.p9.sent6	Коли була бійка в цьому залі, коли було блокування трибуни навіть, хоч їх майже не було, я зупиняв сесію.
ParlaMint-UA_2018-12-04-m1.u82.p9.sent7	Отак Рада має працювати.
ParlaMint-UA_2018-12-04-m1.u82.p10.sent1	А вам, згадайте той період, коли ви місяцями блокували Раду, коли ходили з кульками "НАТО – ні!", отоді ви знущались над Регламентом, над парламентом і над Україною.
ParlaMint-UA_2018-12-04-m1.u82.p10.sent2	А зараз коли вперше парламент діє в рамках закону, в рамках цивілізованої діяльності, ви з трибуни говорите дурниці і неправду.
ParlaMint-UA_2018-12-04-m1.u82.p10.sent3	І я по кожній ситуації вам розповів, у чому і як була вами сказана неправда.
ParlaMint-UA_2018-12-04-m1.u82.p10.sent4	Тому зберігайте етику, зберігайте повагу до Верховної Ради, і тоді парламент буде працювати ефективно і дієво.
ParlaMint-UA_2018-12-04-m1.u82.p11.sent1	Дякую вам.
ParlaMint-UA_2018-12-04-m1.u82.p12.sent1	Від "Народного фронту", від "Народного фронту" до слова запрошується голова фракції Максим Бурбак.
ParlaMint-UA_2018-12-04-m1.u82.p12.sent2	Ні, Паламарчук, перший Паламарчук, так, будь ласка.
ParlaMint-UA_2018-12-04-m1.u82.p12.sent3	Від "Блоку Петра Порошенка" Паламарчук.
ParlaMint-UA_2018-12-04-m1.u82.p12.sent4	З місця, так?
ParlaMint-UA_2018-12-04-m1.u82.p12.sent5	включіть мікрофон.
ParlaMint-UA_2018-12-04-m1.u83.p1.sent1	Шановні колеги, друзі, Закон про кримінальний проступок – це той закон, якого жде вся правова система.
ParlaMint-UA_2018-12-04-m1.u83.p1.sent2	Цей закон дасть можливість, розгрузить слідчих, дасть можливість працювати на результат, працювати, розкривати більш тяжкі злочини: розбої, грабежі, вбивства.
ParlaMint-UA_2018-12-04-m1.u83.p1.sent3	Це дуже необхідний закон для нашої правової, для нашої всієї правової системи.
ParlaMint-UA_2018-12-04-m1.u83.p2.sent1	Закон про кримінальні проступки, він якраз направлений на те, на недолугість покарання, тому що це проступки невеликої тяжкості, які дають можливість бистренько на протязі буквально там десяти днів направляти в суд ті невеликої тяжкості проступки і працювати слідчим над тими серйозними злочинами, які скоюються в нашій державі.
ParlaMint-UA_2018-12-04-m1.u83.p3.sent1	Тому я прошу вас усіх не голосувати за цю постанову і підтримати Закон про кримінальні проступки.
ParlaMint-UA_2018-12-04-m1.u83.p4.sent1	Дякую, колеги.
ParlaMint-UA_2018-12-04-m1.u83.p5.sent1	І до мене звернувся комітет, і доповідач по даному закону Антон Геращенко.
ParlaMint-UA_2018-12-04-m1.u83.p5.sent2	Я надаю йому для виступу 2 хвилини.
ParlaMint-UA_2018-12-04-m1.u84.p1.sent1	Шановні колеги, шановний Голово, шановний український народе, я був доповідачем цього закону, і я ще раз наголошую, що Закон про кримінальні проступки – це є революція в нашому кримінальному судочинстві.
ParlaMint-UA_2018-12-04-m1.u84.p2.sent1	Завдяки вашій підтримці, завдяки роботі робочої групи, експертів, які 2 роки підготовували цей закон, ми маємо на сьогодні революцію, яка призведе до того, що з 1 січня 2020 року всі злочини, які є нетяжкими, за які не буде реального позбавлення волі, будуть розглядати в спрощеному режимі.
ParlaMint-UA_2018-12-04-m1.u84.p3.sent1	Це призведе до того, що 95 відсотків злочинів, які зараз роками розглядаються в наших нетрях судової системи, будуть розглядатися швидко та ефективно.
ParlaMint-UA_2018-12-04-m1.u84.p3.sent2	В першу чергу це стосується таких злочинів як легкі тілесні ушкодження, зберігання наркотичних засобів, то єсть такі невеличкі злочини, за які ніколи не давали суди реального позбавлення волі.
ParlaMint-UA_2018-12-04-m1.u84.p4.sent1	Але на сьогодні, коли хтось когось побив у селі, є відеозаписи, є 20 свідків, ця справа розглядається 1,5-2 роки.
ParlaMint-UA_2018-12-04-m1.u84.p4.sent2	Це перегружає суди.
ParlaMint-UA_2018-12-04-m1.u84.p4.sent3	Після прийняття Закону про кримінальні проступки і початку його дії з 1 січня 2020 року така справа буде розглядатися в деяких випадках дуже швидко, за декілька тижнів суд вже буде приступати до розгляду, свідки будуть давати свідчення в суді, переглядатися відеозаписи і виноситися рішення.
ParlaMint-UA_2018-12-04-m1.u84.p5.sent1	Таким чином у поліції, прокуратури, Служби безпеки, інших правоохоронних органів буде вивільнятися час для того, щоби більш ретельно розглядати складні злочини: вбивства, зґвалтування, грабежі і інші злочини, які потребують багато часу.
ParlaMint-UA_2018-12-04-m1.u84.p5.sent2	А, наприклад, коли зараз крадіжка у супермаркеті, коли хтось вкрав пляшку коньяку або віскі, розглядається рік у суді, то це просто дурня.
ParlaMint-UA_2018-12-04-m1.u84.p5.sent3	Такі справи повинні розглядатися швидко, рішення виноситися об’єктивно, а особа, яка винна в скоєнні злочину невеликої тяжкості, повинна нести швидко відповідальність і наступного разу вже не робити наступних злочинів.
ParlaMint-UA_2018-12-04-m1.u84.p6.sent1	Дякую за увагу, шановні колеги, пропоную голосувати проти прийняття.
ParlaMint-UA_2018-12-04-m1.u85.p1.sent1	Дякую вам.
ParlaMint-UA_2018-12-04-m1.u85.p2.sent1	Отже, колеги, всі фракції, хто мав намір виступити, виступили, так?
ParlaMint-UA_2018-12-04-m1.u85.p2.sent2	Ми переходимо до прийняття рішення.
ParlaMint-UA_2018-12-04-m1.u85.p2.sent3	Отже, я нагадаю, це Закон про кримінальні проступки.
ParlaMint-UA_2018-12-04-m1.u85.p2.sent4	І зараз відхилення цієї постанови дасть змогу підписати цей закон.
ParlaMint-UA_2018-12-04-m1.u85.p2.sent5	І тому, хто виступає прихильником закону, за постанову не голосує.
ParlaMint-UA_2018-12-04-m1.u85.p2.sent6	Хто вважає, що він має бути непідписаний, відповідно, не голосує.
ParlaMint-UA_2018-12-04-m1.u85.p3.sent1	І ми переходимо до прийняття рішення.
ParlaMint-UA_2018-12-04-m1.u85.p3.sent2	Я ставлю на голосування проект Постанови про скасування рішення Верховної Ради України від 22 листопада 2018 року про прийняття в другому читанні та в цілому проекту Закону України "Про внесення змін до деяких законодавчих актів України щодо спрощення досудового розслідування окремих категорій кримінальних правопорушень" (№ 7279-д-П).
ParlaMint-UA_2018-12-04-m1.u85.p3.sent3	Хто підтримує дану постанову, прошу визначитись шляхом голосування, будь ласка.
ParlaMint-UA_2018-12-04-m1.u85.p4.sent1	За-34
ParlaMint-UA_2018-12-04-m1.u85.p5.sent1	Рішення не прийнято, колеги.
ParlaMint-UA_2018-12-04-m1.u85.p5.sent2	Це дає змогу невідкладно підписати закон.
ParlaMint-UA_2018-12-04-m1.u85.p5.sent3	І я доручаю Апарату невідкладно підготувати на підпис закон, щоб я міг відправити його на підпис Президентові.
ParlaMint-UA_2018-12-04-m1.u85.p5.sent4	Я знаю, як довго комітет працював над підготовкою цього законопроекту.
ParlaMint-UA_2018-12-04-m1.u85.p5.sent5	І я впевнений, що зараз ми подолали останню перешкоду для його підписання.
ParlaMint-UA_2018-12-04-m1.u85.p6.sent1	Також, колеги, я хочу повідомити, що ми відкрили шлях для підписання і Податкового кодексу, і Бюджетного.
ParlaMint-UA_2018-12-04-m1.u85.p6.sent2	Але в четвер податковий комітет звернувся з проханням, щоб ми зробили уточнення до Податкового кодексу.
ParlaMint-UA_2018-12-04-m1.u85.p6.sent3	Хто хоче знати деталі і, власне, нюанси цього уточнення, зверніться до голови комітету.
ParlaMint-UA_2018-12-04-m1.u85.p6.sent4	Вона переконує, це ті уточнення, які зможуть об’єднати весь зал.
ParlaMint-UA_2018-12-04-m1.u85.p7.sent1	Також до мене є звернення від бюджетного комітету, щоб ми зробили уточнення і до бюджету в тій частині, яка стосується фінансування Інституту національної пам’яті.
ParlaMint-UA_2018-12-04-m1.u85.p7.sent2	І я хотів би, щоб всі провели консультації.
ParlaMint-UA_2018-12-04-m1.u85.p7.sent3	І коли буде добра воля всіх в залі, ми в четвер, розглядаючи питання безпеки і оборони, дві хвилини зможемо відвести для уточнення і Податкового кодексу, і бюджету, і таким чином ми зможемо підписати обидва документи, і вони зможуть вступити в дію.
ParlaMint-UA_2018-12-04-m1.u85.p8.sent1	А стосовно застережень до того, що чому ми спішили прийняти бюджет.
ParlaMint-UA_2018-12-04-m1.u85.p8.sent2	Хочу наголосити, що всі міжнародні інституції, коли ми прийняли бюджет, вже дали сигнал і дали свої рішення.
ParlaMint-UA_2018-12-04-m1.u85.p8.sent3	Всі розуміють, що постанова – це є більше формальність.
ParlaMint-UA_2018-12-04-m1.u85.p8.sent4	Ми отримали сигнал і від Європарламенту, і від наших міжнародних фінансових партнерів.
ParlaMint-UA_2018-12-04-m1.u85.p8.sent5	І фактично прийняття бюджету нами дало можливість, Україні, отримати гарантії макрофінансової допомоги, і ми бачимо зараз, що гривня зміцнюється кожного дня, а не навпаки.
ParlaMint-UA_2018-12-04-m1.u85.p8.sent6	І це є результат нашої злагодженої роботи всього парламенту, колеги.
ParlaMint-UA_2018-12-04-m1.u85.p8.sent7	І я вважаю, тут і бюджетний, і податковий комітет провели велику роботу, і я хочу від керівництва подякувати вам.
ParlaMint-UA_2018-12-04-m1.u85.p9.sent1	І, колеги, я хотів би спитати.
ParlaMint-UA_2018-12-04-m1.u85.p9.sent2	У нас є питання на включення в порядок денний сесії.
ParlaMint-UA_2018-12-04-m1.u85.p9.sent3	Бо увійти в розгляд будь-якого питання ми вже не встигнемо, лишається 9 хвилин.
ParlaMint-UA_2018-12-04-m1.u85.p9.sent4	І у мене, колеги, є: чи є сенс зараз, щоб ми включали в порядок денний сесії ті питання, які були заплановані?
ParlaMint-UA_2018-12-04-m1.u85.p9.sent5	Давайте я запропоную, якщо не буде голосів.
ParlaMint-UA_2018-12-04-m1.u85.p9.sent6	Якщо не буде голосів, ми ці питання перенесемо.
ParlaMint-UA_2018-12-04-m1.u85.p10.sent1	Отже, блок включення в порядок денний сесії передбачає першим проект Постанови про відзначення пам’ятних дат і ювілеїв у 2019 році.
ParlaMint-UA_2018-12-04-m1.u85.p10.sent2	Це проект Постанови 9234.
ParlaMint-UA_2018-12-04-m1.u85.p10.sent3	Він перший стоїть в розділі включення в порядок денний сесії.
ParlaMint-UA_2018-12-04-m1.u85.p10.sent4	Але, колеги, якщо не буде голосів, ми далі не будемо проходити.
ParlaMint-UA_2018-12-04-m1.u85.p10.sent5	Ні, включення в порядок денний сесії ставиться на будь-якому етапі.
ParlaMint-UA_2018-12-04-m1.u85.p10.sent6	Включення в порядок денний сесії ставиться на будь-якому питання.
ParlaMint-UA_2018-12-04-m1.u85.p11.sent1	Отже, колеги, хто підтримує включення в порядок денний сесії проекту Постанови про відзначення пам’ятних дат і ювілеїв у 19-му році (9234), прошу проголосувати і прошу підтримати.
ParlaMint-UA_2018-12-04-m1.u85.p11.sent2	Голосуємо!
ParlaMint-UA_2018-12-04-m1.u85.p12.sent1	За-72
ParlaMint-UA_2018-12-04-m1.u85.p13.sent1	Рішення не прийняте.
ParlaMint-UA_2018-12-04-m1.u85.p14.sent1	Але це буде для комітету принаймні показник стосовно підтримки цього проекту закону.
ParlaMint-UA_2018-12-04-m1.u85.p15.sent1	І таким чином, колеги, ми не можемо вже ввійти в будь-який законопроект, до завершення сесії залишається 5 хвилин.
ParlaMint-UA_2018-12-04-m1.u85.p16.sent1	І хочу ще наголосити, що сьогодні у Верховній Раді України відбулися заходи присвячені Міжнародному дню білої стрічки.
ParlaMint-UA_2018-12-04-m1.u85.p16.sent2	Біла стрічка – це міжнародний символ боротьби проти домашнього насильства над жінками та дітьми.
ParlaMint-UA_2018-12-04-m1.u85.p16.sent3	І цей рух був започаткований чоловіками в Канаді в 1991 році.
ParlaMint-UA_2018-12-04-m1.u85.p16.sent4	І тому сьогодні багато народних депутатів під час сесії були з білими стрічками в знак солідарності.
ParlaMint-UA_2018-12-04-m1.u85.p16.sent5	Представництва білої стрічки існують у понад 60-и країнах світу, в тому числі і в Україні.
ParlaMint-UA_2018-12-04-m1.u85.p16.sent6	Біла стрічка символізує особисту присягу, ніколи не вчиняти, не замовчувати та не виправдовувати насильство щодо жінок.
ParlaMint-UA_2018-12-04-m1.u85.p17.sent1	І, шановні колеги, хочу всім подякувати за участь в цьому заході і за солідарність, яку проявили народні депутати України цьому дню і цій події.
ParlaMint-UA_2018-12-04-m1.u85.p18.sent1	В нас сьогодні був день не простий, але ми змогли прийняти 3 закони і це дуже важливо, що до Дня захисту осіб з інвалідністю ми змогли прийняти 3 закони: один – в цілому, два – за основу по захисту осіб з інвалідністю.
ParlaMint-UA_2018-12-04-m1.u85.p18.sent2	Також, відхиливши постанови, ми відкрили шлях для підписання і Податкового кодексу, і бюджету, і дуже масштабного проекту Закону про кримінальні проступки.
ParlaMint-UA_2018-12-04-m1.u85.p18.sent3	Але зараз час, відведений для пленарного засідання, вичерпується.
ParlaMint-UA_2018-12-04-m1.u85.p19.sent1	І тому вечірнє засідання Верховної Ради України я оголошую закритим.
ParlaMint-UA_2018-12-04-m1.u85.p19.sent2	Завтра о 10-й годині ранку всіх чекаю в залі для продовження нашої роботи.
