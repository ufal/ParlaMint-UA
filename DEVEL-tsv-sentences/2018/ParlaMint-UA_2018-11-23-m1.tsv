id	text
ParlaMint-UA_2018-11-23-m1.u1.p1.sent1	Шановні колеги, я прошу вас займати місця в залі.
ParlaMint-UA_2018-11-23-m1.u1.p1.sent2	Прошу займати місця в залі.
ParlaMint-UA_2018-11-23-m1.u1.p2.sent1	Колеги, в нас багато запрошених.
ParlaMint-UA_2018-11-23-m1.u1.p2.sent2	Дивіться, де вільні місця, колеги.
ParlaMint-UA_2018-11-23-m1.u1.p2.sent3	Вибирайте просто, де вільні місця, і займайте місця в залі.
ParlaMint-UA_2018-11-23-m1.u1.p3.sent1	Я думаю, колеги, я звернусь до Апарату.
ParlaMint-UA_2018-11-23-m1.u1.p3.sent2	Я думаю, що можна заходити в ложу.
ParlaMint-UA_2018-11-23-m1.u1.p3.sent3	І в ложу урядову, можна заходити, і в ложу гостьову, колеги, там ще є місця.
ParlaMint-UA_2018-11-23-m1.u1.p3.sent4	Так, і там два ряди!
ParlaMint-UA_2018-11-23-m1.u1.p4.sent1	Тому, колеги, хто станом на зараз не має, де сісти, я прошу вас, займайте в ложі місця, і в одній, і в другій ложі.
ParlaMint-UA_2018-11-23-m1.u1.p4.sent2	Подивіться, отам є захід і там є захід, колеги.
ParlaMint-UA_2018-11-23-m1.u1.p4.sent3	Я рекомендую, щоб там не стояти, а краще зайняти місця, поки вони є.
ParlaMint-UA_2018-11-23-m1.u1.p4.sent4	І, представники Секретаріату, прошу допомогти, показати, як зайти в ложі.
ParlaMint-UA_2018-11-23-m1.u1.p4.sent5	Будь ласка, проходіть.
ParlaMint-UA_2018-11-23-m1.u1.p5.sent1	Доброго дня, шановні колеги, шановні народні депутати1 В засіданні, присвяченому вшануванню пам’яті жертв Голодомору 1932-1933 років в Україні, беруть участь: перший Президент України Леонід Макарович Кравчук , народні депутати України, члени Кабінету Міністрів, Уповноважений Верховної Ради України з справ людини Денісова Людмила Леонтіївна , предстоятелі церков та релігійних об’єднань України .
ParlaMint-UA_2018-11-23-m1.u1.p5.sent2	На засіданні присутні представники урядів та парламентів світу, представники дипломатичного корпусу, громадських організацій і засобів масової інформації.
ParlaMint-UA_2018-11-23-m1.u1.p6.sent1	Шановні народні депутати, шановні гості Верховної Ради України, засідання, присвячене вшануванню пам’яті жертв Голодомору 1932-1933 років в Україні, оголошую відкритим.
ParlaMint-UA_2018-11-23-m1.u2.p1.sent1	Шановні народні депутати, шановні гості Верховної Ради!
ParlaMint-UA_2018-11-23-m1.u2.p1.sent2	До слова запрошується Голова Верховної Ради України Андрій ВолодимировичПарубій.
ParlaMint-UA_2018-11-23-m1.u3.p1.sent1	Шановні учасники нашого засідання!
ParlaMint-UA_2018-11-23-m1.u3.p1.sent2	Наша земля і наш народ впродовж останнього тисячоліття зазнав чимало лиха від різноманітних завойовників та поневолювачів.
ParlaMint-UA_2018-11-23-m1.u3.p1.sent3	Але за всю тисячолітню історію найбільшою трагедією для української нації став спланований і здійснений комуністичною радянською владою Голодомор.
ParlaMint-UA_2018-11-23-m1.u3.p1.sent4	І символічними та дуже важливими для нас, українців, є слова нещодавнього звернення Його Всесвятості Вселенського Патріарха Варфоломія щодо 85-х роковин Голодомору, в якому він зокрема зазначає, що "історична та страждаюча Константинопольська церква-матір спілкується з усіма вами з тягарем на серці, в молитві згадуючи Голодомор українського народу, трагічну та нелюдську подію 32-33 років, коли безліч людей загинули від навмисного та жорстокого голоду".
ParlaMint-UA_2018-11-23-m1.u3.p2.sent1	За задумом організаторів Голодомору, фізичне знищення великої частини народу, а також ментальні зміни характеру українців внаслідок страждань мали би упокорити український вільний дух, втримати його в територіальних кордонах імперії і в духовному карцері "русского мира".
ParlaMint-UA_2018-11-23-m1.u3.p2.sent2	У Кремлі добре пам’ятали визвольний здвиг Української революції 1917-1920 років, адже його результатом стало утворення Української держави та об’єднання усіх українських земель - від Галичини та Закарпаття до Кубані та Слобожанщини, від Криму та Причорномор’я до Полісся та Сіверщини - в цілісний єдиносутнісний організм.
ParlaMint-UA_2018-11-23-m1.u3.p2.sent3	І лише незгода між українськими лідерами і дуже багато соціальних протистоянь, які нам нав’язували ззовні, не змогли нам тоді дозволити втримати українську державність, не дали до кінця завершити віковічні мрії поколінь українців.
ParlaMint-UA_2018-11-23-m1.u3.p3.sent1	На початку 20?
ParlaMint-UA_2018-11-23-m1.u3.p3.sent2	х років минулого століття здавалось, що нова більшовицька влада, яка утвердилась на території Російської імперії виключно завдяки терору, не потребує більше жертв, однак більшовики готували новий виток репресій.
ParlaMint-UA_2018-11-23-m1.u3.p3.sent3	І першою жертвою, ще перед масовими розстрілами таГулагами, був призначений український селянин.
ParlaMint-UA_2018-11-23-m1.u3.p3.sent4	Спочатку в українських селян відібрали землю та особисте майно.
ParlaMint-UA_2018-11-23-m1.u3.p3.sent5	Наприкінці 1927 року радянські керівні органи ухвалюють рішення про колективізацію сільських господарств.
ParlaMint-UA_2018-11-23-m1.u3.p3.sent6	А вже у січні 1928 року розпочинаються насильницькі хлібозаготівлі, з одночасним винищенням заможних господарств, яких комуністичний режим назвав "куркульськими".
ParlaMint-UA_2018-11-23-m1.u3.p3.sent7	До 1931 року в Україні було ліквідовано понад 352 тисячі таких господарств та буквально пограбовано близько півтора мільйони людей.
ParlaMint-UA_2018-11-23-m1.u3.p4.sent1	Напередодні Голодомору посилився тиск на інтелектуалів та представників духовенства.
ParlaMint-UA_2018-11-23-m1.u3.p4.sent2	Як завжди, намагались знищити інтелігенцію.
ParlaMint-UA_2018-11-23-m1.u3.p4.sent3	В них тодішня влада вбачала загрозу комуністичному режиму.
ParlaMint-UA_2018-11-23-m1.u3.p4.sent4	Антирелігійний наступ був частиною заходів зруйнування традиційного українського селянського ладу.
ParlaMint-UA_2018-11-23-m1.u3.p4.sent5	Відбувалось тотальне нищення української церкви: храми руйнували, а священників висилали в Сибір.
ParlaMint-UA_2018-11-23-m1.u3.p4.sent6	Українську автокефальну церкву було ліквідовано, а її клір репресовано.
ParlaMint-UA_2018-11-23-m1.u3.p5.sent1	Колективізація, насаджувана комуністами, наразилася на потужний опір українських селян, для яких земля та запрацьована поколіннями приватна власність були основами їхнього гідного життя.
ParlaMint-UA_2018-11-23-m1.u3.p6.sent1	У лютому-березні 1930 року селянські заворушення, що були переважно мирними, охопили майже всю територіюпідрадянської України, на деякий час Сталін навіть був змушений призупинити колективізацію, але восени 1930 року знову до неї повернувся.
ParlaMint-UA_2018-11-23-m1.u3.p7.sent1	Українці ще добре пам’ятали події української революції та часи Української народної республіки та Української держави як альтернативи більшовицькій диктатурі.
ParlaMint-UA_2018-11-23-m1.u3.p7.sent2	Щоб вирішити проблеми, з якими зіштовхнувся комуністичний режим в Україні, більшовицька кліка вирішила масово знищити українців, і Голодомор став результатом спланованої політики Кремля, знаряддям ще не баченої людством масової страти.
ParlaMint-UA_2018-11-23-m1.u3.p8.sent1	У липні 1933 року Україні з Москви було нав’язано завідомо нереальні планихлібозаготівель.
ParlaMint-UA_2018-11-23-m1.u3.p9.sent1	7 липня 1932 року ухвалено Постанову ЦВК СРСР про охорону майна державних підприємств, колгоспів і кооперацій та зміцнення суспільної соціалістичної власності, яка отримала у народі сумну назву: "закон про 5 колосків".
ParlaMint-UA_2018-11-23-m1.u3.p9.sent2	Таємна інструкція по застосуванню постанови з оригінальним підписом ката Сталіна зараз експонується у Верховній Раді України в кулуарах другого поверху.
ParlaMint-UA_2018-11-23-m1.u3.p9.sent3	Постанова була спрямована проти селян, котрі, рятуючи своїх дітей від голодної смерті, змушені були нести додому кілограм чи 2 зерна, ними ж вирощеного.
ParlaMint-UA_2018-11-23-m1.u3.p9.sent4	За цим документом станом на середину 1933 року було засуджено близько 150 тисяч осіб.
ParlaMint-UA_2018-11-23-m1.u3.p10.sent1	22 січня 1932 року директивою Сталіна заборонено виїзд селян з охоплених голодом територій України і Кубані, заселеної переважно українцями.
ParlaMint-UA_2018-11-23-m1.u3.p10.sent2	Вони були виселені в інші місцевості України.
ParlaMint-UA_2018-11-23-m1.u3.p10.sent3	Виїзд було заблоковано, а тих, хто встиг виїхати, заарештовано та повернуто назад помирати голодною смертю.
ParlaMint-UA_2018-11-23-m1.u3.p11.sent1	Інформаційною складовою геноциду було цілеспрямоване блокування будь-якої інформації про голод, який був в Україні.
ParlaMint-UA_2018-11-23-m1.u3.p11.sent2	Ті, хто вів щоденники про Голодомор як Олександра Радченко або фотографував як МиколаБокань, були засуджені та відправлені в табори.
ParlaMint-UA_2018-11-23-m1.u3.p11.sent3	Архівні слідчі матеріали щодо них ви також можете побачити на нашій виставці у кулуарах другого поверху.
ParlaMint-UA_2018-11-23-m1.u3.p12.sent1	У СРСР тема Голодомору понад 50 років була просто заборонена.
ParlaMint-UA_2018-11-23-m1.u3.p12.sent2	Навіть у західному світі лише окремі журналісти, такі якГарет Джоунс, наважувалися відверто писати про злочин штучного голоду, який був вчинений комуністичним режимом.
ParlaMint-UA_2018-11-23-m1.u3.p12.sent3	Українці назавжди вдячні науковцям Роберту Конквесту, Джеймсу Мейсу, які велику частину свого життя присвятили дослідженню Голодомору.
ParlaMint-UA_2018-11-23-m1.u3.p13.sent1	Величезна подяка українській діаспорі у вільному світі, які пробивали стіни навмисного замовчування, брехні та байдужості, забезпечували широкий розголос темі Голодомору у світі.
ParlaMint-UA_2018-11-23-m1.u3.p13.sent2	Письменники Василь Барка, УласСамчук та інші у своїх творах майстерним словом розповіли світу про трагедію, яку зазнали українці.
ParlaMint-UA_2018-11-23-m1.u3.p14.sent1	Шановні друзі, у ці дні 85-х роковин катастрофи хочу особливо подякувати парламентам та урядам усіх країн, які офіційно визнали Голодомор 32-33-х років геноцидом українського народу.
ParlaMint-UA_2018-11-23-m1.u3.p14.sent2	Нагадування про цю трагедію є обов’язковою складовою усіх моїх міжнародних поїздок і усіх моїх міжнародних контактів.
ParlaMint-UA_2018-11-23-m1.u3.p14.sent3	І я сьогодні хочу із щирою подякою звернутись до наших польських колег.
ParlaMint-UA_2018-11-23-m1.u3.p14.sent4	Я хотів би вам повідомити, що позавчора, 21 листопада 18-го року, Сенат Республіки Польща одноголосно прийняв постанову у роковини Голодомору в Україні.
ParlaMint-UA_2018-11-23-m1.u3.p14.sent5	Сьогодні ця постанова була передана мені і в ній зазначено: "Ми віримо, що поширення знань про цю велику трагедію в Європі сприятиме в кращому розумінню наслідків, які тягнуть за собою комуністична ідеологія та тоталітаризм".
ParlaMint-UA_2018-11-23-m1.u3.p14.sent6	І наголошено, що ще у 2006 році Сенат Республіки Польща в спеціальній постанові визнав українську оцінку цих подій як злочин геноциду.
ParlaMint-UA_2018-11-23-m1.u3.p14.sent7	І, що важливо, в Польському Сеймі ця ухвала була підтримана одноголосно всіма партіями і всіма політичними силами, які є в Сеймі.
ParlaMint-UA_2018-11-23-m1.u3.p14.sent8	Дякую вам, наші друзі!
ParlaMint-UA_2018-11-23-m1.u3.p15.sent1	Ми маємо пам’ятати, чого добивались нелюди, які спланували і безжально здійснили Голодомор.
ParlaMint-UA_2018-11-23-m1.u3.p15.sent2	В наслідок геноциду померли мільйони українців, а ще мільйони покинули власні домівки.
ParlaMint-UA_2018-11-23-m1.u3.p15.sent3	У селах деяких було повністю зруйновано традиційний уклад життя, знищено приватну ініціативу.
ParlaMint-UA_2018-11-23-m1.u3.p15.sent4	І, окрім жахливого злочину масового вбивства, була здійснена підступна спроба нелюдськими потрясіннями та стражданнями зламати український національний характер.
ParlaMint-UA_2018-11-23-m1.u3.p15.sent5	Я це добре пам’ятаю, моя бабуся, з Бабаїв біля Харкова, до останніх днів свого життя мала тільки одну ціль - нагодувати нас, маленьких внучків.
ParlaMint-UA_2018-11-23-m1.u3.p15.sent6	В них у всіх лишився величезний внутрішній злам після цієї трагедії, коли помирали близькі і рідні, ті, які пережили Голодомор.
ParlaMint-UA_2018-11-23-m1.u3.p15.sent7	Але головною ціллю для більшовиків-русифікаторів були українські діти.
ParlaMint-UA_2018-11-23-m1.u3.p15.sent8	У школі проводилась політика закінчення українізації, розповідає Микола Петренко, і він пише: "Для мене, першокласника, було дуже дивно.
ParlaMint-UA_2018-11-23-m1.u3.p15.sent9	Навесні 33-го заходить до класу наша вчителька Тамара Миколаївна, а в руках у неї вузлик зі шматочками битого скла.
ParlaMint-UA_2018-11-23-m1.u3.p15.sent10	Роздала кожному по шматочку, і ми видряпували з букваря гачечок із літери "ґ".
ParlaMint-UA_2018-11-23-m1.u3.p15.sent11	Це саме тоді літеру скасували, як надто українську.
ParlaMint-UA_2018-11-23-m1.u3.p16.sent1	Більшовики запекло намагалися вирвати в українців історичну пам’ять, бажання бути господарями своєї землі та майна, перетворити їх у безрідних космополітів, без історії, без роду, без мови, без віри.
ParlaMint-UA_2018-11-23-m1.u3.p16.sent2	Але Україну їм знищити не вдалося.
ParlaMint-UA_2018-11-23-m1.u3.p16.sent3	Незважаючи на мільйонні жертви, український народ знайшов у собі волю і силу відродитися та вирватися з російського ярма.
ParlaMint-UA_2018-11-23-m1.u3.p17.sent1	Сьогодні ми вибороли і творимо незалежну українську державу.
ParlaMint-UA_2018-11-23-m1.u3.p17.sent2	Тут, у цьому залі, ми законодавчо закріпили декомунізацію, засудили і заборонилиантилюдську, нацистську і комуністичну ідеологію.
ParlaMint-UA_2018-11-23-m1.u3.p17.sent3	А український народ у селах і містах викорінив згадки про катів України, по всій Україні: від заходу до сходу.
ParlaMint-UA_2018-11-23-m1.u3.p18.sent1	Сьогодні, як і 85 років тому, проти нас той самий ворог, адже тільки назви міняються: "царська Росія", "Радянський Союз", "Російська Федерація" – це все є та ж сама Російська імперія зі своїми комплексами і зі своєю агресію.
ParlaMint-UA_2018-11-23-m1.u3.p19.sent1	І так само, як і тоді, ворог хоче не тільки фізично вбити українців на фронті, а, перш за все, намагається знищити наш український дух, українську церкву, українську мову.
ParlaMint-UA_2018-11-23-m1.u3.p19.sent2	Але ми, українці, більше ніколи і нікому не дозволимо нас знищувати і зневажати.
ParlaMint-UA_2018-11-23-m1.u3.p19.sent3	Не дамо забирати в України майбутнє.
ParlaMint-UA_2018-11-23-m1.u3.p19.sent4	Ми нічого не забули і не забудемо – ворог за все заплатить.
ParlaMint-UA_2018-11-23-m1.u3.p19.sent5	Сьогодні наша відповідь, українська відповідь, озлобленій Москві: незалежній українській європейській державі – бути, українській помісній православній церкві – бути.
ParlaMint-UA_2018-11-23-m1.u3.p19.sent6	Закону про українську мову – бути.
ParlaMint-UA_2018-11-23-m1.u3.p19.sent7	Із мільйонів запалених свічок,свічок пам’яті, зродиться, спопеляюче ворога, полум’я української перемоги.
ParlaMint-UA_2018-11-23-m1.u3.p20.sent1	Слава Україні!
ParlaMint-UA_2018-11-23-m1.u3.p21.sent1	Шановні колеги, пропоную вшанувати хвилиною мовчання пам’ять усіх жертв Голодомору 1932 і 1933 років в Україні.
ParlaMint-UA_2018-11-23-m1.u3.p22.sent1	Дякую.
ParlaMint-UA_2018-11-23-m1.u4.p1.sent1	Шановні колеги, поки Голова Верховної Ради повертається на своє місце.
ParlaMint-UA_2018-11-23-m1.u4.p1.sent2	Ті, хто ще стоять в дверях, я прошу вас дуже: ви можете зайняти місця, в залі є достатньо місця.
ParlaMint-UA_2018-11-23-m1.u4.p1.sent3	Будь ласка, проходьте чи до залу, чи до лож, де ви можете сісти.
ParlaMint-UA_2018-11-23-m1.u4.p2.sent1	Дякую вам дуже.
ParlaMint-UA_2018-11-23-m1.u5.p1.sent1	Шановні колеги, з великою повагою передаю слово для виступу Патріарху Київському і всієїРуси-України Філарету.
ParlaMint-UA_2018-11-23-m1.u5.p1.sent2	Запрошую.
ParlaMint-UA_2018-11-23-m1.u6.p1.sent1	Вельмишановний Андрій Володимирович, Голова Верховної Ради, шановні депутати, народні депутати України, шановні представники української влади, дорогі українці!
ParlaMint-UA_2018-11-23-m1.u6.p1.sent2	Я виступаю з цієї важливої трибуни України не тільки як предстоятель Української православної церкви Київського патріархату, а як один з останніх свідків Голодомору, бо мені було у 1932-1933 роках чотири роки, і я добре пам’ятаю ці роки, що відбувалося, тільки я не розумів тоді, яка мета і хто керує цим, і яка причина того, що, як батьки говорили, що врожай був великий у 1932 році, а хліба не було.
ParlaMint-UA_2018-11-23-m1.u6.p2.sent1	А куди ж хліб дівався?
ParlaMint-UA_2018-11-23-m1.u6.p2.sent2	– Вивезли.
ParlaMint-UA_2018-11-23-m1.u6.p2.sent3	– А для чого вивезли?
ParlaMint-UA_2018-11-23-m1.u6.p2.sent4	І це я уже зрозумів потім, коли став досліджувати причини Голодомору.
ParlaMint-UA_2018-11-23-m1.u6.p2.sent5	А причина Голодомору - та, що перепис населення України, взагалі не України, а Радянського Союзу, засвідчив, що українців у Радянському Союзі - 85 мільйонів, а росіян – 65.
ParlaMint-UA_2018-11-23-m1.u6.p2.sent6	І тому безбожне радянське керівництво, яке сиділо в Москві, вирішило знищити українців, щоб вони не переважали російський народ.
ParlaMint-UA_2018-11-23-m1.u6.p2.sent7	Це одна причина, бо перепис 1939 року свідчить, що українців стало 65 мільйонів, а було 85, а росіян стало, навпаки, більше.
ParlaMint-UA_2018-11-23-m1.u6.p3.sent1	Друга причина – це словаБухаріна, який сказав: "Хто володіє хлібом, той має владу".
ParlaMint-UA_2018-11-23-m1.u6.p3.sent2	А хлібом володіли селяни українські, і тому в них фактично була влада, згідно зі слів Бухаріна.
ParlaMint-UA_2018-11-23-m1.u6.p3.sent3	І тому почався процес колективізації для того, щоб хліб передати в руки радянської влади, а українські селяни не хотіли іти в колгоспи.
ParlaMint-UA_2018-11-23-m1.u6.p3.sent4	І це була друга причина знищення українців:щоб заволодіти хлібом.
ParlaMint-UA_2018-11-23-m1.u6.p3.sent5	Те, що це був цілеспрямований Голодомор на знищення українців і на знищення українського хлібороба, в цьому немає ніяких заперечень, бо мій батько працював на заводі, цементному заводі біля села, і хліба робітникам цього заводу не давали.
ParlaMint-UA_2018-11-23-m1.u6.p3.sent6	Чому не давали?
ParlaMint-UA_2018-11-23-m1.u6.p3.sent7	А тому, що вони селяни, вихідці із села, а їх треба було знищити.
ParlaMint-UA_2018-11-23-m1.u6.p3.sent8	І тому батько з сім’єю переїхав на шахту, а на шахті працювали переважно росіяни, і тому росіянам хліб давали, небагато, а давали, робітникам - 400 грамів, а членам сім’ї - 200 грамів хліба.
ParlaMint-UA_2018-11-23-m1.u6.p3.sent9	І тому мені, як і моїм братам, давали по 200 грамів хліба, а дідові не давали, бо він селянин.
ParlaMint-UA_2018-11-23-m1.u6.p3.sent10	І тому дід помер від голоду, бо не було хліба.
ParlaMint-UA_2018-11-23-m1.u6.p4.sent1	І тому цю правду повинні знати не тільки ми, а повинен знати увесь світ.
ParlaMint-UA_2018-11-23-m1.u6.p4.sent2	І ми раді тому, що світ підтримує нас, підтримує правду: Голодомор - це не голод був, а це було знищення українського народу, знищення українського хлібороба, для того щоб панувати.
ParlaMint-UA_2018-11-23-m1.u6.p5.sent1	І ми дуже вдячні всім тим державам, які визнали Голодомор 1932-1933 року як геноцид.
ParlaMint-UA_2018-11-23-m1.u6.p5.sent2	Я думаю, що з часом весь світ визнає, що це дійсно так, що це є геноцид, а не звичайний голод.
ParlaMint-UA_2018-11-23-m1.u6.p5.sent3	І це те, що нас, українців, визнають як народ, який пережив цей геноцид, утверджує нашу українську державу.
ParlaMint-UA_2018-11-23-m1.u6.p5.sent4	І тому зараз по всьому світу говорять про український геноцид поруч з іншими геноцидами.
ParlaMint-UA_2018-11-23-m1.u6.p5.sent5	І український народ укріпляється, зміцнюється.
ParlaMint-UA_2018-11-23-m1.u6.p6.sent1	Апостол Павло про християн колись сказав, що "нас убивають, а ми живі".
ParlaMint-UA_2018-11-23-m1.u6.p6.sent2	Так і ми можемо, українці, сказати: нас знищували, а ми живі!
ParlaMint-UA_2018-11-23-m1.u6.p6.sent3	І не тільки живі, а і утверджуємося, бо маємо українську державу, яка зараз проходе випробування.
ParlaMint-UA_2018-11-23-m1.u6.p6.sent4	Випробування на те: достойні ми мати свою державу чи не достойні?
ParlaMint-UA_2018-11-23-m1.u6.p6.sent5	І наш народ сказав: ми достойні мати свою державу.
ParlaMint-UA_2018-11-23-m1.u6.p6.sent6	Бо у нас і багата історія, і ми народ давній.
ParlaMint-UA_2018-11-23-m1.u6.p6.sent7	І тому не випадково, що молоді люди ідуть добровільно на схід захищати свою землю.
ParlaMint-UA_2018-11-23-m1.u6.p6.sent8	Ідуть добровільно не тільки перший раз, а, отримавши поранення, вилікувавшись, знову повертаються туди.
ParlaMint-UA_2018-11-23-m1.u6.p6.sent9	Про що це свідчить?
ParlaMint-UA_2018-11-23-m1.u6.p6.sent10	Це свідчить про велику любов до своєї рідної землі, що йому дорожче, щоб його народ був свобідний, вільний, ніж у рабстві.
ParlaMint-UA_2018-11-23-m1.u6.p6.sent11	І тому ми і співаємо: "душу і тіло миположим за нашу свободу".
ParlaMint-UA_2018-11-23-m1.u6.p6.sent12	І це правда, що ми не тільки співаємо, що положимо душу, а покладаємо душу за нашу свободу, бо ми в рабстві жити не хочемо, і не будемо жити ніколи!
ParlaMint-UA_2018-11-23-m1.u6.p7.sent1	І я хочу відзначити, що в цьому процесі боротьби за утвердження української держави велику роль відіграє Українська православна церква Київського патріархату, так само, як і інші християнські православні і неправославні церкви, які активно теж беруть участь у захисті нашої рідної української землі.
ParlaMint-UA_2018-11-23-m1.u6.p7.sent2	І ми зараз чекаємо від Вселенського Патріарха Варфоломія визнання Української православної церкви автокефальною церквою, тобто незалежною церквою не тільки від Москви, а і від самого Константинополя.
ParlaMint-UA_2018-11-23-m1.u6.p7.sent3	Ми будемо незалежні від усіх центрів і отримаємоТомос.
ParlaMint-UA_2018-11-23-m1.u6.p7.sent4	Так ось, нас утверджує не тільки ця ідея, а вона приводить в тремтіння, буквально в тремтіння Москву, тому що, якщо українська церква стала визнаною автокефальною, то це значить, що Москви в Україні не буде.
ParlaMint-UA_2018-11-23-m1.u6.p7.sent5	Не буде московського духу, а буде панувати українство.
ParlaMint-UA_2018-11-23-m1.u6.p7.sent6	Ми шануємо і росіян, які живуть на території Москви, але шануємо тоді, коли вони люблять землю, яка їх годує, яка їх прийняла.
ParlaMint-UA_2018-11-23-m1.u6.p7.sent7	А якщо вони не люблять землю, то вони нам не брати.
ParlaMint-UA_2018-11-23-m1.u6.p7.sent8	А треба любити тю землю і дякувати за те, що вона їх годує.
ParlaMint-UA_2018-11-23-m1.u6.p8.sent1	І ми віримо,віримо і переконані, що єдина українська церква буде в Україні, і що українську державу не знищать ніякі ворожі сили, тим більше російські сили.
ParlaMint-UA_2018-11-23-m1.u6.p8.sent2	Я бажаю, щоб ми, українці, насамперед єдналися, бо в єдності наша сила.
ParlaMint-UA_2018-11-23-m1.u6.p8.sent3	і всі біди, які український народ перетерпів за тисячолітню історію, причина їх – наша роз’єднаність.
ParlaMint-UA_2018-11-23-m1.u6.p8.sent4	І тому і у молитві ми звертаємось: "Боже, нам єдність подай".
ParlaMint-UA_2018-11-23-m1.u6.p8.sent5	І коли буде єдина українська православна церква, разом з іншими християнськими церквами і представниками інших релігій, які люблять землю, на якій жили, ми побудуємо міцну українську державу, яка буде залогом основою миру не тільки в Європі, а і в світі.
ParlaMint-UA_2018-11-23-m1.u6.p8.sent6	Слава Ісусу Христу!
ParlaMint-UA_2018-11-23-m1.u6.p8.sent7	І слава Україні!
ParlaMint-UA_2018-11-23-m1.u7.p1.sent1	Героям слава!
ParlaMint-UA_2018-11-23-m1.u7.p2.sent1	Я маю честь запросити до слова главу і Отця Української Греко-Католицької ЦерквиБлаженнішого Святослава.
ParlaMint-UA_2018-11-23-m1.u8.p1.sent1	ВашеСвятосвятосте!
ParlaMint-UA_2018-11-23-m1.u8.p1.sent2	Преосвященні владики!
ParlaMint-UA_2018-11-23-m1.u8.p1.sent3	Всечесні отці!
ParlaMint-UA_2018-11-23-m1.u8.p1.sent4	Достойний пане Голово Верховної Ради!
ParlaMint-UA_2018-11-23-m1.u8.p1.sent5	Представники української держави!
ParlaMint-UA_2018-11-23-m1.u8.p1.sent6	Дороге наше світове українство, яке тут присутнє!
ParlaMint-UA_2018-11-23-m1.u8.p1.sent7	Достойні представники дипломатичного корпусу!
ParlaMint-UA_2018-11-23-m1.u8.p1.sent8	Шановні гості!
ParlaMint-UA_2018-11-23-m1.u8.p1.sent9	Слава Ісусу Христу!
ParlaMint-UA_2018-11-23-m1.u8.p2.sent1	Ми із біллю і сумом згадуємо в цих днях жертв великої трагедії, злочину проти людства.
ParlaMint-UA_2018-11-23-m1.u8.p2.sent2	Рана, яка нанесена не тільки в тіло українського народу, але всього людства, знана під словом Голодомор.
ParlaMint-UA_2018-11-23-m1.u8.p2.sent3	Ми сьогодні хочемо перед нашим Господом і Спасителем пом’янути усіх жертв, бо не ми, але він знає ім’я кожного, ім’я, яке записано у нього на небесних скрижалях.
ParlaMint-UA_2018-11-23-m1.u8.p2.sent4	Але, згадуючи цю трагедію, я би хотів сьогодні згадати теж і героїчні сторінки цих роковин.
ParlaMint-UA_2018-11-23-m1.u8.p2.sent5	Усіх тих, які намагалися бути голосом тих, у кого голос відібрали; тих, які рятували жертв цієї величезної трагедії.
ParlaMint-UA_2018-11-23-m1.u8.p3.sent1	Я би хотів сьогодні згадати свого великого попередника праведного митрополитаАдрея Шептицького, який перший серед усіх лідерів світової думки, і, мабуть, перший серед церковних лідерів, разом із своїм Галицьким Єпископатом підняв голос на захист вмираючих українців, на Великій, як тоді говорилось, Україні.
ParlaMint-UA_2018-11-23-m1.u8.p4.sent1	24 липня 33-го року наші владики скерували до світової громадськості історичного листа під назвою "Україна в передсмертних судорогах".
ParlaMint-UA_2018-11-23-m1.u8.p4.sent2	В тому листі є такі слова: "Кров робітників, що в голоді орали чорнозем України, кличе допімсти до неба!
ParlaMint-UA_2018-11-23-m1.u8.p4.sent3	Усіх християн цілого світу, усіх віруючих у Бога, а особливо всіх робітників і селян, передусім усіх наших земляків, просимо прилучитися до цього голосу протесту та болю і розповсюдити його у якнайдальші країни світу".
ParlaMint-UA_2018-11-23-m1.u8.p5.sent1	Саме з ініціативиАндрея Шептицького у Львові був створений Комітет національного порятунку, який потім був підтриманий православним духовенством Польщі, а відтак розповсюджений по всіх країнах Європи і світу: в Канаді і в Північній Америці.
ParlaMint-UA_2018-11-23-m1.u8.p5.sent2	Наші владики не лише були першими, які наважились говорити правду.
ParlaMint-UA_2018-11-23-m1.u8.p5.sent3	На цілий світ вони почали в діяльний спосіб рятувати від голоду братів і сестер за Збручем.
ParlaMint-UA_2018-11-23-m1.u8.p5.sent4	У всіх наших парафіях, у всіх наших громадах почали збиратися кошти, а відтак – харчі.
ParlaMint-UA_2018-11-23-m1.u8.p5.sent5	Це є дивно, але кошти і харчі доходили до тих, хто їх потребував.
ParlaMint-UA_2018-11-23-m1.u8.p5.sent6	Ми не знаємо, скільки вдалось зібрати, але в тодішніх польських злотих це були десятки тисяч.
ParlaMint-UA_2018-11-23-m1.u8.p5.sent7	Причому, що українці самі не були дуже багатими на той час людьми, післявоєнних роках.
ParlaMint-UA_2018-11-23-m1.u8.p5.sent8	Завдяки праці української громади у цілому світі голос вмираючого наддніпрянця був почутий у світі і до нас приєдналися інші представники інших церков, інших народів.
ParlaMint-UA_2018-11-23-m1.u8.p6.sent1	Я би хотів, щоби сьогодні кожен, хто живе на благодатній українській землі почув голос крові, який волає сьогодні до неба.
ParlaMint-UA_2018-11-23-m1.u8.p6.sent2	Я би хотів, щоби кожен, хто приїжджає на цю благодатну землю, і кожна чесна людина у цілому світі у цих днях прислухалася до цього голосу.
ParlaMint-UA_2018-11-23-m1.u8.p6.sent3	Ми сьогодні молимося за усіх жертв Голодомору і просимо у Господа, щоби він прийняв дітей української землі у свої обійми.
ParlaMint-UA_2018-11-23-m1.u8.p6.sent4	Але ми сьогодні хочемо теж із вдячністю згадати усіх, хто рятував тих жертв.
ParlaMint-UA_2018-11-23-m1.u8.p7.sent1	Вічна пам’ять нашим братам і сестрам, які були штучно вбиті голодом на Україні.
ParlaMint-UA_2018-11-23-m1.u8.p7.sent2	Але вічна слава і вдяка усім тим, хто врятував хоча би одну українську душу.
ParlaMint-UA_2018-11-23-m1.u8.p7.sent3	Бо, як каже древня мудрість: "Хто врятував хоча б одну людину, той урятував цілий світ".
ParlaMint-UA_2018-11-23-m1.u8.p8.sent1	Слава Ісусу Христу!
ParlaMint-UA_2018-11-23-m1.u8.p8.sent2	Слава Україні!
ParlaMint-UA_2018-11-23-m1.u9.p1.sent1	Героям слава!
ParlaMint-UA_2018-11-23-m1.u9.p2.sent1	Перед тим, як надати слово наступному виступаючому, я хочу повідомити, що на кожному робочому місці є перекладач, бо я чую, що перекладають дехто.
ParlaMint-UA_2018-11-23-m1.u9.p2.sent2	І ви можете скористатися перекладачем, який є навушником, для того, щоб.
ParlaMint-UA_2018-11-23-m1.u9.p2.sent3	на першому каналі ви зможете отримати переклад під час прослуховування промов.
ParlaMint-UA_2018-11-23-m1.u9.p3.sent1	І, шановні колеги, до слова запрошується Надзвичайний і Повноважний Посол, експерт з міжнародного права, доктор юридичних наук, професор Володимир Василенко.
ParlaMint-UA_2018-11-23-m1.u9.p4.sent1	Переклад на другому каналі, повідомляю.
ParlaMint-UA_2018-11-23-m1.u10.p1.sent1	Шановний пане головуючий, шановні учасники засідання!
ParlaMint-UA_2018-11-23-m1.u10.p1.sent2	Голод – жахливе слово і вбивче явище.
ParlaMint-UA_2018-11-23-m1.u10.p1.sent3	Внаслідок голоду людина за певних обставин може втратити дароване Богом життя.
ParlaMint-UA_2018-11-23-m1.u10.p1.sent4	Впродовж тисячоліть під час численних війн держави час від часу використовували голод як засіб примусу захисників обложених фортець до припинення опору.
ParlaMint-UA_2018-11-23-m1.u10.p1.sent5	Засіб жорстокий і антигуманний.
ParlaMint-UA_2018-11-23-m1.u10.p1.sent6	Однак обложені завжди мали вибір: або вмерти голодною смертю, або здатись і залишитися живими.
ParlaMint-UA_2018-11-23-m1.u10.p1.sent7	Голод як зброя ніколи не використовувався проти власного населення, а тим паче в мирний час.
ParlaMint-UA_2018-11-23-m1.u10.p2.sent1	У 1932-1933 роках в умовах миру ленінсько-сталінський комуністичний режим, за фасадом якого ховався привид російського імперіалізму, свідомо застосовував в Україні голод як найжорстокішу, абсолютну зброю масового знищення, не залишаючи мільйонам українців жодних шансів на порятунок.
ParlaMint-UA_2018-11-23-m1.u10.p3.sent1	За допомогою цієї диявольської зброї українській нації було завдано апокаліптичного за своїми масштабами і наслідками удару.
ParlaMint-UA_2018-11-23-m1.u10.p3.sent2	Але нація вистояла і завдяки невтомним зусиллям своїх кращих синів і дочок відродилася і відновила українську незалежну державу.
ParlaMint-UA_2018-11-23-m1.u10.p3.sent3	В ній ми живемо сьогодні і шануємо пам’ять вбитих голодом мільйонів українців.
ParlaMint-UA_2018-11-23-m1.u10.p4.sent1	Нині російський імперіалізм знову кинув нам смертельний виклик, розпочавши проти України збройну агресію.
ParlaMint-UA_2018-11-23-m1.u10.p4.sent2	Її мета, в принцип,і не відрізняється від мети Голодомору: знищення української нації та її державності.
ParlaMint-UA_2018-11-23-m1.u10.p4.sent3	Найкращим пам’ятником жертвам Голодомору і всім, хто віддав своє життя за волю України, стане перемога у нав’язаній Україні війні, а вона неодмінно буде за нами.
ParlaMint-UA_2018-11-23-m1.u10.p5.sent1	Штучно організований в Україні голод, який тепер весь світ називає Голодомором, став найбільшим злочином вбраного у більшовицькі шати російського імперіалізму проти української нації, злочином геноциду.
ParlaMint-UA_2018-11-23-m1.u10.p5.sent2	Оперта на марксистські догми ленінсько-сталінська доктрина виходила з химерної перспективи побудови єдиної всесвітньої пролетарської держави.
ParlaMint-UA_2018-11-23-m1.u10.p5.sent3	Їїсистемоутворюючим ядром мала стати більшовицька Росія.
ParlaMint-UA_2018-11-23-m1.u10.p5.sent4	В цій державі не було місця ні селянству, ні окремим націям.
ParlaMint-UA_2018-11-23-m1.u10.p6.sent1	Організовуючи штучний голод в Україні, тоталітарний комуністичний режим прагнув винищити українських селян, які становили питому частину української нації, і які не сприймали комуністичні ідею та владу, чинили впертий опір спробам позбавити їх приватної власності на землю і запровадити в Україні земельний устрій, що суперечив світоглядним цінностям і віковічним традиціям українців.
ParlaMint-UA_2018-11-23-m1.u10.p7.sent1	Українську націю владні кола обох імперій: білої і червоної, завжди розглядали яксистеморуйнівний чинник і потенційну загрозу їхній цілісності і самому існуванню.
ParlaMint-UA_2018-11-23-m1.u10.p7.sent2	Геноцидне знищення голодом українського селянства стало складником багатоходової і багатоцільової превентивної каральної операції, спрямованої проти української нації як такої.
ParlaMint-UA_2018-11-23-m1.u10.p7.sent3	В той час більшість селян були українцями, а більшість українців були селянами.
ParlaMint-UA_2018-11-23-m1.u10.p7.sent4	Серед сільського населенняукраїнці становили переважну більшість, а у деяких районах їхня чисельність перевищувала 90 процентів.
ParlaMint-UA_2018-11-23-m1.u10.p7.sent5	Отже, режим знищував українців тому, що вони були селянами, а селян - тому, що вони були українцями.
ParlaMint-UA_2018-11-23-m1.u10.p8.sent1	Використаний як зброя для упокорення України Голодомор став засобом остаточного вирішення земельного питання по-комуністичному.
ParlaMint-UA_2018-11-23-m1.u10.p8.sent2	Сьогодні певні бізнесові і залежні від них політичні кола земельне питання в Україні прагнуть вирішити по-олігархічному.
ParlaMint-UA_2018-11-23-m1.u10.p8.sent3	Останні роки в Україні ведеться настирна пропаганда такої моделі "вільного" (в лапках) ринку землі, запровадження якої може призвести до створення гігантських земельних латифундій і завершитись новою катастрофою, не менш руйнівною для всієї нації, ніж Голодомор.
ParlaMint-UA_2018-11-23-m1.u10.p9.sent1	Найкращим вшануванням пам’яті жертв Голодомору було б закріплення в Конституції України норми принципу: "Основою земельного устрою України є фермерське приватне господарство родинного типу".
ParlaMint-UA_2018-11-23-m1.u10.p9.sent2	З метою втілення цього принципу в життя необхідно розробити і ухвалити детальний законопроект, і відповідно до статті 14 Конституції України назвати його Закон України про охорону і збереження землі як національного багатства.
ParlaMint-UA_2018-11-23-m1.u10.p9.sent3	Закон має передбачати запровадження в Україні цивілізованого ринку землі на основі відмови від примітивного ставлення до неї як до звичайного товару.
ParlaMint-UA_2018-11-23-m1.u10.p9.sent4	Виписані в законі умови купівлі-продажу землі мають виключати можливість її розграбування та руйнації як власними олігархами, так і іноземним капіталом.
ParlaMint-UA_2018-11-23-m1.u10.p9.sent5	Необхідно виходити з того, що земля є товаром особливого роду і стратегічним національним ресурсом, від збереження якого залежить добробут і безпека всієї української нації, а врешті-решт - існування української національної державності українського типу.
ParlaMint-UA_2018-11-23-m1.u10.p10.sent1	Шановне товариство!
ParlaMint-UA_2018-11-23-m1.u10.p10.sent2	Голодомор став брутальним засобом війни проти української мови – ключової ознаки ідентичності української нації, її інтегральної цілісності та єдності.
ParlaMint-UA_2018-11-23-m1.u10.p10.sent3	Влада "білої імперії" боролась проти української мови шляхом всіляких її обмежень, а влада "червоно імперії" вдалась до значної радикальніших, а скоріше до злочинних дій.
ParlaMint-UA_2018-11-23-m1.u10.p10.sent4	Вбиваючи голодом мільйони українських хліборобів, комуністичний режим фізично знищував носіїв.
ParlaMint-UA_2018-11-23-m1.u11.p1.sent1	Я прошу дати можливість завершити ще хвилину.
ParlaMint-UA_2018-11-23-m1.u12.p1.sent1	Голодомор мав наслідком суттєве зменшення числа носіїв української мови.
ParlaMint-UA_2018-11-23-m1.u12.p1.sent2	У вражених голодом і горем українських селах на певний час замовкла українська пісня, яка завжди була надійним оберегом української мови.
ParlaMint-UA_2018-11-23-m1.u12.p1.sent3	Натомість в 1934 році комуністичною владою було рекомендовано до виконання близько 500 нових пісень російських композиторів.
ParlaMint-UA_2018-11-23-m1.u12.p2.sent1	Комуністичний режим використав Голодомор як привід для звертання українізації в Україні.
ParlaMint-UA_2018-11-23-m1.u12.p2.sent2	І з тих пір почалися хвилі русифікації України.
ParlaMint-UA_2018-11-23-m1.u12.p2.sent3	Вже в незалежній Україні за бездіяльності, а то і за потуранням влади, відбулося витіснення української мови з багатьох важливих сфер суспільного життя.
ParlaMint-UA_2018-11-23-m1.u12.p2.sent4	Верхом цинізму стало оголошення власниками радіо і телеканалів української пісні не форматом, а фактично її забороною.
ParlaMint-UA_2018-11-23-m1.u12.p2.sent5	Сьогодні процес.
ParlaMint-UA_2018-11-23-m1.u13.p1.sent1	Будь ласка, ще хвилину додайте.
ParlaMint-UA_2018-11-23-m1.u14.p1.sent1	певною мірою зупинено.
ParlaMint-UA_2018-11-23-m1.u14.p1.sent2	Головним чином завдяки гірким урокам збройної агресії Росії, внаслідок якої Україна втратили саме ті частини своєї території, де зусиллями місцевої влади, при мовчазній згоді центральної, відбулася зачистка всього українського і вільно діяли адепти і агенти "русского мира".
ParlaMint-UA_2018-11-23-m1.u14.p2.sent1	Тому я був дуже радий почути рішучість Голови Верховної Ради ухвалити вже на цій сесії Верховної Ради Закон про українську мову як державну.
ParlaMint-UA_2018-11-23-m1.u14.p2.sent2	В умовах протидії російської агресіїнеформатом має стати все, що спрямовано проти української мови, суспільної та державної єдності України.
ParlaMint-UA_2018-11-23-m1.u14.p2.sent3	Надзвичайно важливим є донесення правди про Голодомор.
ParlaMint-UA_2018-11-23-m1.u15.p1.sent1	Ще, будь ласка, 1 хвилину додайте.
ParlaMint-UA_2018-11-23-m1.u16.p1.sent1	Через цілий комплекс причин все ще не до кінця вирішена проблема визнання Голодомору, який має 2 виміри, ця проблема: національний і міжнародний.
ParlaMint-UA_2018-11-23-m1.u16.p2.sent1	Як свідчать соціологічні опитування, в Україні поступово відбувається постійне збільшення числа опитаних громадян, десь до 80 процентів, які визнають Голодомор злочином геноциду.
ParlaMint-UA_2018-11-23-m1.u16.p2.sent2	Але значна кількість, порядку 15?
ParlaMint-UA_2018-11-23-m1.u16.p2.sent3	20 процентів, не погоджуються з цим або не визначилися.
ParlaMint-UA_2018-11-23-m1.u16.p3.sent1	На міжнародному рівні злочином геноциду Голодомор визнали законодавчі органи більше 20 держав.
ParlaMint-UA_2018-11-23-m1.u16.p3.sent2	Попри важливість міжнародного визнання Голодомору злочином геноциду проти української нації, пріоритетне значення має свідома.
ParlaMint-UA_2018-11-23-m1.u17.p1.sent1	Будь ласка, хвилину завершити.
ParlaMint-UA_2018-11-23-m1.u18.p1.sent1	геноцидній природі Голодомору, розуміння ними справжніх причин та наслідків нашої національної трагедії, лише за цих умов правда і пам’ять про Голодомор морально гуртуватиме українське суспільство і зміцнювати політичну єдність у країні.
ParlaMint-UA_2018-11-23-m1.u18.p2.sent1	Слава Україні!
ParlaMint-UA_2018-11-23-m1.u19.p1.sent1	Героям Слава!
ParlaMint-UA_2018-11-23-m1.u19.p2.sent1	До слова запрошується голова Українського інституту національної пам’ятіВ’ятрович Володимир Михайлович.
ParlaMint-UA_2018-11-23-m1.u19.p3.sent1	Будь ласка, пане Володимире.
ParlaMint-UA_2018-11-23-m1.u20.p1.sent1	Доброго дня, шановні учасники меморіального зібрання пам’яті жертв Голодомору.
ParlaMint-UA_2018-11-23-m1.u20.p2.sent1	Знищити українців як націю – мета організаторів Голодомору.
ParlaMint-UA_2018-11-23-m1.u20.p2.sent2	Остаточно ліквідувати мову, культуру, історію - все те, що робило нас унікальними в цьому світі.
ParlaMint-UA_2018-11-23-m1.u20.p2.sent3	Тому масштаби злочину такі великі, тому вбито мільйони людей.
ParlaMint-UA_2018-11-23-m1.u20.p2.sent4	Але його жертвами стали і ті, хто вижив у 1932-1933 роках, бо мало забути, хто вони, ким були їх предки, що мають зберегти для світу їх нащадки, мало забути, хто і за що убивав їх.
ParlaMint-UA_2018-11-23-m1.u20.p3.sent1	Смерть і забуття – це ціль Сталіна та його поплічників щодо українців.
ParlaMint-UA_2018-11-23-m1.u20.p3.sent2	Вона не досягнута: українці вижили і не забули, ми існуємо і пам’ятаємо, ми існуємо, бо пам’ятаємо,пам’ятаємо про Голодомор.
ParlaMint-UA_2018-11-23-m1.u20.p3.sent3	Ми пам’ятаємо як внутрішні суперечки допомагали зовнішньому ворогу, ми пам’ятаємо, що стається і з тими, кому забракне сили відстояти свободу, хто проміняє її на хліб, як слід за свободу, втратить і його.
ParlaMint-UA_2018-11-23-m1.u20.p3.sent4	Ми пам’ятаємо, як дорого коштує віра у привабливі гасла, як "Землю селянам" перетворилося на "в землю селян".
ParlaMint-UA_2018-11-23-m1.u20.p3.sent5	Але ми також пам’ятаємо українців, які піднімалися на повстання, які своїми повстаннями завдавали комуністичному режиму дошкульних ударів, робили його слабшим, неспроможнім повторити потім десь-інде в поневоленій ним Європі злочини масштабу Голодомору.
ParlaMint-UA_2018-11-23-m1.u20.p3.sent6	Ми пам’ятаємо тих українців, які ділилися останнім шматком хліба, які, ослаблені голодом, показували світові свою людяність, силу цієї людяності.
ParlaMint-UA_2018-11-23-m1.u20.p3.sent7	Ми пам’ятаємо помсту молодого українця у Львові за вбивство мільйонів його братів та сестер, яка стала виявом національної гідності.
ParlaMint-UA_2018-11-23-m1.u20.p3.sent8	Ми пам’ятаємо тих українців, які берегли пам’ять про пережите, хоча платили за це волею, а часом навіть життям.
ParlaMint-UA_2018-11-23-m1.u20.p3.sent9	Ми пам’ятаємо і тих не українців, які мали сили казати правду навіть тоді, коли ніхто не хотів її чути.
ParlaMint-UA_2018-11-23-m1.u20.p3.sent10	Ця пам’ять – це наш реванш за мільйони вбитих.
ParlaMint-UA_2018-11-23-m1.u20.p3.sent11	Вона робить нас сильнішими, бо в пам’яті вони оживають, стають поруч з нами в теперішній нашій боротьбі.
ParlaMint-UA_2018-11-23-m1.u20.p3.sent12	Тому спадкоємці тодішніх вбивць досі прагнуть стерти цю пам’ять.
ParlaMint-UA_2018-11-23-m1.u20.p3.sent13	Вони намагалися переписувати наші підручники історії, закривали тут архіви, поширювали брехню про Голодомор у світі.
ParlaMint-UA_2018-11-23-m1.u20.p3.sent14	Але правда виявилася сильнішою, пам’ять – нездоланною, і такими зробила нас.
ParlaMint-UA_2018-11-23-m1.u20.p4.sent1	Руки дитини, яка 20 років тому вперше запалила свічку пам’яті, стали сьогодні руками солдата, які тримають автомат і захищають батьків.
ParlaMint-UA_2018-11-23-m1.u20.p4.sent2	Очі, які тоді вмивалася сльозами від розповіді бабці про пережите у 32-33-му роках, нині впевнено дивляться на ворога через приціл.
ParlaMint-UA_2018-11-23-m1.u20.p4.sent3	Нація, яка єдналася в хвилини вшанування померлих із голоду в минулому, сьогодні об’єдналася, аби захистити своє майбутнє, і створила потужну армію.
ParlaMint-UA_2018-11-23-m1.u20.p4.sent4	Скорбота за вбитими предками дає сили нам захищати себе і нащадків.
ParlaMint-UA_2018-11-23-m1.u20.p4.sent5	Ми пам’ятаємо: ми сильні!
ParlaMint-UA_2018-11-23-m1.u21.p1.sent1	Дякую.
ParlaMint-UA_2018-11-23-m1.u21.p2.sent1	В нас є присутніми сьогодні на засіданні представники парламентів наших країн-партнерів.
ParlaMint-UA_2018-11-23-m1.u21.p2.sent2	І зараз я маю велику приємність запросити до слова голову групи дружби "Україна-Португалія" Асамблеї Республіки ПортугаліяРікарду Бешіга.
ParlaMint-UA_2018-11-23-m1.u21.p3.sent1	Ви так само можете скористатися навушниками, кому потрібен буде переклад.
ParlaMint-UA_2018-11-23-m1.u21.p3.sent2	Будь ласка.
ParlaMint-UA_2018-11-23-m1.u22.p1.sent1	Шановні члени Верховної Ради України!
ParlaMint-UA_2018-11-23-m1.u22.p1.sent2	Шановні члени уряду України!
ParlaMint-UA_2018-11-23-m1.u22.p1.sent3	ВашеВисокоповажносте!
ParlaMint-UA_2018-11-23-m1.u22.p1.sent4	Дорогі друзі!
ParlaMint-UA_2018-11-23-m1.u22.p1.sent5	Від імені уряду Португалії та Президента Португальської Республіки я хотів би подякувати вас за запрошення взяти участь в цьому міжнародному форумі, який вшановує пам’ять 85-ї річниці Голодомору в Україні і акту геноциду українського народу.
ParlaMint-UA_2018-11-23-m1.u22.p1.sent6	Хочу висловити солідарність та повагу з боку парламенту та народу Португалії з українцями, які постраждали від однієї з найтяжчих трагедій, яка сталася в 1932-1933 роках.
ParlaMint-UA_2018-11-23-m1.u22.p2.sent1	Багато мільйонів людей загинули в результаті реалізації економічної та ідеологічної програми радянської держави.
ParlaMint-UA_2018-11-23-m1.u22.p2.sent2	І зусилля міжнародної спільноти були спрямовані на їх підтримку, в той час як радянський уряд перестав дбати про життя своїх власних громадян.
ParlaMint-UA_2018-11-23-m1.u22.p2.sent3	Це не лише був злочин проти українців, але і проти людяності.
ParlaMint-UA_2018-11-23-m1.u22.p2.sent4	Ми сьогодні віддаємо шану тим, хто загинув в результаті цієї варварської політики, і також вшановуємо тих, хто намагався чинити спротив цим діям тодішнього радянського уряду.
ParlaMint-UA_2018-11-23-m1.u22.p3.sent1	Пам’ятати Голодомор - означає пам’ятати історію політичних та ідеологічних моделей, які заохочували війну, пригноблення, насильство і які залишили глибокі шрами у свідомості людей.
ParlaMint-UA_2018-11-23-m1.u22.p3.sent2	Сьогодні ми задаємо собі питання як історія людства, в якій було стільки багато актів насильства проти беззахисного населення, і які були результатом ідеології, чи не було це спрямовано або використано як засіб утримання при владі.
ParlaMint-UA_2018-11-23-m1.u22.p3.sent3	І тому ми закликаємо до поваги до міжнародних норм і закликаємо до урядів не керуватися у своїй політиці лінгвістичними, культурними або етнічними принципами.
ParlaMint-UA_2018-11-23-m1.u22.p4.sent1	Хочу сказати, що після 1945 року у багатьох країнах світу, або по всьому світу, більше 20 мільйонів людей загинуло в ході різних конфліктів в різних частинах світу.
ParlaMint-UA_2018-11-23-m1.u22.p4.sent2	Після Другої світової війни більшість суспільств відмовились від таких політичних моделей, які спричиняли до таких подій і перейшло до.
ParlaMint-UA_2018-11-23-m1.u22.p4.sent3	або обійняло принцип дотримання гуманізму, прав людини.
ParlaMint-UA_2018-11-23-m1.u22.p5.sent1	І я хочу в цьому зв’язку згадати, що у 1945 році було прийнято Хартію Організації Об’єднаних Націй, у 1948 році – Загальну декларацію прав людини, а у 50-ті роки – також Декларацію про запобігання актам геноциду.
ParlaMint-UA_2018-11-23-m1.u22.p5.sent2	Я думаю, що ці документи стали запорукою миру та процвітання.
ParlaMint-UA_2018-11-23-m1.u22.p5.sent3	І зараз ми дивимося на те, що несе нам майбутнє.
ParlaMint-UA_2018-11-23-m1.u22.p5.sent4	В багатьох частинах світу існують кризові явища, але ми вважаємо, що повага до закону, до прав людини – вони мають переважати над макіавеллівськими принципами утвердження влади, утримання влади і превалювання національних інтересів.
ParlaMint-UA_2018-11-23-m1.u22.p5.sent5	Але ми можемо сказати, що зараз політика щодо окупованих територій повертається і це є результатом діяльності тих, хто знаходиться при владі.
ParlaMint-UA_2018-11-23-m1.u22.p5.sent6	Ми вважаємо, що слід використовувати і наднаціональні інструменти, які б сприяли дотриманню миру та збереженню миру у світі.
ParlaMint-UA_2018-11-23-m1.u22.p6.sent1	Протягом останнього століття не лише брутальні акти сталінської влади проти українського народу, але також і інші порушення, грубі порушення, міжнародного права відбувалися багато років.
ParlaMint-UA_2018-11-23-m1.u22.p6.sent2	Тому акти і політика, спрямовані або які завдали такої шкоди українському народу, вони також практично були спрямовані і проти міжнародного права та інтересів всієї світової спільноти.
ParlaMint-UA_2018-11-23-m1.u22.p7.sent1	Загальновідомо, що Португалія підтримує суверенітет та територіальну цілісність України і засуджує перехід Криму до складу Російської Федерації і вважає.
ParlaMint-UA_2018-11-23-m1.u22.p7.sent2	Португалія вважає це невідповідним міжнародному праву.
ParlaMint-UA_2018-11-23-m1.u22.p8.sent1	Тому я маю таке послання до цього форуму.
ParlaMint-UA_2018-11-23-m1.u22.p8.sent2	Ми маємо.
ParlaMint-UA_2018-11-23-m1.u22.p8.sent3	ми солідарні з українським народом у вшануванні пам’яті жертв Голодомору, ми солідарні з українським народом щодо його захисту.
ParlaMint-UA_2018-11-23-m1.u22.p8.sent4	його незалежності та територіальної цілісності української держави, а також у реалізації сподівань українського народу на перетворення в частину європейської громади і дотримання цим народом принципів демократії, верховенства права та добробуту.
ParlaMint-UA_2018-11-23-m1.u23.p1.sent1	Спасибі вам за підтримку.
ParlaMint-UA_2018-11-23-m1.u23.p2.sent1	Наступний доповідач – великий друг України, конгресмен Сполучених Штатів Америки, засновник і співголова Конгресового УкраїнськогоКокусу Конгресу США, автор закону про встановлення пам’ятника жертвам Голодомору у Вашингтоні Сандер Левін.
ParlaMint-UA_2018-11-23-m1.u24.p1.sent1	Дякую.
ParlaMint-UA_2018-11-23-m1.u24.p1.sent2	Я підготував свій виступ.
ParlaMint-UA_2018-11-23-m1.u24.p1.sent3	Але хочу почати з того, щоби сказати, що мої враження від сьогоднішньої події, вони лише збільшують, посилюють моє переконання в тому, що український народ докладає зусиль до того, щоб вибороти демократію.
ParlaMint-UA_2018-11-23-m1.u24.p1.sent4	Сподіваюсь, що я не порушу часові межі у своєму виступі.
ParlaMint-UA_2018-11-23-m1.u24.p2.sent1	Багато десятиліть тому, коли я вчився у коледжі, я прочитав книжку про Радянський Союз.
ParlaMint-UA_2018-11-23-m1.u24.p2.sent2	Я сприйняв цю книгу як намагання повністю виправдати відсутність демократії у Радянському Союзі та обійми авторитаризму в ньому.
ParlaMint-UA_2018-11-23-m1.u24.p2.sent3	Що буквально вистрибнуло із сторінок цієїкнижки до моєї свідомості, це намагання пом’якшити нову для мене тему – голоду 1932-1933 років в Україні.
ParlaMint-UA_2018-11-23-m1.u24.p2.sent4	Автор стверджував, що розповіді про голод були значно перебільшені, а тому загинуло набагато менше мільйонів, ніж припускалось раніше.
ParlaMint-UA_2018-11-23-m1.u24.p2.sent5	Це небезпечна, недостойна і нечутлива мова закарбувалась в моїй пам’яті протягом багатьох років.
ParlaMint-UA_2018-11-23-m1.u24.p3.sent1	Можу сказати, що ці міркування мене також переслідували, коли я в якості конгресмена відвідав Сараєво, Сербію та Хорватію, зустрівся з президентом Слободаном Мілошевичем, і тоді я закликав президента Клінтона не забувати Боснію.
ParlaMint-UA_2018-11-23-m1.u24.p4.sent1	У 1992 році до мого виборчого округу при виборах до Конгресу входила територія з великою українсько-американською громадою.
ParlaMint-UA_2018-11-23-m1.u24.p4.sent2	Мої стосунки з українськими друзями і бесіди широкого кола питань, в які я був включений протягом двох десятиліть, були життєво важливими для моєї роботи в Конгресі.
ParlaMint-UA_2018-11-23-m1.u24.p5.sent1	Наслідком цього стало формування в 1997 році офіційної групи підтримки України в Конгресі США.
ParlaMint-UA_2018-11-23-m1.u24.p5.sent2	Це дозволило членам Конгресу з усієї країни, які були особливо зацікавлені Україною, відносинами між Україною і США, об’єднатись і працювати разом над розбудовою цих відносин.
ParlaMint-UA_2018-11-23-m1.u24.p6.sent1	Я пам’ятаю, як доєднався до протесту в посольстві України в Вашингтоні під час Помаранчевої революції, коли тодішній український уряд, який був при владі тоді в Києві, фальсифікував демократичне голосування.
ParlaMint-UA_2018-11-23-m1.u24.p7.sent1	Ще одним незабутнім досвідом для мене було приєднатись до акції протесту біля Українського культурного центру уВоррені, штат Мічиган, під час Революції гідності, п’ята річниця якої святкується у ці дні.
ParlaMint-UA_2018-11-23-m1.u24.p8.sent1	Всі ці переживання, а також багато інших, що я їх поділяв з українсько-американською громадою протягом останніх 40 років, надихнули мене представити резолюцію в Конгресі, що після тривалих зусиль дозволило побудувати в Вашингтоні вражаючий пам’ятник жертвам Голодомору.
ParlaMint-UA_2018-11-23-m1.u24.p8.sent2	Цей зворушливий монумент, вдало розташований поблизуКапітолію у Вашингтоні, є важливим свідченням цієї жахливої плями у світовій історії та життєво важливим досвідом для навчання прийдешніх поколінь.
ParlaMint-UA_2018-11-23-m1.u24.p8.sent3	Голодомор є нагадуванням вартості демократії і діяльності тоталітарного радянського режиму та придушення ним цієї демократії.
ParlaMint-UA_2018-11-23-m1.u24.p9.sent1	Тепер менше бар’єрів на шляху правди і досягнення правдою людей, їх свідомості.
ParlaMint-UA_2018-11-23-m1.u24.p9.sent2	Тому вшанування пам’яті жертв Голодомору є знаком чи актом боротьби проти спроб придушення демократії.
ParlaMint-UA_2018-11-23-m1.u24.p9.sent3	Як сказав колись Уїнстон Черчіль, ніхто не сподівається, що демократія є найбільш досконалою або найбільш всеохоплюючою.
ParlaMint-UA_2018-11-23-m1.u24.p9.sent4	Він сказав, що демократія може бути дуже брудною, але її мета може бути набагато кращою ніж будь-які інші форми правління.
ParlaMint-UA_2018-11-23-m1.u24.p10.sent1	Україна зараз намагається боротися, або протистояти агресії, і Голодомор був зброєю, яку використовував диктатор проти українського народу.
ParlaMint-UA_2018-11-23-m1.u24.p10.sent2	Ця трагедія має поглибити нашу рішучість у боротьбі за свободу і демократію, і не робити героїв з диктаторів.
ParlaMint-UA_2018-11-23-m1.u24.p10.sent3	Україна сама пережила і має свідчення того, що таке тоталітарний режим, тому подолання загроз для демократії, таких як несправедливість і корупція, залишаються в центрі зусиль.
ParlaMint-UA_2018-11-23-m1.u24.p10.sent4	Сполучені Штати повинні підтримувати Україну в її зусиллях.
ParlaMint-UA_2018-11-23-m1.u24.p11.sent1	Для мене було боляче, але важливо прочитати документальні свідчення з нової книги АнниЕпплбаум "Червоний голод.
ParlaMint-UA_2018-11-23-m1.u24.p11.sent2	Війна Сталіна проти України".
ParlaMint-UA_2018-11-23-m1.u24.p11.sent3	І вона розповіла, як українські селяни були змушені робити вибір.
ParlaMint-UA_2018-11-23-m1.u24.p11.sent4	І тут така дуже зворушлива цитата "матері з дітьми на руках" – зробила найсильніше враження.
ParlaMint-UA_2018-11-23-m1.u24.p11.sent5	"Я пам’ятаю, що бачив одну таку матір, яка більше була схожа на тінь ніж на людину, вона стояла біля дороги і тримала в руках практично кістяк своєї дитини, і замість того, щоб смоктати порожні груди своєї матері, він смоктав свої маленькі суглоби".
ParlaMint-UA_2018-11-23-m1.u24.p11.sent6	Я не знаю, наскільки нещасною була ця жінка.
ParlaMint-UA_2018-11-23-m1.u24.p11.sent7	Я так само переживав, коли доводилося читати про те, що люди бачили, ідучи на роботу, тіла, які лежали вздовж доріг, тіла людей, які померли від голоду.
ParlaMint-UA_2018-11-23-m1.u24.p12.sent1	Тому геноцид, якщо про нього чітко не вказати, що це геноцид, може уможливити акти геноциду в майбутньому.
ParlaMint-UA_2018-11-23-m1.u24.p13.sent1	БорисПотапенко з Мічигану є моїм гарним другом.
ParlaMint-UA_2018-11-23-m1.u24.p13.sent2	Я, на жаль, не говорю українською, але я хочу засвідчити, що ми будемо згадувати жертв Голодомору.
ParlaMint-UA_2018-11-23-m1.u24.p14.sent1	Дякую за вашу увагу.
ParlaMint-UA_2018-11-23-m1.u25.p1.sent1	Голови Сейму Литовської РеспублікиЙонас Лесіс.
ParlaMint-UA_2018-11-23-m1.u26.p1.sent1	Шановний пане Голово Верховної Ради, шановні народні депутати, міністри, шановні посли, гості, дозвольте прочитати слова Голови Сейму Литовської Республіки і подякувати особисто за запрошення на це засідання.
ParlaMint-UA_2018-11-23-m1.u26.p2.sent1	Шановні, відзначаємо 85-і роковини однієї з найтрагічніших сторінок історії українського народу – Голодомору.
ParlaMint-UA_2018-11-23-m1.u26.p2.sent2	Неосяжний розумом є масштаб цієї трагедії, наслідком якої стали мільйони жертв.
ParlaMint-UA_2018-11-23-m1.u26.p3.sent1	За 2 роки у 1932-1933 роках померло до 10 мільйонів людей.
ParlaMint-UA_2018-11-23-m1.u26.p3.sent2	Голод прийшов не через стихійне лихо, посухи чи неврожаю.
ParlaMint-UA_2018-11-23-m1.u26.p3.sent3	Це був результат цілеспрямованої політики сталінської влади.
ParlaMint-UA_2018-11-23-m1.u26.p3.sent4	Тоталітарна система, віднімаючи примусом продукти харчування, оточуючи блокадою села та навіть райони, створила для українців такі умови, що вони не могли вижити.
ParlaMint-UA_2018-11-23-m1.u26.p3.sent5	Знищені цілі покоління українських землеробів, придушені національна самосвідомість і національна ідентичність, а держава лишилася розколотою соціально та економічно.
ParlaMint-UA_2018-11-23-m1.u26.p4.sent1	Литва ще у 2005 році визнала Голодомор геноцидом українського народу.
ParlaMint-UA_2018-11-23-m1.u26.p5.sent1	У жовтні 2018 року Сенат Сполучених Штатів Америки також одноголосно прийняв таку резолюцію.
ParlaMint-UA_2018-11-23-m1.u26.p6.sent1	Пам’ятаймо, що для злочинів проти людства немає строку давності, тому підтримаємо прагнення України закріпити цей болючий історичний досвід у міжнародному масштабі.
ParlaMint-UA_2018-11-23-m1.u26.p7.sent1	Пригадуючи сплановане знищення українців окупаційною радянською владою – великий Голодомор в Україні, вшануємо пам’ять невинних жертв, збережімо історію у пам’яті прийдешніх поколінь і запам’ятаємо попередження на майбутнє, що незалежність не надається, маємо її будувати, обороняти і розвивати.
ParlaMint-UA_2018-11-23-m1.u26.p8.sent1	Литву і Україну єднають особливі дружні відносини між країнами і людьми: обидва народи пройшли через довгу та складну боротьбу за свою свободу і безпеку.
ParlaMint-UA_2018-11-23-m1.u26.p8.sent2	Щиро вас підтримуємо, бажаємо ніколи не втратити відповідальності за людей свого народу та рішуче будувати єдину демократичну і квітучу державу.
ParlaMint-UA_2018-11-23-m1.u26.p9.sent1	Висловлюю вам щиру повагу.
ParlaMint-UA_2018-11-23-m1.u26.p9.sent2	Голова Сейму Литовської РеспублікиВікторас Пранцкетіс.
ParlaMint-UA_2018-11-23-m1.u27.p1.sent1	Дякую вам, і Сейму, і Голові Сейму, нашим великим друзям з Литви.
ParlaMint-UA_2018-11-23-m1.u27.p2.sent1	І я, колеги, до слова запрошую Голову Міжнародного координаційного комітету у справі Голодомору, Генерального секретаря Світового Конґресу Українців Стефана Романіва.
ParlaMint-UA_2018-11-23-m1.u27.p2.sent2	Пане Стефан, будь ласка.
ParlaMint-UA_2018-11-23-m1.u28.p1.sent1	Слава Ісусу Христу!
ParlaMint-UA_2018-11-23-m1.u28.p2.sent1	"Коли суспільство відзначає трагічні дати своєї історії, воно проходить очищення правдою про минуле і відповідальністю за майбутнє країни.
ParlaMint-UA_2018-11-23-m1.u28.p2.sent2	Ми ще не все зробили, щобпошанувати мільйони замучених голодом співвітчизників", – писала Валентина Борисенко у книжці "Свіча пам’яті".
ParlaMint-UA_2018-11-23-m1.u28.p2.sent3	Сьогодні напередодні 85-ї річниці Голодомору-геноциду до Києва приїхало понад 300 делегатів і гостей з 29 країн світу із мережі Світового Конгресу Українців.
ParlaMint-UA_2018-11-23-m1.u28.p2.sent4	Ми приїхали сюди, щоб вшанувати пам’ять про багатомільйонних жертв Голодомору та приєднатися до вироблення шляхів подальшої співпраці з міжнародного визнання Голодомору геноцидом.
ParlaMint-UA_2018-11-23-m1.u28.p3.sent1	Представляючи на цьому засіданні Світовий Конгрес Українців, що є голосом понад 20 мільйонів української діаспори, хочу, наскільки це можливо, представити нашу величезну невпинну працю з інформуванням про Голодомор у світі та його визнання геноцидом на глобальному рівні.
ParlaMint-UA_2018-11-23-m1.u28.p4.sent1	Попри тотальне заперечення Голодомору в Україні радянською владою та такими журналістами, якДюранті, уже в 32-33 роках українська преса Канади і США писали низку статей, наприклад, "Москва заперечує голод на Україні" ("Свобода", 20 серпня 33 року).
ParlaMint-UA_2018-11-23-m1.u28.p5.sent1	В 33-му році Союз українок Америки вже висилали посилки з допомогою.
ParlaMint-UA_2018-11-23-m1.u28.p5.sent2	В 1948 році центральна управаСУМу - Спілки української молоді в Німеччині організувала першу маніфестацію.
ParlaMint-UA_2018-11-23-m1.u28.p5.sent3	Меморандуми про Голодомор в Україні, з прокламаціями, заяви, поминальні маніфестації, щорічні громадські заходи та церковні відправи, конференції, спорудження пам’ятників - це лише короткий перелік величезної праці української діаспори.
ParlaMint-UA_2018-11-23-m1.u28.p6.sent1	Немає жодного сумніву, що крок за кроком така праця наших попередників відкрила очі світу на сплановану акцію радянського режиму, яку вперше кваліфікував геноцидом відомий польський, єврейського походження,Рафал Лемкін.
ParlaMint-UA_2018-11-23-m1.u28.p6.sent2	Сам він зазначив, що не просто випадок масового вбивства, це акт геноциду, знищення не лише людей, але і культури і нації в цілому.
ParlaMint-UA_2018-11-23-m1.u28.p7.sent1	Важливо пригадати, що в 80-х роках Світовій Конгрес вільних українців зібрав та задокументував численні докази і спогади очевидців Голодомору, а в 84-му році ініціював створення Міжнародної комісії для розслідування Голодомору в Україні 32-33 років.
ParlaMint-UA_2018-11-23-m1.u28.p7.sent2	В 10-му році ця комісія на своєму остаточному звіті зробила історичне ствердження про те, що Голодомор був штучним голодом і що радянську владу слід за це рішуче засудити.
ParlaMint-UA_2018-11-23-m1.u28.p8.sent1	Треба відзначити великі старання американської української громади для створення конгресової комісії США, яка у 88-му році чітко заявила: Йосип Сталін та його прибічники вчинили геноцид проти українців в 32-33 роках.
ParlaMint-UA_2018-11-23-m1.u28.p9.sent1	В 2008-2009 роках значним поступом стала співпраця СКУ з найвищими владними структурами України, включно втіленням в життя Меморандуму про співпрацю.
ParlaMint-UA_2018-11-23-m1.u28.p10.sent1	Для широкомасштабного відзначення в 2008 році 75-ї річниці Голодомору Світовий Конгрес Українців створив Міжнародний координаційний комітет у справі Голодомору, яким в співпраці із Секретаріатом Президента України, Міністерства закордонних справ, Українським інститутом національної пам’яті провів міжнародну акцію "Незгасима свічка", започатковано в Австралії і закінчено в Києві.
ParlaMint-UA_2018-11-23-m1.u28.p10.sent2	Вона успішно пройшла в 33 країнах світу.
ParlaMint-UA_2018-11-23-m1.u28.p10.sent3	А в 2010 році Світовий Конгрес Українців організував по всьому світі міжнародну акцію "Свічка моління" під гаслом: " Не дамо згасити свічку пам’яті".
ParlaMint-UA_2018-11-23-m1.u28.p11.sent1	Цього року з нагоди 85-ї річниці Голодомору Світовий Конгрес Українців разом з Міністерством закордонних справ України, Інститутом національної пам’яті та Національним музеєм "Меморіал жертв Голодомору" розпочав міжнародну акцію "Запали свічку пам’яті", яка протягом 80 днів відвідала різні міста країн світу, і завтра завершимо, тут, в Києві.
ParlaMint-UA_2018-11-23-m1.u28.p12.sent1	Тому сьогодні українці діаспори як ніколи об’єднані з нашим народом.
ParlaMint-UA_2018-11-23-m1.u28.p12.sent2	Цього року Світовий Конгрес Українців започаткував збір даних нащадків жертв Голодомору по всьому світі, щоб в майбутньому разом з ними передавати історію про Голодомор.
ParlaMint-UA_2018-11-23-m1.u28.p13.sent1	Попри все те, наша праця дала значні результати включно з резолюціями про визнання Голодомору геноцидом українського народу на рівні 17 держав світу.
ParlaMint-UA_2018-11-23-m1.u28.p14.sent1	Завершую словами, з яких я почав.
ParlaMint-UA_2018-11-23-m1.u28.p14.sent2	Ми ще не все зробили, щоб вшанувати мільйони замучених Голодомором співвітчизників, отже, і далі працюймо під нашим гаслом: "Україна пам’ятає, світ – визнає". Слава Україні!
ParlaMint-UA_2018-11-23-m1.u29.p1.sent1	Героям слава!
ParlaMint-UA_2018-11-23-m1.u29.p2.sent1	До слова запрошується голова Комітету Верховної Ради України з питань культури і духовності Княжицький Микола Леонідович.
ParlaMint-UA_2018-11-23-m1.u30.p1.sent1	Ваша Святосте, Ваше Блаженство, Преосвященні Владики,Всечесні Отці, представники церков і релігійних організацій!
ParlaMint-UA_2018-11-23-m1.u30.p1.sent2	пане Президенте, пане Голово, шановні члени уряду, дорогі гості!
ParlaMint-UA_2018-11-23-m1.u30.p1.sent3	Після 85 років від трагічних подій 1932-1933 років світ приходить до розуміння того, що Сталін зі своїми поплічниками здійснили злочин геноциду проти українського народу.
ParlaMint-UA_2018-11-23-m1.u30.p1.sent4	Голод був штучним, скерований проти українського селянства і всього українського народу.
ParlaMint-UA_2018-11-23-m1.u30.p1.sent5	Поруч з винищенням селян, знищувалася українська інтелігенція та остаточно згорталася політика українізації по всіх теренах, де проживали українці, і в УРСР, і на Кубані, в Зеленому Клині, в Казахстані – всюди, де жили українці.
ParlaMint-UA_2018-11-23-m1.u30.p1.sent6	Ми як представники української держави можемо констатувати, що цю частину нашого боргу перед невинно убієнними мільйонами наших земляків і предків виконуємо.
ParlaMint-UA_2018-11-23-m1.u30.p1.sent7	Світ чимраз більше знає про українську трагедію та про неї пам’ятає.
ParlaMint-UA_2018-11-23-m1.u30.p1.sent8	І зусилля в цьому напрямку необхідно продовжувати.
ParlaMint-UA_2018-11-23-m1.u30.p1.sent9	Разом з тим, українським історикам, історикам з інших держав і нам як політикам потрібно задуматися і працювати над відповіддю на інші запитання.
ParlaMint-UA_2018-11-23-m1.u30.p1.sent10	Чому в 32-33-му роках світ і Європа мовчали про Голодомор?
ParlaMint-UA_2018-11-23-m1.u30.p1.sent11	Незважаючи на те, що всі держави, які мали свої дипломатичні представництва в СРСР, зокрема в УРСР, про штучний характер Великого Голоду знали, так само, як розуміли, що метою Сталіна було винищення української нації.
ParlaMint-UA_2018-11-23-m1.u30.p1.sent12	Більше того, вони не мали проблем з називанням масштабів трагедії, їхні приблизні дані коливалися між 4 і 7 мільйонами жертв.
ParlaMint-UA_2018-11-23-m1.u30.p1.sent13	Однак, на Форумі Ліги націй лише декілька держав, зокрема Скандинавські країни і особисто норвезький прем’єр-міністр Йоган Людвіг Мовінкель підтримали засудження злочинних дій російського комуністичного режиму.
ParlaMint-UA_2018-11-23-m1.u30.p1.sent14	Світ, в тому числі дипломатичні великі держави: Великобританія, Франція, Сполучені Штати Америки - вже готувалися до залучення Сталіна до грона великих цього світу, майже демократа, хочеться деколи іронічно додати.
ParlaMint-UA_2018-11-23-m1.u30.p1.sent15	Ольгерд-Іполит Бочковський, блискучий український соціолог і голова Комітету допомоги голодуючим в Чехословаччині, описав хворобу тодішньої Європи в статті "Безхребетна Європа", у визначальному українському голосі, про етичний упадок тодішньої Європи і наслідки, які це принесло для всього континенту.
ParlaMint-UA_2018-11-23-m1.u30.p2.sent1	"Дивніше, – він ствердив, – Європа реагувала на те, що і як сталося, а тепер її цікавить передовсім, де і в кого що трапилося.
ParlaMint-UA_2018-11-23-m1.u30.p2.sent2	Залежно від цього вона або мовчить, або реагує.
ParlaMint-UA_2018-11-23-m1.u30.p2.sent3	Злочин перестає бути злочином, кривда - кривдою, утиск - утиском, насильство - насильством у зв’язку з тим, чи вони сталися, наприклад, у Москві або в Берліні, по цей чи по той бік совіцького кордону.
ParlaMint-UA_2018-11-23-m1.u30.p2.sent4	Ще не запізно протестувати проти більшовицького терору.
ParlaMint-UA_2018-11-23-m1.u30.p2.sent5	Європа мусить надолужити те, що злочинно досі проґавила.
ParlaMint-UA_2018-11-23-m1.u30.p2.sent6	Протестуючи проти диктатури Гітлера, мусить протестувати також проти диктатури Сталіна.
ParlaMint-UA_2018-11-23-m1.u30.p2.sent7	Лиш тоді її протест не буде кон’юнктурним, але досягне."
ParlaMint-UA_2018-11-23-m1.u31.p1.sent1	Прошу надати хвилину.
ParlaMint-UA_2018-11-23-m1.u32.p1.sent1	". моральногопатосу на вислів людяності і засуду насильства взагалі".
ParlaMint-UA_2018-11-23-m1.u32.p2.sent1	Ці слова мають дуже актуальне значення.
ParlaMint-UA_2018-11-23-m1.u32.p2.sent2	І сьогодні в Європі дуже багато сил, які намагаються виправдати російську агресію та російські злочини.
ParlaMint-UA_2018-11-23-m1.u32.p2.sent3	Безхребетність Європи щодо Голодомору в кінцевому результаті призвела до змови Гітлера і Сталіна, які розпалили пожежу Другої світової війни.
ParlaMint-UA_2018-11-23-m1.u32.p2.sent4	І ті, які оправдують політику Кремля, зараз ведуть Європу до нової трагедії.
ParlaMint-UA_2018-11-23-m1.u32.p2.sent5	І тому таким важливим завданням є пригадати Європі і всьому світові про український Голодомор.
ParlaMint-UA_2018-11-23-m1.u32.p3.sent1	Пам’ятаючи про жертви Голодомору, ми маємо також пам’ятати про тих, хто намагався допомогти.
ParlaMint-UA_2018-11-23-m1.u32.p3.sent2	Українці поза межами СРСР розгорнули велику акцію допомоги голодуючим братам та інформували, як могли, світову громадську думку.
ParlaMint-UA_2018-11-23-m1.u32.p3.sent3	На заклик греко-католицького митрополита Андрія Шептицького Віденський католицький кардинал ТеодорІнніцер створив "Міжнародний міжконфесійний комітет допомоги", якому підпорядкували комітети з Європи, США і Канади.
ParlaMint-UA_2018-11-23-m1.u32.p3.sent4	Плекаймо про них пам’ять.
ParlaMint-UA_2018-11-23-m1.u33.p1.sent1	30 секунд, будь ласка, завершити.
ParlaMint-UA_2018-11-23-m1.u34.p1.sent1	бо в лиху годину вони дали прекрасне свідоцтво людяності на високих моральних і етичних стандартів, а без них політика завжди стає "боями без правил" і "правом сильного".
ParlaMint-UA_2018-11-23-m1.u34.p2.sent1	Дякую.
ParlaMint-UA_2018-11-23-m1.u34.p2.sent2	Слава Україні!
ParlaMint-UA_2018-11-23-m1.u35.p1.sent1	Героям слава!
ParlaMint-UA_2018-11-23-m1.u35.p2.sent1	До слова запрошується голова Комітету Верховної Ради України у закордонних справах Гопко Ганна Миколаївна.
ParlaMint-UA_2018-11-23-m1.u36.p1.sent1	Слава Ісусу Христу!
ParlaMint-UA_2018-11-23-m1.u36.p2.sent1	Насправді, коли ті мільйони українців, які вмирали від голоду, чи уявляли вони, що сьогодні, через 85 років, в сесійній залі уже незалежної України буде таке поважне товариство?
ParlaMint-UA_2018-11-23-m1.u36.p2.sent2	Чи думали вони тоді, що, вбиваючи голодом українців, мета сталінського режиму була вбити Україну?
ParlaMint-UA_2018-11-23-m1.u36.p3.sent1	І я хотіла подякувати всім, хто приїхав сьогодні з різних куточків світу, щоб разом з нами пом’янути тих невинно загиблих і щоб разом з нами подякувати тим, хто тоді допомагав Україні для того, щоб встала Україна і світ правди засвітила.
ParlaMint-UA_2018-11-23-m1.u36.p4.sent1	Я переконана, щоб централізувати повну владу в руках Сталіна, потрібно було знищити другу радянську республіку, а отже, вигубити українське селянство, українську інтелігенцію, українську мову, українську історію у розумінні народу, знищити Україну як таку.
ParlaMint-UA_2018-11-23-m1.u36.p4.sent2	Калькуляція була дуже простою і вкрай примітивною: немає народу, а отже, немає окремої країни, а в результаті немає проблеми.
ParlaMint-UA_2018-11-23-m1.u36.p5.sent1	Така політика в класичному розумінні цього слова означає геноцид.
ParlaMint-UA_2018-11-23-m1.u36.p5.sent2	Саме ці слова і таке розуміння злочину найбільшого в ХХ сторіччі проти України в книзі описав ДжеймсМейс, книга з надзвичайною назвою "Ваші мертві вибрали мене".
ParlaMint-UA_2018-11-23-m1.u36.p5.sent3	І ми дякуємо Джеймсу Мейсу за те, що автор газети "День", за те, що він відкривав світу правду, за те, що він вивчив українську мову.
ParlaMint-UA_2018-11-23-m1.u36.p5.sent4	І таких як він є дуже багато, які приїхали.
ParlaMint-UA_2018-11-23-m1.u36.p5.sent5	які закохались в Україну і зрозуміли трагедію нашого народу, але з позиції сили, не з позиції туги, а з потуги нашої держави.
ParlaMint-UA_2018-11-23-m1.u36.p6.sent1	І тому, колеги, сьогодні я б хотіла сказати до інших: не бійтесь.
ParlaMint-UA_2018-11-23-m1.u36.p6.sent2	Ті держави світу, які ще не визнали Голодомор геноцидом, а деякі з них бояться це зробити, бо не хочуть псувати свої відносини з Кремлем, я закликаю вас як в Біблії: не бійтесь, бо потрібна правда цьому світу не більше, чим правда, яка потрібна для нас.
ParlaMint-UA_2018-11-23-m1.u36.p7.sent1	Дійсно, найголовніше визнання і засудження геноциду є запобіжником для його повторення в майбутньому, і правонаступниця СРСР Росія не визнала Голодомор геноцидом, засекретивши ключові документи проти злочину комунізму.
ParlaMint-UA_2018-11-23-m1.u36.p7.sent2	І сьогодні, колеги, коли ми згадуємо тут і ми говоримо, що ми сильні.
ParlaMint-UA_2018-11-23-m1.u36.p7.sent3	Так, Україна зараз протистоїть Кремлю, українська армія одна з найпотужніших в Європі.
ParlaMint-UA_2018-11-23-m1.u36.p7.sent4	Ми даємо відсіч, ми сталиконтриб’ютором європейської безпеки.
ParlaMint-UA_2018-11-23-m1.u36.p8.sent1	І тому, колеги, я б хотіла сказати, що Україна вистояла і вистоїть, завдяки і вашій підтримці зокрема.
ParlaMint-UA_2018-11-23-m1.u36.p8.sent2	І тому я вірю, що одного дня на Червоній площі так само, як і в 1991 році, коли був кінець імперії зла, і на танку був український прапор в Москві, одного дня замість похованого Леніна, цього ідола сатанізму, і так далі, у Москві буде пам’ятник жертвам Голодомору, тому що буде сильна Україна.
ParlaMint-UA_2018-11-23-m1.u36.p9.sent1	Слава Україні!
ParlaMint-UA_2018-11-23-m1.u36.p9.sent2	Ми віримо, що одного дня ті мільйони.
ParlaMint-UA_2018-11-23-m1.u37.p1.sent1	30 секунд.
ParlaMint-UA_2018-11-23-m1.u38.p1.sent1	що ті мільйони, які загинули, з неба помагають нам для того, щоб не тільки сильна відбулась Україна, але й для того, щоб в Росії ті мільйони, які чекають, через успішну Україну нарешті побачили справедливість.
ParlaMint-UA_2018-11-23-m1.u38.p1.sent2	Слава Україні!
ParlaMint-UA_2018-11-23-m1.u39.p1.sent1	Дякую.
ParlaMint-UA_2018-11-23-m1.u39.p1.sent2	І дякую пані Ганні як натхненнику нашого сьогоднішнього зібрання.
ParlaMint-UA_2018-11-23-m1.u39.p1.sent3	Дякуємо, пані Ганно.
ParlaMint-UA_2018-11-23-m1.u39.p2.sent1	І я запрошую до слова народного депутата України, голову Комітету Верховної Ради України з питань прав людини, національних меншин і міжнаціональних відносин Немирю Григорія Михайловича.
ParlaMint-UA_2018-11-23-m1.u39.p3.sent1	Будь ласка, пане Григорію.
ParlaMint-UA_2018-11-23-m1.u40.p1.sent1	Шановний пане Голово!
ParlaMint-UA_2018-11-23-m1.u40.p1.sent2	Пані і панове!
ParlaMint-UA_2018-11-23-m1.u40.p1.sent3	Голодомор.
ParlaMint-UA_2018-11-23-m1.u40.p1.sent4	"Жнива Скорботи".
ParlaMint-UA_2018-11-23-m1.u40.p1.sent5	Вже багато сьогодні в цій залі говорили про цю жахливу подію в історії українства, в історії всього людства.
ParlaMint-UA_2018-11-23-m1.u40.p1.sent6	Святіший Патріарх Філарет ділився спогадами свого дитинства на Донбасі.
ParlaMint-UA_2018-11-23-m1.u40.p1.sent7	Я, як і він, народився і виріс на Донбасі.
ParlaMint-UA_2018-11-23-m1.u40.p1.sent8	Я впевнений, що багато людей в цій залі і поза нею мають родичів, які не пережили геноцид, і тому ми маємо не лише про це пам’ятати, ми маємо доносити цю правду до всіх у країні і до всіх за її межами.
ParlaMint-UA_2018-11-23-m1.u40.p2.sent1	Я хочу.
ParlaMint-UA_2018-11-23-m1.u40.p2.sent2	Конгресмен Левін цитував документальні свідчення з однієї з нещодавно опублікованих книжок.
ParlaMint-UA_2018-11-23-m1.u40.p2.sent3	Я хочу також зачитувати свідчення Голодомору у місті Єнакієве.
ParlaMint-UA_2018-11-23-m1.u40.p2.sent4	Місто, яке зараз знаходиться на території, яку не контролює українська влада.
ParlaMint-UA_2018-11-23-m1.u40.p2.sent5	Це спогади з книжки, яка так і називається "Свобода і терор на Донбасі".
ParlaMint-UA_2018-11-23-m1.u40.p3.sent1	"Під парканом лежить жінка.
ParlaMint-UA_2018-11-23-m1.u40.p3.sent2	Мертва.
ParlaMint-UA_2018-11-23-m1.u40.p3.sent3	Ми підійшли.
ParlaMint-UA_2018-11-23-m1.u40.p3.sent4	І біля неї дитинка.
ParlaMint-UA_2018-11-23-m1.u40.p3.sent5	І жінка мертва, а дитинка жива.
ParlaMint-UA_2018-11-23-m1.u40.p3.sent6	І вона така – до одного року.
ParlaMint-UA_2018-11-23-m1.u40.p3.sent7	І воно витягло з мами грудь і смокче.
ParlaMint-UA_2018-11-23-m1.u40.p3.sent8	А мати ж мертва.
ParlaMint-UA_2018-11-23-m1.u40.p3.sent9	Ну і ми з братом стали і плачемо.
ParlaMint-UA_2018-11-23-m1.u40.p3.sent10	І тут їде санітарна машина, яка підбирає ці трупи.
ParlaMint-UA_2018-11-23-m1.u40.p3.sent11	А вони там ходили постійно, бо дуже багато було трупів, лежало.
ParlaMint-UA_2018-11-23-m1.u40.p3.sent12	І вони хапають, то зіскакують два чоловіки там, за ноги ту жінку нагору, ту дитину туди, де мертві лежать.
ParlaMint-UA_2018-11-23-m1.u40.p3.sent13	Повезли туди, назвалку, на цвинтар жінку і дитину".
ParlaMint-UA_2018-11-23-m1.u40.p4.sent1	Тисячі таких свідчень, від яких просто сльози накочуються!
ParlaMint-UA_2018-11-23-m1.u40.p5.sent1	Але коли ми говоримо про жахливу трагедію, ми також маємо говорити, що трагедії не бувають випадковими або вибірковими.
ParlaMint-UA_2018-11-23-m1.u40.p5.sent2	Згадуючи про трагедію українства ми також мусимо згадувати, що під час Голодомору загинуло багато представників національних меншин: німців, поляків, болгар, євреїв, багато з тих, які, зокрема, жили і на Донбасі.
ParlaMint-UA_2018-11-23-m1.u40.p5.sent3	Ми маємо про це згадувати, тому що Україна різноманітна, але Україна має бути єдиною.
ParlaMint-UA_2018-11-23-m1.u41.p1.sent1	Прошу хвилину.
ParlaMint-UA_2018-11-23-m1.u42.p1.sent1	хто визнав її своєю Батьківщиною.
ParlaMint-UA_2018-11-23-m1.u42.p2.sent1	І в кінці цієї книжки є такі слова, я хочу їх також процитувати.
ParlaMint-UA_2018-11-23-m1.u42.p3.sent1	"Сталінський терор був розправою над свідомістю.
ParlaMint-UA_2018-11-23-m1.u42.p3.sent2	Донбас був притулком для всіх, хто тікав від закону.
ParlaMint-UA_2018-11-23-m1.u42.p3.sent3	І тому Сталін мав усі причини вважати, що там можна геть усе.
ParlaMint-UA_2018-11-23-m1.u42.p3.sent4	Диктатор тероризував Донбас, тому що цей регіон символізував свободу".
ParlaMint-UA_2018-11-23-m1.u42.p3.sent5	Зараз тероризую всю Україну, тому що Україна символізує свободу.
ParlaMint-UA_2018-11-23-m1.u42.p4.sent1	Я думаю, такі уроки ми маємо вивчити.
ParlaMint-UA_2018-11-23-m1.u42.p4.sent2	І вивчення уроків означає, що ми всі відповідальні за те, щоб Україна буласвободною, щоб в Україні можна було свободно дихати не лише зараз, а й у майбутньому.
ParlaMint-UA_2018-11-23-m1.u42.p5.sent1	Я хочу подякувати всім нашим іноземним гостям за те, що вони зараз у цій залі символізують підтримку і солідарність з Україною.
ParlaMint-UA_2018-11-23-m1.u42.p6.sent1	Дякую за увагу.
ParlaMint-UA_2018-11-23-m1.u43.p1.sent1	Дякую вам.
ParlaMint-UA_2018-11-23-m1.u43.p2.sent1	До слова запрошується співголова громадського комітету з вшанування пам’яті жертв Голодомору-геноциду 1932-1933 років в Україні Іван Васюник.
ParlaMint-UA_2018-11-23-m1.u43.p3.sent1	Будь ласка, пане Іване.
ParlaMint-UA_2018-11-23-m1.u44.p1.sent1	Високоповажні учасники засідання!
ParlaMint-UA_2018-11-23-m1.u44.p1.sent2	28 листопада 2006 року у цій залі відбулася подія, яка за своїм значеннямспівставна з проголошенням Акту незалежності України.
ParlaMint-UA_2018-11-23-m1.u44.p2.sent1	Після відновлення незалежності Україна програла багато фронтів: поступилася духовному – до того часу розділена наша церква, віддали інформаційний простір, залізли в економічну кабалу, підсівши на газову "голку" Росії.
ParlaMint-UA_2018-11-23-m1.u44.p2.sent2	І лише після Революції Гідності поступово відновлюємо позиції.
ParlaMint-UA_2018-11-23-m1.u44.p3.sent1	Визнання ж парламентом України Голодомору 1932-1933 років геноцидом українського народу знаменувало чи не єдину на той час нашу перемогу у гібридній війні путінської Росії проти України.
ParlaMint-UA_2018-11-23-m1.u44.p3.sent2	Це була перемога над страхом, як би не протидіяв нашому народу страх, як би не намагався Кремль перекреслити нашу пам’ять і застерегти інші народи, як би не ховалися від національної пам’яті на той час наші власні державці і як би не боялися слова "геноцид" чиновники і партійці.
ParlaMint-UA_2018-11-23-m1.u44.p3.sent3	Напередодні голосування у кулуарах цієї зали я зустрічався з депутатами.
ParlaMint-UA_2018-11-23-m1.u44.p3.sent4	Член фракції Партії регіонів зі сльозами на очах розповідав, що Голодомор вбив майже усю його родину, але він не може йти проти рішення фракції і не голосуватиме законопроект.
ParlaMint-UA_2018-11-23-m1.u44.p3.sent5	Скільки ще й тепер страху і зрадництва у цій залі під час розгляду питань війни і миру, окупації Росією українських територій і не лише.
ParlaMint-UA_2018-11-23-m1.u44.p3.sent6	Чому?
ParlaMint-UA_2018-11-23-m1.u44.p3.sent7	Може тому, що ми і після Революції Гідності не провели люстрацію політичного класу.
ParlaMint-UA_2018-11-23-m1.u44.p3.sent8	хоча б за ознакою голосування за диктаторські закони 14 січня 2014 року.
ParlaMint-UA_2018-11-23-m1.u44.p3.sent9	Голодомор з того часу увійшов у світовий словник, у тканину людської пам’яті.
ParlaMint-UA_2018-11-23-m1.u44.p3.sent10	У ці дні пам’ять жертв Голодомору вшановує український народ, вшановують люди і уряди в цілому світі.
ParlaMint-UA_2018-11-23-m1.u44.p3.sent11	Масштаб пам’яті – це ми.
ParlaMint-UA_2018-11-23-m1.u44.p3.sent12	Масштаб пам’яті може бути малим – саме таким буде й народ, і масштаб пам’яті може бути вічним.
ParlaMint-UA_2018-11-23-m1.u44.p4.sent1	Історія склалася так, що саме масштаб пам’яті – прошу ще півтори хвилини – про Голодомор є для нас, українських громадян, мірилом і національної людської чесності.
ParlaMint-UA_2018-11-23-m1.u44.p4.sent2	Відновлена пам’ять про минулу трагедію стала важливим фактором творення новітньої української нації.
ParlaMint-UA_2018-11-23-m1.u44.p4.sent3	Це пам’ять не лише про наше минуле, це шлях до розуміння наших сьогоднішніх випробувань і творення нашого майбутнього.
ParlaMint-UA_2018-11-23-m1.u44.p4.sent4	Але збереження пам’яті і будівництво української держави потребує великих зусиль, тому поки що нам рано втішатися і заспокоюватися.
ParlaMint-UA_2018-11-23-m1.u45.p1.sent1	Прошу додати хвилину.
ParlaMint-UA_2018-11-23-m1.u46.p1.sent1	маємо навчитися завершувати наші національні справи.
ParlaMint-UA_2018-11-23-m1.u46.p1.sent2	Закликаю відновити повномасштабну роботу над Національною книгою пам’яті.
ParlaMint-UA_2018-11-23-m1.u46.p1.sent3	Треба нарешті прийняти закон про встановлення кримінальної відповідальності про заперечення Голодомору.
ParlaMint-UA_2018-11-23-m1.u46.p2.sent1	Мегазавданнямдля української та світової громадськості є організація суду над комунізмом.
ParlaMint-UA_2018-11-23-m1.u46.p2.sent2	Україна повинна стати ініціатором і центром його проведення, за нас цього ніхто не зробить.
ParlaMint-UA_2018-11-23-m1.u46.p3.sent1	І на завершення.
ParlaMint-UA_2018-11-23-m1.u46.p3.sent2	У 2010 році режим Януковича зупинив будівництво меморіального комплексу Голодомору.
ParlaMint-UA_2018-11-23-m1.u46.p3.sent3	Два роки тому Президент України Петро Порошенко підтримав звернення громадського комітету та СвітовогоКонґресу Українців про відновлення будівництва, а вже у квітні 2018 року Прем’єр Володимир Гройсман заклав капсулу в будівництво, і Перший віце-прем’єр Степан Кубів.
ParlaMint-UA_2018-11-23-m1.u47.p1.sent1	30 секунд.
ParlaMint-UA_2018-11-23-m1.u48.p1.sent1	відповідного урядового комітету взяв на себе лідерську роль в реалізації проекту.
ParlaMint-UA_2018-11-23-m1.u48.p1.sent2	Ми пройшли дуже важливі зміни, віхи.
ParlaMint-UA_2018-11-23-m1.u48.p1.sent3	(Я завершую за півхвилини).
ParlaMint-UA_2018-11-23-m1.u48.p2.sent1	Спільний колектив українських та польських архітекторів розробив проект музею.
ParlaMint-UA_2018-11-23-m1.u48.p2.sent2	Починаючи з суботи, в залі пам’яті "Меморіалу" ви можете ознайомитися із цим проектом.
ParlaMint-UA_2018-11-23-m1.u48.p2.sent3	Він символізує правду, що проривається крізь багатолітні заборони.
ParlaMint-UA_2018-11-23-m1.u49.p1.sent1	30 секунд.
ParlaMint-UA_2018-11-23-m1.u50.p1.sent1	У світі такі музеї будують у партнерстві держави і бізнесу.
ParlaMint-UA_2018-11-23-m1.u50.p2.sent1	Світовий Конгрес Українців, Громадський комітет та "Меморіал" заснували Міжнародний благодійний фонд розвитку "Меморіалу".
ParlaMint-UA_2018-11-23-m1.u50.p2.sent2	Збір коштів розпочався.
ParlaMint-UA_2018-11-23-m1.u50.p2.sent3	Я думаю, що підприємці та політики-українці стануть першими жертводавцями в цей фонд.
ParlaMint-UA_2018-11-23-m1.u50.p2.sent4	А далі кожна українська родина може запалити свою символічну свічку у пам’ять вбитих, понад 7 мільйонів, голодомором українців у ці роки.
ParlaMint-UA_2018-11-23-m1.u51.p1.sent1	Дякую вам.
ParlaMint-UA_2018-11-23-m1.u51.p2.sent1	І зараз заключний виступ народного депутата України, голови робочої групи з підготовки та проведення засідання ВіктораЄленського, який був організатором даного заходу з Апаратом Верховної Ради України.
ParlaMint-UA_2018-11-23-m1.u51.p2.sent2	Будь ласка, пане Віктор.
ParlaMint-UA_2018-11-23-m1.u52.p1.sent1	Ваше Святосте, Ваше Блаженство, Ваше Преосвященство, Отці!
ParlaMint-UA_2018-11-23-m1.u52.p1.sent2	Шановні наші посли, міністри, представники парламентів країн світу!
ParlaMint-UA_2018-11-23-m1.u52.p1.sent3	Дякую вам за те, що сьогодні ви з нами.
ParlaMint-UA_2018-11-23-m1.u52.p1.sent4	Я можу годинами роздивлятися фото українського селянства, зроблені напередодні найстрашнішої в світовій історії трагедії цього селянства.
ParlaMint-UA_2018-11-23-m1.u52.p1.sent5	Красиві, горді обличчя, вишиванки, намиста, спрацьовані руки, причепурені діти на колінах, ціла Атлантида, цілий світ дивиться на нас, Атлантида, яка невдовзі піде в океан сліз і крові.
ParlaMint-UA_2018-11-23-m1.u52.p1.sent6	Цих людей вбивали і не давали рятуватися, а тих, хто врятувався, тим, хто врятувався, не давали оплакати своїх замордованих.
ParlaMint-UA_2018-11-23-m1.u52.p2.sent1	Під кам’яними опудалами, які були зведені на честь вбивць і катів, вцілілі пошепки розповідали дітям і онукам моторошну історію цієї трагедії.
ParlaMint-UA_2018-11-23-m1.u52.p2.sent2	І вже четверте покоління мучиться питанням: як це могло статися і чому це сталося?
ParlaMint-UA_2018-11-23-m1.u52.p2.sent3	Це питання стукає в серця і мозок і інтелектуалів зі світовим ім’ям, філософів, істориків, і людей зовсім,зовсім простих, яким вже десятиліття не дає спокійно жити присмертний біль замордованих голодом.
ParlaMint-UA_2018-11-23-m1.u52.p3.sent1	Один з них, дуже вже літній чоловік, розповідав мені колись, як в 33-му році під Борисполем помирав від голоду його батько.
ParlaMint-UA_2018-11-23-m1.u52.p3.sent2	На порозі смерті батько постійно повертався до подій 20-го року, 1920 року.
ParlaMint-UA_2018-11-23-m1.u52.p3.sent3	До Бориспільського повстання, яке вибухнуло в Борисполі і в прилеглих селах проти чекістів.
ParlaMint-UA_2018-11-23-m1.u53.p1.sent1	Будь ласка, хвилину.
ParlaMint-UA_2018-11-23-m1.u54.p1.sent1	і проти загінців.
ParlaMint-UA_2018-11-23-m1.u54.p1.sent2	У церквах били на сполох і закликали чоловіків взятися до зброї.
ParlaMint-UA_2018-11-23-m1.u54.p1.sent3	"Я не пішов, - згадував помираючи, - у мені тільки що народила дружина, я не міг.
ParlaMint-UA_2018-11-23-m1.u54.p1.sent4	Якби я пішов, то я би загинув як воїн, а не пух би зараз від голоду", - сказав він.
ParlaMint-UA_2018-11-23-m1.u54.p1.sent5	"А якби пішли всі, хто залишався тоді по хатах, то ми б не знали зараз таких мук".
ParlaMint-UA_2018-11-23-m1.u54.p1.sent6	Ця страждаюча людина, яка 85 років тому стояла на порозі вічності, мала би застережну рацію: якби ми були тоді.
ParlaMint-UA_2018-11-23-m1.u55.p1.sent1	30 секунд, будь ласка.
ParlaMint-UA_2018-11-23-m1.u56.p1.sent1	якби були ми сильні.
ParlaMint-UA_2018-11-23-m1.u56.p1.sent2	Право бути єдиною і сильною, бути державою Україна отримує недаром.
ParlaMint-UA_2018-11-23-m1.u56.p1.sent3	Вона вповні заплатила і платить за це.
ParlaMint-UA_2018-11-23-m1.u56.p2.sent1	Вічна слава полеглим!
ParlaMint-UA_2018-11-23-m1.u56.p2.sent2	І слава Україні!
ParlaMint-UA_2018-11-23-m1.u57.p1.sent1	Героям слава!
ParlaMint-UA_2018-11-23-m1.u58.p1.sent1	Масштабна трагедія Голодомору, що сталася 85 років тому, назавжди вкарбована в історію та пам’ять українського народу.
ParlaMint-UA_2018-11-23-m1.u58.p1.sent2	Українське суспільство, політики, всі ми маємо глибоко засвоїти трагічні уроки нашої історії, щоб вони в жодному разі ніколи не повторилися.
ParlaMint-UA_2018-11-23-m1.u58.p2.sent1	Згадуючи катастрофу Голодомору, прошу усіх завтра в суботу 24 листопада у День пам’ять жертв голодоморів о 16 годині за київським часом запалити свічки пам’яті та вшанувати всіх українців, яких знищив тоталітарний комуністичний колоніальний режим.
ParlaMint-UA_2018-11-23-m1.u58.p3.sent1	Хочу подякувати усім, хто взяв участь у нашому зібранні, народним депутатам, членам уряду, іноземним гостям, отцям.
ParlaMint-UA_2018-11-23-m1.u58.p3.sent2	І, шановні колеги, хочу запевнити, наша пам’ять про ці події має давати нам сили, щоб ніколи і ніяк більше ця трагедія не повторилася.
ParlaMint-UA_2018-11-23-m1.u58.p4.sent1	Засідання, присвячене вшануванню пам’яті жертв Голодомору 1932-1933 років в Україні, оголошую закритим.
ParlaMint-UA_2018-11-23-m1.u58.p5.sent1	Дякую.
ParlaMint-UA_2018-11-23-m1.u58.p5.sent2	Слава Україні!
