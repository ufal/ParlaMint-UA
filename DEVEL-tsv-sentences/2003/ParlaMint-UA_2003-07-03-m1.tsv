id	text
ParlaMint-UA_2003-07-03-m1.u1.p1.sent1	Прошу народних депутатів підготуватися до реєстрації.
ParlaMint-UA_2003-07-03-m1.u1.p1.sent2	Запросіть народних депутатів до сесійної зали.
ParlaMint-UA_2003-07-03-m1.u1.p1.sent3	Ввімкніть систему "Рада".
ParlaMint-UA_2003-07-03-m1.u1.p2.sent1	Зареєструвалося -434
ParlaMint-UA_2003-07-03-m1.u1.p3.sent1	Зареєструвалося в залі 434 народних депутати.
ParlaMint-UA_2003-07-03-m1.u1.p3.sent2	Вечірнє засідання Верховної Ради України оголошую відкритим.
ParlaMint-UA_2003-07-03-m1.u1.p4.sent1	Шановні народні депутати, під час перерви у нас відбулося декілька засідань за участю керівників депутатських груп і фракцій, представників комітетів.
ParlaMint-UA_2003-07-03-m1.u1.p4.sent2	Ми обговорили ситуацію, що склалася при розгляді проектів законів про внесення змін до Конституції України, і дійшли до таких висновків.
ParlaMint-UA_2003-07-03-m1.u1.p4.sent3	Я прошу їх прослухати.
ParlaMint-UA_2003-07-03-m1.u1.p5.sent1	Перший, і головний, висновок.
ParlaMint-UA_2003-07-03-m1.u1.p5.sent2	Це питання в порядку денному є, і не потрібно голосувати за його включення.
ParlaMint-UA_2003-07-03-m1.u1.p6.sent1	Другий висновок, що нам потрібно розглянути постанови про направлення, не обговорення по суті законопроектів, а вирішити суто процедурне питання: про направлення законопроектів до Конституційного Суду для отримання висновку Конституційного Суду.
ParlaMint-UA_2003-07-03-m1.u1.p6.sent2	Після того ми будемо розглядати їх по суті, коли отримаємо висновок.
ParlaMint-UA_2003-07-03-m1.u1.p7.sent1	Ми домовилися, я ще раз хочу підкреслити, що в порядку надходження проектів постанов будуть доповідатися.
ParlaMint-UA_2003-07-03-m1.u1.p7.sent2	Ми домовилися про те, що на доповідь і відповіді на запитання з кожного проекту потрібно нам 10 хвилин.
ParlaMint-UA_2003-07-03-m1.u1.p7.sent3	Після того провести голосування.
ParlaMint-UA_2003-07-03-m1.u1.p7.sent4	Якщо будуть виникати якісь неузгодженості, ми тоді оголошуємо перерву і знову зустрічаємося з керівниками депутатських груп і фракцій, обговорюємо ситуацію.
ParlaMint-UA_2003-07-03-m1.u1.p7.sent5	Якщо погоджувальне рішення, вони доводять до вашого відома, ми продовжуємо нашу роботу.
ParlaMint-UA_2003-07-03-m1.u1.p7.sent6	Ось те, що я з цього приводу я хотів би сказати.
ParlaMint-UA_2003-07-03-m1.u1.p7.sent7	Тому, якщо не має заперечень, давайте будемо продовжувати розгляд.
ParlaMint-UA_2003-07-03-m1.u1.p8.sent1	Будь ласка, з процедури Тарас Чорновіл.
ParlaMint-UA_2003-07-03-m1.u2.p1.sent1	Шановний Володимире Михайловичу, шановні колеги.
ParlaMint-UA_2003-07-03-m1.u2.p1.sent2	Ми прекрасно бачимо, що там пробується просунути, що не пробується.
ParlaMint-UA_2003-07-03-m1.u2.p1.sent3	Давайте все ж таки затвердимо суддів для початку, перше, щоб оту ганьбу не виносити.
ParlaMint-UA_2003-07-03-m1.u2.p1.sent4	А друге, що судова система дістала нарешті працівників.
ParlaMint-UA_2003-07-03-m1.u3.p1.sent1	Я хочу на цю пропозицію Тараса Чорновіла відповісти таким чином, що ми знаходимося у розгляді цього питання.
ParlaMint-UA_2003-07-03-m1.u3.p1.sent2	Якщо це питання буде заблоковано, не буде розглянуто, як я і говорив, буде закрито сьогодні засідання, і не будемо прикриватися ми суддями.
ParlaMint-UA_2003-07-03-m1.u3.p1.sent3	Бо коли у нас були складні колізії, і я пропонував зробити виняток і розглядати питання по суті, а тоді мені сказали: давайте приймемо по суті, а потім будемо розглядати по суддям.
ParlaMint-UA_2003-07-03-m1.u3.p2.sent1	Будь ласка, Микола Рудьковський.
ParlaMint-UA_2003-07-03-m1.u4.p1.sent1	Шановний Володимире Михайловичу, я прошу далі не дискутувати, передати слово Матвієнко, хай він доповідає для того, щоб ми рухалися далі.
ParlaMint-UA_2003-07-03-m1.u4.p1.sent2	Півдня ми стоїмо на одному місці.
ParlaMint-UA_2003-07-03-m1.u5.p1.sent1	Дякую.
ParlaMint-UA_2003-07-03-m1.u5.p1.sent2	Зварич і продовжуємо роботу.
ParlaMint-UA_2003-07-03-m1.u6.p1.sent1	Шановний Володимире Михайловичу, шановні колеги.
ParlaMint-UA_2003-07-03-m1.u6.p1.sent2	Я привертаю вашу увагу до такого факту.
ParlaMint-UA_2003-07-03-m1.u6.p1.sent3	Володимире Михайловичу, я таки прошу, щоб.
ParlaMint-UA_2003-07-03-m1.u6.p1.sent4	Володимире Михайловичу, Володимире Михайловичу, я привертаю вашу увагу до такого факту, що у рішенні Конституційного Суду з 1998 року є такі слова, що форма звернення Верховної Ради з питань внесення змін до Конституції потребує законодавчого врегулювання.
ParlaMint-UA_2003-07-03-m1.u6.p1.sent5	У минулому скликанні спроба законодавчо врегулювати цю процедуру.
ParlaMint-UA_2003-07-03-m1.u6.p1.sent6	Верховна Рада Україна прийняла закон, який був внесений Віктором Медведчуком та Георгієм Крючковим.
ParlaMint-UA_2003-07-03-m1.u6.p1.sent7	Президент двічі накладав вето на цей законопроект.
ParlaMint-UA_2003-07-03-m1.u6.p1.sent8	Я тепер процитую із самого вето: про необхідність законодавчого врегулювання цього питання зазначає і Конституційний Суд.
ParlaMint-UA_2003-07-03-m1.u6.p1.sent9	Без заповнення даної прогалини прийнятий закон не діятиме, а проблема щодо порядку звернення Верховної Ради України до Конституційного Суду України залишатиметься не вирішеною Тобто питання зводиться до того, що ми не можемо направляти будь-який законопроект до Конституційного Суду.
ParlaMint-UA_2003-07-03-m1.u7.p1.sent1	Дякую.
ParlaMint-UA_2003-07-03-m1.u7.p1.sent2	Мікрофон.
ParlaMint-UA_2003-07-03-m1.u7.p1.sent3	Олександр Олександрович Мороз.
ParlaMint-UA_2003-07-03-m1.u7.p1.sent4	Дайте, будь ласка, я прошу вас з цього приводу пояснення і далі будемо переходити до розгляду питань.
ParlaMint-UA_2003-07-03-m1.u7.p1.sent5	Все.
ParlaMint-UA_2003-07-03-m1.u8.p1.sent1	Шановні депутати!
ParlaMint-UA_2003-07-03-m1.u8.p1.sent2	Хоч я і не представник Конституційного Суду, але за ці місяці мусив вивчати всі його рішення, в тому числі на те, яке посилається депутат Зварич.
ParlaMint-UA_2003-07-03-m1.u8.p2.sent1	Мова йде ось про що.
ParlaMint-UA_2003-07-03-m1.u8.p2.sent2	Конституційний Суд чітко визначив, що направлення до Конституційного Суду на висновок проекту Закону про зміни до Конституції потребує законодавчого врегулювання.
ParlaMint-UA_2003-07-03-m1.u8.p2.sent3	Це може мати різну форму, в тому числі постановою Верховної Ради, яка теж є елементом законодавчих актів Верховної Ради.
ParlaMint-UA_2003-07-03-m1.u8.p3.sent1	Друге.
ParlaMint-UA_2003-07-03-m1.u8.p3.sent2	Він сказав, що суб’єктом подання змін про Конституцію є Верховна Рада в тому випадку, якщо вона розглядає проект Закону про зміни до Конституції, котрий вже мав висновки Конституційного Суду, і коли Верховна Рада вносить зміни.
ParlaMint-UA_2003-07-03-m1.u8.p3.sent3	Зміни вносить суб’єкт розгляду цього питання Верховна Рада, тому вона в такому випадку є суб’єктом подання.
ParlaMint-UA_2003-07-03-m1.u8.p4.sent1	Таким чином нам сьогодні треба врегулювати загальну процедуру, себто, встановити порядок, при якому проекти законів про зміни до Конституції зареєстровані в установленому порядку направляються до Конституційного Суду за підписом Голови Верховної Ради без голосування їх по суті у Верховній Раді.
ParlaMint-UA_2003-07-03-m1.u8.p4.sent2	От про що треба прийняти рішення.
ParlaMint-UA_2003-07-03-m1.u9.p1.sent1	Про це ми говорили на зустрічі керівників депутатських груп і фракцій, і ми дійшли до остаточного висновку, що цей висновок, який щойно озвучив Олександр Олександрович Мороз, є правомочним.
ParlaMint-UA_2003-07-03-m1.u9.p1.sent2	Мені тільки жаль, що керівники фракцій не доводять до відома членів фракцій, депутатських груп про суті наших домовленостей.
ParlaMint-UA_2003-07-03-m1.u9.p1.sent3	Звідси, мабуть, виникають у нас певні недорозуміння.
ParlaMint-UA_2003-07-03-m1.u9.p2.sent1	Я запрошую на трибуну Матвієнка Анатолія Сергійовича для доповіді по проектах постанов, які запропоновані Комітетом з питань державного будівництва.
ParlaMint-UA_2003-07-03-m1.u9.p3.sent1	Підготуватися Пєхоті.
ParlaMint-UA_2003-07-03-m1.u9.p4.sent1	Ми домовилися таким чином, що до 5 хвилин доповідь, до 5 хвилин запитання і потім наступний.
ParlaMint-UA_2003-07-03-m1.u10.p1.sent1	Володимире Михайловичу, тільки у мене є до вас запитання.
ParlaMint-UA_2003-07-03-m1.u10.p1.sent2	Я маю два проекти, які я маю доповісти, то у мене 20 хвилин, я так розумію.
ParlaMint-UA_2003-07-03-m1.u10.p2.sent1	Матвієнко, Українська республіканська партія "Собор", Блок Юлії Тимошенко.
ParlaMint-UA_2003-07-03-m1.u10.p3.sent1	Шановні колеги!
ParlaMint-UA_2003-07-03-m1.u10.p3.sent2	Я хочу звернути вашу увагу на два законопроекти, де я є одним з авторів, це номер 327-п та номер 3688.
ParlaMint-UA_2003-07-03-m1.u10.p3.sent3	В такій послідовності я спробую поінформувати вас про логіку підготовки і тексту, змісту цих постанов.
ParlaMint-UA_2003-07-03-m1.u10.p4.sent1	Перше.
ParlaMint-UA_2003-07-03-m1.u10.p4.sent2	Я хотів би звернутися до всіх вас із бажанням зрозуміти, що в сьогоднішньому рішенні, яке так важко йде і яке ми хочемо прийняти, ми обмежені двома документами і ми маємо врахувати саме цю ситуацію.
ParlaMint-UA_2003-07-03-m1.u10.p5.sent1	Перший документ - це Конституція України, статтею 154 і 159, і другий документ - це рішення Конституційного Суду на подання Президента щодо порядку змін до Конституції за номером 8РП дріб 98.
ParlaMint-UA_2003-07-03-m1.u10.p6.sent1	Що говорить стаття 154-та, в більшій мірі для радіослухачів, для тих, хто слухає нашу сесію.
ParlaMint-UA_2003-07-03-m1.u10.p6.sent2	Стаття 154 говорить, що зміни до Конституції або суб’єктом змін до Конституції може бути тільки не менше третина депутатів, тобто не менше ста п’ятдесяти і Президент.
ParlaMint-UA_2003-07-03-m1.u10.p6.sent3	В такий спосіб ця стаття чітко вказує, що є два рівноцінних суб’єкта, які можуть зініціювати питання змін до Конституції.
ParlaMint-UA_2003-07-03-m1.u10.p6.sent4	І в будь-якій мірі надавати перевагу одному або перевагу іншому суб’єкту, це демонстрація Верховної Ради неповаги до Конституції, до статті 154.
ParlaMint-UA_2003-07-03-m1.u10.p7.sent1	Друге.
ParlaMint-UA_2003-07-03-m1.u10.p7.sent2	Стаття 159 стверджує, що Верховна Рада по суті законопроект щодо змін до Конституції не може розглядати до того, як зробить висновок Конституційний Суд.
ParlaMint-UA_2003-07-03-m1.u10.p8.sent1	Таким чином, спроба сьогодні сказати який проект кращий, а який проект гірший, який проект нами підтримується, а який проект нами не підтримується, є недоречно і недоцільно.
ParlaMint-UA_2003-07-03-m1.u10.p8.sent2	Тим більше, статті 159 говорить, що по суті Верховна Рада не може розглядати жодного проекту, вона має виконати лише одну свою функцію - це направити законопроекти, якщо вони відповідають вимогам суб’єктності, на розгляд до Конституційного Суду.
ParlaMint-UA_2003-07-03-m1.u10.p9.sent1	Тому мною був підготовлений законопроект за номером 327-п з приводу того, щоб ми доручили Голові Верховної Ради, не бравши на себе ніякої відповідальності, направити два законопроекти до Конституційного Суду.
ParlaMint-UA_2003-07-03-m1.u10.p9.sent2	І не влаштовували ніякої дискусії з приводу того, кого ми поважаємо більше, а кого поважаємо менше, це значить виконати свій конституційний обов’язок.
ParlaMint-UA_2003-07-03-m1.u10.p9.sent3	Але коли мені стало відомо, що групою народних депутатів вноситься законопроект, який надає перевагу лише одному із двох, які є рівноцінними, тоді я запропонував законопроект під номером 3688, який знімає колізію перетягування так званого політичного канату в цій залі і який вирішує проблему у відповідності з вимогами Конституційного Суду процедуру направлення для попереднього розгляду законопроектів щодо змін до Конституції.
ParlaMint-UA_2003-07-03-m1.u10.p10.sent1	Цей законопроект говорить про те, що ми маємо встановити цю процедуру і доручити Голові Верховної Ради, а це має бути рішення Верховної Ради, законопроекти, які надходять і відповідають вимогам 154 статті Конституції, тобто не менше однієї третини депутатів або від Президента автоматично до Конституційного Суду.
ParlaMint-UA_2003-07-03-m1.u10.p10.sent2	І коли ми отримаємо висновки Конституційного Суду, тільки після цього Верховна Рада бере до розгляду ці проекти, створює комісію або доручає профільним комітетам і тільки після цього Верховна Рада стає суб’єктом цих законопроектів і їх можливого наступного подання до Конституційного Суду.
ParlaMint-UA_2003-07-03-m1.u10.p10.sent3	До цього моменту суб’єктами є Президент або одна третина конституційного складу Верховної Ради.
ParlaMint-UA_2003-07-03-m1.u10.p11.sent1	Тому я вношу пропозицію, оскільки я є автором цих двох законопроектів і поскільки законопроект 3688, Володимире Михайловичу, я звертаюся до вас, виключає законопроект 327-П, я пропонував би проголосувати цей законопроект замість мого першого 3688, і в разі його схвалення в такій спосіб знімається всяка потреба в голосуванні за наступні законопроекти.
ParlaMint-UA_2003-07-03-m1.u10.p11.sent2	Окрім однієї поправки, якщо ви дозволите її вам сформулювати.
ParlaMint-UA_2003-07-03-m1.u10.p12.sent1	Якщо ви візьмете цей законопроект, то в першому реченні вказано "зважаючи на рішення Конституційного суду".
ParlaMint-UA_2003-07-03-m1.u10.p12.sent2	Очевидно правильно було б написати "враховуючи рішення Конституційного суду".
ParlaMint-UA_2003-07-03-m1.u10.p12.sent3	І в самій уже постановляючій частині, поскільки проект Президента поступив 20 числа, а тут стоїть десятиденний термін, то щоб не вступати в колізію, написати п’ятнадцятиденний термін і в такий спосіб не ставити під сумнів чистоту наших намірів, зберегти обличчя Верховної Ради, не розмінюватися на те, що хтось нами хоче маніпулювати і виконати свою функцію.
ParlaMint-UA_2003-07-03-m1.u10.p12.sent4	Дякую за увагу.
ParlaMint-UA_2003-07-03-m1.u11.p1.sent1	Запитання до Анатолія Сергійовича Матвієнка якщо є, будь ласка, запишіться.
ParlaMint-UA_2003-07-03-m1.u11.p1.sent2	На табло, будь ласка.
ParlaMint-UA_2003-07-03-m1.u11.p1.sent3	Михайло Родіонов, фракція комуністів.
ParlaMint-UA_2003-07-03-m1.u12.p1.sent1	Родионов, фракция коммунистов, я здесь сижу.
ParlaMint-UA_2003-07-03-m1.u12.p1.sent2	Шановний доповідач, у мене таке запитання.
ParlaMint-UA_2003-07-03-m1.u12.p1.sent3	Якщо ваша пропозиція проходить, так?
ParlaMint-UA_2003-07-03-m1.u12.p1.sent4	Проходить, то ці два законопроекти ідуть однаково на експертизу і виходять з Конституційного суду з їх пропозиціями, але ж після вони будуть обговорюватися рівномірно чи уже обговорюється той законопроект, який Конституційний суд виносить як пріоритетний?
ParlaMint-UA_2003-07-03-m1.u13.p1.sent1	Я думаю, що Конституційний суд не може мати якогось упередження, Конституційний суд по суті цієї проблеми має винести своє рішення, і ми маємо, його враховуючи, розглядати в цій залі, як рівноцінні проекти.
ParlaMint-UA_2003-07-03-m1.u13.p1.sent2	А вже який буде із них пріоритетний, це визначить голосування після висновків Конституційного суду.
ParlaMint-UA_2003-07-03-m1.u14.p1.sent1	Так, Андрій Шкіль, фракція блоку Юлії Тимошенко.
ParlaMint-UA_2003-07-03-m1.u15.p1.sent1	Пане Анатолію, я хочу в першу чергу поцікавитися необхідністю взагалі процедури обговорення законопроекту, який в принципі не має підстав бути внесений в порядок денний.
ParlaMint-UA_2003-07-03-m1.u15.p1.sent2	Це - перше.
ParlaMint-UA_2003-07-03-m1.u15.p2.sent1	Друге.
ParlaMint-UA_2003-07-03-m1.u15.p2.sent2	Ми тут постійно створюємо в Верховній Раді купу колізій, коли ми діємо всупереч Регламенту, всупереч законам, які діють на території України.
ParlaMint-UA_2003-07-03-m1.u15.p2.sent3	Я не можу зрозуміти, для чого ми зараз, прикриваючи фіговим листком бажання нині діючого Президента продовжити свій термін, ми якимось чином підігруєм йому і властиво цим законопроектом також.
ParlaMint-UA_2003-07-03-m1.u15.p2.sent4	Дякую.
ParlaMint-UA_2003-07-03-m1.u16.p1.sent1	Стосовно того, включений чи не включений я думаю, що у нас стоїть питання в порядку денному про направлення, і тут дійсно є проблема, але ми цю проблему вирішуєм.
ParlaMint-UA_2003-07-03-m1.u16.p1.sent2	Ми дійсно вирішуєм проблему про направлення, але не обговорюємо документи по суті, а говоримо за процедуру, яку ми здійснюємо, виконуючи цей пункт порядку денного.
ParlaMint-UA_2003-07-03-m1.u16.p1.sent3	І поскільки, я ще раз повторюю, цей проект, якщо він буде проголосований, виключає необхідність голосувати по всім іншим, тому я пропоную і наполягаю і за домовленістю на засіданні керівників фракцій, він має бути поставлений на голосування першим.
ParlaMint-UA_2003-07-03-m1.u17.p1.sent1	Так, будь ласка, Микола Рудьковський, фракція Соціалістичної партії України.
ParlaMint-UA_2003-07-03-m1.u18.p1.sent1	Прошу передати слово Олександру Морозу.
ParlaMint-UA_2003-07-03-m1.u19.p1.sent1	Олександр Мороз.
ParlaMint-UA_2003-07-03-m1.u20.p1.sent1	Шановний Анатолію Сергійовичу!
ParlaMint-UA_2003-07-03-m1.u20.p1.sent2	От у мене за тією інформацією, котра не підлягає сумніву, є вказівка частині депутатів підтримати направлення одного із законопроектів або навіть два законопроекти написати в одній постанові, а потім на всіх усюдах говорити про те, що це 400 депутатів підтримують саме отакі новації, які передбачають, ну наприклад, продовження терміну президентства нинішнього Президента ще на три роки.
ParlaMint-UA_2003-07-03-m1.u20.p1.sent3	То чи не правильно буде, якщо ми справді відмовимося від таких пропозицій, а будемо голосувати тільки ваш проект.
ParlaMint-UA_2003-07-03-m1.u20.p1.sent4	Це перша частина питання.
ParlaMint-UA_2003-07-03-m1.u20.p2.sent1	І друге.
ParlaMint-UA_2003-07-03-m1.u20.p2.sent2	Після того, як ми проголосуємо ваш проект, чи не вважаєте ви необхідним просто не проводити презентацію проектів, які і так уже одні обговорювалися, а другі дискутувалися.
ParlaMint-UA_2003-07-03-m1.u20.p2.sent3	Їх треба просто публікувати, люди самі розберуться.
ParlaMint-UA_2003-07-03-m1.u20.p2.sent4	Бо що за 10 чи 15 хвилин презентації узнаєш про ці проекти.
ParlaMint-UA_2003-07-03-m1.u21.p1.sent1	Дякую Олександре Олександровичу.
ParlaMint-UA_2003-07-03-m1.u21.p2.sent1	Я хочу з приводу першого питання вам відповісти.
ParlaMint-UA_2003-07-03-m1.u21.p2.sent2	Що якщо ми хочемо будь-кому влаштувати або продемонструвати медвежу послугу, то ми повинні тоді надавати пріоритет одному або іншому документу.
ParlaMint-UA_2003-07-03-m1.u21.p3.sent1	І я думаю, що авторитет Президента, який наполягає на тому, щоб голосували тільки його проект, від того не виграє, а ще більше зникне.
ParlaMint-UA_2003-07-03-m1.u21.p3.sent2	Якщо ми є людьми неупередженими, то ми маємо проголосувати навіть не законопроект, де є два проекти.
ParlaMint-UA_2003-07-03-m1.u21.p3.sent3	Бо одна частина не хоче голосувати за один, а друга частина за інший.
ParlaMint-UA_2003-07-03-m1.u21.p3.sent4	І я вважаю, щоб не гвалтувати сьогодні будь-кого, даруйте за таке не зовсім парламентське слово, то варто відмовитися від назв проекту і запропонувати загальну формулу, яка сьогодні знімить ту колізію, яку ми демонстрували до обіду.
ParlaMint-UA_2003-07-03-m1.u21.p4.sent1	Стосовно другого запитання.
ParlaMint-UA_2003-07-03-m1.u21.p4.sent2	Я думаю, що я б пропонував би це поставити на голосування і в разі того, якщо він пройде, то тоді ми зекономимо час і зважемо на суддів, які дійсно чекали того, щоб ми їх якомога швидше розглянули це питання, і розглянули ще питання сільського господарства і проблем.
ParlaMint-UA_2003-07-03-m1.u21.p5.sent1	Але то питання вже сесії.
ParlaMint-UA_2003-07-03-m1.u21.p5.sent2	Як вона визначиться.
ParlaMint-UA_2003-07-03-m1.u21.p5.sent3	Я свою думку сказав.
ParlaMint-UA_2003-07-03-m1.u22.p1.sent1	Так народний депутат Олексіюк, фракція "Наша Україна".
ParlaMint-UA_2003-07-03-m1.u22.p2.sent1	Є Олексіюк?
ParlaMint-UA_2003-07-03-m1.u22.p3.sent1	Асадчеву передав слово Олексіюк.
ParlaMint-UA_2003-07-03-m1.u22.p3.sent2	Будь ласка.
ParlaMint-UA_2003-07-03-m1.u23.p1.sent1	Дякую.
ParlaMint-UA_2003-07-03-m1.u23.p2.sent1	Анатолію Сергійовичу, ну, мене, відверто кажучи, дуже дивує взагалі ваше знаходження на трибуні, тому що в порядку денному питання, яке ви доповідаєте, немає.
ParlaMint-UA_2003-07-03-m1.u23.p2.sent2	Перед перервою ми намагалися його включити в порядок денний, ми його не включили.
ParlaMint-UA_2003-07-03-m1.u23.p2.sent3	І я не розумію взагалі, на якій підставі ми зараз розглядаємо це питання.
ParlaMint-UA_2003-07-03-m1.u23.p3.sent1	І я хочу знати от вашу думку, як має діяти, скажем, наша фракція чи я особисто, якщо ми хочемо дотримуватися норм Регламенту, закону, а більшість цього не хоче, причому зухвало не хоче?
ParlaMint-UA_2003-07-03-m1.u23.p3.sent2	Вона не хоче законопроекти два направляти - вона каже: тільки один ми хочемо.
ParlaMint-UA_2003-07-03-m1.u23.p3.sent3	Вона діє, порушуючи порядок денний, в тому числі, до речі, це стосується і керівництва Верховної Ради.
ParlaMint-UA_2003-07-03-m1.u23.p3.sent4	Як тоді має діяти опозиція?
ParlaMint-UA_2003-07-03-m1.u23.p3.sent5	Як ви вважаєте, от що ми повинні зараз робити після вашого виступу, якого немає в порядку денному?
ParlaMint-UA_2003-07-03-m1.u23.p3.sent6	Дякую.
ParlaMint-UA_2003-07-03-m1.u24.p1.sent1	Дякую.
ParlaMint-UA_2003-07-03-m1.u24.p2.sent1	Пане Валерію, я хочу вам заперечити трошки і в частині погодитися.
ParlaMint-UA_2003-07-03-m1.u24.p2.sent2	Заперечення має полягає в тому, що я є автором проекту, законопроекту 327-п, який є в порядку денному, і тому я на цій трибуні, тобто постанови, і тому я на цій трибуні не є випадково.
ParlaMint-UA_2003-07-03-m1.u24.p3.sent1	Стосовно вашого запитання.
ParlaMint-UA_2003-07-03-m1.u24.p3.sent2	Узгоджувальна рада, на якій я був присутній як голова профільного комітету, погодилася на таке тлумачення, як я його зрозумів, і я його вам передам.
ParlaMint-UA_2003-07-03-m1.u24.p3.sent3	Питання сьогодні стоїть про направлення до Конституційного Суду проектів законів.
ParlaMint-UA_2003-07-03-m1.u24.p3.sent4	І якщо це питання стоїть так, постанова моя 3688 вирішує цю проблему, тобто вона вирішує проблему направлення і говорить про те, в який спосіб.
ParlaMint-UA_2003-07-03-m1.u24.p3.sent5	Тому тут є спірна проблема щодо тлумачення, яке ви сформулювали.
ParlaMint-UA_2003-07-03-m1.u24.p3.sent6	Визначатися, безперечно, Верховній Раді.
ParlaMint-UA_2003-07-03-m1.u24.p4.sent1	Щодо того, що ви кажете, як я вам би радив, то я вам би радив проголосувати першою постанову 3688 і перейти до розгляду інших питань.
ParlaMint-UA_2003-07-03-m1.u25.p1.sent1	Дякую, Анатолію Сергійовичу.
ParlaMint-UA_2003-07-03-m1.u25.p1.sent2	Сідайте, будь ласка.
ParlaMint-UA_2003-07-03-m1.u25.p1.sent3	Дякую.
ParlaMint-UA_2003-07-03-m1.u26.p1.sent1	Володимире Михайловичу, я ще раз наполягаю, що проект постанови 3688 голосується першою.
ParlaMint-UA_2003-07-03-m1.u26.p1.sent2	А інший.
ParlaMint-UA_2003-07-03-m1.u27.p1.sent1	Ми ж прийняли таке рішення з вами, ми ж домовилися.
ParlaMint-UA_2003-07-03-m1.u27.p1.sent2	Заспокойтеся, шановні колеги, заспокойтеся.
ParlaMint-UA_2003-07-03-m1.u27.p1.sent3	Я ще раз хочу сказати, яка була домовленість, який є Регламент, яка є процедура.
ParlaMint-UA_2003-07-03-m1.u27.p1.sent4	Зараз буде представлення всіх проектів, потім у порядку надходження, тобто перший голосуємо Матвієнка.
ParlaMint-UA_2003-07-03-m1.u27.p1.sent5	Так, ми ж домовилися з вами.
ParlaMint-UA_2003-07-03-m1.u27.p1.sent6	Будь ласка, Пєхота.
ParlaMint-UA_2003-07-03-m1.u27.p1.sent7	Я ще раз вам говорю, це питання суто процедурне.
ParlaMint-UA_2003-07-03-m1.u27.p1.sent8	Да, ми зараз постанови розглядаємо про направлення.
ParlaMint-UA_2003-07-03-m1.u27.p1.sent9	Я ще раз хочу сказати, шановні колеги, навести приклад вам, як ми поступаємо.
ParlaMint-UA_2003-07-03-m1.u27.p2.sent1	Ми розглядали сьогодні питання про День уряду у вересні, було дві постанови, по кожній доповіли, а потім було голосування.
ParlaMint-UA_2003-07-03-m1.u27.p2.sent2	Так, ми і по цьому будемо поступати.
ParlaMint-UA_2003-07-03-m1.u27.p2.sent3	Так, давайте ж робити так.
ParlaMint-UA_2003-07-03-m1.u27.p3.sent1	Будь ласка, Анатолій Толстоухов.
ParlaMint-UA_2003-07-03-m1.u27.p3.sent2	Мікрофон Толстоухова.
ParlaMint-UA_2003-07-03-m1.u28.p1.sent1	Шановний Володимире Михайловичу, шановні колеги.
ParlaMint-UA_2003-07-03-m1.u28.p1.sent2	Я хотів би заявити позицію постійно діючої парламентської більшості, яка полягає у наступному.
ParlaMint-UA_2003-07-03-m1.u28.p1.sent3	Сьогодні ми маємо ще один день безплідної роботи Верховної Ради.
ParlaMint-UA_2003-07-03-m1.u28.p1.sent4	І я хотів би вибачитися за це перед нашими виборцями.
ParlaMint-UA_2003-07-03-m1.u28.p1.sent5	Я хотів би вибачитися перед суддями, які також чекають нашого рішення.
ParlaMint-UA_2003-07-03-m1.u28.p1.sent6	Але сьогодні були порушені всі домовленості Погоджувальної ради і всіх засідань у голови Верховної Ради.
ParlaMint-UA_2003-07-03-m1.u28.p1.sent7	Сьогодні можна сказати, і ви зранку бачите, хто блокує роботу Верховної Ради.
ParlaMint-UA_2003-07-03-m1.u28.p2.sent1	Хочу заявити про те, що парламентська більшість, маючи право на реалізацію свого проекту, постійно шукала компроміс.
ParlaMint-UA_2003-07-03-m1.u28.p2.sent2	І останній компроміс, який був запропонований постійно діючою парламентською більшістю, полягав у тому, щоб проголосувати і направити і проект Президента, і проект Верховної Ради, і надати Голові Верховної Ради у подальшому вирішувати ці питання протягом 15 днів.
ParlaMint-UA_2003-07-03-m1.u28.p3.sent1	Але сьогодні ознайомилися з заявою фракції "Наша Україна", якою чітко розуміється, що ніякі Конституційні зміни не потрібні.
ParlaMint-UA_2003-07-03-m1.u28.p3.sent2	А раз так, то не потрібні зміни до пенсійної реформи, до Податкового кодексу, до бюджетного процесу, який вже розпочався.
ParlaMint-UA_2003-07-03-m1.u28.p3.sent3	Виходячи з цього, ми засуджуємо таку практику діяльності опозиції, звинувачуємо її в тому, що сьогодні відбувається і залишаємо за собою право в подальшому організувати роботу Верховної Ради таким чином, щоб продовжувалася політична реформа, щоб приймалися відповідні законодавчі акти.
ParlaMint-UA_2003-07-03-m1.u28.p3.sent4	А зараз я просив би від більшості Володимира Михайловича закрити засідання Верховної Ради сьогодні.
ParlaMint-UA_2003-07-03-m1.u28.p3.sent5	Дякую.
ParlaMint-UA_2003-07-03-m1.u29.p1.sent1	Відповідно до Регламенту Верховної Ради у зв’язку з неможливістю продовжувати засідання Верховної Ради України і для того, щоб далі не дивувати український народ, вечірнє засідання Верховної Ради України оголошую закритим.
ParlaMint-UA_2003-07-03-m1.u29.p2.sent1	Керівникам фракцій прошу зібратися в Кабінеті Голови Верховної Ради.
