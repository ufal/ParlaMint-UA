id	text
ParlaMint-UA_2002-05-14-m0.u1.p1.sent1	Доброго ранку, шановні народні депутати, гості Верховної Ради!
ParlaMint-UA_2002-05-14-m0.u1.p1.sent2	Прошу зайняти місця в залі пленарних засідань.
ParlaMint-UA_2002-05-14-m0.u1.p2.sent1	Шановні народні депутати!
ParlaMint-UA_2002-05-14-m0.u1.p2.sent2	Дозвольте мені від імені всіх присутніх у цьому залі щиро привітати народних депутатів України, які обрані на виборах, що відбулися, побажати їм конструктивної і, головне, результативної праці .
ParlaMint-UA_2002-05-14-m0.u1.p3.sent1	Відповідно до статті 79 Конституції України перед вступом на посаду народні депутати України складають присягу перед Верховною Радою України.
ParlaMint-UA_2002-05-14-m0.u1.p3.sent2	Відповідно до положення Конституції запрошую на трибуну найстаршого за віком новообраного народного депутата України Ярославу Йосипівну Стецько для зачитання тексту присяги.
ParlaMint-UA_2002-05-14-m0.u1.p3.sent3	Сьогодні у пані Стецько подія - день народження, тому дозвольте від вашого імені привітати її і вручити квіти .
ParlaMint-UA_2002-05-14-m0.u1.p4.sent1	Для складення присяги прошу народних депутатів України встати.
ParlaMint-UA_2002-05-14-m0.u2.p1.sent1	народний депутат України .
ParlaMint-UA_2002-05-14-m0.u2.p1.sent2	"Присягаю на вірність Україні.
ParlaMint-UA_2002-05-14-m0.u2.p1.sent3	Зобов’язуюсь усіма своїми діями боронити суверенітет і незалежність України, дбати про благо Вітчизни і добробут Українського народу.
ParlaMint-UA_2002-05-14-m0.u2.p2.sent1	Присягаю додержуватися Конституції України та законів України, виконувати свої обов’язки в інтересах усіх співвітчизників".
ParlaMint-UA_2002-05-14-m0.u3.p1.sent1	Шановні народні депутати, ви знаєте, що вчора для всіх нас прозвучала небажана, гірка звістка про смерть відомого українського футбольного тренера, заслужено любимого всіма українцями Валерія Лобановського.
ParlaMint-UA_2002-05-14-m0.u3.p1.sent2	Прошу вшанувати його пам’ять хвилиною мовчання.
ParlaMint-UA_2002-05-14-m0.u3.p2.sent1	Хвилина мовчання.
ParlaMint-UA_2002-05-14-m0.u3.p3.sent1	Дякую.
ParlaMint-UA_2002-05-14-m0.u3.p3.sent2	Прошу сідати.
ParlaMint-UA_2002-05-14-m0.u3.p4.sent1	Шановні народні депутати!
ParlaMint-UA_2002-05-14-m0.u3.p4.sent2	Для церемонії підписання народними депутатами України тексту присяги відводиться дві години.
ParlaMint-UA_2002-05-14-m0.u3.p4.sent3	Акт підписання відбувається в кулуарах третього поверху.
ParlaMint-UA_2002-05-14-m0.u3.p4.sent4	Бажаючі там матимуть можливість сфотографуватися, хто з ким забажає, і замовити знімки, які будуть розміщені там на стендах.
ParlaMint-UA_2002-05-14-m0.u3.p5.sent1	Після підписання тексту присяги ви здаєте його на другому поверсі біля столів реєстрації, отримуєте картки для голосування і реєструєтеся для участі у першому пленарному засіданні Верховної Ради України четвертого скликання, яке розпочнеться о 12 годині в цьому залі.
ParlaMint-UA_2002-05-14-m0.u3.p6.sent1	На цю процедуру оголошується перерва до 12 години.
ParlaMint-UA_2002-05-14-m0.u4.p1.sent1	Шановні народні депутати, гості Верховної Ради!
ParlaMint-UA_2002-05-14-m0.u4.p1.sent2	Дозвольте поінформувати вас про результати складення присяги народними депутатами України четвертого скликання.
ParlaMint-UA_2002-05-14-m0.u4.p2.sent1	За результатами виборів Центральна виборча комісія видала тимчасові посвідчення 447 народним депутатам України.
ParlaMint-UA_2002-05-14-m0.u4.p2.sent2	Склали присягу, вступили на посаду народного депутата України четвертого скликання та зареєстровані для участі в першому засіданні Верховної Ради України 443 народних депутати, три відсутні з поважних причин: Борзих Олександр Іванович - хворий, Заклунна-Мироненко Валерія Гавриїлівна - хвора, Удовенко Геннадій Йосипович - у закордонному відрядженні.
ParlaMint-UA_2002-05-14-m0.u4.p2.sent3	Отримав текст присяги, але досі не повернув один депутат , я думаю, що поверне.
ParlaMint-UA_2002-05-14-m0.u4.p3.sent1	Відповідно до статті 82 Конституції України Верховна Рада України четвертого скликання є повноважною і може приступити до роботи.
ParlaMint-UA_2002-05-14-m0.u4.p4.sent1	Таким чином, повноваження Верховної Ради України третього скликання з цього моменту припиняються.
ParlaMint-UA_2002-05-14-m0.u4.p4.sent2	Відповідно до статті 20 Закону України про статус народного депутата України народним депутатам України попередніх скликань розпорядженням Голови Верховної Ради присвоєно перший ранг державного службовця.
ParlaMint-UA_2002-05-14-m0.u4.p4.sent3	Привітаймо їх .
ParlaMint-UA_2002-05-14-m0.u4.p5.sent1	На підставі Конституції України запрошую найстаршого за віком народного депутата України Ярославу Йосипівну Стецько піднятися на трибуну і відкрити перше засідання Верховної Ради України четвертого скликання .
ParlaMint-UA_2002-05-14-m0.u5.p1.sent1	Шановні народні депутати та гості!
ParlaMint-UA_2002-05-14-m0.u5.p1.sent2	Насамперед я хотіла б привітати всіх новообраних депутатів з обранням до найвищого представницького органу влади нашої держави.
ParlaMint-UA_2002-05-14-m0.u5.p1.sent3	Ставши народними депутатами, ми взяли на себе високий обов’язок виповнити сподівання українського народу на кращу долю, на краще життя.
ParlaMint-UA_2002-05-14-m0.u5.p1.sent4	Надіюся, що нам вдасться виправдати довіру виборців і у повній мірі використати надані нам повноваження на добро для української нації.
ParlaMint-UA_2002-05-14-m0.u5.p2.sent1	Серед народних обранців представлені люди з різними політичними поглядами, тому політичне протистояння у Верховній Раді є неминучим, і це природно для парламентів усіх держав, я сподіваюся, що це протистояння перебуватиме у цивілізованих межах.
ParlaMint-UA_2002-05-14-m0.u5.p2.sent2	Впевнена, що у своїх рішеннях Верховна Рада керуватиметься не особистими чи корпоративними інтересами, а насамперед і виключно інтересами Української держави.
ParlaMint-UA_2002-05-14-m0.u5.p2.sent3	І я хочу вірити, що чинником, який об’єднуватиме усіх нас, стане любов до України.
ParlaMint-UA_2002-05-14-m0.u5.p2.sent4	Щиро бажаю новообраній Верховній Раді України плідної праці.
ParlaMint-UA_2002-05-14-m0.u5.p2.sent5	Слава Україні!
ParlaMint-UA_2002-05-14-m0.u5.p3.sent1	Перше пленарне засідання Верховної Ради України четвертого скликання, обраної 31 березня 2002 року, оголошую відкритим .
ParlaMint-UA_2002-05-14-m0.u5.p4.sent1	Звучить Державний Гімн України.
ParlaMint-UA_2002-05-14-m0.u6.p1.sent1	Шановні народні депутати!
ParlaMint-UA_2002-05-14-m0.u6.p1.sent2	Відповідно до рекомендацій Підготовчої депутатської групи запрошую для подальшого ведення пленарного засідання голову Підготовчої депутатської групи Мартинюка Адама Івановича .
ParlaMint-UA_2002-05-14-m0.u6.p2.sent1	Веде засідання голова Підготовчої депутатської групи
ParlaMint-UA_2002-05-14-m0.u7.p1.sent1	Шановні колеги, продовжуємо роботу.
ParlaMint-UA_2002-05-14-m0.u7.p1.sent2	Як уже повідомив Голова Верховної Ради України попереднього скликання Іван Степанович Плющ, Підготовча депутатська група доручила мені вести засідання до обрання Президії сесії.
ParlaMint-UA_2002-05-14-m0.u7.p2.sent1	Дозвольте проінформувати народних депутатів України, що в роботі першого засідання першої сесії Верховної Ради України четвертого скликання беруть участь Прем’єр-міністр України Анатолій Кирилович Кінах , члени Кабінету Міністрів майже в повному складі, члени Центральної виборчої комісії, народні депутати України попередніх скликань, керівники судової гілки влади, центральних відомств України, представники політичних партій, громадських і релігійних організацій, Голова Верховної Ради Автономної Республіки Крим та Голова Ради міністрів Автономної Республіки Крим, голови обласних рад і державних адміністрацій, міські голови Києва та Севастополя.
ParlaMint-UA_2002-05-14-m0.u7.p2.sent2	Присутні також глави дипломатичних представництв в Україні, представники засобів масової інформації.
ParlaMint-UA_2002-05-14-m0.u7.p3.sent1	Шановні народні депутати!
ParlaMint-UA_2002-05-14-m0.u7.p3.sent2	У статті 3.2.1 Регламенту Верховної Ради України передбачено, що голосування при прийнятті рішень Верховної Ради відбувається, як правило, один раз на тиждень щочетверга.
ParlaMint-UA_2002-05-14-m0.u7.p3.sent3	А нам з вами необхідно вирішувати питання, мабуть, не чекаючи четверга.
ParlaMint-UA_2002-05-14-m0.u7.p3.sent4	І тому Підготовча депутатська група рекомендує, аби ми прийняли постанову про те, що ми на певний час відходимо від цього положення, що рішення приймаються тільки щочетверга.
ParlaMint-UA_2002-05-14-m0.u7.p3.sent5	У проекті постанови запропоновано, щоб для реалізації порядку денного, першочергових завдань, які вносяться на розгляд першої сесії Верховної Ради, до моменту сформування комітетів Верховної Ради рішення з усіх питань, які ми будемо тут ставити, обговорювати, приймати одразу після обговорення.
ParlaMint-UA_2002-05-14-m0.u7.p4.sent1	Зрозуміла пропозиція, шановні колеги?
ParlaMint-UA_2002-05-14-m0.u7.p4.sent2	Тоді, будь ласка, подивіться текст проекту постанови, внесеного Підготовчою депутатською групою.
ParlaMint-UA_2002-05-14-m0.u7.p4.sent3	Думаю, немає необхідності обговорювати цей проект.
ParlaMint-UA_2002-05-14-m0.u7.p4.sent4	Ніхто не наполягає?
ParlaMint-UA_2002-05-14-m0.u7.p4.sent5	Ні.
ParlaMint-UA_2002-05-14-m0.u7.p4.sent6	Заперечень до проекту немає?
ParlaMint-UA_2002-05-14-m0.u7.p4.sent7	Немає.
ParlaMint-UA_2002-05-14-m0.u7.p4.sent8	Тоді, будь ласка, прошу народних депутатів підготуватися до голосування картками.
ParlaMint-UA_2002-05-14-m0.u7.p4.sent9	Це буде наше перше голосування, я прошу колег, які знають, як це робиться, по можливості допомогти тим колегам, які вперше будуть натискати кнопки.
ParlaMint-UA_2002-05-14-m0.u7.p4.sent10	Прошу підготуватися.
ParlaMint-UA_2002-05-14-m0.u7.p4.sent11	Чимало з нас, шановні колеги, вперше будуть здійснювати цю процедуру, тому зрозуміле ваше хвилювання, але повірте, незабаром ми десятки, сотні, тисячі разів будемо натискати на кнопки, так що все стане нормою.
ParlaMint-UA_2002-05-14-m0.u7.p5.sent1	Будь ласка, ставиться на голосування проект Постанови про порядок прийняття рішень з першочергових питань першої сесії Верховної Ради України четвертого скликання.
ParlaMint-UA_2002-05-14-m0.u7.p5.sent2	Якщо не буде заперечень, я поставлю на голосування одразу і за основу, і в цілому.
ParlaMint-UA_2002-05-14-m0.u7.p5.sent3	Немає заперечень?
ParlaMint-UA_2002-05-14-m0.u7.p5.sent4	Тоді прошу визначитися.
ParlaMint-UA_2002-05-14-m0.u7.p5.sent5	Голосуємо.
ParlaMint-UA_2002-05-14-m0.u7.p6.sent1	"За" - 386.
ParlaMint-UA_2002-05-14-m0.u7.p7.sent1	Шановні колеги, я вам дякую за такий результат - 386 народних депутатів підтримали рішення.
ParlaMint-UA_2002-05-14-m0.u7.p8.sent1	Прошу висвітити по фракціях.
ParlaMint-UA_2002-05-14-m0.u7.p8.sent2	Ні?
ParlaMint-UA_2002-05-14-m0.u7.p8.sent3	Шановні колеги, вибачте, абсолютно правильно мені підказують, що поки що ми з вами ще не структуровані, ми належимо до фракцій формально поки що.
ParlaMint-UA_2002-05-14-m0.u7.p9.sent1	Шановні колеги, нам потрібно зараз обрати тимчасову Лічильну комісію Верховної Ради України.
ParlaMint-UA_2002-05-14-m0.u7.p9.sent2	Слово для пропозицій від імені Підготовчої депутатської групи надається секретареві Підготовчої депутатської групи народному депутату України Станіславу Миколайовичу Ніколаєнку.
ParlaMint-UA_2002-05-14-m0.u7.p9.sent3	Будь ласка.
ParlaMint-UA_2002-05-14-m0.u8.p1.sent1	народний депутат України .
ParlaMint-UA_2002-05-14-m0.u8.p1.sent2	Шановні народні депутати, гості, запрошені!
ParlaMint-UA_2002-05-14-m0.u8.p1.sent3	Від імені депутатів - членів Підготовчої депутатської групи вношу пропозицію обрати тимчасову Лічильну комісію Верховної Ради України.
ParlaMint-UA_2002-05-14-m0.u8.p1.sent4	Загальна кількість членів Лічильної комісії - 21 народний депутат - визначена на основі пропорції, яку встановила робоча група: від 20 депутатів - 1 представник у Лічильній комісії.
ParlaMint-UA_2002-05-14-m0.u8.p1.sent5	Дозвольте вас ознайомити зі складом комісії, що пропонується.
ParlaMint-UA_2002-05-14-m0.u8.p2.sent1	Від виборчого блоку політичних партій "Блок Віктора Ющенка "Наша Україна": Асадчев Валерій Михайлович, Кармазін Юрій Анатолійович, Костинюк Богдан Іванович, Манчуленко Георгій Манолійович, Соболєв Сергій Владиславович і Тарас В’ячеславович Чорновіл.
ParlaMint-UA_2002-05-14-m0.u8.p3.sent1	Від Комуністичної партії України: Ольга Петрівна Гінзбург, Мішура Валерій Дмитрович, Чичканов Сергій Владленович.
ParlaMint-UA_2002-05-14-m0.u8.p4.sent1	Від виборчого блоку політичних партій "За Єдину Україну!": Олександр Іванович Борзих, Іванов Сергій Анатолійович, Кальніченко Ігор Вікторович, Кафарський Володимир Іванович, Майко Віталій Іванович, Миримський Лев Юлійович, Рябікін Павло Борисович, Фоменко Катерина Олександрівна і Сергій Володимирович Шевчук.
ParlaMint-UA_2002-05-14-m0.u8.p5.sent1	Від Соціалістичної партії України - Грязєв Анатолій Дмитрович.
ParlaMint-UA_2002-05-14-m0.u8.p6.sent1	Від виборчого блоку політичних партій "Виборчий блок Юлії Тимошенко" - Костянтин Меркурійович Ситник.
ParlaMint-UA_2002-05-14-m0.u8.p7.sent1	Від Соціал-демократичної партії України - Рябіка Володимир Леонідович.
ParlaMint-UA_2002-05-14-m0.u8.p8.sent1	Проект постанови наведено на сторінці 8 у документах, які вам роздано.
ParlaMint-UA_2002-05-14-m0.u9.p1.sent1	Дякую, Станіславе Миколайовичу.
ParlaMint-UA_2002-05-14-m0.u9.p1.sent2	Шановні колеги, чи є до доповідача запитання?
ParlaMint-UA_2002-05-14-m0.u9.p1.sent3	Так, я бачу руки, тому, будь ласка, прошу записатися.
ParlaMint-UA_2002-05-14-m0.u9.p2.sent1	Будь ласка, висвітіть.
ParlaMint-UA_2002-05-14-m0.u9.p2.sent2	Записалися 13 народних депутатів.
ParlaMint-UA_2002-05-14-m0.u9.p2.sent3	Шановні колеги, не будете заперечувати, якщо ми 5 хвилин відведемо на запитання?
ParlaMint-UA_2002-05-14-m0.u9.p2.sent4	Немає заперечень.
ParlaMint-UA_2002-05-14-m0.u9.p3.sent1	Якщо я не помиляюсь, першим був Ключковський.
ParlaMint-UA_2002-05-14-m0.u9.p3.sent2	Чомусь у мене на екрані немає
ParlaMint-UA_2002-05-14-m0.u9.p4.sent1	Будь ласка, для запитання слово має депутат Ключковський.
ParlaMint-UA_2002-05-14-m0.u10.p1.sent1	народний депутат України .
ParlaMint-UA_2002-05-14-m0.u10.p1.sent2	Дякую.
ParlaMint-UA_2002-05-14-m0.u10.p1.sent3	Виборчий блок Віктора Ющенка "Наша Україна", Народний рух України.
ParlaMint-UA_2002-05-14-m0.u10.p1.sent4	Шановний доповідачу!
ParlaMint-UA_2002-05-14-m0.u10.p1.sent5	Підготовча депутатська група запропонувала пропорцію: 1 депутат до складу Лічильної комісії від 20 народних депутатів України.
ParlaMint-UA_2002-05-14-m0.u10.p1.sent6	Прошу сказати, якими кількостями підтверджено представництво виборчих блоків та партій і на якій підставі саме стільки від них йде представників до Лічильної комісії.
ParlaMint-UA_2002-05-14-m0.u11.p1.sent1	Шановний Юрію Богдановичу, дякую вам за запитання.
ParlaMint-UA_2002-05-14-m0.u11.p1.sent2	Ми з вами з цього приводу детально дискутували в робочій групі, ми обидва - члени Підготовчої депутатської групи.
ParlaMint-UA_2002-05-14-m0.u11.p1.sent3	І оскільки, я інформую всіх народних депутатів, на момент складення цього списку лише три політичні сили, які пройшли до Верховної Ради, - Соціалістична партія, Комуністична партія та виборчий блок Юлії Тимошенко - подали поіменно, від кого вони пропонують депутатів до складу Лічильної комісії, то ми чітко визначилися щодо трьох.
ParlaMint-UA_2002-05-14-m0.u11.p1.sent4	Решта надіслали листи з указанням чисельності своїх фракцій, отож відповідно до цих листів, цієї чисельності й була встановлена пропорція.
ParlaMint-UA_2002-05-14-m0.u11.p1.sent5	Персонально не було названо, але робоча група для того, щоб не заводити у глухий кут засідання і не розгортати тут дискусію навколо питання, яке важливе дуже, але не досить принципове, домовилася вийти з такою пропозицією.
ParlaMint-UA_2002-05-14-m0.u11.p1.sent6	А вносили пропозиції керівники політичних сил, які пройшли до Верховної Ради, на основі їхніх пропозицій
ParlaMint-UA_2002-05-14-m0.u12.p1.sent1	Дякую.
ParlaMint-UA_2002-05-14-m0.u12.p1.sent2	Шановні колеги, наполягають на виступі ті, хто записався на запитання?
ParlaMint-UA_2002-05-14-m0.u12.p1.sent3	Так, добре.
ParlaMint-UA_2002-05-14-m0.u12.p2.sent1	Будь ласка, депутат Пинзеник.
ParlaMint-UA_2002-05-14-m0.u12.p2.sent2	За ним - депутат Головатий.
ParlaMint-UA_2002-05-14-m0.u13.p1.sent1	народний депутат України .
ParlaMint-UA_2002-05-14-m0.u13.p1.sent2	Фракція "Наша Україна".
ParlaMint-UA_2002-05-14-m0.u13.p1.sent3	Шановні народні депутати!
ParlaMint-UA_2002-05-14-m0.u13.p1.sent4	Думаю, ні в кого не виникало б питань, якби головуючий або Станіслав Ніколаєнко оголосили кількість поданих заяв до тої чи іншої фракції, бо звідси виникають питання.
ParlaMint-UA_2002-05-14-m0.u13.p1.sent5	Як ми можемо голосувати, не знаючи, скільки людей представляють ту чи іншу політичну силу?
ParlaMint-UA_2002-05-14-m0.u14.p1.sent1	Дійсно, у вашому запитанні є рація.
ParlaMint-UA_2002-05-14-m0.u14.p1.sent2	Робоча група аналогічним чином проводила обговорення цього питання, і ми звернулися до всіх керівників політичних сил з проханням до 7 травня не тільки надати дані про чисельність депутатів, які входять до фракції, а й поіменно назвати їх.
ParlaMint-UA_2002-05-14-m0.u14.p1.sent3	На жаль, я ще раз повторюю, тільки три політичні сили чітко задекларували, хто ці люди, інші даних не подали.
ParlaMint-UA_2002-05-14-m0.u14.p2.sent1	Регламент передбачає формування політичних фракцій дещо пізніше, і ми сьогодні будемо їх формувати.
ParlaMint-UA_2002-05-14-m0.u14.p2.sent2	Тому робоча група, враховуючи всі обставини, запропонувала все-таки ось такий порядок.
ParlaMint-UA_2002-05-14-m0.u14.p2.sent3	Може, мені Адам Іванович підкаже, що ще якісь політичні сили надали дані, але на момент мого виходу на трибуну мені про це не було відомо, тому, виходячи з того, що ми мали, ми й сформували такий склад.
ParlaMint-UA_2002-05-14-m0.u15.p1.sent1	Дякую.
ParlaMint-UA_2002-05-14-m0.u15.p1.sent2	Будь ласка, депутат Головатий.
ParlaMint-UA_2002-05-14-m0.u16.p1.sent1	народний депутат України .
ParlaMint-UA_2002-05-14-m0.u16.p1.sent2	Депутатська фракція блоку Юлії Тимошенко.
ParlaMint-UA_2002-05-14-m0.u16.p1.sent3	Я від імені фракції підтримую кандидатуру, яку внесла наша фракція, але разом з тим, шановний головуючий, користуючись нагодою, що це перша можливість записатися на виступ з процедури, хочу вам подякувати за те, що ви представили всіх, хто сьогодні присутній у цій сесійній залі, зокрема весь склад представників українського народу, який сформував свій вищий представницький орган і єдиний законодавчий орган держави для роботи на наступні чотири роки.
ParlaMint-UA_2002-05-14-m0.u16.p1.sent4	Я вдячний, що тут присутній Кабінет Міністрів практично у повному складі, так само як дипломатичний корпус і судова влада.
ParlaMint-UA_2002-05-14-m0.u16.p1.sent5	Але мені незрозуміло, шановний головуючий, з точки зору порядку ведення і процедури, чому на цьому засіданні відсутній глава Української держави, який знехтував волевиявленням українського народу.
ParlaMint-UA_2002-05-14-m0.u16.p1.sent6	Якщо він не хворий і не у відрядженні, то я вважаю, що це зневага до українського народу, повноважні представники якого сьогодні присутні в залі.
ParlaMint-UA_2002-05-14-m0.u16.p1.sent7	Така поведінка глави держави є негідна .
ParlaMint-UA_2002-05-14-m0.u17.p1.sent1	Наступний депутат задає запитання, будь ласка.
ParlaMint-UA_2002-05-14-m0.u18.p1.sent1	народний депутат України .
ParlaMint-UA_2002-05-14-m0.u18.p1.sent2	Дякую.
ParlaMint-UA_2002-05-14-m0.u18.p1.sent3	"Наша Україна".
ParlaMint-UA_2002-05-14-m0.u18.p1.sent4	Пане Станіславе, я все-таки пропонував би вийти з цієї ситуації дуже просто.
ParlaMint-UA_2002-05-14-m0.u18.p1.sent5	Згідно з порядком денним у нас є питання про формування та реєстрацію депутатських фракцій.
ParlaMint-UA_2002-05-14-m0.u18.p1.sent6	Давайте його зараз поставимо, сформуємо фракції і потім уже подивимося, чи правильно поділені квоти, які кількісно є фракції, і сформуємо Лічильну комісію.
ParlaMint-UA_2002-05-14-m0.u18.p1.sent7	Так було б розумно, і ні в кого б не виникало ніяких запитань.
ParlaMint-UA_2002-05-14-m0.u18.p2.sent1	Дякую.
ParlaMint-UA_2002-05-14-m0.u19.p1.sent1	Шановний Сергію Анатолійовичу!
ParlaMint-UA_2002-05-14-m0.u19.p1.sent2	Справа в тому, що таке питання також обговорювалося робочою групою.
ParlaMint-UA_2002-05-14-m0.u19.p1.sent3	Але оскільки Регламентом Верховної Ради чітко визначені питання, які ми мусимо розглянути першими, а першим питанням там стоїть створення Лічильної комісії, тому що будь-яке рішення, навіть те, яке приймається голосуванням картками, Лічильна комісія може оскаржити і таке інше, і ми можемо приймати якісь інші рішення, то робоча група все-таки дійшла висновку, що спочатку створити Лічильну комісію, а потім вирішувати те, що ви запропонували.
ParlaMint-UA_2002-05-14-m0.u19.p2.sent1	Сергію Анатолійовичу, я думаю, що якби ваша фракція подала списки, то ми б швидше рухалися.
ParlaMint-UA_2002-05-14-m0.u19.p2.sent2	Ну й ви теж не подали.
ParlaMint-UA_2002-05-14-m0.u20.p1.sent1	Дякую.
ParlaMint-UA_2002-05-14-m0.u20.p1.sent2	Сідайте, будь ласка.
ParlaMint-UA_2002-05-14-m0.u20.p1.sent3	Шановні колеги!
ParlaMint-UA_2002-05-14-m0.u20.p1.sent4	Зараз будемо голосувати.
ParlaMint-UA_2002-05-14-m0.u20.p1.sent5	Єдине, що я хотів би сказати: давайте не будемо хвилюватися.
ParlaMint-UA_2002-05-14-m0.u20.p1.sent6	Зверніть увагу: ми з вами обираємо тимчасову Лічильну комісію.
ParlaMint-UA_2002-05-14-m0.u20.p1.sent7	Тобто якщо ми після того, як підійдемо до питання формування депутатських фракцій і груп, сформуємо їх, офіційно оприлюднимо і побачимо, що та чи інша фракція не використала своїх квот і їй треба додати, ми з вами додамо.
ParlaMint-UA_2002-05-14-m0.u20.p1.sent8	Якщо ми побачимо, що та чи інша фракція перебрала квоту і їй треба зменшити, ми зменшимо.
ParlaMint-UA_2002-05-14-m0.u20.p1.sent9	Це перше.
ParlaMint-UA_2002-05-14-m0.u20.p2.sent1	Друге.
ParlaMint-UA_2002-05-14-m0.u20.p2.sent2	Нам саме зараз потрібно обрати тимчасову Лічильну комісію, тому що це регламентна норма: спочатку обирається тимчасова Лічильна комісія.
ParlaMint-UA_2002-05-14-m0.u20.p2.sent3	Усе може статися із системою "Рада", і вже дещо відбувається, ви бачите, я прошу, щоб мені показали, хто записався на виступ, а не на моніторі я це бачу.
ParlaMint-UA_2002-05-14-m0.u20.p2.sent4	Тому для прийняття рішень і потрібна тимчасова Лічильна комісія.
ParlaMint-UA_2002-05-14-m0.u20.p2.sent5	Якщо виникне потреба, ми в будь-який момент можемо внести відповідні корективи.
ParlaMint-UA_2002-05-14-m0.u20.p3.sent1	Шановні колеги!
ParlaMint-UA_2002-05-14-m0.u20.p3.sent2	Єдине я просив би врахувати: Іван Степанович інформував вас, що у зв’язку з хворобою народний депутат України Борзих не склав присяги, він не є народним депутатом на даний момент, і тому замість народного депутата Борзих колеги пропонують Надрагу Василя Івановича.
ParlaMint-UA_2002-05-14-m0.u20.p3.sent3	Немає заперечень?
ParlaMint-UA_2002-05-14-m0.u20.p3.sent4	.
ParlaMint-UA_2002-05-14-m0.u20.p3.sent5	Пропонують від блоку "За Єдину Україну!".
ParlaMint-UA_2002-05-14-m0.u20.p4.sent1	Будь ласка, з цими пропозиціями проект Постанови про тимчасову Лічильну комісію ставлю на голосування за основу спочатку.
ParlaMint-UA_2002-05-14-m0.u20.p4.sent2	Голосуємо.
ParlaMint-UA_2002-05-14-m0.u20.p5.sent1	"За" - 244.
ParlaMint-UA_2002-05-14-m0.u20.p6.sent1	Дякую.
ParlaMint-UA_2002-05-14-m0.u20.p6.sent2	244 народних депутати проголосували за.
ParlaMint-UA_2002-05-14-m0.u20.p6.sent3	Рішення прийнято.
ParlaMint-UA_2002-05-14-m0.u20.p7.sent1	Є пропозиція проголосувати в цілому за проект постанови.
ParlaMint-UA_2002-05-14-m0.u20.p7.sent2	Немає заперечень?
ParlaMint-UA_2002-05-14-m0.u20.p7.sent3	Тоді ставлю на голосування в цілому проект Постанови про тимчасову Лічильну комісію Верховної Ради України.
ParlaMint-UA_2002-05-14-m0.u20.p7.sent4	Прошу визначитися.
ParlaMint-UA_2002-05-14-m0.u20.p8.sent1	"За" - 252.
ParlaMint-UA_2002-05-14-m0.u20.p9.sent1	Рішення прийнято.
ParlaMint-UA_2002-05-14-m0.u20.p10.sent1	Наступне питання, яке ми повинні з вами розглянути, стосується складу Президії першої сесії Верховної Ради України.
ParlaMint-UA_2002-05-14-m0.u20.p11.sent1	Від імені Підготовчої депутатської групи з пропозиціями з даного питання буде виступати координатор підгрупи Підготовчої депутатської групи народний депутат України Георгій Корнійович Крючков.
ParlaMint-UA_2002-05-14-m0.u20.p11.sent2	Будь ласка, Георгію Корнійовичу.
ParlaMint-UA_2002-05-14-m0.u21.p1.sent1	народний депутат України .
ParlaMint-UA_2002-05-14-m0.u21.p1.sent2	Шановний головуючий!
ParlaMint-UA_2002-05-14-m0.u21.p1.sent3	Шановні колеги!
ParlaMint-UA_2002-05-14-m0.u21.p1.sent4	За дорученням Підготовчої депутатської групи вношу на ваш розгляд пропозиції щодо складу Президії першої сесії.
ParlaMint-UA_2002-05-14-m0.u21.p2.sent1	Підготовча депутатська група з урахуванням одностайної думки лідерів усіх шести політичних партій і блоків партій пропонує на час до обрання Голови Верховної Ради України, Першого заступника та заступника Голови Верховної Ради доручити ведення першої сесії Верховної Ради України четвертого скликання Президії у складі народних депутатів України:
ParlaMint-UA_2002-05-14-m0.u21.p3.sent1	Мартинюка Адама Івановича - голови Підготовчої депутатської групи, Мусіяки Віктора Лаврентійовича і Коновалюка Валерія Ілліча - заступників голови групи та Ніколаєнка Станіслава Миколайовича - секретаря Підготовчої депутатської групи.
ParlaMint-UA_2002-05-14-m0.u21.p4.sent1	Проект постанови Верховної Ради України з цього питання у вас є у збірнику на сторінці 10.
ParlaMint-UA_2002-05-14-m0.u21.p5.sent1	Прошу підтримати.
ParlaMint-UA_2002-05-14-m0.u22.p1.sent1	Дякую, Георгію Корнійовичу.
ParlaMint-UA_2002-05-14-m0.u22.p1.sent2	Чи будуть запитання до доповідача?
ParlaMint-UA_2002-05-14-m0.u22.p1.sent3	Є запитання.
ParlaMint-UA_2002-05-14-m0.u22.p1.sent4	Я бачу руки підняли представники тільки однієї політичної сили.
ParlaMint-UA_2002-05-14-m0.u22.p1.sent5	Тоді, будь ласка, визначіться, хто - Турчинов чи Павловський.
ParlaMint-UA_2002-05-14-m0.u22.p1.sent6	Так, Турчинов або Павловський і Безсмертний, і будемо голосувати.
ParlaMint-UA_2002-05-14-m0.u22.p1.sent7	Будь ласка, хто?
ParlaMint-UA_2002-05-14-m0.u22.p1.sent8	Турчинов?
ParlaMint-UA_2002-05-14-m0.u22.p1.sent9	Увімкніть мікрофон депутата Турчинова.
ParlaMint-UA_2002-05-14-m0.u23.p1.sent1	народний депутат України .
ParlaMint-UA_2002-05-14-m0.u23.p1.sent2	Фракція блоку Юлії Тимошенко.
ParlaMint-UA_2002-05-14-m0.u23.p1.sent3	Шановні колеги!
ParlaMint-UA_2002-05-14-m0.u23.p1.sent4	Поперше, доповідач надав недостовірну інформацію.
ParlaMint-UA_2002-05-14-m0.u23.p1.sent5	Не одностайно було прийнято це рішення.
ParlaMint-UA_2002-05-14-m0.u23.p2.sent1	По-друге, рішення спочатку було зовсім інше.
ParlaMint-UA_2002-05-14-m0.u23.p2.sent2	Пропонувалося обрати до складу Президії представників політичних партій і блоків, що перемогли на виборах, тобто до складу Президії повинні були увійти шість представників цих партій і блоків.
ParlaMint-UA_2002-05-14-m0.u23.p2.sent3	В останній день це рішення було змінене, і, я повторюю, це рішення приймалося не одностайно.
ParlaMint-UA_2002-05-14-m0.u23.p3.sent1	Шановні колеги!
ParlaMint-UA_2002-05-14-m0.u23.p3.sent2	Я хочу нагадати вам, що Президія повинна не тільки вести засідання, вона повинна проводити консультації, особливо це дуже важливо під час обрання керівництва Верховної Ради.
ParlaMint-UA_2002-05-14-m0.u23.p3.sent3	Щоб не було такого, що в залі сидить одна президія в складі керівників фракцій, а на місцях президії - інша президія, є пропозиція всетаки обрати Президію в складі шести народних депутатів, які є представниками або лідерами фракцій, що вже склалися у Верховній Раді.
ParlaMint-UA_2002-05-14-m0.u23.p3.sent4	До речі, склад фракцій відповідає партіям і блокам, що перемогли на виборах.
ParlaMint-UA_2002-05-14-m0.u23.p4.sent1	Дякую.
ParlaMint-UA_2002-05-14-m0.u24.p1.sent1	Шановні депутати!
ParlaMint-UA_2002-05-14-m0.u24.p1.sent2	Ми, члени групи, були поінформовані про таке рішення, про таку домовленість щодо керівників політичних партій і блоків.
ParlaMint-UA_2002-05-14-m0.u24.p1.sent3	Підготовча депутатська група внесла на ваш розгляд пропозиції.
ParlaMint-UA_2002-05-14-m0.u24.p1.sent4	Вам, шановні колеги, вирішувати питання щодо складу Президії.
ParlaMint-UA_2002-05-14-m0.u24.p2.sent1	І ще одне хотів би додати.
ParlaMint-UA_2002-05-14-m0.u24.p2.sent2	Координувати можуть не тільки шість керівників політичних партій і блоків.
ParlaMint-UA_2002-05-14-m0.u24.p2.sent3	Робота, яка провадилася у Підготовчій депутатській групі за час, що передував відкриттю сесії, показала, що ця функція здійснювалася досить ефективно.
ParlaMint-UA_2002-05-14-m0.u25.p1.sent1	Буквально в порядку інформації.
ParlaMint-UA_2002-05-14-m0.u25.p1.sent2	Із 49 народних депутатів - членів Підготовчої депутатської групи, які вчора брали участь у засіданні, за пропозицію, з якою доручено було виступити народному депутату Крючкову, проголосувало 45 народних депутатів.
ParlaMint-UA_2002-05-14-m0.u25.p2.sent1	Депутат Безсмертний.
ParlaMint-UA_2002-05-14-m0.u25.p2.sent2	Будь ласка.
ParlaMint-UA_2002-05-14-m0.u26.p1.sent1	народний депутат України .
ParlaMint-UA_2002-05-14-m0.u26.p1.sent2	Шановний Адаме Івановичу!
ParlaMint-UA_2002-05-14-m0.u26.p1.sent3	Шановний Георгію Корнійовичу!
ParlaMint-UA_2002-05-14-m0.u26.p1.sent4	Шановні колеги!
ParlaMint-UA_2002-05-14-m0.u26.p1.sent5	Так відбувається, що в одному випадку ми посилаємося на Регламент, в іншому - на традицію.
ParlaMint-UA_2002-05-14-m0.u26.p1.sent6	Регламент наш готувався під мажоритарну модель , і представники до складу Лічильної комісії, як ви пам’ятаєте, обиралися від регіональних делегацій.
ParlaMint-UA_2002-05-14-m0.u26.p1.sent7	При пропорційній системі така модель не може бути сприйнята.
ParlaMint-UA_2002-05-14-m0.u26.p1.sent8	Це перше питання.
ParlaMint-UA_2002-05-14-m0.u26.p2.sent1	Друге.
ParlaMint-UA_2002-05-14-m0.u26.p2.sent2	Питання про Президію не врегульовано жодним документом, але сильнішою за будь-яку нормативну базу, яку ще мріємо ми виписати, є традиція.
ParlaMint-UA_2002-05-14-m0.u26.p2.sent3	Традиція Верховної Ради така, що засідання до обрання Голови і заступників ведуть завжди керівники фракцій або регіональних делегацій.
ParlaMint-UA_2002-05-14-m0.u26.p2.sent4	Тому ми просимо від імені фракції підтримати таку пропозицію.
ParlaMint-UA_2002-05-14-m0.u26.p3.sent1	Дякую.
ParlaMint-UA_2002-05-14-m0.u27.p1.sent1	Шановний Романе Петровичу!
ParlaMint-UA_2002-05-14-m0.u27.p1.sent2	Ви нічого не додали до того, що говорив ваш попередник.
ParlaMint-UA_2002-05-14-m0.u27.p1.sent3	Я тільки скажу, що вирішувати це питання Верховній Раді, яке рішення Верховна Рада прийме, таким воно і буде.
ParlaMint-UA_2002-05-14-m0.u27.p1.sent4	На ваш розгляд пропозиція внесена.
ParlaMint-UA_2002-05-14-m0.u28.p1.sent1	Дякую, Георгію Корнійовичу.
ParlaMint-UA_2002-05-14-m0.u28.p1.sent2	Сідайте, будь ласка.
ParlaMint-UA_2002-05-14-m0.u28.p1.sent3	Шановні колеги, не хвилюйтеся, все зараз буде вирішено.
ParlaMint-UA_2002-05-14-m0.u28.p2.sent1	Зараз буде ставитися на голосування проект постанови, підготовлений і внесений Підготовчою депутатською групою.
ParlaMint-UA_2002-05-14-m0.u28.p2.sent2	Іншого проекту постанови в нас немає.
ParlaMint-UA_2002-05-14-m0.u28.p2.sent3	Це перше.
ParlaMint-UA_2002-05-14-m0.u28.p3.sent1	Друге.
ParlaMint-UA_2002-05-14-m0.u28.p3.sent2	Я інформую народних депутатів про те, що ми приймаємо рішення тільки щодо тих проектів постанов, які роздані і які, так би мовити, є в залі.
ParlaMint-UA_2002-05-14-m0.u28.p3.sent3	Тому ми зараз ставимо на голосування проект постанови, внесений Підготовчою депутатською групою .
ParlaMint-UA_2002-05-14-m0.u28.p4.sent1	Хто з мотивів голосування?
ParlaMint-UA_2002-05-14-m0.u28.p4.sent2	Депутат Симоненко.
ParlaMint-UA_2002-05-14-m0.u28.p4.sent3	Будь ласка.
ParlaMint-UA_2002-05-14-m0.u29.p1.sent1	народний депутат України .
ParlaMint-UA_2002-05-14-m0.u29.p1.sent2	Фракція комуністів.
ParlaMint-UA_2002-05-14-m0.u29.p1.sent3	Шановні колеги!
ParlaMint-UA_2002-05-14-m0.u29.p1.sent4	Так, дійсно, перше рішення, яке внесла робоча група на розгляд засідання керівників фракцій, якраз і полягало в тому, що до складу тимчасової Президії увійдуть керівники фракцій, що склалися у Верховній Раді.
ParlaMint-UA_2002-05-14-m0.u29.p1.sent5	Але під час обговорення, враховуючи, що треба було б зняти якісь певні моменти політичного тиску чи впливу головуючого, який буде вести те чи інше засідання, можливість певних суперечок з приводу того, хто, в якій черговості веде те чи інше засідання, враховуючи те, що робоча група, яка була нами утворена, вже почала консолідувати склад Верховної Ради і плідно працювати, напрацьовуючи ті чи інші рішення, керівники фракцій дійсно домовилися і звернулися до робочої групи ще раз з пропозицією переглянути це рішення.
ParlaMint-UA_2002-05-14-m0.u29.p1.sent6	Я закликаю всіх: давайте ми зараз якраз і дамо можливість робочій групі, яка готувала проекти документів, яка в матеріалі, знає, які пропозиції вносилися, провести вже до кінця цю, так скажемо, частину пленарних засідань - до обрання керівництва Верховної Ради, і ми тим самим знімемо всі політичні питання, бо їх обирали наші ж представники на засіданні робочої групи.
ParlaMint-UA_2002-05-14-m0.u29.p1.sent7	Я звертаюся до керівників усіх фракцій, а також до народних депутатів і прошу підтримати пропозицію робочої групи.
ParlaMint-UA_2002-05-14-m0.u29.p2.sent1	Дякую.
ParlaMint-UA_2002-05-14-m0.u30.p1.sent1	Шановні колеги!
ParlaMint-UA_2002-05-14-m0.u30.p1.sent2	Я прошу взяти проект постанови, запропонований Підготовчою депутатською групою.
ParlaMint-UA_2002-05-14-m0.u30.p1.sent3	Ставиться на голосування проект Постанови про склад Президії .
ParlaMint-UA_2002-05-14-m0.u30.p2.sent1	Шановні колеги!
ParlaMint-UA_2002-05-14-m0.u30.p2.sent2	Давайте не будемо сперечатися.
ParlaMint-UA_2002-05-14-m0.u30.p2.sent3	З мотивів?
ParlaMint-UA_2002-05-14-m0.u30.p2.sent4	Давайте ми так домовимося: поки в нас не сформовані фракції, з вашого дозволу я буду надавати слово з мотивів голосування представникам кожної з шести політичних сил - партій і блоків, які здолали чотиривідсотковий бар’єр і які бажатимуть висловитися з мотивів.
ParlaMint-UA_2002-05-14-m0.u30.p3.sent1	Які ще політичні сили наполягають висловитися з мотивів, підніміть, будь ласка, руки.
ParlaMint-UA_2002-05-14-m0.u30.p3.sent2	Поки я бачу представників "Нашої України".
ParlaMint-UA_2002-05-14-m0.u30.p3.sent3	Будь ласка, визначіться, хто від "Нашої України" .
ParlaMint-UA_2002-05-14-m0.u30.p4.sent1	Шановні колеги!
ParlaMint-UA_2002-05-14-m0.u30.p4.sent2	Безсмертний задавав запитання, а зараз перед голосуванням ми висловлюємося з мотивів голосування.
ParlaMint-UA_2002-05-14-m0.u30.p5.sent1	Поки представники "Нашої України" визначаться, бо піднято три руки, хто від них буде виступати з мотивів, я бачу, виявили бажання соціал-демократи.
ParlaMint-UA_2002-05-14-m0.u30.p5.sent2	Будь ласка, увімкніть мікрофон депутата Медведчука.
ParlaMint-UA_2002-05-14-m0.u31.p1.sent1	народний депутат України (багато-мандатний загальнодержавний виборчий округ, СДПУ(о)).
ParlaMint-UA_2002-05-14-m0.u31.p1.sent2	Соціал-демократична партія України (об’єднана).
ParlaMint-UA_2002-05-14-m0.u31.p1.sent3	Шановний Адаме Івановичу!
ParlaMint-UA_2002-05-14-m0.u31.p1.sent4	Шановні народні депутати!
ParlaMint-UA_2002-05-14-m0.u31.p1.sent5	Я хотів би наголосити і підтримати зауваження головуючого щодо того, що на розгляд Верховної Ради України зараз представлено один проект постанови, який може бути обговорений і який може голосуватися.
ParlaMint-UA_2002-05-14-m0.u31.p2.sent1	Інших проектів постанов і пропозицій, в тому числі й тих, які звучали від досвідчених парламентаріїв у цьому залі, не подано.
ParlaMint-UA_2002-05-14-m0.u31.p2.sent2	Тому, Адаме Івановичу, я пропоную підтримати рішення, яке було проголосовано більшістю голосів на засіданні Підготовчої депутатської групи, яка займалася організаційними питаннями, визначитися й рухатися далі тим шляхом, який визначила Підготовча депутатська група і який закладено в порядок денний.
ParlaMint-UA_2002-05-14-m0.u31.p3.sent1	Дякую.
ParlaMint-UA_2002-05-14-m0.u32.p1.sent1	Дякую.
ParlaMint-UA_2002-05-14-m0.u32.p1.sent2	Від "Нашої України" слово має народний депутат Осташ.
ParlaMint-UA_2002-05-14-m0.u32.p1.sent3	Будь ласка.
ParlaMint-UA_2002-05-14-m0.u33.p1.sent1	народний депутат України .
ParlaMint-UA_2002-05-14-m0.u33.p1.sent2	Шановні колеги народні депутати!
ParlaMint-UA_2002-05-14-m0.u33.p1.sent3	Ми не можемо починати нашу роботу з порушення законів і демократичних принципів.
ParlaMint-UA_2002-05-14-m0.u33.p2.sent1	Ми вже проголосували практично за Гоголем - сформували Лічильну комісію за рахунок "мертвих душ".
ParlaMint-UA_2002-05-14-m0.u33.p2.sent2	Я думаю, що це була велика помилка Верховної Ради України.
ParlaMint-UA_2002-05-14-m0.u33.p3.sent1	Тепер стосовно цього питання.
ParlaMint-UA_2002-05-14-m0.u33.p3.sent2	Стаття 2.2.8 дуже чітко говорить, що Президія сесії створюється Верховною Радою України з числа народних депутатів на підставі пропорційного представництва від різних партій.
ParlaMint-UA_2002-05-14-m0.u33.p3.sent3	Тобто в даному випадку від фракцій.
ParlaMint-UA_2002-05-14-m0.u33.p4.sent1	І ще одне.
ParlaMint-UA_2002-05-14-m0.u33.p4.sent2	Шановний Адаме Івановичу!
ParlaMint-UA_2002-05-14-m0.u33.p4.sent3	Ви намагаєтесь узурпувати право робочої групи пропонувати нам проекти рішень.
ParlaMint-UA_2002-05-14-m0.u33.p4.sent4	Мандати народних депутатів підтверджені тільки зараз.
ParlaMint-UA_2002-05-14-m0.u33.p4.sent5	Тобто ми не могли вносити письмові пропозиції щодо того чи іншого проекту.
ParlaMint-UA_2002-05-14-m0.u33.p4.sent6	Тому я пропоную, і це буде справедливо, зараз брати до уваги і пропозиції народних депутатів, висловлені голосом.
ParlaMint-UA_2002-05-14-m0.u33.p4.sent7	І за них треба голосувати.
ParlaMint-UA_2002-05-14-m0.u33.p4.sent8	Зокрема наша фракція вносить також пропозицію, щоб до складу Президії сесії увійшло шість керівників депутатських фракцій.
ParlaMint-UA_2002-05-14-m0.u33.p4.sent9	Прошу це мати на увазі і поставити на голосування.
ParlaMint-UA_2002-05-14-m0.u33.p5.sent1	Дякую.
ParlaMint-UA_2002-05-14-m0.u34.p1.sent1	Дякую.
ParlaMint-UA_2002-05-14-m0.u34.p1.sent2	Депутат Карпов - від блоку "За Єдину Україну!".
ParlaMint-UA_2002-05-14-m0.u35.p1.sent1	народний депутат України .
ParlaMint-UA_2002-05-14-m0.u35.p1.sent2	Шановні колеги!
ParlaMint-UA_2002-05-14-m0.u35.p1.sent3	Я хотів би процитувати до кінця ту статтю, на яку посилався Осташ.
ParlaMint-UA_2002-05-14-m0.u35.p1.sent4	А в ній далі сказано: "а також з урахуванням їх домовленості про відступ від такого представництва".
ParlaMint-UA_2002-05-14-m0.u35.p1.sent5	Пропорційно або з урахуванням домовленості.
ParlaMint-UA_2002-05-14-m0.u35.p1.sent6	Зараз у нас була досягнута домовленість про відступ від такого пропорційного представництва.
ParlaMint-UA_2002-05-14-m0.u35.p1.sent7	Тому я прошу поставити це питання на голосування.
ParlaMint-UA_2002-05-14-m0.u36.p1.sent1	Дякую.
ParlaMint-UA_2002-05-14-m0.u36.p1.sent2	Залишилося виступити представнику лише від однієї політичної сили - це від блоку Юлії Тимошенко.
ParlaMint-UA_2002-05-14-m0.u36.p1.sent3	Прошу визначитися, хто від вас: Головатий чи Онопенко?
ParlaMint-UA_2002-05-14-m0.u36.p1.sent4	Будь ласка, увімкніть мікрофон Головатого.
ParlaMint-UA_2002-05-14-m0.u37.p1.sent1	Шановний пане головуючий!
ParlaMint-UA_2002-05-14-m0.u37.p1.sent2	Я хочу висловити репліку на виступи двох народних депутатів Медведчука і Карпова.
ParlaMint-UA_2002-05-14-m0.u37.p1.sent3	Стосовно того, що немає більше інших проектів постанов.
ParlaMint-UA_2002-05-14-m0.u37.p1.sent4	Шановний Вікторе Володимировичу, ви щойно склали присягу і набули повноважень.
ParlaMint-UA_2002-05-14-m0.u37.p1.sent5	Скільки потрібно часу для того, щоб підготувати проект постанови, у фракції погодити, здати у сектор реєстрації і внести його у сесійний зал?
ParlaMint-UA_2002-05-14-m0.u37.p1.sent6	Чи це було реально в межах часу фракції зробити, коли ми тільки-но розпочали сесію?
ParlaMint-UA_2002-05-14-m0.u37.p1.sent7	Те, що зробила Підготовча депутатська група, - це було її формальне завдання, і ми погодились із тим, що робоча група може, коли депутати мають повноваження, зараз готувати цей проект постанови.
ParlaMint-UA_2002-05-14-m0.u37.p1.sent8	Те, що немає проекту постанови, не означає, що ми не можемо вносити зміни або пропозиції.
ParlaMint-UA_2002-05-14-m0.u37.p1.sent9	Це перше.
ParlaMint-UA_2002-05-14-m0.u37.p2.sent1	Друге, те, що сказав Карпов, - погоджений варіант.
ParlaMint-UA_2002-05-14-m0.u37.p2.sent2	Коли одна чи дві фракції не погоджуються, можна вважати, що це погоджений варіант?
ParlaMint-UA_2002-05-14-m0.u37.p2.sent3	Погоджений на основі голосування чи більшістю, чи погоджений усіма.
ParlaMint-UA_2002-05-14-m0.u37.p2.sent4	Дві фракції вносять свої конкретні пропозиції стосовно пропорційного представництва, і ми просимо вас дотриматися демократичного принципу - не централізму, а демократичного принципу пропорційного представництва.
ParlaMint-UA_2002-05-14-m0.u38.p1.sent1	Дякую.
ParlaMint-UA_2002-05-14-m0.u38.p1.sent2	Шановні колеги, прошу заспокоїтися.
ParlaMint-UA_2002-05-14-m0.u38.p1.sent3	Ніхто не буде узурпувати тут владу - це по-перше.
ParlaMint-UA_2002-05-14-m0.u38.p2.sent1	По-друге, все вирішуватиметься демократичним шляхом - натискуванням кнопок, і якщо якась із пропозицій набирає необхідну кількість голосів, вона приймається.
ParlaMint-UA_2002-05-14-m0.u38.p2.sent2	Все буде ставитися на голосування.
ParlaMint-UA_2002-05-14-m0.u38.p3.sent1	Тому зараз ставиться на голосування проект постанови Верховної Ради України від імені Підготовчої депутатської групи про те, щоб обрати до складу Президії першої сесії Верховної Ради народних депутатів Коновалюка, Мартинюка, Мусіяку, Ніколаєнка.
ParlaMint-UA_2002-05-14-m0.u38.p3.sent2	Прошу визначитися.
ParlaMint-UA_2002-05-14-m0.u38.p3.sent3	За основу голосуємо.
ParlaMint-UA_2002-05-14-m0.u38.p4.sent1	"За" - 259.
ParlaMint-UA_2002-05-14-m0.u38.p5.sent1	Рішення за основу прийнято.
ParlaMint-UA_2002-05-14-m0.u38.p6.sent1	Є пропозиція проголосувати в цілому.
ParlaMint-UA_2002-05-14-m0.u38.p6.sent2	Прошу визначитися.
ParlaMint-UA_2002-05-14-m0.u38.p7.sent1	"За" - 258.
ParlaMint-UA_2002-05-14-m0.u38.p8.sent1	Рішення прийнято.
ParlaMint-UA_2002-05-14-m0.u38.p8.sent2	Таким чином, шановні колеги, Президію обрано.
ParlaMint-UA_2002-05-14-m0.u38.p9.sent1	Обраних до складу Президії народних депутатів я прошу зайняти робочі місця.
ParlaMint-UA_2002-05-14-m0.u38.p10.sent1	У зв’язку з обранням Президії потрібно вирішити певні технічні питання.
ParlaMint-UA_2002-05-14-m0.u38.p10.sent2	Я оголошую перерву на 15 хвилин.
ParlaMint-UA_2002-05-14-m0.u38.p10.sent3	Після перерви продовжимо засідання о 13 годині.
ParlaMint-UA_2002-05-14-m0.u39.p1.sent1	Шановні народні депутати!
ParlaMint-UA_2002-05-14-m0.u39.p1.sent2	Я прошу зайняти робочі місця, будемо продовжувати пленарне засідання.
ParlaMint-UA_2002-05-14-m0.u39.p2.sent1	Шановні колеги, продовжуємо нашу роботу.
ParlaMint-UA_2002-05-14-m0.u39.p2.sent2	За рішенням Президії, яку ми обрали, далі вести засідання доручено мені.
ParlaMint-UA_2002-05-14-m0.u39.p2.sent3	Зараз ми з вами, шановні колеги, повинні розглянути питання про порядок денний першої сесії Верховної Ради України четвертого скликання на період до обрання складу комітетів.
ParlaMint-UA_2002-05-14-m0.u39.p2.sent4	Від імені Підготовчої депутатської групи слово надається координатору підгрупи народному депутату України Георгію Корнійовичу Крючкову.
ParlaMint-UA_2002-05-14-m0.u39.p2.sent5	Будь ласка, Георгію Корнійовичу.
ParlaMint-UA_2002-05-14-m0.u39.p2.sent6	А вас запрошую взяти відповідний проект постанови.
ParlaMint-UA_2002-05-14-m0.u40.p1.sent1	Шановні колеги!
ParlaMint-UA_2002-05-14-m0.u40.p1.sent2	Дозвольте доповісти пропозиції Підготовчої депутатської групи стосовно порядку денного першої сесії Верховної Ради на період до обрання складу парламентських комітетів.
ParlaMint-UA_2002-05-14-m0.u40.p1.sent3	Ці пропозиції викладені у цій книжечці на одинадцятій і дванадцятій сторінках.
ParlaMint-UA_2002-05-14-m0.u40.p1.sent4	Йдеться про першочергові, невідкладні, в тому числі установчі, питання, пов’язані з організацією роботи нашої сесії, порядком ведення засідань і голосування, формуванням і реєстрацією депутатських фракцій, обранням керівництва Верховної Ради України, визначенням переліку, функціональної спрямованості, кількісного складу та керівництва комітетів, обранням їхніх голів, перших заступників голів та висвітленням роботи сесії.
ParlaMint-UA_2002-05-14-m0.u40.p2.sent1	Оскільки проект постанови з цього питання у народних депутатів є, обмежусь лише кількома пояснюючими зауваженнями.
ParlaMint-UA_2002-05-14-m0.u40.p3.sent1	Запропонований проект порядку денного в основі відповідає вимогам статті 2.2.6 Регламенту Верховної Ради України.
ParlaMint-UA_2002-05-14-m0.u40.p3.sent2	Водночас до передбаченого Регламентом переліку питань для першочергового розгляду внесені корективи з урахуванням відповідних положень Конституції України.
ParlaMint-UA_2002-05-14-m0.u40.p3.sent3	Ви, шановні колеги, мабуть, звернули увагу на те, що проектом, зокрема, не передбачається обрання та заслуховування доповіді мандатної комісії, прийняття рішення по доповіді, оскільки функції по перевірці повноважень народних депутатів України після прийняття Конституції і відповідних законів покладені тепер на Центральну виборчу комісію.
ParlaMint-UA_2002-05-14-m0.u40.p4.sent1	Питання про формування та реєстрацію депутатських фракцій пропонується розглянути одразу ж після вирішення питання про мінімальний кількісний склад депутатських фракцій і внесення у зв’язку з цим змін до статті 4.2.1 Регламенту Верховної Ради.
ParlaMint-UA_2002-05-14-m0.u40.p4.sent2	Це потрібно зробити у зв’язку з тим, що розгляд усіх питань і ухвалення щодо них рішень, як ми вже переконалися, значною мірою залежить від позицій саме фракцій.
ParlaMint-UA_2002-05-14-m0.u40.p4.sent3	Тому повинні бути сформовані фракції.
ParlaMint-UA_2002-05-14-m0.u40.p4.sent4	Нам належить визначитися з порядком голосування по кандидатурах на посади Голови Верховної Ради, Першого заступника і заступника Голови Верховної Ради, оскільки в Регламенті Верховної Ради є певні неузгодженості стосовно цього питання.
ParlaMint-UA_2002-05-14-m0.u40.p4.sent5	Тому дане питання потрібно включити до переліку, так само як і питання про порядок прийняття рішень із першочергових питань першої сесії, яке ми вже розглянули.
ParlaMint-UA_2002-05-14-m0.u40.p5.sent1	Регламентом Верховної Ради, який був затверджений у 1994 році, тобто до прийняття Конституції України, передбачалося заслуховування і обговорення доповіді Президента України про соціальноекономічне становище в Україні.
ParlaMint-UA_2002-05-14-m0.u40.p5.sent2	Конституцією ж, прийнятою в 1996 році , встановлено, що Верховна Рада заслуховує без обговорення, наголошую, шановні колеги, - без обговорення послання Президента України про внутрішнє і зовнішнє становище України.
ParlaMint-UA_2002-05-14-m0.u40.p5.sent3	Ми, звичайно, керуємося нормами Конституції.
ParlaMint-UA_2002-05-14-m0.u40.p6.sent1	На першій сесії Верховної Ради минулого скликання Президент виступив з посланням у перший день її роботи.
ParlaMint-UA_2002-05-14-m0.u40.p6.sent2	Нинішнього разу Президент звернувся до Верховної Ради з проханням передбачити заслуховування його послання після обрання керівництва Верховної Ради: Голови Верховної Ради, Першого заступника та заступника Голови Верховної Ради України.
ParlaMint-UA_2002-05-14-m0.u40.p6.sent3	Це у пропозиціях Підготовчої депутатської групи враховано.
ParlaMint-UA_2002-05-14-m0.u40.p7.sent1	Після обрання керівництва Верховної Ради, голів парламентських комітетів, перших заступників голів комітетів, обрання складу комітетів ми маємо затвердити перелік питань для розгляду в порядку денному на подальший період до завершення роботи першої сесії.
ParlaMint-UA_2002-05-14-m0.u40.p7.sent2	Все це передбачається проектом постанови Верховної Ради, який у вас є.
ParlaMint-UA_2002-05-14-m0.u40.p8.sent1	Підготовча депутатська група просить підтримати цей проект.
ParlaMint-UA_2002-05-14-m0.u40.p8.sent2	Звичайно, колеги, швидкоплинне життя може висунути гострі питання, які потребуватимуть невідкладного реагування Верховної Ради.
ParlaMint-UA_2002-05-14-m0.u40.p8.sent3	Рішення про їх розгляд у разі необхідності в кожному конкретному випадку прийматиме Верховна Рада.
ParlaMint-UA_2002-05-14-m0.u40.p9.sent1	Дякую за увагу.
ParlaMint-UA_2002-05-14-m0.u41.p1.sent1	Дякую.
ParlaMint-UA_2002-05-14-m0.u41.p1.sent2	Шановні колеги, чи є запитання до доповідача?
ParlaMint-UA_2002-05-14-m0.u41.p1.sent3	Бачу дві руки.
ParlaMint-UA_2002-05-14-m0.u41.p1.sent4	Тоді, якщо більше не наполягають, надамо слово без запису.
ParlaMint-UA_2002-05-14-m0.u41.p1.sent5	Будь ласка, Безсмертний.
ParlaMint-UA_2002-05-14-m0.u41.p1.sent6	За ним -Павловський.
ParlaMint-UA_2002-05-14-m0.u42.p1.sent1	Виборчий блок Віктора Ющенка "Наша Україна".
ParlaMint-UA_2002-05-14-m0.u42.p1.sent2	Шановний Георгію Корнійовичу, щодо обрання Голови Верховної Ради України, його Першого заступника і заступника, як мені відомо, в ході консультацій було запропоновано, щоб це голосування відбувалося пакетом.
ParlaMint-UA_2002-05-14-m0.u42.p1.sent3	У порядку денному ці питання стоять як окремі.
ParlaMint-UA_2002-05-14-m0.u42.p2.sent1	Тому пропозиція така: або просто написати "обрання керівництва Верховної Ради" і потім вирішувати вже, як зал проголосує - так чи так голосувати, або необхідно записати так, як досягнуто домовленостей.
ParlaMint-UA_2002-05-14-m0.u42.p2.sent2	Це перше.
ParlaMint-UA_2002-05-14-m0.u42.p3.sent1	І друге.
ParlaMint-UA_2002-05-14-m0.u42.p3.sent2	Наша фракція пропонує вилучити з розгляду проект Постанови про внесення зміни до статті 4.2.1 Регламенту Верховної Ради України.
ParlaMint-UA_2002-05-14-m0.u42.p4.sent1	Дякую.
ParlaMint-UA_2002-05-14-m0.u43.p1.sent1	Шановний Романе Петровичу, стосовно останньої пропозиції про вилучення проекту Постанови про внесення зміни до статті 4.2.1 Регламенту Верховної Ради - це питання дискутувалося на засіданні Підготовчої депутатської групи досить детально і довго.
ParlaMint-UA_2002-05-14-m0.u43.p1.sent2	Але Підготовча депутатська група більшістю голосів висловилася за те, щоб це питання було внесене на розгляд Верховної Ради.
ParlaMint-UA_2002-05-14-m0.u43.p1.sent3	Звичайно, рішення буде приймати Верховна Рада.
ParlaMint-UA_2002-05-14-m0.u43.p2.sent1	Стосовно першого питання.
ParlaMint-UA_2002-05-14-m0.u43.p2.sent2	В порядку денному, вважаю, правильно визначено, що нам потрібно вирішувати і питання про Голову Верховної Ради, і питання про Першого заступника та заступника Голови Верховної Ради.
ParlaMint-UA_2002-05-14-m0.u43.p3.sent1	Те, що стосується вирішення цього питання пакетом, - це вже інше, це технологія, це вже ми будемо вирішувати, як ми розглядатимемо його і як прийматимемо рішення.
ParlaMint-UA_2002-05-14-m0.u43.p4.sent1	А в порядку денному воно має бути записано так, як записано в Регламенті.
ParlaMint-UA_2002-05-14-m0.u44.p1.sent1	Дякую.
ParlaMint-UA_2002-05-14-m0.u44.p1.sent2	Будь ласка, Павловський.
ParlaMint-UA_2002-05-14-m0.u44.p1.sent3	За ним - Мороз.
ParlaMint-UA_2002-05-14-m0.u45.p1.sent1	народний депутат України .
ParlaMint-UA_2002-05-14-m0.u45.p1.sent2	Дякую.
ParlaMint-UA_2002-05-14-m0.u45.p1.sent3	Фракція блоку Юлії Тимошенко.
ParlaMint-UA_2002-05-14-m0.u45.p1.sent4	Шановний Георгію Корнійовичу, чи правильно я вас зрозумів, що на цю сесію пропонується внести ті питання, які нам уже роздали, які прийняті в першому читанні на попередній сесії і які потрібно доопрацьовувати?
ParlaMint-UA_2002-05-14-m0.u45.p1.sent5	А чи передбачається можливість, щоб найбільш суттєві законопроекти, які визначають стратегію розвитку, які фракції і народні депутати запропонували, зокрема засади внутрішньої і зовнішньої політики, засади національних інтересів, тобто стратегічні законопроекти, включити до порядку денного?
ParlaMint-UA_2002-05-14-m0.u46.p1.sent1	Я зараз доповідаю про першочергові питання, на період до обрання керівництва Верховної Ради і сформування комітетів.
ParlaMint-UA_2002-05-14-m0.u46.p1.sent2	Там, як ви звернули увагу, є і останній пункт - порядок денний сесії Верховної Ради на подальший період.
ParlaMint-UA_2002-05-14-m0.u46.p1.sent3	Я про це сказав.
ParlaMint-UA_2002-05-14-m0.u46.p1.sent4	Нам роздали попередньо перелік напрацьованих питань, щодо яких вже прийнято рішення в першому, в другому читаннях.
ParlaMint-UA_2002-05-14-m0.u46.p1.sent5	У тому переліку, мабуть, з півсотні законів із вето Президента.
ParlaMint-UA_2002-05-14-m0.u46.p1.sent6	Все це є, але це не обмежує права народних депутатів внести до порядку денного будь-які питання, які вони вважають за потрібне.
ParlaMint-UA_2002-05-14-m0.u46.p1.sent7	І ті, які ви назвали, і ті, які є в інших фракціях.
ParlaMint-UA_2002-05-14-m0.u46.p1.sent8	Це будемо вирішувати у цій залі ми шляхом голосування.
ParlaMint-UA_2002-05-14-m0.u47.p1.sent1	Будь ласка, Мороз Олександр Олександрович.
ParlaMint-UA_2002-05-14-m0.u48.p1.sent1	народний депутат України .
ParlaMint-UA_2002-05-14-m0.u48.p1.sent2	Фракція соціалістів.
ParlaMint-UA_2002-05-14-m0.u48.p1.sent3	Я підтримую пропозицію Романа Безсмертного щодо вилучення з порядку денного питання про внесення зміни до статті 4.2.1 Регламенту Верховної Ради стосовно кількісного складу фракцій.
ParlaMint-UA_2002-05-14-m0.u48.p1.sent4	Справа в тому, що в 1998 році я вносив пропозицію, щоб у Регламенті передбачити цю норму - 14 депутатів у фракції.
ParlaMint-UA_2002-05-14-m0.u48.p1.sent5	Ця пропозиція випливала з логіки Закону про вибори, коли, подолавши чотиривідсотковий бар’єр і скориставшись мультиплікатором, який існує на той чи інший час, фракція може мати 13- 14 чоловік.
ParlaMint-UA_2002-05-14-m0.u48.p2.sent1	Цифра 19, яка сьогодні пропонується, є ні що інше як задоволення політичного інтересу певних структур всупереч політичним інтересам інших структур.
ParlaMint-UA_2002-05-14-m0.u48.p2.sent2	Мені здається, що в установчих документах рішення повинно прийматись на основі правової і юридичної логіки.
ParlaMint-UA_2002-05-14-m0.u48.p2.sent3	І саме тому я, щоб не вести дискусії з цього приводу, просив би підтримати пропозицію Безсмертного і вилучити це питання з порядку денного, воно врегульоване Регламентом, і починати засідання парламенту із зміни Регламенту не доцільно.
ParlaMint-UA_2002-05-14-m0.u49.p1.sent1	Я з цього приводу хотів би сказати таке.
ParlaMint-UA_2002-05-14-m0.u49.p1.sent2	На засіданні Підготовчої депутатської групи я і мої товариші голосували за таку пропозицію, яку ви внесли, але вона не пройшла.
ParlaMint-UA_2002-05-14-m0.u49.p2.sent1	Задля справедливості я хочу сказати, що ми переконливого правового обгрунтування ні цифри 14, ні цифри 19, мабуть, не зможемо підготувати.
ParlaMint-UA_2002-05-14-m0.u49.p3.sent1	Я особисто вважаю, що слід підтримати те, що ви пропонуєте.
ParlaMint-UA_2002-05-14-m0.u49.p3.sent2	Але Підготовча депутатська група внесла такий проект.
ParlaMint-UA_2002-05-14-m0.u49.p3.sent3	Ми приймемо рішення шляхом голосування.
ParlaMint-UA_2002-05-14-m0.u50.p1.sent1	Дякую, Георгію Корнійовичу, сідайте, будь ласка.
ParlaMint-UA_2002-05-14-m0.u50.p2.sent1	Шановні колеги, чи є бажаючі взяти участь у обговоренні цього питання?
ParlaMint-UA_2002-05-14-m0.u50.p2.sent2	Хоча у статті 2.2.6
ParlaMint-UA_2002-05-14-m0.u50.p2.sent3	Регламенту говориться, що за звичайних обставин дане питання не обговорюється і навіть не затверджується.
ParlaMint-UA_2002-05-14-m0.u50.p2.sent4	Але тут не зовсім "звичайні" обставини, бо тут ми пропонуємо внесення змін до Регламенту.
ParlaMint-UA_2002-05-14-m0.u50.p3.sent1	Немає бажаючих взяти участь у обговоренні, тому ми будемо голосувати зараз так.
ParlaMint-UA_2002-05-14-m0.u50.p3.sent2	Я поставлю на голосування за основу проект постанови, який підготувала Підготовча депутатська група, а потім ми будемо з вами визначатись щодо пропозицій, які прозвучали від представників різних політичних партій.
ParlaMint-UA_2002-05-14-m0.u50.p3.sent3	Зрозуміло?
ParlaMint-UA_2002-05-14-m0.u50.p4.sent1	Тому, шановні колеги, прошу підготуватися до голосування.
ParlaMint-UA_2002-05-14-m0.u50.p4.sent2	Ставиться на голосування за основу, наголошую, - за основу проект Постанови Верховної Ради про порядок денний першої сесії Верховної Ради України четвертого скликання на період до обрання складу комітетів.
ParlaMint-UA_2002-05-14-m0.u50.p4.sent3	Прошу визначитися.
ParlaMint-UA_2002-05-14-m0.u50.p5.sent1	"За" - 282.
ParlaMint-UA_2002-05-14-m0.u50.p6.sent1	Дякую.
ParlaMint-UA_2002-05-14-m0.u50.p6.sent2	282 голоси "за".
ParlaMint-UA_2002-05-14-m0.u50.p6.sent3	Проект постанови прийнятий за основу.
ParlaMint-UA_2002-05-14-m0.u50.p7.sent1	Будь ласка, у нас була одна поправка, чи будуть ще якісь зауваження до проекту, прийнятого за основу?
ParlaMint-UA_2002-05-14-m0.u50.p8.sent1	Будь ласка, я назву тих, хто підняв руку, але щоб більше не піднімали, щоб у нас не було потім уже того, що Будемо записуватися.
ParlaMint-UA_2002-05-14-m0.u50.p8.sent2	Будь ласка, від фракції блоку Юлії Тимошенко хто?
ParlaMint-UA_2002-05-14-m0.u50.p9.sent1	Турчинов, будь ласка.
ParlaMint-UA_2002-05-14-m0.u51.p1.sent1	Шановні колеги!
ParlaMint-UA_2002-05-14-m0.u51.p1.sent2	Ми підтримуємо пропозицію проголосувати в цілому за порядок денний із вилученням пункту, який стосується зміни до статті 4.2.1 Регламенту Верховної Ради.
ParlaMint-UA_2002-05-14-m0.u51.p1.sent3	Обгрунтування було.
ParlaMint-UA_2002-05-14-m0.u51.p1.sent4	Ця пропозиція підтримується, я думаю, і тими народними депутатами, які внесли альтернативні проекти щодо змін до Регламенту.
ParlaMint-UA_2002-05-14-m0.u51.p1.sent5	Коли ми, шановні колеги, почнемо обговорювати зміни до Регламенту, то ми будемо два дні займатися тільки цим питанням.
ParlaMint-UA_2002-05-14-m0.u51.p1.sent6	І також ми підтримуємо пропозицію пана Безсмертного про об’єднання питань обрання Голови Верховної Ради і Першого заступника в єдиний пункт - обрання керівництва Верховної Ради.
ParlaMint-UA_2002-05-14-m0.u51.p1.sent7	Саме з такими поправками ми пропонуємо проголосувати проект у цілому.
ParlaMint-UA_2002-05-14-m0.u52.p1.sent1	Дякую.
ParlaMint-UA_2002-05-14-m0.u52.p1.sent2	Карнаух Микола Васильович.
ParlaMint-UA_2002-05-14-m0.u52.p1.sent3	Будь ласка.
ParlaMint-UA_2002-05-14-m0.u53.p1.sent1	народний депутат України .
ParlaMint-UA_2002-05-14-m0.u53.p1.sent2	Шановний Адаме Івановичу!
ParlaMint-UA_2002-05-14-m0.u53.p1.sent3	Шановні народні депутати!
ParlaMint-UA_2002-05-14-m0.u53.p1.sent4	Ми підтримуємо порядок денний, але за винятком питання про формування депутатських фракцій.
ParlaMint-UA_2002-05-14-m0.u53.p1.sent5	Соціалістичну партію України підтримала значна кількість виборців, і люди сподіваються на те, що ми будемо реалізовувати свою програму.
ParlaMint-UA_2002-05-14-m0.u53.p1.sent6	В умовах відсутності демократичних процесів тут будуть розвали фракцій.
ParlaMint-UA_2002-05-14-m0.u53.p1.sent7	Тому ми наполягаємо, щоб це питання було розглянуто після того, як будуть сформовані фракції.
ParlaMint-UA_2002-05-14-m0.u53.p1.sent8	І ми проти того, щоб були внесені зміни до Регламенту.
ParlaMint-UA_2002-05-14-m0.u53.p2.sent1	Дякую.
ParlaMint-UA_2002-05-14-m0.u54.p1.sent1	Дякую.
ParlaMint-UA_2002-05-14-m0.u54.p1.sent2	Зараз ми будемо голосувати .
ParlaMint-UA_2002-05-14-m0.u54.p1.sent3	Шановні колеги, давайте ми так домовимося з вами.
ParlaMint-UA_2002-05-14-m0.u54.p1.sent4	Я просив підняти руки тих, хто хоче висловити пропозиції.
ParlaMint-UA_2002-05-14-m0.u54.p1.sent5	Було піднято дві руки.
ParlaMint-UA_2002-05-14-m0.u54.p1.sent6	Більше я рук не бачив.
ParlaMint-UA_2002-05-14-m0.u54.p1.sent7	Тепер ще піднято руки
ParlaMint-UA_2002-05-14-m0.u54.p2.sent1	Я зараз надам можливість висловитися координатору підгрупи, яка займалася цими питаннями у Підготовчій депутатській групі.
ParlaMint-UA_2002-05-14-m0.u54.p2.sent2	Карпов Олександр Миколайович.
ParlaMint-UA_2002-05-14-m0.u54.p2.sent3	З місця, будь ласка.
ParlaMint-UA_2002-05-14-m0.u55.p1.sent1	Шановні колеги!
ParlaMint-UA_2002-05-14-m0.u55.p1.sent2	Я вимушений сказати те, що мав сказати під час доповіді.
ParlaMint-UA_2002-05-14-m0.u55.p1.sent3	Це питання ініціювали представники фракції Комуністичної партії України.
ParlaMint-UA_2002-05-14-m0.u55.p1.sent4	Тематично воно було віднесене до нашої підгрупи, а хронологічно обговорювалося за їх постановкою.
ParlaMint-UA_2002-05-14-m0.u55.p1.sent5	Ми до нього повернулися і приймали рішення.
ParlaMint-UA_2002-05-14-m0.u55.p1.sent6	Аргументи: 4 відсотки - це не 14, це 9 чоловік; 14 - це з бонусом у Верховній Раді України скликання 1998 року.
ParlaMint-UA_2002-05-14-m0.u55.p1.sent7	В результаті обговорення дійшли до висновку і запропонували від підгрупи, а потім і робочої групи, яка прийняла це рішення, записати цю формулу - 19, маючи на увазі, що це найменша кількість депутатів, обраних за списками партій, що подолали 4 відсотки.
ParlaMint-UA_2002-05-14-m0.u55.p1.sent8	У цьому скликанні - це 19.
ParlaMint-UA_2002-05-14-m0.u55.p1.sent9	Була пропозиція цю формулу записати як зміну до Регламенту.
ParlaMint-UA_2002-05-14-m0.u55.p1.sent10	А в наступний Регламент, що буде прийматися Верховною Радою, записати універсальну формулу, що мінімальна кількість депутатів у фракціях партій, що подолали чотиривідсотковий бар’єр, визначається кількістю членів найменшої фракції партії, яка цей бар’єр подолала.
ParlaMint-UA_2002-05-14-m0.u55.p1.sent11	Якраз таким чином це питання розглядалося.
ParlaMint-UA_2002-05-14-m0.u55.p1.sent12	До нього декілька разів поверталися, і наша підгрупа, а потім Підготовча депутатська група пропонують у цьому режимі підійти до розгляду цього питання і визначитися.
ParlaMint-UA_2002-05-14-m0.u55.p2.sent1	Я вважаю, що ми маємо залишити його у порядку денному, тим більше, що вже є альтернативний проект постанови.
ParlaMint-UA_2002-05-14-m0.u55.p2.sent2	А шляхом голосування ми визначимося: підтримаємо чи ні.
ParlaMint-UA_2002-05-14-m0.u56.p1.sent1	Дякуємо, Олександре Миколайовичу.
ParlaMint-UA_2002-05-14-m0.u56.p2.sent1	Шановні колеги!
ParlaMint-UA_2002-05-14-m0.u56.p2.sent2	ми зараз будемо голосувати пропозиції.
ParlaMint-UA_2002-05-14-m0.u56.p2.sent3	Я лише хотів би внести перед цим уточнення.
ParlaMint-UA_2002-05-14-m0.u56.p2.sent4	Народний депутат Карнаух говорив про те, щоб виключити з порядку денного питання про депутатські фракції і групи.
ParlaMint-UA_2002-05-14-m0.u56.p2.sent5	Воно не має відношення до того, про що ми говоримо.
ParlaMint-UA_2002-05-14-m0.u56.p2.sent6	Мова йде про вилучення з порядку денного питання про внесення змін до Регламенту.
ParlaMint-UA_2002-05-14-m0.u56.p2.sent7	А питання, що стосується формування депутатських фракцій і груп, має відношення тільки до того, як будуть сформовані ті чи інші депутатські фракції і групи.
ParlaMint-UA_2002-05-14-m0.u56.p2.sent8	Головуючий на засіданні повинен про це повідомити, і нічого, так би мовити, іншого.
ParlaMint-UA_2002-05-14-m0.u56.p3.sent1	Тобто ми маємо з вами зараз розглянути й проголосувати пропозицію про вилучення з порядку денного питання про проект Постанови про внесення зміни до статті 4.2.1 Регламенту Верховної Ради України.
ParlaMint-UA_2002-05-14-m0.u56.p4.sent1	З мотивів голосування.
ParlaMint-UA_2002-05-14-m0.u56.p4.sent2	Будь ласка, Мороз.
ParlaMint-UA_2002-05-14-m0.u57.p1.sent1	Фракція соціалістів.
ParlaMint-UA_2002-05-14-m0.u57.p1.sent2	Ще раз повторюю: за процедурою, Адаме Івановичу, ви добре знаєте, коли голосується питання про порядок денний, то голосуються спочатку поправки, а потім - у цілому.
ParlaMint-UA_2002-05-14-m0.u57.p1.sent3	Поправка має такий зміст: проголосувати в цілому без цього пункту.
ParlaMint-UA_2002-05-14-m0.u57.p1.sent4	Так, будь ласка, і поставте на голосування.
ParlaMint-UA_2002-05-14-m0.u58.p1.sent1	Олександре Олександровичу, ми проголосували вже проект постанови за основу, зараз ми голосуємо поправки до цього проекту.
ParlaMint-UA_2002-05-14-m0.u58.p1.sent2	Після того, як ми проголосуємо поправки, будемо ставити на голосування в цілому.
ParlaMint-UA_2002-05-14-m0.u58.p2.sent1	Будь ласка, Ткаченко.
ParlaMint-UA_2002-05-14-m0.u58.p2.sent2	З мотивів голосування.
ParlaMint-UA_2002-05-14-m0.u58.p2.sent3	Увімкніть мікрофон.
ParlaMint-UA_2002-05-14-m0.u59.p1.sent1	народний депутат України .
ParlaMint-UA_2002-05-14-m0.u59.p1.sent2	Шановні колеги!
ParlaMint-UA_2002-05-14-m0.u59.p1.sent3	Я думаю, що ми гаємо час на те питання, яке було чітко визначено і затверджено в Регламенті в 1998 році.
ParlaMint-UA_2002-05-14-m0.u59.p1.sent4	Регламент цей був споганений під час перевороту Плющем, Медведчуком, Кравчуком, Гавришем і іншими, і ми сьогодні маємо недоречності, які вносимо на розгляд сесії Верховної Ради.
ParlaMint-UA_2002-05-14-m0.u59.p1.sent5	Тому я просив би: для того, щоб парламент працював з першого дня у відповідності з законом , ми повинні відкинути все і поновити Регламент, який був затверджений свого часу і працював до січня 2000 року.
ParlaMint-UA_2002-05-14-m0.u59.p2.sent1	Спасибі.
ParlaMint-UA_2002-05-14-m0.u60.p1.sent1	Дякую.
ParlaMint-UA_2002-05-14-m0.u60.p1.sent2	Будемо визначатися.
ParlaMint-UA_2002-05-14-m0.u60.p1.sent3	Я ставлю на голосування пропозицію, висловлену рядом політичних партій і блоків, про те, щоб вилучити із запропонованого порядку денного питання.
ParlaMint-UA_2002-05-14-m0.u60.p2.sent1	Шановні колеги!
ParlaMint-UA_2002-05-14-m0.u60.p2.sent2	Я ще раз повторюю: ми з вами тільки що 282 голосами проголосувати за те, щоб прийняти проект постанови за основу.
ParlaMint-UA_2002-05-14-m0.u60.p2.sent3	Ми його прийняли.
ParlaMint-UA_2002-05-14-m0.u60.p2.sent4	Внесені пропозиції.
ParlaMint-UA_2002-05-14-m0.u60.p2.sent5	Ми зараз голосуємо кожну пропозицію окремо.
ParlaMint-UA_2002-05-14-m0.u60.p3.sent1	Після того, коли ми проголосуємо окремо пропозиції, з урахуванням уже результатів голосування пропозицій ми будемо голосувати проект у цілому.
ParlaMint-UA_2002-05-14-m0.u60.p3.sent2	З мотивів?
ParlaMint-UA_2002-05-14-m0.u60.p3.sent3	Хто?
ParlaMint-UA_2002-05-14-m0.u60.p3.sent4	Павловський?
ParlaMint-UA_2002-05-14-m0.u60.p3.sent5	Головатий.
ParlaMint-UA_2002-05-14-m0.u60.p3.sent6	З мотивів, будь ласка.
ParlaMint-UA_2002-05-14-m0.u61.p1.sent1	Шановний головуючий!
ParlaMint-UA_2002-05-14-m0.u61.p1.sent2	Наша фракція внесла пропозицію, і ми просимо поставити її на голосування саме в нашому формулюванні: схвалити внесений проект постанови в цілому за винятком п’ятого речення зверху - за винятком пункту, який стосується проекту постанови про внесення зміни до статті 4.2.1 Регламенту.
ParlaMint-UA_2002-05-14-m0.u61.p1.sent3	Схвалити в цілому за винятком цього пункту!
ParlaMint-UA_2002-05-14-m0.u62.p1.sent1	Дякую, Сергію Петровичу, але були не тільки ваші пропозиції, були й інші пропозиції, що стосуються інших пунктів.
ParlaMint-UA_2002-05-14-m0.u62.p1.sent2	Тому, якщо ми зараз проголосуємо вашу пропозицію, ми вже таким чином перепинимо шлях для голосування інших пропозицій.
ParlaMint-UA_2002-05-14-m0.u62.p1.sent3	Тому кожна з пропозицій, яка вносилася, буде голосуватися окремо.
ParlaMint-UA_2002-05-14-m0.u62.p2.sent1	Я ставлю на голосування пропозицію про те, щоб вилучити з порядку денного питання про проект Постанови про внесення зміни до статті 4.2.1 Регламенту Верховної Ради України.
ParlaMint-UA_2002-05-14-m0.u62.p2.sent2	Прошу визначитися.
ParlaMint-UA_2002-05-14-m0.u62.p3.sent1	"За" - 224.
ParlaMint-UA_2002-05-14-m0.u62.p4.sent1	Рішення не прийнято.
ParlaMint-UA_2002-05-14-m0.u62.p5.sent1	Шановні колеги, була ще одна пропозиція, яка стосувалася того, - будьте уважні! - щоб ми одразу вже проголосували про те, щоб питання обрання Голови Верховної Ради України, Першого заступника і заступника Голови Верховної Ради України об’єднати в одне питання.
ParlaMint-UA_2002-05-14-m0.u62.p5.sent2	Була така пропозиція.
ParlaMint-UA_2002-05-14-m0.u62.p5.sent3	Прошу визначитися.
ParlaMint-UA_2002-05-14-m0.u62.p6.sent1	"За" - 399.
ParlaMint-UA_2002-05-14-m0.u62.p7.sent1	Рішення приймається.
ParlaMint-UA_2002-05-14-m0.u62.p8.sent1	Питання про обрання Голови Верховної Ради, Першого заступника і заступника Голови Верховної Ради у нашому порядку денному буде об’єднаним.
ParlaMint-UA_2002-05-14-m0.u62.p9.sent1	Таким чином, шановні колеги, з урахуванням тих пропозицій, які ми вже проголосували, зараз буде ставитися на голосування затвердження проекту постанови в цілому .
ParlaMint-UA_2002-05-14-m0.u62.p9.sent2	Будь ласка, шановні колеги, прошу не кричати.
ParlaMint-UA_2002-05-14-m0.u62.p9.sent3	У кого є зауваження з мотивів голосування, хто з мотивів голосування хоче висловитися, прошу записатися.
ParlaMint-UA_2002-05-14-m0.u62.p10.sent1	Будь ласка, висвітіть список.
ParlaMint-UA_2002-05-14-m0.u62.p10.sent2	Дякую.
ParlaMint-UA_2002-05-14-m0.u62.p11.sent1	Шановні колеги!
ParlaMint-UA_2002-05-14-m0.u62.p11.sent2	Ви бачите, записалося 44 народних депутати.
ParlaMint-UA_2002-05-14-m0.u62.p11.sent3	Якщо ви не заперечуєте, давайте ми надамо можливість виступити з мотивів голосування по одному представнику від кожної із шести політичних партій і блоків.
ParlaMint-UA_2002-05-14-m0.u62.p11.sent4	Немає заперечень?
ParlaMint-UA_2002-05-14-m0.u62.p12.sent1	Тоді, з вашого дозволу, я буду дивитися на монітор і називати прізвища.
ParlaMint-UA_2002-05-14-m0.u62.p12.sent2	Я бачу, хто від якої політичної партії.
ParlaMint-UA_2002-05-14-m0.u62.p12.sent3	Якщо хтось хоче передати слово комусь іншому, будь ласка, можна передати.
ParlaMint-UA_2002-05-14-m0.u62.p12.sent4	Приймається?
ParlaMint-UA_2002-05-14-m0.u62.p13.sent1	Тоді, будь ласка, Турчинов , за ним - Чубаров .
ParlaMint-UA_2002-05-14-m0.u63.p1.sent1	Шановний головуючий!
ParlaMint-UA_2002-05-14-m0.u63.p1.sent2	Нам не зрозуміло, чому ігноруються пропозиції народних депутатів?
ParlaMint-UA_2002-05-14-m0.u63.p1.sent3	Була конкретна пропозиція, яку озвучили я, пан Головатий, пан Мороз.
ParlaMint-UA_2002-05-14-m0.u63.p1.sent4	Вона зводилася до того, щоб прийняти порядок денний у цілому за винятком пункту, який стосується проекту Постанови про внесення зміни до статті 4.2.1 Регламенту Верховної Ради України.
ParlaMint-UA_2002-05-14-m0.u63.p1.sent5	Це була конкретна пропозиція, а ви її не поставили на голосування.
ParlaMint-UA_2002-05-14-m0.u63.p1.sent6	Ми наполягаємо на тому, щоб ви поставили цю пропозицію на голосування.
ParlaMint-UA_2002-05-14-m0.u63.p2.sent1	Дякую.
ParlaMint-UA_2002-05-14-m0.u64.p1.sent1	Чубаров , за ним - Мельничук .
ParlaMint-UA_2002-05-14-m0.u64.p1.sent2	Будь ласка.
ParlaMint-UA_2002-05-14-m0.u65.p1.sent1	народний депутат України .
ParlaMint-UA_2002-05-14-m0.u65.p1.sent2	Адаме Івановичу, прошу передати слово народному депутату Безсмертному.
ParlaMint-UA_2002-05-14-m0.u66.p1.sent1	Будь ласка, увімкніть мікрофон Безсмертного.
ParlaMint-UA_2002-05-14-m0.u67.p1.sent1	"Наша Україна".
ParlaMint-UA_2002-05-14-m0.u67.p1.sent2	Шановний Адаме Івановичу, згідно з Регламентом Верховної Ради України пропозиція, яка виключає всі інші в разі позитивного голосування, ставиться на голосування першою.
ParlaMint-UA_2002-05-14-m0.u67.p1.sent3	Отже, пропозиція Олександра Олександровича Мороза мала ставитися на голосування першою, бо в разі її прийняття всі інші виключаються.
ParlaMint-UA_2002-05-14-m0.u67.p1.sent4	Тому ми пропонуємо проголосувати все-таки цю пропозицію.
ParlaMint-UA_2002-05-14-m0.u67.p1.sent5	Блок "Наша Україна" буде підтримувати її.
ParlaMint-UA_2002-05-14-m0.u67.p2.sent1	Дякую.
ParlaMint-UA_2002-05-14-m0.u68.p1.sent1	Дякую.
ParlaMint-UA_2002-05-14-m0.u68.p1.sent2	Мельничук .
ParlaMint-UA_2002-05-14-m0.u68.p1.sent3	Будь ласка.
ParlaMint-UA_2002-05-14-m0.u69.p1.sent1	народний депутат України .
ParlaMint-UA_2002-05-14-m0.u69.p1.sent2	Шановний головуючий, я прошу передати слово Олександру Морозу.
ParlaMint-UA_2002-05-14-m0.u70.p1.sent1	Будь ласка, увімкніть мікрофон Мороза.
ParlaMint-UA_2002-05-14-m0.u71.p1.sent1	Шановний Адаме Івановичу!
ParlaMint-UA_2002-05-14-m0.u71.p1.sent2	Шановні колеги!
ParlaMint-UA_2002-05-14-m0.u71.p1.sent3	Я ще раз повторюю свою пропозицію, яку треба було поставити на голосування.
ParlaMint-UA_2002-05-14-m0.u71.p1.sent4	Ми не пропонували вилучати з проекту цей пункт.
ParlaMint-UA_2002-05-14-m0.u71.p1.sent5	Ми пропонували голосувати проект у цілому за винятком цього пункту, а це процедурно дещо інше питання.
ParlaMint-UA_2002-05-14-m0.u71.p2.sent1	І ще одне.
ParlaMint-UA_2002-05-14-m0.u71.p2.sent2	Я вже вносив пропозицію про те, що питання про формування кількісного складу фракцій є питанням і юридичним, і політичним.
ParlaMint-UA_2002-05-14-m0.u71.p2.sent3	А тому голосувати його до створення фракцій не можна, оскільки тоді не знаєш, кому з ким домовлятися, кого переконувати і з ким мати, скажемо так, справу при вирішенні цього питання.
ParlaMint-UA_2002-05-14-m0.u71.p2.sent4	Але оскільки сьогодні ми ще не завершили політичного структурування то, очевидно, правомірно було б затвердити порядок денний, не втручаючись у регламентні норми, і тому я ще раз наполягаю на проведенні голосування пропозиції про підтримання проекту постанови в цілому за винятком пункту, який стосується внесення змін до Регламенту.
ParlaMint-UA_2002-05-14-m0.u71.p3.sent1	Дякую.
ParlaMint-UA_2002-05-14-m0.u72.p1.sent1	Дякую.
ParlaMint-UA_2002-05-14-m0.u72.p1.sent2	Шановні колеги!
ParlaMint-UA_2002-05-14-m0.u72.p1.sent3	З процедури представники від усіх політичних сил, які записалися на моніторі, виступили.
ParlaMint-UA_2002-05-14-m0.u72.p1.sent4	Значить, залишилися незаписані.
ParlaMint-UA_2002-05-14-m0.u72.p1.sent5	Зараз я надам слово тим, хто ще бажає від політичних сил виступити.
ParlaMint-UA_2002-05-14-m0.u72.p1.sent6	Три виступили.
ParlaMint-UA_2002-05-14-m0.u72.p1.sent7	Будь ласка, Матвєєв.
ParlaMint-UA_2002-05-14-m0.u73.p1.sent1	народний депутат України . Шановна Президіє!
ParlaMint-UA_2002-05-14-m0.u73.p1.sent2	Шановні колеги!
ParlaMint-UA_2002-05-14-m0.u73.p1.sent3	Дійсно, на засіданні підгрупи Підготовчої депутатської групи наш колега Мішура Валерій Дмитрович вносив пропозицію про те, щоб збільшити до 19 осіб кількість членів тієї чи іншої фракції.
ParlaMint-UA_2002-05-14-m0.u73.p2.sent1	Ми виходили, я хочу пояснити, перш за все з того, щоб покінчити з практикою клонування, розмноження депутатських фракцій і груп, що було у парламенті минулого скликання.
ParlaMint-UA_2002-05-14-m0.u73.p2.sent2	Ви пам’ятаєте, що замість восьми фракцій від восьми політичних сил, які подолали чотиривідсотковий рубіж на минулих виборах, наприкінці роботи Верховної Ради минулого скликання було вже 14 фракцій і депутатських груп.
ParlaMint-UA_2002-05-14-m0.u73.p3.sent1	Але на нараді представників керівництва партій, яку ми проводили 8 травня, ми, тобто Комуністична партія України, народні депутати від неї, підтримали пропозицію соціалістів залишити чинну норму Регламенту, тобто чисельність фракції - 14 осіб.
ParlaMint-UA_2002-05-14-m0.u73.p3.sent2	Тому ми підтримуємо пропозицію залишити чинну норму Регламенту.
ParlaMint-UA_2002-05-14-m0.u73.p4.sent1	Дякую.
ParlaMint-UA_2002-05-14-m0.u74.p1.sent1	Карпов, будь ласка.
ParlaMint-UA_2002-05-14-m0.u75.p1.sent1	Шановні колеги!
ParlaMint-UA_2002-05-14-m0.u75.p1.sent2	Фактично ми обговорюємо це питання змістовно.
ParlaMint-UA_2002-05-14-m0.u75.p1.sent3	Я думаю, що, обговоривши його і прийнявши відповідне рішення, ми б уже давно визначилися - залишається 14 чи буде 19 членів фракції.
ParlaMint-UA_2002-05-14-m0.u75.p1.sent4	І все ж підгрупа, яка пропонувала це, і робоча група вважають, що ми маємо залишити це в порядку денному, обговорити це питання і шляхом голосування визначитися.
ParlaMint-UA_2002-05-14-m0.u76.p1.sent1	Дякую.
ParlaMint-UA_2002-05-14-m0.u76.p1.sent2	Від соціалдемократів ніхто не наполягає.
ParlaMint-UA_2002-05-14-m0.u76.p1.sent3	Тоді Асадчев, і будемо визначатися.
ParlaMint-UA_2002-05-14-m0.u76.p1.sent4	Будь ласка.
ParlaMint-UA_2002-05-14-m0.u77.p1.sent1	народний депутат України .
ParlaMint-UA_2002-05-14-m0.u77.p1.sent2	Дякую.
ParlaMint-UA_2002-05-14-m0.u77.p1.sent3	Адаме Івановичу, я вам дуже вдячний, що ви знаєте, до якої політичної сили я належу, але всетаки у нас політичні сили ще не структурувалися і ми не знаємо, хто до якої точно належить.
ParlaMint-UA_2002-05-14-m0.u77.p1.sent4	Якщо ви робите запис, то вже надавайте слово за записом.
ParlaMint-UA_2002-05-14-m0.u77.p1.sent5	А якщо не робите запису, то надавайте слово, як ви вважаєте за потрібне.
ParlaMint-UA_2002-05-14-m0.u77.p2.sent1	А тепер по суті.
ParlaMint-UA_2002-05-14-m0.u77.p2.sent2	Ви надали слово з мотивів голосування.
ParlaMint-UA_2002-05-14-m0.u77.p2.sent3	Я виступаю якраз з мотивів.
ParlaMint-UA_2002-05-14-m0.u77.p2.sent4	Отже, є два варіанти голосування: або ми голосуємо зараз цей порядок денний, як він у нас записаний, оскільки не пройшла пропозиція про вилучення проекту постанови про внесення змін до Регламенту, або ми голосуємо у варіанті, який запропонував Олександр Олександрович Мороз.
ParlaMint-UA_2002-05-14-m0.u77.p2.sent5	Я пропоную проголосувати в його варіанті, тому що все-таки 224 голоси - це достатньо солідна кількість голосів народних депутатів.
ParlaMint-UA_2002-05-14-m0.u77.p3.sent1	І ще хочу сказати, що в цьому порядку денному я взагалі не бачу, де має стояти і чи буде доповідь Лічильної комісії.
ParlaMint-UA_2002-05-14-m0.u77.p3.sent2	Може, ця комісія і не потрібна, але все-таки ми її зробили, і треба, щоб вона якось структурувалась і доповіла.
ParlaMint-UA_2002-05-14-m0.u77.p3.sent3	Я вважаю, що десь треба на це час знайти.
ParlaMint-UA_2002-05-14-m0.u77.p4.sent1	Дякую.
ParlaMint-UA_2002-05-14-m0.u78.p1.sent1	Дякую.
ParlaMint-UA_2002-05-14-m0.u78.p1.sent2	Таким чином, відбувся обмін думками.
ParlaMint-UA_2002-05-14-m0.u78.p1.sent3	Зараз будемо ставити на голосування пропозиції.
ParlaMint-UA_2002-05-14-m0.u78.p1.sent4	Першою я поставлю на голосування пропозицію, яка лунала від представників Соціалістичної партії, народних депутатів від Комуністичної партії і депутатів, які не входять ні до яких політичних сил - Асадчев представляє місто Київ.
ParlaMint-UA_2002-05-14-m0.u78.p1.sent5	Хто за те, щоб прийняти проект постанови в цілому з вилученням пункту, який пов’язаний із внесенням зміни до статті 4.2.1 Регламенту Верховної Ради України, прошу проголосувати.
ParlaMint-UA_2002-05-14-m0.u78.p2.sent1	"За" - 240.
ParlaMint-UA_2002-05-14-m0.u78.p3.sent1	240 народних депутатів віддали свої голоси "за".
ParlaMint-UA_2002-05-14-m0.u78.p3.sent2	Таким чином, Постанова про порядок денний першої сесії Верховної Ради України четвертого скликання на період до обрання складу комітетів приймається в цілому з вилученням пункту "Проект Постанови про внесення зміни до статті 4.2.1 Регламенту Верховної Ради України" та об’єднанням пунктів "Обрання Голови Верховної Ради України", "Обрання Першого заступника і заступника Голови Верховної Ради України".
ParlaMint-UA_2002-05-14-m0.u78.p4.sent1	Шановні колеги!
ParlaMint-UA_2002-05-14-m0.u78.p4.sent2	У зв’язку з тим що ми з порядку денного вилучили розгляд питання про проект Постанови про внесення зміни до статті 4.2.1 Регламенту Верховної Ради України, ми це питання не розглядаємо.
ParlaMint-UA_2002-05-14-m0.u78.p5.sent1	Оскільки до цього моменту Президії сесії жодна із політичних партій не представила необхідних документів, а спочатку їх потрібно подати в Управління кадрів, а потім Управління кадрів повинно інформувати про те, що сформовані ті чи інші депутатські фракції і групи, ми зараз не маємо можливості проінформувати вас про те, які фракції і групи створені.
ParlaMint-UA_2002-05-14-m0.u78.p5.sent2	Тому Президія проінформує щодо цього питання тоді, коли буде сформована та чи інша депутатська фракція і група.
ParlaMint-UA_2002-05-14-m0.u78.p6.sent1	З якого питання, Романе Петровичу?
ParlaMint-UA_2002-05-14-m0.u78.p6.sent2	Формування фракцій?
ParlaMint-UA_2002-05-14-m0.u78.p6.sent3	Будь ласка, Безсмертний.
ParlaMint-UA_2002-05-14-m0.u79.p1.sent1	Фракція "Наша Україна".
ParlaMint-UA_2002-05-14-m0.u79.p1.sent2	Шановний Адаме Івановичу!
ParlaMint-UA_2002-05-14-m0.u79.p1.sent3	Шановні колеги!
ParlaMint-UA_2002-05-14-m0.u79.p1.sent4	Ви бачите, наскільки зараз важко розібратися у процедурі голосування у зв’язку з тим, що не зареєстровані фракції.
ParlaMint-UA_2002-05-14-m0.u79.p1.sent5	Я вам зараз покажу математику.
ParlaMint-UA_2002-05-14-m0.u79.p1.sent6	Ми проголосували 256 голосами за одне з питань.
ParlaMint-UA_2002-05-14-m0.u79.p1.sent7	Перед тим проголосували склад Лічильної комісії.
ParlaMint-UA_2002-05-14-m0.u79.p1.sent8	Відніміть від 256 66 комуністів, ви отримаєте 190 "За ЄдУ!" плюс соціал-демократи, тому що ми не голосували.
ParlaMint-UA_2002-05-14-m0.u79.p1.sent9	Поділіть це пополам, і вийде, що ми до складу Лічильної комісії ввели від блоку "За ЄдУ!" двох представників, що в принципі не має ніяких пропорційних підстав.
ParlaMint-UA_2002-05-14-m0.u79.p2.sent1	Тому пропозиція така.
ParlaMint-UA_2002-05-14-m0.u79.p2.sent2	Сьогодні до кінця дня реєструються фракції в Управлінні кадрів, здається документація для того, щоб завтра реєстрація і голосування проводилися в поіменному режимі з виведенням на табло результатів поіменного голосування.
ParlaMint-UA_2002-05-14-m0.u79.p3.sent1	Дякую за увагу і прошу підтримати, шановні колеги.
ParlaMint-UA_2002-05-14-m0.u80.p1.sent1	Дякую.
ParlaMint-UA_2002-05-14-m0.u80.p1.sent2	Шановні колеги!
ParlaMint-UA_2002-05-14-m0.u80.p1.sent3	Я ще раз повторюю.
ParlaMint-UA_2002-05-14-m0.u80.p1.sent4	Коли ми вносили відповідно до Регламенту питання про формування та реєстрацію депутатських фракцій і груп до порядку денного на засіданні Підготовчої депутатської групи, то знову ж таки відповідно до Регламенту було встановлено, що розгляд цього питання має на меті інформацію Президії про формування депутатських фракцій і груп.
ParlaMint-UA_2002-05-14-m0.u80.p1.sent5	Оскільки на даний момент не сформована жодна депутатська фракція і група, ми обходимо це питання і будемо інформувати тоді, коли воно буде готове.
ParlaMint-UA_2002-05-14-m0.u80.p1.sent6	Це перше.
ParlaMint-UA_2002-05-14-m0.u80.p2.sent1	Друге.
ParlaMint-UA_2002-05-14-m0.u80.p2.sent2	Я підтримую пропозицію Романа Петровича та інформую про те, що, дійсно, ми наполегливо просили спочатку до 7 травня подати орієнтовні списки депутатських фракцій і груп, потім просили до 14 травня.
ParlaMint-UA_2002-05-14-m0.u80.p2.sent3	Я думаю, що відповідно до Регламенту кожна з фракцій визначиться, повідомить, і ми тоді вас проінформуємо.
ParlaMint-UA_2002-05-14-m0.u80.p2.sent4	Це питання зараз не розглядається .
ParlaMint-UA_2002-05-14-m0.u80.p3.sent1	Давайте домовимося, про що ми будемо говорити.
ParlaMint-UA_2002-05-14-m0.u80.p3.sent2	Питання про формування депутатських фракцій і груп не розглядається, бо немає депутатських фракцій і груп.
ParlaMint-UA_2002-05-14-m0.u80.p3.sent3	Якщо є потреба висловитися з процедури з приводу цього питання, тоді, будь ласка, запишіться.
ParlaMint-UA_2002-05-14-m0.u80.p4.sent1	Будь ласка, висвітіть.
ParlaMint-UA_2002-05-14-m0.u80.p4.sent2	Записалися 34 народних депутати.
ParlaMint-UA_2002-05-14-m0.u80.p4.sent3	З вашого дозволу, 5 хвилин відводимо на виступи з процедури.
ParlaMint-UA_2002-05-14-m0.u80.p4.sent4	Давайте спробуємо зараз надавати слово за записом.
ParlaMint-UA_2002-05-14-m0.u80.p5.sent1	Волинець.
ParlaMint-UA_2002-05-14-m0.u80.p5.sent2	За ним - Беспалий.
ParlaMint-UA_2002-05-14-m0.u81.p1.sent1	народний депутат України .
ParlaMint-UA_2002-05-14-m0.u81.p1.sent2	Прошу передати слово Юлії Тимошенко.
ParlaMint-UA_2002-05-14-m0.u82.p1.sent1	Будь ласка, увімкніть мікрофон Тимошенко.
ParlaMint-UA_2002-05-14-m0.u83.p1.sent1	народний депутат України .
ParlaMint-UA_2002-05-14-m0.u83.p1.sent2	Шановні колеги!
ParlaMint-UA_2002-05-14-m0.u83.p1.sent3	По-перше, я хотіла б привітати членів усіх фракцій, утворених партіями і блоками, які йшли як альтернатива владі, - а це Комуністична партія, "Наша Україна", Соціалістична партія і блок, який очолюю я, - з тим, що ми, перший раз голосуючи самостійно, набрали 240 голосів.
ParlaMint-UA_2002-05-14-m0.u83.p1.sent4	Власне, це є та більшість, на яку очікували люди .
ParlaMint-UA_2002-05-14-m0.u83.p2.sent1	Друге.
ParlaMint-UA_2002-05-14-m0.u83.p2.sent2	Я хочу покласти край усій дезінформації, яка лунає стосовно чисельності фракцій, - ні примусом, ні залякуванням нічого не вийшло.
ParlaMint-UA_2002-05-14-m0.u83.p2.sent3	Тому я можу далі спростувати заяву головуючого, що фракції ще не сформовані.
ParlaMint-UA_2002-05-14-m0.u83.p2.sent4	Фракції сформовані, потрібно просто прийняти документи і оголосити ці речі.
ParlaMint-UA_2002-05-14-m0.u83.p2.sent5	І хочу від імені нашої фракції підтримати пропозицію Романа Безсмертного.
ParlaMint-UA_2002-05-14-m0.u84.p1.sent1	Дякую.
ParlaMint-UA_2002-05-14-m0.u84.p1.sent2	Беспалий.
ParlaMint-UA_2002-05-14-m0.u84.p1.sent3	За ним - Павловський.
ParlaMint-UA_2002-05-14-m0.u85.p1.sent1	народний депутат України .
ParlaMint-UA_2002-05-14-m0.u85.p1.sent2	Прошу передати слово Валерію Асадчеву.
ParlaMint-UA_2002-05-14-m0.u86.p1.sent1	Будь ласка, увімкніть мікрофон Асадчева.
ParlaMint-UA_2002-05-14-m0.u87.p1.sent1	Дякую.
ParlaMint-UA_2002-05-14-m0.u87.p1.sent2	Мені здається, що зараз якраз питання порядку денного полягає у тому, що ми повинні перервати чи завершити наше денне засідання і сьогодні зайнятися реєстрацією фракцій.
ParlaMint-UA_2002-05-14-m0.u87.p1.sent3	Мені здається, що подальша робота буде дуже структурована і піде в нормальному парламентському руслі.
ParlaMint-UA_2002-05-14-m0.u87.p1.sent4	Тому я підтримую пропозицію Романа Безсмертного і думаю, що нам усім треба її підтримати і сьогоднішнє пленарне засідання завершити о 14 годині.
ParlaMint-UA_2002-05-14-m0.u87.p1.sent5	І потім зайнятися реєстрацією офіційних фракцій.
ParlaMint-UA_2002-05-14-m0.u87.p2.sent1	Дякую.
ParlaMint-UA_2002-05-14-m0.u88.p1.sent1	Дякую.
ParlaMint-UA_2002-05-14-m0.u88.p1.sent2	Будь ласка, Павловський.
ParlaMint-UA_2002-05-14-m0.u88.p1.sent3	За ним - Луценко.
ParlaMint-UA_2002-05-14-m0.u89.p1.sent1	Дякую.
ParlaMint-UA_2002-05-14-m0.u89.p1.sent2	Блок Юлії Тимошенко.
ParlaMint-UA_2002-05-14-m0.u89.p1.sent3	Шановний головуючий!
ParlaMint-UA_2002-05-14-m0.u89.p1.sent4	Шановні колеги!
ParlaMint-UA_2002-05-14-m0.u89.p1.sent5	Я хочу привернути вашу увагу, що, дійсно, більшість документів уже здані , тому пропоную не затягувати це питання, а зараз буде велика перерва, до 16 години підготувати всі документи і о 16 годині оголосити склад депутатських фракцій.
ParlaMint-UA_2002-05-14-m0.u89.p2.sent1	Дякую за увагу.
ParlaMint-UA_2002-05-14-m0.u90.p1.sent1	Дякую.
ParlaMint-UA_2002-05-14-m0.u90.p1.sent2	Будь ласка, Луценко.
ParlaMint-UA_2002-05-14-m0.u90.p1.sent3	За ним - Кириленко.
ParlaMint-UA_2002-05-14-m0.u91.p1.sent1	народний депутат України .
ParlaMint-UA_2002-05-14-m0.u91.p1.sent2	Шановні депутати!
ParlaMint-UA_2002-05-14-m0.u91.p1.sent3	Шановний головуючий!
ParlaMint-UA_2002-05-14-m0.u91.p1.sent4	У мене є пропозиція оголосити перерву, відпустити "За ЄдУ!" пообідати і зареєструватися.
ParlaMint-UA_2002-05-14-m0.u91.p1.sent5	А всі інші фракції, власне демократичні, уже сформовано.
ParlaMint-UA_2002-05-14-m0.u92.p1.sent1	Будь ласка, Кириленко.
ParlaMint-UA_2002-05-14-m0.u92.p1.sent2	За ним - Кирильчук.
ParlaMint-UA_2002-05-14-m0.u93.p1.sent1	народний депутат України .
ParlaMint-UA_2002-05-14-m0.u93.p1.sent2	Шановні колеги!
ParlaMint-UA_2002-05-14-m0.u93.p1.sent3	Мені тоді не зрозуміло, хто проти того, щоб зараз формувати депутатські фракції і сьогодні ж продовжити роботу вже у вигляді структурованого парламенту?
ParlaMint-UA_2002-05-14-m0.u93.p1.sent4	Якщо інших пропозицій немає, я пропоную приступити до цієї процедури формування депутатських фракцій.
ParlaMint-UA_2002-05-14-m0.u93.p1.sent5	Якщо є інші пропозиції, якесь депутатське об’єднання чи фракція вважає, що вони ще не сформували свою депутатську фракцію і пропонували б якісь паузи для себе, то я просив би представників таких фракцій виступити і пояснити свою позицію.
ParlaMint-UA_2002-05-14-m0.u93.p1.sent6	Бо поки що ситуація виглядає так, що всі готові вже оприлюднити персональний склад фракцій і розпочати роботу.
ParlaMint-UA_2002-05-14-m0.u93.p2.sent1	Дякую.
ParlaMint-UA_2002-05-14-m0.u94.p1.sent1	Будь ласка, Кирильчук.
ParlaMint-UA_2002-05-14-m0.u94.p1.sent2	За ним - Турчинов.
ParlaMint-UA_2002-05-14-m0.u95.p1.sent1	народний депутат України .
ParlaMint-UA_2002-05-14-m0.u95.p1.sent2	Напевно, шановні депутати, ви відчули, що адмінресурс із регіонів переселився у зал Верховної Ради.
ParlaMint-UA_2002-05-14-m0.u95.p1.sent3	І, мабуть, не подають дані про кількість депутатів тільки фракції, які ще не завершили контрактацію.
ParlaMint-UA_2002-05-14-m0.u95.p1.sent4	Я думаю, що результати у них є і вони можуть негайно подати ці матеріали Президії.
ParlaMint-UA_2002-05-14-m0.u95.p1.sent5	Ми вимагаємо це зробити не пізніш як через годину.
ParlaMint-UA_2002-05-14-m0.u95.p2.sent1	Дякую.
ParlaMint-UA_2002-05-14-m0.u96.p1.sent1	Будь ласка, Турчинов.
ParlaMint-UA_2002-05-14-m0.u97.p1.sent1	Шановні народні депутати!
ParlaMint-UA_2002-05-14-m0.u97.p1.sent2	Я підтримую пропозиції наших колег, які пропонували терміново здати матеріали щодо складу фракцій.
ParlaMint-UA_2002-05-14-m0.u97.p1.sent3	Я підтверджую, що наша фракція блоку Юлії Тимошенко здала ще вчора ці матеріали.
ParlaMint-UA_2002-05-14-m0.u97.p1.sent4	Вони не є секретними, і я переконаний, що й інші фракції, демократично обрані до Верховної Ради, мають можливість подати це прямо зараз.
ParlaMint-UA_2002-05-14-m0.u97.p2.sent1	Дякую.
ParlaMint-UA_2002-05-14-m0.u98.p1.sent1	Дякую.
ParlaMint-UA_2002-05-14-m0.u98.p1.sent2	Шановні колеги, відбувся обмін думками.
ParlaMint-UA_2002-05-14-m0.u98.p1.sent3	Вікторе Володимировичу, я вам надам слово, але як виняток, виходячи з того, що в нас ще фракцій немає.
ParlaMint-UA_2002-05-14-m0.u98.p1.sent4	Будь ласка, Медведчук.
ParlaMint-UA_2002-05-14-m0.u99.p1.sent1	Дякую, Адаме Івановичу, за виняток.
ParlaMint-UA_2002-05-14-m0.u99.p1.sent2	Соціал-демократична партія .
ParlaMint-UA_2002-05-14-m0.u99.p1.sent3	Шановні колеги!
ParlaMint-UA_2002-05-14-m0.u99.p1.sent4	Я, мабуть, як і кожний у цьому залі, дуже позитивно ставлюся до ідеї пообідати.
ParlaMint-UA_2002-05-14-m0.u99.p1.sent5	Але я не буду зараз говорити про прописні істини, для чого ми прийшли до цього залу і до Верховної Ради цього скликання.
ParlaMint-UA_2002-05-14-m0.u99.p1.sent6	Хотів би нагадати всім, у тому числі знову-таки звертаюсь до досвідчених парламентаріїв.
ParlaMint-UA_2002-05-14-m0.u99.p1.sent7	У нас є Регламент.
ParlaMint-UA_2002-05-14-m0.u99.p1.sent8	Стаття 4.2.1, частина п’ята, стверджує, що депутатські групи формуються на першій сесії Верховної Ради України нового скликання до - наголошую - розгляду питання про обрання Голови Верховної Ради, створення органів Верховної Ради України.
ParlaMint-UA_2002-05-14-m0.u99.p2.sent1	Цим питанням у порядку денному, який щойно затверджений рішенням Верховної Ради України, передують питання про організацію роботи першої сесії, про порядок висвітлення роботи першої сесії, доповідь Голови Верховної Ради України третього скликання.
ParlaMint-UA_2002-05-14-m0.u99.p2.sent2	Давайте працювати згідно з Регламентом!
ParlaMint-UA_2002-05-14-m0.u99.p2.sent3	А всі інші пропозиції повинні сприйматися в тому аспекті, в якому вони відповідають нормам діючого Регламенту.
ParlaMint-UA_2002-05-14-m0.u99.p3.sent1	Дякую.
ParlaMint-UA_2002-05-14-m0.u100.p1.sent1	Шановні колеги, ми обмінялися думками.
ParlaMint-UA_2002-05-14-m0.u100.p1.sent2	Перед визначенням хотів би проінформувати народних депутатів про таке.
ParlaMint-UA_2002-05-14-m0.u100.p1.sent3	Питання щодо формування депутатських фракцій і груп було предметом розгляду Підготовчої депутатської групи.
ParlaMint-UA_2002-05-14-m0.u100.p1.sent4	І Підготовча депутатська група рекомендує і буде вносити такий проект, коли ми далі будемо реалізовувати порядок денний нашої сесії і підійдемо до розгляду питання про організацію роботи першої сесії, в додатку до якого ми пропонуємо депутатські фракції і групи сформувати у позапленарний час, тобто не оголошуючи для цього відповідної перерви.
ParlaMint-UA_2002-05-14-m0.u100.p1.sent5	Це одне.
ParlaMint-UA_2002-05-14-m0.u100.p2.sent1	Друге.
ParlaMint-UA_2002-05-14-m0.u100.p2.sent2	Шановні народні депутати, формувати фракції і групи можна сьогодні лише після того, як народні депутати стали народними депутатами.
ParlaMint-UA_2002-05-14-m0.u100.p2.sent3	Ми склали і підписали присягу, стали народними депутатами і одержали право на формування депутатських фракцій і груп.
ParlaMint-UA_2002-05-14-m0.u100.p3.sent1	Третє.
ParlaMint-UA_2002-05-14-m0.u100.p3.sent2	Кожний із керівників політичних партій і блоків отримав необхідний пакет документів, як формуються депутатські фракції і групи.
ParlaMint-UA_2002-05-14-m0.u100.p3.sent3	Далі процедура така.
ParlaMint-UA_2002-05-14-m0.u100.p3.sent4	Оформлені документи після зборів фракцій передаються в Управління кадрів.
ParlaMint-UA_2002-05-14-m0.u100.p3.sent5	Управління кадрів готує необхідні документи для розповсюдження серед народних депутатів: склад фракції, хто уповноважений її представляти, подає інформацію головуючому, і головуючий інформує, що створена така-то депутатська фракція, у такій-то кількості, уповноважені представники цієї фракції такі-то.
ParlaMint-UA_2002-05-14-m0.u100.p3.sent6	Ось така процедура.
ParlaMint-UA_2002-05-14-m0.u100.p4.sent1	І найголовніше, що депутатські фракції і групи, як того вимагає Регламент, необхідні, дійсно, тоді, коли ми приступимо до обрання керівництва Верховної Ради.
ParlaMint-UA_2002-05-14-m0.u100.p4.sent2	Якщо немає депутатських фракцій і груп, розглядати дане питання ми взагалі згідно з Регламентом не можемо.
ParlaMint-UA_2002-05-14-m0.u100.p5.sent1	Частина народних депутатів вносила пропозицію , щоб ми зараз зробили перерву в засіданні Верховної Ради і приступили до формування депутатських фракцій і груп.
ParlaMint-UA_2002-05-14-m0.u100.p5.sent2	Але давайте тоді домовимося: якщо ми підтримаємо пропозицію про перерву, то повинні встановити тривалість цієї перерви, бо і так зараз підходить перерва за Регламентом на дві години.
ParlaMint-UA_2002-05-14-m0.u100.p5.sent3	Тобто я хотів би, щоб ми зараз, шановні колеги, якщо будемо приймати відповідну пропозицію, обмінялися думками, по-перше, чи оголошуємо перерву для формування депутатських фракцій і груп, і по-друге, на який період оголосити цю перерву.
ParlaMint-UA_2002-05-14-m0.u100.p5.sent4	Прошу записатися.
ParlaMint-UA_2002-05-14-m0.u100.p6.sent1	Будь ласка, висвітіть.
ParlaMint-UA_2002-05-14-m0.u100.p7.sent1	Записалися 52 народних депутати.
ParlaMint-UA_2002-05-14-m0.u100.p8.sent1	Є пропозиція знову-таки надавати слово за принципом по одному представнику від шести політичних партій і блоків.
ParlaMint-UA_2002-05-14-m0.u100.p8.sent2	Немає заперечень?
ParlaMint-UA_2002-05-14-m0.u100.p8.sent3	Є Регламент?
ParlaMint-UA_2002-05-14-m0.u100.p8.sent4	Добре, якщо наполягаєте, давайте так.
ParlaMint-UA_2002-05-14-m0.u100.p9.sent1	Будь ласка, Сандлер.
ParlaMint-UA_2002-05-14-m0.u100.p9.sent2	За ним - Кравченко.
ParlaMint-UA_2002-05-14-m0.u100.p10.sent1	Відводиться на це питання 5 хвилин.
ParlaMint-UA_2002-05-14-m0.u101.p1.sent1	народний депутат України .
ParlaMint-UA_2002-05-14-m0.u101.p1.sent2	Передаю слово Стояну.
ParlaMint-UA_2002-05-14-m0.u102.p1.sent1	Увімкніть мікрофон Стояна.
ParlaMint-UA_2002-05-14-m0.u103.p1.sent1	народний депутат України .
ParlaMint-UA_2002-05-14-m0.u103.p1.sent2	Фракція "Наша Україна".
ParlaMint-UA_2002-05-14-m0.u103.p1.sent3	Я невипадково наголосив - фракція "Наша Україна", тому що фракція "Наша Україна" сформована, як і інші фракції сформовані, то немає чого тягнути, усі, хто обирався за списками партій, блоків, мають фракції.
ParlaMint-UA_2002-05-14-m0.u103.p2.sent1	Я пропоную зробити перерву до 16 години і подати списки фракцій на реєстрацію, не тягнути, а далі працювати вже в режимі відповідно до діяльності фракцій.
ParlaMint-UA_2002-05-14-m0.u103.p3.sent1	Дякую.
ParlaMint-UA_2002-05-14-m0.u104.p1.sent1	Будь ласка, Кравченко.
ParlaMint-UA_2002-05-14-m0.u104.p1.sent2	За ним - Соломатін.
ParlaMint-UA_2002-05-14-m0.u105.p1.sent1	народний депутат України .
ParlaMint-UA_2002-05-14-m0.u105.p1.sent2	Прошу передать слово Симоненко.
ParlaMint-UA_2002-05-14-m0.u106.p1.sent1	Увімкніть мікрофон Симоненка.
ParlaMint-UA_2002-05-14-m0.u107.p1.sent1	Фракція комуністів.
ParlaMint-UA_2002-05-14-m0.u107.p1.sent2	Шановні колеги!
ParlaMint-UA_2002-05-14-m0.u107.p1.sent3	Звичайно, ми з вами повинні розуміти, що якщо і зараз будемо оголошувати перерву, то нічого не буде вирішено.
ParlaMint-UA_2002-05-14-m0.u107.p1.sent4	Але регламентна норма нам поки що дозволяє спокійно обговорювати всі питання порядку денного до розгляду питання про обрання Голови, Першого заступника і заступника.
ParlaMint-UA_2002-05-14-m0.u107.p2.sent1	Я запропонував би , починаючи з 16 години продовжувати обговорювати проекти, які напрацювала робоча група.
ParlaMint-UA_2002-05-14-m0.u107.p2.sent2	І коли ми підійдемо до питання про обрання Голови, Першого заступника і заступника, тоді вже змушені будемо відповідно до Регламенту робити перерву.
ParlaMint-UA_2002-05-14-m0.u107.p3.sent1	Тому я пропоную, Адаме Івановичу, після 16 години розпочати обговорення проектів, які вносить робоча група.
ParlaMint-UA_2002-05-14-m0.u107.p4.sent1	Дякую.
ParlaMint-UA_2002-05-14-m0.u108.p1.sent1	Дякую.
ParlaMint-UA_2002-05-14-m0.u108.p1.sent2	Будь ласка, Соломатін.
ParlaMint-UA_2002-05-14-m0.u108.p1.sent3	За ним - Баранівський.
ParlaMint-UA_2002-05-14-m0.u109.p1.sent1	народний депутат України .
ParlaMint-UA_2002-05-14-m0.u109.p1.sent2	Фракція комуністів.
ParlaMint-UA_2002-05-14-m0.u109.p1.sent3	Шановні колеги!
ParlaMint-UA_2002-05-14-m0.u109.p1.sent4	Більшість із нас нещодавно дивилися по телебаченню фільм "У серпні 44-го".
ParlaMint-UA_2002-05-14-m0.u109.p1.sent5	Там є таке дуже влучне визначення - "момент істини".
ParlaMint-UA_2002-05-14-m0.u109.p1.sent6	Момент істини настав, і треба приймати відповідне рішення.
ParlaMint-UA_2002-05-14-m0.u109.p1.sent7	І це рішення ми маємо почати приймати не пізніше 16 години.
ParlaMint-UA_2002-05-14-m0.u109.p2.sent1	Дякую.
ParlaMint-UA_2002-05-14-m0.u110.p1.sent1	Дякую.
ParlaMint-UA_2002-05-14-m0.u110.p1.sent2	Будь ласка, Баранівський.
ParlaMint-UA_2002-05-14-m0.u110.p1.sent3	За ним - Григорович.
ParlaMint-UA_2002-05-14-m0.u111.p1.sent1	народний депутат України .
ParlaMint-UA_2002-05-14-m0.u111.p1.sent2	Фракція соціалістів.
ParlaMint-UA_2002-05-14-m0.u111.p1.sent3	Фракція соціалістів підтримує пропозицію оголосити перерву згідно з Регламентом до 16 години і доручити керівникам політичних партій і блоків сформувати відповідні фракції до 16 години і потім приступити в нормальному режимі до роботи.
ParlaMint-UA_2002-05-14-m0.u112.p1.sent1	Дякую.
ParlaMint-UA_2002-05-14-m0.u112.p1.sent2	Будь ласка, Григорович.
ParlaMint-UA_2002-05-14-m0.u112.p1.sent3	За нею - Буйко.
ParlaMint-UA_2002-05-14-m0.u113.p1.sent1	народний депутат України .
ParlaMint-UA_2002-05-14-m0.u113.p1.sent2	Прошу передати слово Юрію Ключковському.
ParlaMint-UA_2002-05-14-m0.u114.p1.sent1	Будь ласка, увімкніть мікрофон Ключковського.
ParlaMint-UA_2002-05-14-m0.u115.p1.sent1	Фракція "Наша Україна", Народний рух України.
ParlaMint-UA_2002-05-14-m0.u115.p1.sent2	Шановні колеги депутати!
ParlaMint-UA_2002-05-14-m0.u115.p1.sent3	Сьогодні своїми рішеннями Верховна Рада України вже двічі засвідчила факт існування фракцій.
ParlaMint-UA_2002-05-14-m0.u115.p1.sent4	Перший раз, коли ми обирали тимчасову Лічильну комісію , і другий раз, коли ми прийняли порядок денний, в якому передбачено пункт - оголошення про реєстрацію фракцій.
ParlaMint-UA_2002-05-14-m0.u115.p1.sent5	Те, що написано в Регламенті, визначає крайній строк, а не той момент, коли це повинно бути.
ParlaMint-UA_2002-05-14-m0.u115.p1.sent6	Той момент визначений нашим порядком денним.
ParlaMint-UA_2002-05-14-m0.u115.p2.sent1	У мене є пропозиція.
ParlaMint-UA_2002-05-14-m0.u115.p2.sent2	Зараз усе одно буде перерва.
ParlaMint-UA_2002-05-14-m0.u115.p2.sent3	А от о 16 годині вечірнє пленарне засідання має початися з оголошення фракцій, які створені, а всі інші депутати автоматично тоді є позафракційними.
ParlaMint-UA_2002-05-14-m0.u115.p2.sent4	І тому треба виконувати прийнятий Верховною Радою порядок денний .
ParlaMint-UA_2002-05-14-m0.u116.p1.sent1	Дякую.
ParlaMint-UA_2002-05-14-m0.u116.p1.sent2	Я так зрозумів, що це позафракційні зааплодували, що їх буде чимало.
ParlaMint-UA_2002-05-14-m0.u116.p2.sent1	Будь ласка, Буйко.
ParlaMint-UA_2002-05-14-m0.u117.p1.sent1	народний депутат України .
ParlaMint-UA_2002-05-14-m0.u117.p1.sent2	Я прошу передати слово Матвєєву Валентину Григоровичу.
ParlaMint-UA_2002-05-14-m0.u118.p1.sent1	Увімкніть мікрофон Матвєєва Валентина Григоровича.
ParlaMint-UA_2002-05-14-m0.u119.p1.sent1	Фракція комуністів.
ParlaMint-UA_2002-05-14-m0.u119.p1.sent2	Шановні колеги!
ParlaMint-UA_2002-05-14-m0.u119.p1.sent3	Мене дивує перш за все те, що тут виступають члени Підготовчої депутатської групи, які вчора обговорювали це питання і голосували за рішення, яке ми з вами вже прийняли, щодо порядку денного нашої роботи на сьогоднішній пленарний день.
ParlaMint-UA_2002-05-14-m0.u119.p1.sent4	Тому я ще раз вас повертаю до частини п’ятої статті 4.2.
ParlaMint-UA_2002-05-14-m0.u119.p1.sent5	1 Регламенту, де записано, що якщо депутатські групи і фракції не будуть сформовані до вирішення питання про обрання керівництва Верховної Ради, тоді головуючий на засіданні оголошує перерву.
ParlaMint-UA_2002-05-14-m0.u119.p2.sent1	Давайте не будемо лукавити, оголосимо перерву на обід і після цього о 16 годині продовжимо роботу в конструктивному руслі, тобто будемо розглядати питання затвердженого нами порядку денного.
ParlaMint-UA_2002-05-14-m0.u120.p1.sent1	Шановні колеги!
ParlaMint-UA_2002-05-14-m0.u120.p1.sent2	П’ять хвилин, відведених на обмін думками, ми вичерпали.
ParlaMint-UA_2002-05-14-m0.u120.p1.sent3	Поки що ми нічого не ставимо на голосування, коли буде голосування, я звернуся з проханням записатися на виступ з мотивів голосування.
ParlaMint-UA_2002-05-14-m0.u120.p2.sent1	Мова йде ось про що.
ParlaMint-UA_2002-05-14-m0.u120.p2.sent2	Тут уже згадувалася частина п’ята статті 4.2.1 Регламенту.
ParlaMint-UA_2002-05-14-m0.u120.p2.sent3	Там є положення про те, що інформація про депутатські фракції і групи подається в Секретаріат не пізніше ніж за 16 годин до початку засідання, на якому про це буде оголошено.
ParlaMint-UA_2002-05-14-m0.u120.p2.sent4	Якщо ми з вами зараз домовимося про те, щоб протягом перерви сформувати фракції, то Секретаріат відповідно до норми нашого Регламенту має 16 годин.
ParlaMint-UA_2002-05-14-m0.u120.p2.sent5	Тобто не раніше ніж через 16 годин, а це не раніше ніж завтра на ранковому засіданні, ми зможемо про це оголосити.
ParlaMint-UA_2002-05-14-m0.u120.p2.sent6	Це технічні питання.
ParlaMint-UA_2002-05-14-m0.u120.p3.sent1	Давайте, шановні колеги, якщо ви не проти, поступимо таким чином.
ParlaMint-UA_2002-05-14-m0.u120.p3.sent2	Ми зараз проголосуємо процедурне звернення до керівників політичних партій і блоків, у якому від імені сесії звернемося до керівників політичних партій і виборчих блоків політичних партій з проханням до 16 години сьогодні подати до Секретаріату Верховної Ради України необхідні документи на оформлення фракцій і груп, а далі будемо діяти відповідно до Регламенту.
ParlaMint-UA_2002-05-14-m0.u120.p4.sent1	Якщо немає заперечень, то я прошу проголосувати процедурне звернення до керівників політичних партій і блоків з проханням: до 16 години сьогодні подати до Управління кадрів відповідні документи.
ParlaMint-UA_2002-05-14-m0.u120.p4.sent2	Прошу підтримати.
ParlaMint-UA_2002-05-14-m0.u120.p5.sent1	"За" - 282.
ParlaMint-UA_2002-05-14-m0.u120.p6.sent1	Дякую.
ParlaMint-UA_2002-05-14-m0.u120.p6.sent2	282 народних депутати висловилися за те, щоб ми звернулися від імені сесії Верховної Ради до керівників політичних партій і блоків.
ParlaMint-UA_2002-05-14-m0.u120.p7.sent1	Шановні колеги!
ParlaMint-UA_2002-05-14-m0.u120.p7.sent2	Враховуючи те, що немає часу на підготовку такого письмового звернення, давайте будемо вважати, що таке звернення до керівників політичних партій і блоків надійшло, і я просив би їх його реалізувати.
ParlaMint-UA_2002-05-14-m0.u120.p8.sent1	Відповідно до Регламенту оголошується перерва до 16 години.
