id	text
ParlaMint-UA_2002-06-04-m0.u1.p1.sent1	Доброго ранку, шановні народні депутати, запрошені та гості Верховної Ради!
ParlaMint-UA_2002-06-04-m0.u1.p1.sent2	Прошу народних депутатів підготуватися до реєстрації.
ParlaMint-UA_2002-06-04-m0.u1.p2.sent1	Прошу ввімкнути систему "Рада".
ParlaMint-UA_2002-06-04-m0.u1.p2.sent2	Прошу зареєструватися.
ParlaMint-UA_2002-06-04-m0.u1.p3.sent1	Зареєструвалися 415 народних депутатів.
ParlaMint-UA_2002-06-04-m0.u1.p4.sent1	Прошу дати інформацію про реєстрацію по фракціях.
ParlaMint-UA_2002-06-04-m0.u1.p5.sent1	Дякую.
ParlaMint-UA_2002-06-04-m0.u1.p6.sent1	Шановні народні депутати!
ParlaMint-UA_2002-06-04-m0.u1.p6.sent2	Сьогодні день народження народних депутатів України Гармаш Галини Федорівни та Семенюк Валентини Петрівни.
ParlaMint-UA_2002-06-04-m0.u1.p6.sent3	Давайте разом із Генеральним секретарем ООН привітаємо їх, побажаємо добра, успіхів, усього найкращого .
ParlaMint-UA_2002-06-04-m0.u1.p7.sent1	Дякую, прошу сідати.
ParlaMint-UA_2002-06-04-m0.u1.p8.sent1	Шановні народні депутати України!
ParlaMint-UA_2002-06-04-m0.u1.p8.sent2	Сьогодні в нашій державі з першим офіційним візитом перебуває Генеральний секретар ООН Кофі Аннан .
ParlaMint-UA_2002-06-04-m0.u1.p8.sent3	Ми вдячні Генеральному секретареві ООН за те, що він знайшов можливість відвідати найвищий законодавчий орган України.
ParlaMint-UA_2002-06-04-m0.u1.p9.sent1	Вельмишановний пане Генеральний секретар!
ParlaMint-UA_2002-06-04-m0.u1.p9.sent2	Від імені Верховної Ради України щиро вітаю Вас з нагоди вашого офіційного візиту в Україну.
ParlaMint-UA_2002-06-04-m0.u1.p9.sent3	Цій давно очікуваній події в нашій державі надають особливої ваги.
ParlaMint-UA_2002-06-04-m0.u1.p9.sent4	Ваш візит сприймаємо як свідчення уваги до внеску України - держави - співзасновниці ООН - у діяльність всесвітньої організації та як вияв підтримки процесів демократичного перетворення в нашій країні.
ParlaMint-UA_2002-06-04-m0.u1.p9.sent5	Для України це також важлива нагода, щоб засвідчити високу оцінку Ваших активних зусиль на посаді Генерального секретаря, справедливо відзначених у минулому році Нобелівською премією миру.
ParlaMint-UA_2002-06-04-m0.u1.p10.sent1	Впевнений, що висловлю спільну думку всіх присутніх народних депутатів України та гостей Верховної Ради України, що Україна підтримає головні пріоритети діяльності ООН і насамперед - у сфері підтримання міжнародного миру і безпеки, дотримання прав людини та забезпечення глобального економічного і соціального розвитку.
ParlaMint-UA_2002-06-04-m0.u1.p11.sent1	Як одна із держав - засновниць ООН Україна протягом усього періоду членства в організації робила свій посильний внесок у забезпечення її ефективної діяльності.
ParlaMint-UA_2002-06-04-m0.u1.p11.sent2	Одним із свідчень цього була активна діяльність нашої країни в Раді Безпеки ООН, зокрема протягом її членства в цьому органі у 2000- 2001 роках.
ParlaMint-UA_2002-06-04-m0.u1.p12.sent1	Хотів би запевнити вас, що Україна і надалі прагнутиме робити свій внесок на різних напрямах діяльності організації, зокрема як член Економічної і соціальної ради, Комісії з прав людини та інших органів організації.
ParlaMint-UA_2002-06-04-m0.u1.p13.sent1	Запрошую вас, вельмишановний пане Генеральний секретар, до виступу .
ParlaMint-UA_2002-06-04-m0.u2.p1.sent1	Генеральний секретар Організації Об’єднаних Націй.
ParlaMint-UA_2002-06-04-m0.u2.p1.sent2	Пане спікер!
ParlaMint-UA_2002-06-04-m0.u2.p1.sent3	Вельмишановні пані і панове!
ParlaMint-UA_2002-06-04-m0.u2.p1.sent4	Я дуже вдячний за таке тепле привітання, за надання мені привілею звернутись до Верховної Ради.
ParlaMint-UA_2002-06-04-m0.u2.p1.sent5	Мені вельми приємно відвідати Україну в цей час і на власні очі побачити, як Ваша держава трансформується і починає відігравати належну їй роль у мирній і об’єднаній Європі.
ParlaMint-UA_2002-06-04-m0.u2.p2.sent1	Від закінчення Другої світової війни країни Європи прагнули позбутися притаманного минулому руйнівного націоналізму з тим, щоб увійти в майбутнє відповідального урядування, поваги до прав людини, гармонії відносин на континенті.
ParlaMint-UA_2002-06-04-m0.u2.p2.sent2	Рішучою новацією в цьому пошуку стала інтеграція окремих країн в єдиний простір спільних цінностей та економічних можливостей.
ParlaMint-UA_2002-06-04-m0.u2.p2.sent3	Під цим знаменом, незважаючи на невдачі та недосконалість, Європа досягла значного розквіту та стабільності.
ParlaMint-UA_2002-06-04-m0.u2.p2.sent4	Що не менш важливо, вона продемонструвала, як навіть після найбільш руйнівної війни в історії людства колишні вороги можуть разом працювати заради миру.
ParlaMint-UA_2002-06-04-m0.u2.p3.sent1	Однак, протягом більш ніж півстоліття видатний проект європейської співпраці охоплював тільки частину континенту - неначе оркестр, який був змушений грати лише духовими інструментами без струнних.
ParlaMint-UA_2002-06-04-m0.u2.p3.sent2	Від закінчення холодної війни ситуація змінилася.
ParlaMint-UA_2002-06-04-m0.u2.p3.sent3	Від Атлантики до Уралу, від Балтійського до Чорного моря кордони Європи відкрилися як у буквальному, так і в метафоричному сенсі.
ParlaMint-UA_2002-06-04-m0.u2.p3.sent4	Люди, яких стримувала командна економіка та політичні кайдани, зажадали змін і перемогли у відновленні своєї свободи.
ParlaMint-UA_2002-06-04-m0.u2.p4.sent1	Україна стала складовою цього процесу визволення.
ParlaMint-UA_2002-06-04-m0.u2.p4.sent2	Вона зробила свідомий крок, відмовившись від використання ядерної зброї.
ParlaMint-UA_2002-06-04-m0.u2.p4.sent3	Вона реформує свою економіку, напружено працює над тим, щоб подолати монополію держави та встановити правила і регулятивні норми, які привертатимуть інвестиції і дадуть змогу громадянам виявити творчу енергію через заохочення приватної ініціативи.
ParlaMint-UA_2002-06-04-m0.u2.p4.sent4	Україна також працює над змінами у функціонуванні державних інститутів з тим, щоб державне управління представляло народ та було йому підзвітним.
ParlaMint-UA_2002-06-04-m0.u2.p4.sent5	Ви, парламентарії, є ключовим проявом цього перехідного періоду і одночасно належите до найповажніших наглядачів за цим процесом.
ParlaMint-UA_2002-06-04-m0.u2.p5.sent1	Зрозуміло, що процес європейської інтеграції забере багато часу, ймовірно, на цьому шляху будуть перешкоди.
ParlaMint-UA_2002-06-04-m0.u2.p5.sent2	Ми вже мали можливість пересвідчитися, яким складним та болючим може бути цей процес.
ParlaMint-UA_2002-06-04-m0.u2.p5.sent3	Існують труднощі економічного характеру, соціальна напруженість, неочікувані політичні наслідки і часто - відчуття глибокої внутрішньої дезорієнтації внаслідок змін як у національній, так і в індивідуальній свідомості.
ParlaMint-UA_2002-06-04-m0.u2.p5.sent4	На тлі цього процесу, який невблаганно рухається вперед, життєво необхідним є те, щоб Європа залишалася відданою своїм стрижневим цінностям.
ParlaMint-UA_2002-06-04-m0.u2.p6.sent1	Однією з таких цінностей є демократія.
ParlaMint-UA_2002-06-04-m0.u2.p6.sent2	Принципи демократії є загальновизнаними в цілому світі.
ParlaMint-UA_2002-06-04-m0.u2.p6.sent3	Право кожного народу брати участь в управлінні своєю державою через участь у вільних та регулярних виборах, що зафіксоване в статті 21 Загальної декларації прав людини, не вирізняє будь-яку культуру з-поміж інших.
ParlaMint-UA_2002-06-04-m0.u2.p6.sent4	Усі люди цінують свою свободу вибору, а також відчувають потребу мати вплив на рішення, що позначаються на їхньому житті.
ParlaMint-UA_2002-06-04-m0.u2.p6.sent5	Зростає розуміння того, що правильно реалізована демократія, належним чином втілена в життя, є найкращою гарантією забезпечення практики вільної дискусії, за якої різні групи та особи в суспільстві можуть вчитися один в одного та досягати згоди у вирішенні спільних проблем.
ParlaMint-UA_2002-06-04-m0.u2.p6.sent6	Більше того, факти свідчать, що держави з демократичним управлінням рідко коли воюють одна з одною.
ParlaMint-UA_2002-06-04-m0.u2.p6.sent7	Демократичне державне управління також здатне відвернути громадянські війни через застосування мирних засобів подолання внутрішньої незгоди.
ParlaMint-UA_2002-06-04-m0.u2.p7.sent1	Сьогодні одним з найбільших викликів людству є потреба у поширенні у світі не тільки принципів, а й практики демократії.
ParlaMint-UA_2002-06-04-m0.u2.p7.sent2	Країни, в яких демократія та верховенство закону вже міцно вкорінилися, потребують зусиль задля збереження цього досягнення.
ParlaMint-UA_2002-06-04-m0.u2.p7.sent3	Їм потрібно спільно працювати, щоб допомогти тим країнам, де демократія є молодою або лише народжується, з тим, щоб мирна передача влади стала нормою, щоб демократію неможливо було підірвати підступними методами, через поступове утвердження таких зловживань, як сфальсифіковані вибори або управління більшістю, яка мало переймається турботами меншості.
ParlaMint-UA_2002-06-04-m0.u2.p7.sent4	А в таких випадках, як в Україні, де перехід до демократії та поступ до ринкової економіки відбуваються одночасно, ми повинні усвідомлювати небезпеку втрати демократією підтримки населення через соціальну вартість такого переходу.
ParlaMint-UA_2002-06-04-m0.u2.p7.sent5	Це не є підставою для уповільнення перебігу реформ, це - підстава з більшою чутливістю ставитися до їх соціальних наслідків.
ParlaMint-UA_2002-06-04-m0.u2.p8.sent1	Другою ключовою цінністю, що лежить в основі європейського досвіду, є плюралізм.
ParlaMint-UA_2002-06-04-m0.u2.p8.sent2	Розмаїття - культур, віросповідання та поглядів - є однією з найбільших переваг людства.
ParlaMint-UA_2002-06-04-m0.u2.p8.sent3	В усьому світі все більше і більше різних народів живуть поряд один з одним.
ParlaMint-UA_2002-06-04-m0.u2.p8.sent4	Замість того, щоб боятися так званого іншого, особи і суспільства можуть збагачуватися новими контактами та відносинами.
ParlaMint-UA_2002-06-04-m0.u2.p8.sent5	Великий успіх Європи значною мірою може бути зарахований до внеску нових та різноманітних громад мігрантів з усіх куточків планети.
ParlaMint-UA_2002-06-04-m0.u2.p8.sent6	Навіть на індивідуальному рівні, визнаємо ми це чи ні, ми самі є продуктом багатьох традицій та впливів, і наша індивідуальність є далеко не статичною.
ParlaMint-UA_2002-06-04-m0.u2.p9.sent1	Суспільства, які приймають плюралізм та розмаїття, зробили найбільш рішучі кроки назустріч стабільності та процвітанню.
ParlaMint-UA_2002-06-04-m0.u2.p9.sent2	Конституція, яка втілює принцип рівності, закони, що гарантують можливості для всіх, дії, які допомагають усім групам відчувати, що вони належать до суспільства і що суспільство належить їм, - такі кроки є суттю демократичного плюралізму.
ParlaMint-UA_2002-06-04-m0.u2.p9.sent3	На противагу цьому, суспільства, що будують стіни між людьми, відмежовуючи людей від різних сфер знань та ідей, які позбавляють громадянських прав меншини чи в будь-який спосіб обмежують права інших категорій людей, в кінцевому підсумку позбавляють себе переваг багатої скарбниці людства.
ParlaMint-UA_2002-06-04-m0.u2.p10.sent1	Плюралізм є обличчям нової Європи.
ParlaMint-UA_2002-06-04-m0.u2.p10.sent2	В епоху відкритості кордонів та інформаційних потоків питання полягає не в тому, чи мають бути суспільства плюралістичними, а швидше в тому, як найкраще вони можуть організувати співіснування багатьох різних груп з конкуруючими поглядами та інтересами.
ParlaMint-UA_2002-06-04-m0.u2.p11.sent1	У цій роботі парламентарії мають відігравати ключову роль.
ParlaMint-UA_2002-06-04-m0.u2.p11.sent2	Як представники народу, ви уособлюєте його устремління до доброго врядування, до прозорого ефективного державного управління та відданості демократичним ідеалам.
ParlaMint-UA_2002-06-04-m0.u2.p11.sent3	Ви самі як багатоманітна група можете дати приклад мирного діалогу і представити у ваших дебатах усі голоси суспільства, а не лише тієї його частини, що наділена владою.
ParlaMint-UA_2002-06-04-m0.u2.p12.sent1	Ви також маєте відігравати роль на міжнародній арені.
ParlaMint-UA_2002-06-04-m0.u2.p12.sent2	Все частіше виклики та загрози сьогодення - від погіршення довкілля і поширення хвороб до нелегальної торгівлі наркотиками та розповсюдження зброї - перетинають межі національних кордонів.
ParlaMint-UA_2002-06-04-m0.u2.p12.sent3	Таким чином, ви є не лише важливою ланкою між місцевим і національним виміром, але й мостом між локальним та глобальним.
ParlaMint-UA_2002-06-04-m0.u2.p13.sent1	Ви маєте можливість підвищувати обізнаність ваших виборців з міжнародними вимірами сучасних проблем і, я сподіваюся, з тим, що робить Організація Об’єднаних Націй для розв’язання цих проблем.
ParlaMint-UA_2002-06-04-m0.u2.p13.sent2	Таким же чином ви можете доводити стурбованість ваших виборців до широкої світової аудиторії.
ParlaMint-UA_2002-06-04-m0.u2.p13.sent3	Ви також відіграєте ключову роль у ратифікації міжнародних договорів та в забезпеченні фінансування міжнародних ініціатив.
ParlaMint-UA_2002-06-04-m0.u2.p14.sent1	Сьогодні я хотів би висловити вам та через вас українському народові вдячність світової спільноти за внесок України в операції з підтримання миру.
ParlaMint-UA_2002-06-04-m0.u2.p14.sent2	Без вашого рішення військові контингенти неможливо було б розгорнути.
ParlaMint-UA_2002-06-04-m0.u2.p14.sent3	Ми щиро вдячні за вашу підтримку та за внесок України в цю важливу сферу.
ParlaMint-UA_2002-06-04-m0.u2.p14.sent4	Дозвольте мені висловити надію, що депутати Верховної Ради продовжать підтримувати активну участь України в миротворчій діяльності.
ParlaMint-UA_2002-06-04-m0.u2.p15.sent1	Внесок України у справу підтримання міжнародного миру та безпеки не обмежується миротворчістю.
ParlaMint-UA_2002-06-04-m0.u2.p15.sent2	Міністр закордонних справ України Анатолій Зленко є "оонівцем" зі стажем - майже 20 років працював у системі ООН.
ParlaMint-UA_2002-06-04-m0.u2.p15.sent3	Декілька років тому представника вашої країни було обрано Головою Генеральної Асамблеї, і мені приємно знову бачити серед депутатів Верховної Ради Його Високоповажність Геннадія Удовенка .
ParlaMint-UA_2002-06-04-m0.u2.p15.sent4	Лише минулого року завершилося непостійне членство України в Раді Безпеки ООН.
ParlaMint-UA_2002-06-04-m0.u2.p15.sent5	І ваш професійний та працелюбний Постійний представник Валерій Кучинський, який так вміло представляв Україну в Раді Безпеки, зараз також знаходиться з нами.
ParlaMint-UA_2002-06-04-m0.u2.p15.sent6	Лише декілька тижнів тому Україну було обрано до Комісії ООН з прав людини.
ParlaMint-UA_2002-06-04-m0.u2.p15.sent7	Ваша країна також стала членом Економічної і соціальної ради ООН на трирічний період, що розпочався в січні 2002 року.
ParlaMint-UA_2002-06-04-m0.u2.p16.sent1	Під час мого візиту до вашої прекрасної столиці - Києва я поклав вінки до Могили Невідомого Солдата та Меморіалу в Бабиному Яру.
ParlaMint-UA_2002-06-04-m0.u2.p16.sent2	Зробивши це, я повною мірою оцінив величезні жертви, яких Україна зазнала під час Другої світової війни.
ParlaMint-UA_2002-06-04-m0.u2.p16.sent3	Це пояснює також те, чому Україна надає такої великої ваги справі підтримання міжнародного миру та безпеки.
ParlaMint-UA_2002-06-04-m0.u2.p17.sent1	Верховна Рада є місцем, де приймаються найважливіші для країни та для всього світу рішення.
ParlaMint-UA_2002-06-04-m0.u2.p17.sent2	Я впевнений, що ви мудро використаєте ваші унікальні законодавчі повноваження як вдома, так і за кордоном.
ParlaMint-UA_2002-06-04-m0.u2.p17.sent3	Я також впевнений, що Україна як держава - співзасновниця Організації Об’єднаних Націй буде робити свій внесок у цю справу в той час, як поглиблюватимуться процеси національних перетворень, як Європа крокуватиме до встановлення демократії та плюралізму на всьому континенті, а світ, керуючись здоровим глуздом, намагатиметься відповідати на нагальні виклики нашого часу.
ParlaMint-UA_2002-06-04-m0.u2.p18.sent1	Щиро вам дякую .
ParlaMint-UA_2002-06-04-m0.u3.p1.sent1	Щиро дякуємо панові Генеральному секретареві ООН.
ParlaMint-UA_2002-06-04-m0.u3.p2.sent1	Шановний пане Генеральний секретар!
ParlaMint-UA_2002-06-04-m0.u3.p2.sent2	Верховна Рада бажає вам подальших успіхів у вашій відповідальній, благородній справі - бути на чолі Організації Об’єднаних Націй .
ParlaMint-UA_2002-06-04-m0.u3.p3.sent1	Шановні народні депутати!
ParlaMint-UA_2002-06-04-m0.u3.p3.sent2	Прошу продовжувати роботу.
ParlaMint-UA_2002-06-04-m0.u3.p3.sent3	Зараз я маю супроводжувати Генерального секретаря.
ParlaMint-UA_2002-06-04-m0.u3.p3.sent4	Засідання вестиме Васильєв Геннадій Андрійович.
ParlaMint-UA_2002-06-04-m0.u4.p1.sent1	Шановні народні депутати!
ParlaMint-UA_2002-06-04-m0.u4.p1.sent2	Згідно зі статтею 2.5.2 Регламенту Верховної Ради України у вівторок у нас відводиться до 45 хвилин для оголошення запитів, заяв та повідомлень.
ParlaMint-UA_2002-06-04-m0.u4.p2.sent1	Прошу визначитися, кого уповноважать фракції для виступів.
ParlaMint-UA_2002-06-04-m0.u4.p2.sent2	Подайте свої пропозиції до президії.
ParlaMint-UA_2002-06-04-m0.u4.p3.sent1	З процедури слово надається Матвєєву.
ParlaMint-UA_2002-06-04-m0.u5.p1.sent1	народний депутат України .
ParlaMint-UA_2002-06-04-m0.u5.p1.sent2	Дякую.
ParlaMint-UA_2002-06-04-m0.u5.p1.sent3	Фракція комуністів.
ParlaMint-UA_2002-06-04-m0.u5.p1.sent4	Шановні колеги і пане головуючий!
ParlaMint-UA_2002-06-04-m0.u5.p1.sent5	Де порядок денний засідання, який повинен бути розданий народним депутатам на сьогоднішній пленарний день?
ParlaMint-UA_2002-06-04-m0.u5.p1.sent6	Це перше.
ParlaMint-UA_2002-06-04-m0.u5.p2.sent1	Друге.
ParlaMint-UA_2002-06-04-m0.u5.p2.sent2	Ми з вами прийняли, як ви пам’ятаєте, постанову про висвітлення роботи першої сесії Верховної Ради цього скликання, де чітко записано, що має бути організована, зокрема, пряма радіотрансляція пленарних засідань.
ParlaMint-UA_2002-06-04-m0.u5.p2.sent3	Вносив проект цієї постанови, якщо я не помиляюся, пан Зінченко.
ParlaMint-UA_2002-06-04-m0.u5.p2.sent4	І контроль за організацією її виконання покладено на Голову Верховної Ради.
ParlaMint-UA_2002-06-04-m0.u5.p3.sent1	Дайте, будь ласка, відповідь, як зараз організується виконання цієї постанови і чи здійснюється пряма радіотрансляція наших пленарних засідань?
ParlaMint-UA_2002-06-04-m0.u5.p4.sent1	Дякую.
ParlaMint-UA_2002-06-04-m0.u6.p1.sent1	Хто ще просить слова з процедури?
ParlaMint-UA_2002-06-04-m0.u6.p1.sent2	Слово надається Філенку Володимиру Пилиповичу.
ParlaMint-UA_2002-06-04-m0.u6.p1.sent3	Будь ласка.
ParlaMint-UA_2002-06-04-m0.u7.p1.sent1	народний депутат України .
ParlaMint-UA_2002-06-04-m0.u7.p1.sent2	Шановні колеги!
ParlaMint-UA_2002-06-04-m0.u7.p1.sent3	Я з вашого дозволу так само висловлюю стурбованість черговим порушенням Регламенту - не розданий порядок денний.
ParlaMint-UA_2002-06-04-m0.u7.p1.sent4	Я сподіваюся, що ми отримаємо відповідь на це питання.
ParlaMint-UA_2002-06-04-m0.u7.p2.sent1	З вашого дозволу, оскільки я вже піднявся на трибуну, я оголошу звернення фракції "Наша Україна" у Верховній Раді.
ParlaMint-UA_2002-06-04-m0.u7.p3.sent1	"Фракція "Наша Україна" у Верховній Раді України неодноразово висловлювала свою стурбованість із приводу призначення керівництва Верховної Ради України.
ParlaMint-UA_2002-06-04-m0.u7.p3.sent2	Ми вважали і вважаємо, що провладні сили, які фактично зазнали нищівної поразки на виборах, не мають морального права обіймати керівні посади у Верховній Раді України.
ParlaMint-UA_2002-06-04-m0.u7.p3.sent3	Це неповага до наших виборців, до народного волевиявлення, універсальних демократичних норм.
ParlaMint-UA_2002-06-04-m0.u7.p3.sent4	Тому ми не визнавали і не визнаємо перебування маргінальних за всіма ознаками політичних сил на керівних посадах у єдиному законодавчому органі України.
ParlaMint-UA_2002-06-04-m0.u7.p4.sent1	Представники адміністративнобюрократичних сил у Верховній Раді України, захмелілі від обрання президії Верховної Ради України шляхом шантажу, погроз та підкупу, тепер намагаються здійснити нову брутальну акцію в парламентських стінах - захопити за тією ж методикою керівництво парламентських комітетів.
ParlaMint-UA_2002-06-04-m0.u7.p4.sent2	Знову планується знехтувати результатами вибору Українського народу, розібгати демократичні цінності.
ParlaMint-UA_2002-06-04-m0.u7.p5.sent1	Фракція "Наша Україна" в черговий раз заявляє про те, що вона сприйме тільки комплексний підхід до реформування системи влади, поглиблення економічних та соціальних перетворень.
ParlaMint-UA_2002-06-04-m0.u7.p5.sent2	Виступаючи категорично проти того, щоб в основі всіх парламентських процесів лежав розподіл "портфелів", ми розглядаємо кадрове питання лише як інструмент при реформуванні політичної системи, а також економічної та соціальної сфер.
ParlaMint-UA_2002-06-04-m0.u7.p6.sent1	Це можливо здійснити лише через підписання фракціями Договору про спільні дії як програми діяльності Верховної Ради України з подальшим виходом на укладення тристоронньої Угоди між Верховною Радою України, Президентом України та Кабінетом Міністрів України.
ParlaMint-UA_2002-06-04-m0.u7.p6.sent2	Тільки в такий спосіб можна досягти стабілізації і в парламенті, і в суспільстві.
ParlaMint-UA_2002-06-04-m0.u7.p7.sent1	Ми звертаємося до всіх політичних сил у Верховній Раді України з пропозицією на зустрічі голів фракцій утворити робочу групу щодо підготовки положень Договору про спільні дії у Верховній Раді України до підписання.
ParlaMint-UA_2002-06-04-m0.u7.p8.sent1	Неприйняття наших пропозицій з боку сил, що захопили парламент, ми сприйматимемо як зневагу до більш як шести мільйонів виборців, які нас підтримали.
ParlaMint-UA_2002-06-04-m0.u7.p8.sent2	Тому будемо здійснювати все, що від нас залежить, для створення повноцінного балансу влади та забезпечення реалізації наших програмних положень, в яких закладено дієві механізми реформування економіки, політичної системи, соціального забезпечення тощо.
ParlaMint-UA_2002-06-04-m0.u7.p9.sent1	Переконані, що наша позиція дістане підтримку демократичних сил українського суспільства".
ParlaMint-UA_2002-06-04-m0.u7.p10.sent1	Дякую за увагу.
ParlaMint-UA_2002-06-04-m0.u8.p1.sent1	Дякую, Володимире Пилиповичу.
ParlaMint-UA_2002-06-04-m0.u8.p1.sent2	Слово надається Морозу Олександру Олександровичу.
ParlaMint-UA_2002-06-04-m0.u8.p1.sent3	Будь ласка.
ParlaMint-UA_2002-06-04-m0.u9.p1.sent1	народний депутат України .
ParlaMint-UA_2002-06-04-m0.u9.p1.sent2	Шановні депутати!
ParlaMint-UA_2002-06-04-m0.u9.p1.sent3	Мені доручено оголосити заяву фракції Соціалістичної партії України у Верховній Раді про ситуацію довкола обрання керівництва парламенту.
ParlaMint-UA_2002-06-04-m0.u9.p1.sent4	І вона теж починається словами, що фракція соціалістів неодноразово висловлювалася з приводу організації роботи Верховної Ради нового скликання, у тому числі відносно обрання керівників її структур.
ParlaMint-UA_2002-06-04-m0.u9.p2.sent1	Ми і далі вважаємо, що методи просування на керівні посади в парламенті під час голосування за Голову Верховної Ради та його заступників не мають нічого спільного ні з волею виборців, ні з принципами демократії і парламентаризму.
ParlaMint-UA_2002-06-04-m0.u9.p3.sent1	Пропозиції так званої ініціативної групи щодо розподілу посад керівників комітетів, які ви одержали і згідно з якими більша частина їх відійде фракції "Єдина Україна", нагадують методику відомого персонажа Попандопуло при поділі награбованого.
ParlaMint-UA_2002-06-04-m0.u9.p4.sent1	Наша думка така: або ці посади розподіляються між представниками фракцій "Наша Україна", комуністів, Блоку Юлії Тимошенко та соціалістів, і тоді в парламенті забезпечиться хоч приблизний баланс політичних сил, або керівництво всіма структурами здійснюється тими, хто не знає інших аргументів, окрім злочинного адмінресурсу.
ParlaMint-UA_2002-06-04-m0.u9.p4.sent2	В такому варіанті вся повнота політичної відповідальності за ефективність законодавчої роботи покладається на тих, хто узурпував владу в обох її найважливіших гілках.
ParlaMint-UA_2002-06-04-m0.u9.p5.sent1	Депутати-соціалісти уважно ознайомилися з пропозиціями фракції "Наша Україна", які висловив щойно Володимир Філенко, і поділяють її погляди на зміст і напрями роботи парламенту, на вторинність процесу поділу портфелів перед назрілими перетвореннями в політичній системі і готові укласти з цього приводу відповідний міжфракційних договір.
ParlaMint-UA_2002-06-04-m0.u9.p6.sent1	Доцільним, на наш погляд, є і підписання запропонованої угоди між Президентом, парламентом та урядом про вдосконалення системи влади.
ParlaMint-UA_2002-06-04-m0.u9.p6.sent2	Це на період до внесення змін до Конституції дозволило б приступити до подолання політичної кризи та частково нейтралізувати наслідки узурпації влади, які в сукупності призвели до конфлікту між інтересами переважної більшості суспільства та кланово-олігархічним режимом.
ParlaMint-UA_2002-06-04-m0.u9.p6.sent3	Вважаємо, що така угода має сенс тоді, коли в ній буде відображена воля трьох сторін до зміни системи влади, при якій забезпечуватиметься формування уряду Верховною Радою, контроль парламенту над силовими відомствами, передбачатиметься посилення ролі регіонів, виборність їх керівників, пропорційна система виборів до всіх рівнів представницьких органів.
ParlaMint-UA_2002-06-04-m0.u9.p7.sent1	Така угода сприяла б запобіганню політичної кризи і недопущенню її в майбутньому через функціонування законів про спеціальні слідчі комісії, процедуру імпічменту та інші передбачені Конституцією механізми.
ParlaMint-UA_2002-06-04-m0.u9.p8.sent1	Зрозуміло, що угода мала б включати зобов’язання щодо прийняття відповідних законів на цій сесії і внесення змін до Конституції на сесії наступній.
ParlaMint-UA_2002-06-04-m0.u9.p8.sent2	Така угода є однією з форм суспільного договору.
ParlaMint-UA_2002-06-04-m0.u9.p8.sent3	Несприйняття її інститутами влади означало б ігнорування волі виборців, зафіксованої 31 березня.
ParlaMint-UA_2002-06-04-m0.u9.p8.sent4	В такому разі соціалісти залишають за собою право разом з іншими опозиційними силами вдатися до інших конституційних методів залучення всього громадянства до захисту своїх прав і свобод.
ParlaMint-UA_2002-06-04-m0.u9.p8.sent5	Проведення ефективних реформ, поліпшення добробуту людей, захист демократії, прав людини внаслідок зміни системи влади - такою залишається лінія соціалістів у парламенті.
ParlaMint-UA_2002-06-04-m0.u9.p9.sent1	Дякую.
ParlaMint-UA_2002-06-04-m0.u10.p1.sent1	Петре Миколайовичу, будь ласка, просимо вас до слова для виголошення заяви від фракції комуністів.
ParlaMint-UA_2002-06-04-m0.u11.p1.sent1	народний депутат України .
ParlaMint-UA_2002-06-04-m0.u11.p1.sent2	Шановні колеги!
ParlaMint-UA_2002-06-04-m0.u11.p1.sent3	Фракція комуністів ще раз хотіла б висловити нашу точку зору відносно тих подій, які відбулися у Верховній Раді.
ParlaMint-UA_2002-06-04-m0.u11.p2.sent1	Після двотижневої спікеріади правлячому режиму все-таки вдалося 28 травня цинічно узурпувати керівництво законодавчої гілки влади.
ParlaMint-UA_2002-06-04-m0.u11.p2.sent2	Я прошу не ображатися наших колег, але, роблячи політичні висновки, ми повинні бути точними.
ParlaMint-UA_2002-06-04-m0.u11.p2.sent3	Це ганебне і жалюгідне дійство, а точніше - політичне злодійство, підступною формою і шаленими методами свого проведення нагадувало низькопробну клоунаду.
ParlaMint-UA_2002-06-04-m0.u11.p2.sent4	І це було б навіть смішно, якби не було так сумно і образливо за наш народ і за нашу державу.
ParlaMint-UA_2002-06-04-m0.u11.p2.sent5	От чому за ініціативою комуністів представники опозиції хвилиною мовчання вшанували все те, що відбувалося тут, у нас, а вірніше те, що практично знищується демократія у нас в Україні.
ParlaMint-UA_2002-06-04-m0.u11.p2.sent6	І якщо після парламентських виборів 31 березня ми говорили, що в результаті цієї брудної і продажної кампанії новий склад депутатського корпусу не відображає реальну розстановку та інтереси політичних сил у суспільстві, то після так званих виборів, а по суті кадрових призначень 28 травня у парламенті можемо сказати, що склад керівництва Верховної Ради ніяк не відображає представництво політичних сил перш за все тут, у Верховній Раді.
ParlaMint-UA_2002-06-04-m0.u11.p2.sent7	Ось так на наших очах, на очах всього обдуреного народу відбувається ескалація погроз, залякування, шантажу та інших негативних явищ.
ParlaMint-UA_2002-06-04-m0.u11.p2.sent8	Як бачимо, Україна - не сучасна європейська держава, а якесь середньовічне "королівство кривих дзеркал", щоправда, поукраїнськи.
ParlaMint-UA_2002-06-04-m0.u11.p2.sent9	І дуже образливо було слухати доповідь відносно того, що світ рухається в напрямі демократії, на тлі того ганебного явища, свідками якого ми були минулого вівторка.
ParlaMint-UA_2002-06-04-m0.u11.p2.sent10	Але сталося те, що сталося.
ParlaMint-UA_2002-06-04-m0.u11.p2.sent11	Як говорив один недолугий політик, ім’я якого навіть не будемо згадувати, бо вже зараз воно прокляте народом, і який своїми брудними руками також робив усе, щоб останні парламентські події відбулися, маємо те, що маємо.
ParlaMint-UA_2002-06-04-m0.u11.p3.sent1	Однак і в цих складних умовах фракція Компартії вважає, що ще не все втрачено.
ParlaMint-UA_2002-06-04-m0.u11.p3.sent2	Отримавши мандат високої довіри від більш як 5 мільйонів виборців і відчуваючи свою історичну відповідальність за долю нашого з вами рідного народу і майбутнє нашої держави, депутати-комуністи не раз ще підтвердять свої передвиборні зобов’язання і готовність до конструктивної законодавчої діяльності.
ParlaMint-UA_2002-06-04-m0.u11.p4.sent1	Ми пропонуємо вирішити головне питання сьогодні, яке має відношення до балансу вже внутрішніх політичних сил у Верховній Раді.
ParlaMint-UA_2002-06-04-m0.u11.p4.sent2	І зрозуміло, що та пропозиція, з якою виходила фракція комуністів, якраз і запобігає виникненню всіх проблем, з якими ми будемо стикатися, якщо поставимо поза увагою принципову позицію щодо розподілу комітетів між чотирма фракціями.
ParlaMint-UA_2002-06-04-m0.u11.p5.sent1	Ми пропонуємо у зв’язку з тим, що Погоджувальна рада не може зібратися, а це наше ставлення, керівників, до обраного так званого керівництва Верховної Ради, всі інші консультації щодо розподілу комітетів проводити у форматі шести керівників фракцій, і за участі шістьох керівників фракцій якраз вирішити цю проблему.
ParlaMint-UA_2002-06-04-m0.u11.p6.sent1	Відносно майбутнього нашої України і відносно влади.
ParlaMint-UA_2002-06-04-m0.u11.p6.sent2	Так, дійсно, можна договір укласти, але ми повинні з вами розуміти, що ця влада піде на укладення так званого договору, щоб тільки відтягнути все те, що торкається особисто їх повноважень, і відтягнути час, коли відбудеться тільки одне - волевиявлення народу в різних формах стосовно конкретних посадовців, які займають ті чи інші посади.
ParlaMint-UA_2002-06-04-m0.u11.p7.sent1	Тому, мені здається, можна підписувати які завгодно договори, але сьогодні треба розуміти, що з такою владою треба боротися, піднімаючи народ на боротьбу за власні права і за власну свободу, інакше ми прийдемо якраз до тієї азіатської чи африканської моделі держави, до якої вже сьогодні веде Україну нинішній режим.
ParlaMint-UA_2002-06-04-m0.u11.p8.sent1	Дякую .
ParlaMint-UA_2002-06-04-m0.u12.p1.sent1	Дякую, Петре Миколайовичу.
ParlaMint-UA_2002-06-04-m0.u12.p2.sent1	Від фракції Блоку Юлії Тимошенко буде виступати лідер фракції Юлія Володимирівна Тимошенко.
ParlaMint-UA_2002-06-04-m0.u12.p2.sent2	Прошу, Юліє Володимирівно.
ParlaMint-UA_2002-06-04-m0.u13.p1.sent1	народний депутат України .
ParlaMint-UA_2002-06-04-m0.u13.p1.sent2	Шановні колеги!
ParlaMint-UA_2002-06-04-m0.u13.p1.sent3	Я хотіла б виголосити заяву від трьох політичних партій: "Батьківщина", Українська соціал-демократична партія і Українська республіканська партія "Собор".
ParlaMint-UA_2002-06-04-m0.u13.p1.sent4	Мені це доручено.
ParlaMint-UA_2002-06-04-m0.u13.p2.sent1	"Шановні народні депутати!
ParlaMint-UA_2002-06-04-m0.u13.p2.sent2	Вкотре люди повірили політикам, прийшли на вибори 31 березня і віддали голоси всім, хто сидить в цій залі.
ParlaMint-UA_2002-06-04-m0.u13.p2.sent3	Але ж через те, що діється сьогодні в парламенті, ми знову сіємо в їхніх серцях зневіру.
ParlaMint-UA_2002-06-04-m0.u13.p2.sent4	Демократія в Україні, на жаль, знову зазнає поразки.
ParlaMint-UA_2002-06-04-m0.u13.p2.sent5	Демократична складова парламенту тане просто на очах.
ParlaMint-UA_2002-06-04-m0.u13.p2.sent6	Якщо ми почали роботу зі сталої, самодостатньої більшості в 230 голосів, то останні голосування чітко показали, що сьогодні вже більшості у демократичних сил немає.
ParlaMint-UA_2002-06-04-m0.u13.p3.sent1	Наша фракція гідно пройшла всі випробування.
ParlaMint-UA_2002-06-04-m0.u13.p3.sent2	З нашої фракції не вийшла жодна людина, ми не віддали жодного голосу на користь тих людей, які плюндрують сьогодні Україну.
ParlaMint-UA_2002-06-04-m0.u13.p3.sent3	Ми не піддалися тиску, шантажу, провокаціям, бо купують тих, хто продається, і шантажують тих, хто боїться.
ParlaMint-UA_2002-06-04-m0.u13.p3.sent4	І сьогодні ми не дамо себе втягнути в дешеву боротьбу за парламентські кабінети, "сотки", "десятки" і автомобілі зі спецномерами.
ParlaMint-UA_2002-06-04-m0.u13.p3.sent5	Сьогодні ми виходимо з цього принизливого процесу поділу порожніх портфелів.
ParlaMint-UA_2002-06-04-m0.u13.p3.sent6	Ми їдемо в регіони, щоб розповісти про те, що відбувається сьогодні в парламенті.
ParlaMint-UA_2002-06-04-m0.u13.p3.sent7	Ми розповімо про те, що більшість, створена в цій залі шляхом тиску та шантажу,- це не та більшість, за яку вони голосували, за яку віддавали свої голоси на виборах.
ParlaMint-UA_2002-06-04-m0.u13.p3.sent8	Не вимучені 226 мандатів за Литвина, а десятки мільйонів голосів, відданих за правду, демократію, справедливість, повинні керувати прийдешнім нашої держави, і ми зробимо все від нас залежне, щоб не дати тим, хто повірив нам, остаточно зневіритися.
ParlaMint-UA_2002-06-04-m0.u13.p4.sent1	Шановні народні депутати!
ParlaMint-UA_2002-06-04-m0.u13.p4.sent2	Наша фракція звертається до всіх сил демократичної коаліції - фракцій "Наша Україна", Комуністичної партії та Соціалістичної партії України, а також до всіх депутатів, які ще не втратили честі та гідності.
ParlaMint-UA_2002-06-04-m0.u13.p4.sent3	Нам з вами спільними зусиллями треба вдатися до чітких дій, і ми пропонуємо:
ParlaMint-UA_2002-06-04-m0.u13.p5.sent1	негайно припинити будь-які переговори з блоком влади щодо розподілу комітетів Верховної Ради.
ParlaMint-UA_2002-06-04-m0.u13.p5.sent2	Брати участь у цій ганебній процедурі означає глумитися над народним волевиявленням і амністувати владу, яка здійснила над парламентом і народними депутатами всю ту наругу;
ParlaMint-UA_2002-06-04-m0.u13.p6.sent1	на основі коаліції опозиційних сил у парламенті створити справжній орган народовладдя - Раду народної довіри, склад якої чесно віддзеркалював би результати парламентських виборів.
ParlaMint-UA_2002-06-04-m0.u13.p6.sent2	Рада народної довіри повинна очолити рух за справжні соціально-економічні та політичні перетворення, започаткувати спільні засідання фракцій демократичної коаліції для напрацювання спільної програми, створити опозиційний коаліційний уряд народної довіри та розпочати широке публічне обговорення програм, які буде реалізовано після приходу до влади об’єднаних демократичних сил;
ParlaMint-UA_2002-06-04-m0.u13.p7.sent1	від імені демократичної коаліції у Верховній Раді звернутися до народу України з поясненням політичної ситуації, що склалася, дати знання людям, як їм діяти на захист свого життя, закликати до дій, що прискорять визволення України від свавілля, беззаконня та знищення.
ParlaMint-UA_2002-06-04-m0.u13.p8.sent1	Я звертаюся до фракцій "Наша Україна", Комуністичної партії та Соціалістичної партії України і прошу підтримати ці пропозиції, припинити безплідну співпрацю з владою і разом, спільними зусиллями братися до роботи.
ParlaMint-UA_2002-06-04-m0.u13.p8.sent2	Запевняю, що наша фракція розпочинає втілення цієї програми в життя".
ParlaMint-UA_2002-06-04-m0.u13.p9.sent1	Дякую за увагу .
ParlaMint-UA_2002-06-04-m0.u14.p1.sent1	Дякую, Юліє Володимирівно.
ParlaMint-UA_2002-06-04-m0.u14.p1.sent2	Від двох фракцій - "Єдина Україна" та фракції Соціал-демократичної партії - буде виступати Карпов.
ParlaMint-UA_2002-06-04-m0.u15.p1.sent1	народний депутат України .
ParlaMint-UA_2002-06-04-m0.u15.p1.sent2	Шановні колеги, інколи винятково цікаво подивитися на перебіг подій, використавши історичний підхід, з точки зору історичного матеріалізму.
ParlaMint-UA_2002-06-04-m0.u15.p1.sent3	Тому я зупинюся на чотирьох проблемах: вибори і їх результати ; робота Підготовчої депутатської групи ; початок роботи і наші пропозиції.
ParlaMint-UA_2002-06-04-m0.u15.p2.sent1	Щодо результатів виборів, то ми були свідками двох підходів до їх оцінки.
ParlaMint-UA_2002-06-04-m0.u15.p2.sent2	Дехто оголосив себе переможцями, забувши про те, що переможцями були ті партії і блоки, які подолали 4-відсотковий бар’єр.
ParlaMint-UA_2002-06-04-m0.u15.p2.sent3	Серед них були призери - це правда.
ParlaMint-UA_2002-06-04-m0.u15.p2.sent4	З другого боку, наш Закон про вибори народних депутатів передбачає пропорційно-мажоритарну систему виборів.
ParlaMint-UA_2002-06-04-m0.u15.p2.sent5	І тільки половина депутатів обиралася за пропорційною схемою.
ParlaMint-UA_2002-06-04-m0.u15.p2.sent6	У рамках першого підходу взагалі не бралися до уваги депутати-мажоритарники, їх пробували визначити як другосортні.
ParlaMint-UA_2002-06-04-m0.u15.p3.sent1	Переможці запропонували такий підхід: наші прем’єр, 17 губернаторів, керівний склад Верховної Ради.
ParlaMint-UA_2002-06-04-m0.u15.p3.sent2	Давайте змоделюємо ситуацію.
ParlaMint-UA_2002-06-04-m0.u15.p3.sent3	З цими пропозиціями люди з відповідною кількістю голосів у Верховній Раді приходять до Президента і пропонують йому те, про що я сказав.
ParlaMint-UA_2002-06-04-m0.u15.p3.sent4	Він абсолютно незалежно від того, хто і як до нього ставиться, закономірно запитує: добре, ви берете уряд, а скільки депутатів у вас є у Верховній Раді, аби забезпечити законодавчо діяльність цього уряду?
ParlaMint-UA_2002-06-04-m0.u15.p3.sent5	Де та більшість, без якої у жодній цивілізованій країні світу не відбувається формування уряду,- не призерами, а коаліцією, яка має більше 50 відсотків голосів?
ParlaMint-UA_2002-06-04-m0.u15.p3.sent6	Немає такого, а є тільки бажання.
ParlaMint-UA_2002-06-04-m0.u15.p4.sent1	На початку роботи Підготовчої депутатської групи ми запропонували утворити 27 комітетів плюс Спеціальну контрольну комісію з питань приватизації, а також алгоритм розподілу посад, яким передбачалися пропорційність і бали, поіменне голосування.
ParlaMint-UA_2002-06-04-m0.u15.p4.sent2	На засіданні Підготовчої депутатської групи, окрім фракції комуністів, ніхто практично не висловлювався проти поіменного голосування.
ParlaMint-UA_2002-06-04-m0.u15.p4.sent3	В цей же час почалися розмови про Договір про спільні дії, якого поки що ніхто не бачив.
ParlaMint-UA_2002-06-04-m0.u15.p5.sent1	Початок роботи Верховної Ради.
ParlaMint-UA_2002-06-04-m0.u15.p5.sent2	Голосування щодо кількості комітетів.
ParlaMint-UA_2002-06-04-m0.u15.p5.sent3	Журналісти назвали це "сміх і сльози".
ParlaMint-UA_2002-06-04-m0.u15.p5.sent4	Коли вони запитували у тих, хто не голосував за таку кількість, а чому, власне, ви не голосуєте, відповідь була одна: хоч не з’їм, так понадкушую, щоб і їм не дати.
ParlaMint-UA_2002-06-04-m0.u15.p5.sent5	Вони кажуть: "Так, вибачте, і вам же не дістанеться".
ParlaMint-UA_2002-06-04-m0.u15.p6.sent1	Пропозиції про таємне голосування при обранні керівництва Верховної Ради.
ParlaMint-UA_2002-06-04-m0.u15.p6.sent2	Аргументація: чесність, прозорість, захист від тиску.
ParlaMint-UA_2002-06-04-m0.u15.p6.sent3	Але реально ми включили спікеріаду, проголосувавши за таємне голосування, а сьогодні це навіть було названо "клоунадою".
ParlaMint-UA_2002-06-04-m0.u15.p7.sent1	Для голосування у режимі системи "Рада" потрібно 10 секунд, для таємного голосування пакетів - 4,5-5 годин.
ParlaMint-UA_2002-06-04-m0.u15.p7.sent2	Це перше.
ParlaMint-UA_2002-06-04-m0.u15.p8.sent1	Друге.
ParlaMint-UA_2002-06-04-m0.u15.p8.sent2	Коли мені задавали запитання, я відповів: буде збір бюлетенів.
ParlaMint-UA_2002-06-04-m0.u15.p8.sent3	Був він?
ParlaMint-UA_2002-06-04-m0.u15.p8.sent4	Звичайно, був.
ParlaMint-UA_2002-06-04-m0.u15.p8.sent5	І дійшли навіть до цинізму, коли по телебаченню виступають і кажуть: "А ми чесно віддали свою відповідну кількість в присутності понятих".
ParlaMint-UA_2002-06-04-m0.u15.p8.sent6	А де ж тут Конституція, вибачте, прозорість, чесність?
ParlaMint-UA_2002-06-04-m0.u15.p8.sent7	.
ParlaMint-UA_2002-06-04-m0.u15.p8.sent8	На підставі цієї чесності людей виключили із складу деяких фракцій.
ParlaMint-UA_2002-06-04-m0.u15.p8.sent9	Виникає законне запитання: а звідки дізналися при таємному голосуванні імена цих людей?
ParlaMint-UA_2002-06-04-m0.u15.p8.sent10	Вибачте, шановні, це називається гармонія слова і діла!
ParlaMint-UA_2002-06-04-m0.u15.p8.sent11	Виключивши їх, заявили, що виключили тих, хто не виправдав довіру виборців і виявився недостойним цієї довіри.
ParlaMint-UA_2002-06-04-m0.u15.p9.sent1	Малий пакет.
ParlaMint-UA_2002-06-04-m0.u15.p9.sent2	Пропозиції які були?
ParlaMint-UA_2002-06-04-m0.u15.p9.sent3	Не робити малий пакет, а робити загальний - це був наш підхід.
ParlaMint-UA_2002-06-04-m0.u15.p9.sent4	Вивели малий пакет і сказали: спочатку ми переможемо, а потім поділимо, як захочемо.
ParlaMint-UA_2002-06-04-m0.u15.p9.sent5	І реалізовували це постійно.
ParlaMint-UA_2002-06-04-m0.u15.p10.sent1	В жодному пакеті, який був від чотирьох фракцій, представників "Єдиної України" і соціал-демократів не було.
ParlaMint-UA_2002-06-04-m0.u15.p10.sent2	Це щодо пропорційності, чесності і прозорості.
ParlaMint-UA_2002-06-04-m0.u15.p10.sent3	З нашого боку був запропонований уже тоді пакет, де були представлені найбільші фракції.
ParlaMint-UA_2002-06-04-m0.u15.p10.sent4	Договір про спільні дії знову з’явився, почали обговорювати, але як тільки домовлялися, згодом знову з’являлися вимоги і знову піднімалася планка.
ParlaMint-UA_2002-06-04-m0.u15.p11.sent1	Пропозиції.
ParlaMint-UA_2002-06-04-m0.u15.p11.sent2	Шість хвилин, шановні колеги, регламент, а враховуючи те, що всі промовці по одній хвилині добирали, я буду говорити вісім хвилин.
ParlaMint-UA_2002-06-04-m0.u15.p12.sent1	Пропозиції щодо малого пакета - обрання керівництва Верховної Ради.
ParlaMint-UA_2002-06-04-m0.u15.p12.sent2	Після бою почали махати кулаками.
ParlaMint-UA_2002-06-04-m0.u15.p12.sent3	Пропозиції щодо керівництва комітетів внесли - тільки представники чотирьох фракцій.
ParlaMint-UA_2002-06-04-m0.u15.p12.sent4	Проголосували - провал, картки не спрацьовують.
ParlaMint-UA_2002-06-04-m0.u15.p12.sent5	Ви знаєте, що заважає доброму чи поганому танцюристу.
ParlaMint-UA_2002-06-04-m0.u15.p13.sent1	Єдина твереза оцінка прозвучала у Верховній Раді з цього приводу, я її процитую близько до тексту: "Я б хотіла, щоб ми всетаки від четвірки опозиційних сил теж поділили відповідальність за те, що вчора відбулося.
ParlaMint-UA_2002-06-04-m0.u15.p13.sent2	Тому що ми з вами два тижні мали шанс, і ми повинні це визнати.
ParlaMint-UA_2002-06-04-m0.u15.p13.sent3	Наша частина відповідальності - на наших плечах.
ParlaMint-UA_2002-06-04-m0.u15.p13.sent4	Наші склоки, наші свари, наші неузгодженості, наша двопланова політика, коли намагалися діяти на декілька фронтів, призвели до того, що за ці два тижні влада сформована штучно чи нештучно".
ParlaMint-UA_2002-06-04-m0.u15.p13.sent5	Це реально був єдиний мужчина із представників опозиції, і на цей раз це виявилася жінка.
ParlaMint-UA_2002-06-04-m0.u15.p14.sent1	Після всіх цих поразок що ми маємо?
ParlaMint-UA_2002-06-04-m0.u15.p14.sent2	Знову повертаюся до пропозицій.
ParlaMint-UA_2002-06-04-m0.u15.p14.sent3	Давайте повернемося до балів, давайте повернемося до пропорцій, давайте повернемося до нового історичного шансу.
ParlaMint-UA_2002-06-04-m0.u15.p15.sent1	Знаєте, я на закінчення ось що хочу нагадати.
ParlaMint-UA_2002-06-04-m0.u15.p15.sent2	В епоху середньовіччя був один видавець Балгорн, і з’явився термін "обалгорнивание".
ParlaMint-UA_2002-06-04-m0.u15.p15.sent3	Так мені здається, що ці пропозиції сьогодні і є "обалгорниванием".
ParlaMint-UA_2002-06-04-m0.u15.p15.sent4	А в чому логіка цього?
ParlaMint-UA_2002-06-04-m0.u15.p15.sent5	Він перевидав буквар і написав: "Издание переизданное и дополненное".
ParlaMint-UA_2002-06-04-m0.u15.p15.sent6	Що ж там було нового?
ParlaMint-UA_2002-06-04-m0.u15.p15.sent7	Як сказали критики, замість курки з яйцями він намалював на першій сторінці півня, але теж з яйцями.
ParlaMint-UA_2002-06-04-m0.u15.p16.sent1	Наші пропозиції є, ми їх подали, вони передбачають пропорційність, давайте обговорювати і давайте приймати рішення.
ParlaMint-UA_2002-06-04-m0.u15.p16.sent2	Давайте приймати рішення, аби потім кожному із нас "не было мучительно больно за утерянное время и чтобы каждый потом мог сказать: вся жизнь и все силы будут отданы самому прекрасному в мире - борьбе за освобождение человечества" .
ParlaMint-UA_2002-06-04-m0.u16.p1.sent1	Дякую, Олександре Миколайовичу.
ParlaMint-UA_2002-06-04-m0.u16.p1.sent2	Шановні народні депутати!
ParlaMint-UA_2002-06-04-m0.u16.p1.sent3	Я просив би, щоб ми дотримувалися регламенту.
ParlaMint-UA_2002-06-04-m0.u16.p2.sent1	Шановні народні депутати!
ParlaMint-UA_2002-06-04-m0.u16.p2.sent2	Виступи, заяви від фракцій зроблено.
ParlaMint-UA_2002-06-04-m0.u16.p2.sent3	Ми продовжуємо розгляд питань, визначених на період до створення комітетів Верховної Ради України, тобто питання про обрання голів та перших заступників голів комітетів Верховної Ради України.
ParlaMint-UA_2002-06-04-m0.u16.p3.sent1	Шановні народні депутати!
ParlaMint-UA_2002-06-04-m0.u16.p3.sent2	Є необхідність обмінятися думками з процедури.
ParlaMint-UA_2002-06-04-m0.u16.p3.sent3	Прошу записатися.
ParlaMint-UA_2002-06-04-m0.u16.p3.sent4	П’ять хвилин часу.
ParlaMint-UA_2002-06-04-m0.u16.p4.sent1	Прошу висвітити на табло.
ParlaMint-UA_2002-06-04-m0.u16.p5.sent1	Народний депутат Мовчан, фракція "Наша Україна".
ParlaMint-UA_2002-06-04-m0.u16.p5.sent2	Прошу вас.
ParlaMint-UA_2002-06-04-m0.u17.p1.sent1	народний депутат України .
ParlaMint-UA_2002-06-04-m0.u17.p1.sent2	Прошу передати слово Юрію Ключковському.
ParlaMint-UA_2002-06-04-m0.u18.p1.sent1	Народний депутат Ключковський.
ParlaMint-UA_2002-06-04-m0.u18.p1.sent2	Будь ласка.
ParlaMint-UA_2002-06-04-m0.u19.p1.sent1	народний депутат України .
ParlaMint-UA_2002-06-04-m0.u19.p1.sent2	Фракція Віктора Ющенка "Наша Україна", Народний рух України.
ParlaMint-UA_2002-06-04-m0.u19.p1.sent3	Шановні колеги!
ParlaMint-UA_2002-06-04-m0.u19.p1.sent4	Ми тільки що стали свідками не заяви від фракції, а доповіді від новосформованої більшості, правда, більшості на грані, але більшості, - я собі позволю зробити порівняння, яке використовував доповідач, - яка є в ролі курчатка, якого всі бояться, і воно навіть не знає, що в нього за плечима великий сірий пес.
ParlaMint-UA_2002-06-04-m0.u19.p2.sent1	Так ось, не це гідна позиція цієї новоспеченої більшості.
ParlaMint-UA_2002-06-04-m0.u19.p2.sent2	Сьогодні внесений деякий пакет, як кажуть його автори, серед яких є тільки самозвана ініціативна група, це - пропорційний пакет.
ParlaMint-UA_2002-06-04-m0.u19.p3.sent1	Так от, шановні колеги-"пропорційщики", об’їдки зі столу "Єди" неїстівні, і тому я хочу сказати, що моє прізвище є в цьому пакеті, але я прошу надалі мені такої честі без мого відома не виявляти.
ParlaMint-UA_2002-06-04-m0.u19.p3.sent2	Я заявляю про зняття своєї кандидатури з цього пакета.
ParlaMint-UA_2002-06-04-m0.u19.p3.sent3	У зв’язку з цим цей пакет не може бути поставлений на голосування, оскільки він суттєво не повний.
ParlaMint-UA_2002-06-04-m0.u19.p3.sent4	А тому я вношу пропозицію.
ParlaMint-UA_2002-06-04-m0.u19.p3.sent5	Якщо є бажання говорити, а не ображати і не принижувати, то давайте домовляємося, робимо перерву на один-два дні, сідаємо і розмовляємо.
ParlaMint-UA_2002-06-04-m0.u19.p3.sent6	І тоді домовляємося про серйозну, справжню пропорційність, яка дає можливість Верховній Раді працювати, а не займатися образами і політичним, перепрошую, самоїдством і самолюбуванням.
ParlaMint-UA_2002-06-04-m0.u19.p3.sent7	На такому шляху конструктивної роботи не буде.
ParlaMint-UA_2002-06-04-m0.u19.p4.sent1	Отже, моя пропозиція - перерва і серйозні переговори, а не пропозиції самозваної ініціативної групи.
ParlaMint-UA_2002-06-04-m0.u20.p1.sent1	Дякую.
ParlaMint-UA_2002-06-04-m0.u20.p1.sent2	Прошу дотримуватися неухильно регламенту.
ParlaMint-UA_2002-06-04-m0.u20.p2.sent1	Народний депутат Семенюк, фракція Соціалістичної партії України.
ParlaMint-UA_2002-06-04-m0.u20.p2.sent2	Вибачте, будь ласка.
ParlaMint-UA_2002-06-04-m0.u20.p2.sent3	Турчинов, фракція Блоку Юлії Тимошенко.
ParlaMint-UA_2002-06-04-m0.u21.p1.sent1	народний депутат України .
ParlaMint-UA_2002-06-04-m0.u21.p1.sent2	Блок Юлії Тимошенко, партія "Батьківщина".
ParlaMint-UA_2002-06-04-m0.u21.p1.sent3	Шановні колеги!
ParlaMint-UA_2002-06-04-m0.u21.p1.sent4	Я хочу звернутися до фракції "Єдина Україна".
ParlaMint-UA_2002-06-04-m0.u21.p1.sent5	Колеги!
ParlaMint-UA_2002-06-04-m0.u21.p1.sent6	Коли ви готуєте промовців, я прошу вас пам’ятати, що ви компрометуєте не тільки свою фракцію, а й всю Верховну Раду.
ParlaMint-UA_2002-06-04-m0.u21.p2.sent1	Тепер я хочу звернутися до представників чотирьох фракцій: "Наша Україна", Блоку Юлії Тимошенко, соціалістів і комуністів.
ParlaMint-UA_2002-06-04-m0.u21.p2.sent2	Є прохання не гаяти часу, а делегувати своїх представників для обговорення пропозицій, які висунула наша фракція.
ParlaMint-UA_2002-06-04-m0.u21.p3.sent1	Дякую.
ParlaMint-UA_2002-06-04-m0.u22.p1.sent1	Дякую.
ParlaMint-UA_2002-06-04-m0.u22.p1.sent2	Народний депутат Семенюк, фракція Соціалістичної партії України.
ParlaMint-UA_2002-06-04-m0.u23.p1.sent1	народний депутат України .
ParlaMint-UA_2002-06-04-m0.u23.p1.sent2	Фракція соціалістів.
ParlaMint-UA_2002-06-04-m0.u23.p1.sent3	Прошу передати слово Олександру Олександровичу Морозу.
ParlaMint-UA_2002-06-04-m0.u24.p1.sent1	Народний депутат Мороз.
ParlaMint-UA_2002-06-04-m0.u24.p1.sent2	Прошу увімкнути мікрофон.
ParlaMint-UA_2002-06-04-m0.u25.p1.sent1	Фракція соціалістів.
ParlaMint-UA_2002-06-04-m0.u25.p1.sent2	Шановні колеги!
ParlaMint-UA_2002-06-04-m0.u25.p1.sent3	Після виступу останнього доповідача, я маю на увазі представника "Єдиної України", у мене виникла потреба зробити кілька зауважень.
ParlaMint-UA_2002-06-04-m0.u25.p1.sent4	Сьогодні в засобах масової інформації, найперше на телебаченні, цілеспрямовано здійснюється шельмування Верховної Ради.
ParlaMint-UA_2002-06-04-m0.u25.p1.sent5	Причому, робиться це все на протиставленні.
ParlaMint-UA_2002-06-04-m0.u25.p1.sent6	Погляньте, он політика, яку здійснює Президент і Кабінет Міністрів, є великою політикою, а ці борються за портфелі.
ParlaMint-UA_2002-06-04-m0.u25.p2.sent1	Я хочу ще раз наголосити: ми ні за які портфелі не боремося, ми боремося за зміну політичної системи і будемо використовувати для того всі методи, передбачені Конституцією, законами і Регламентом Верховної Ради.
ParlaMint-UA_2002-06-04-m0.u25.p3.sent1	А пропозиція, з якою виступив тільки що керівник ініціативної групи, якраз і нагадує того коня, вибачте, півня з яйцями, про які тут так красиво говорив Олександр Карпов.
ParlaMint-UA_2002-06-04-m0.u25.p3.sent2	І не треба дурити людей, вносячи такі пропозиції.
ParlaMint-UA_2002-06-04-m0.u25.p3.sent3	Якщо здатні брати на себе відповідальність, беріть і відповідайте.
ParlaMint-UA_2002-06-04-m0.u25.p3.sent4	Ми будемо конструктивно працювати в парламенті, ми не блокуємо роботу парламенту.
ParlaMint-UA_2002-06-04-m0.u26.p1.sent1	Дякую.
ParlaMint-UA_2002-06-04-m0.u26.p1.sent2	Народний депутат Анастасієв, фракція Комуністичної партії України.
ParlaMint-UA_2002-06-04-m0.u27.p1.sent1	народний депутат України .
ParlaMint-UA_2002-06-04-m0.u27.p1.sent2	Фракция коммунистов.
ParlaMint-UA_2002-06-04-m0.u27.p1.sent3	Прошу передать слово народному депутату Цибенко.
ParlaMint-UA_2002-06-04-m0.u28.p1.sent1	Народний депутат Цибенко.
ParlaMint-UA_2002-06-04-m0.u29.p1.sent1	народний депутат України .
ParlaMint-UA_2002-06-04-m0.u29.p1.sent2	Спасибо, Валентин Алексеевич.
ParlaMint-UA_2002-06-04-m0.u29.p1.sent3	Шановні колеги!
ParlaMint-UA_2002-06-04-m0.u29.p1.sent4	У мене таке враження, що, знаходячись в одному залі, ми не чуємо один одного.
ParlaMint-UA_2002-06-04-m0.u29.p1.sent5	На самому початку засідання після того, як ми зареєструвались і було офіційно відкрито засідання Верховної Ради, мої колеги підняли питання про порядок денний сьогоднішнього засідання.
ParlaMint-UA_2002-06-04-m0.u29.p1.sent6	Це абсолютно логічно: коли відкрито засідання, беремо до рук порядок денний і починаємо працювати.
ParlaMint-UA_2002-06-04-m0.u29.p1.sent7	Де він?
ParlaMint-UA_2002-06-04-m0.u29.p1.sent8	Не почули, де він знаходиться.
ParlaMint-UA_2002-06-04-m0.u29.p1.sent9	Це перше.
ParlaMint-UA_2002-06-04-m0.u29.p2.sent1	Друге.
ParlaMint-UA_2002-06-04-m0.u29.p2.sent2	Це пропозиція, яку сьогодні вже висловив керівник нашої фракції Петро Миколайович Симоненко, про те, що повинні йти переговори у форматі керівників шести фракцій, а не неповної і самозваної так званої Погоджувальної ради.
ParlaMint-UA_2002-06-04-m0.u29.p2.sent3	Отже, я пропоную повернутися до переговорів керівників шести фракцій.
ParlaMint-UA_2002-06-04-m0.u29.p3.sent1	Дякую.
ParlaMint-UA_2002-06-04-m0.u30.p1.sent1	Дякую.
ParlaMint-UA_2002-06-04-m0.u30.p1.sent2	Народний депутат України Медведчук, Соціал-демократична партія України .
ParlaMint-UA_2002-06-04-m0.u31.p1.sent1	народний депутат України (багато-мандатний загальнодержавний виборчий округ, СДПУ(о)).
ParlaMint-UA_2002-06-04-m0.u31.p1.sent2	Фракція Соціал-демократичної партії України (об’єднаної).
ParlaMint-UA_2002-06-04-m0.u31.p1.sent3	Шановний Володимире Михайловичу!
ParlaMint-UA_2002-06-04-m0.u31.p1.sent4	Шановні колеги!
ParlaMint-UA_2002-06-04-m0.u31.p1.sent5	Дуже приємно, що сьогодні, у вівторок, ми чуємо дуже тверезі думки щодо серйозності переговорів, щодо зустрічі представників шести фракцій і щодо того, що треба домовлятися.
ParlaMint-UA_2002-06-04-m0.u31.p1.sent6	Мабуть, як аргумент на користь таких пропозицій і спрацював той проект постанови, який розданий у залі.
ParlaMint-UA_2002-06-04-m0.u31.p2.sent1	Так, дійсно, треба домовлятися.
ParlaMint-UA_2002-06-04-m0.u31.p2.sent2	Хоча у відповідності з Регламентом проект постанови внесений і він підлягає розгляду в рамках того питання, яке ми зараз слухаємо, - обрання голів комітетів і їх перших заступників.
ParlaMint-UA_2002-06-04-m0.u31.p2.sent3	Але, зважаючи на те, що ми завжди з великою повагою і шаною ставилися до всіх без винятку колег, які обрані українським народом до парламенту, я пропоную вам, Володимире Михайловичу, зібрати керівників фракцій, провести засідання Погоджувальної ради і домовитися про те, чи існують принципи, на яких ми можемо домовитися, а не просто оголошувати перерву, як прозвучала пропозиція, до вівторка.
ParlaMint-UA_2002-06-04-m0.u31.p2.sent4	Тому що, якщо така пропозиція і буде проголосована, не виключено, що наступного вівторка ми прийдемо з такими ж серйозними пропозиціями, з якими прийшли сьогодні.
ParlaMint-UA_2002-06-04-m0.u31.p3.sent1	Або ми домовляємося і розуміємо, що ми можемо домовитись, або ми працюємо у повній відповідності з Регламентом та розглядаємо проект постанови, який поданий.
ParlaMint-UA_2002-06-04-m0.u31.p3.sent2	Така думка нашої фракції.
ParlaMint-UA_2002-06-04-m0.u32.p1.sent1	Дякую.
ParlaMint-UA_2002-06-04-m0.u32.p1.sent2	Народний депутат України Шаров від фракції "Єдина Україна", і будемо завершувати виступи з процедурних питань.
ParlaMint-UA_2002-06-04-m0.u33.p1.sent1	народний депутат України .
ParlaMint-UA_2002-06-04-m0.u33.p1.sent2	Дякую, шановні колеги.
ParlaMint-UA_2002-06-04-m0.u33.p1.sent3	"Трудова Україна", "За Єдину Україну!".
ParlaMint-UA_2002-06-04-m0.u33.p1.sent4	Прошу передати слово Сергію Тігіпку.
ParlaMint-UA_2002-06-04-m0.u34.p1.sent1	Народний депутат Сергій Тігіпко.
ParlaMint-UA_2002-06-04-m0.u35.p1.sent1	народний депутат України .
ParlaMint-UA_2002-06-04-m0.u35.p1.sent2	Доброго дня, шановні депутати, доброго дня, пане Голово!
ParlaMint-UA_2002-06-04-m0.u35.p1.sent3	"Трудова Україна", блок "За Єдину Україну!".
ParlaMint-UA_2002-06-04-m0.u35.p1.sent4	У мене є така пропозиція: перед тим, як ми будемо обговорювати внесений проект постанови, який уже розданий народним депутатам, я просив би, щоб Голова Верховної Ради зібрав у себе керівників фракцій і ми домовилися про перерву і про ту роботу, яку ми будемо проводити під час цієї перерви.
ParlaMint-UA_2002-06-04-m0.u35.p2.sent1	Дякую.
ParlaMint-UA_2002-06-04-m0.u36.p1.sent1	Дякую.
ParlaMint-UA_2002-06-04-m0.u36.p1.sent2	Шановні народні депутати!
ParlaMint-UA_2002-06-04-m0.u36.p1.sent3	До президії надійшло кілька заяв від депутатів про зняття своїх кандидатур зі списку, зокрема Геннадія Йосиповича Удовенка.
ParlaMint-UA_2002-06-04-m0.u36.p1.sent4	Ми візьмемо, мабуть, це до уваги.
ParlaMint-UA_2002-06-04-m0.u36.p2.sent1	Шановні народні депутати!
ParlaMint-UA_2002-06-04-m0.u36.p2.sent2	Надходили інші пропозиції, які зводилися до того, що нам треба зробити перерву і домовитися керівникам фракцій відносно алгоритму, відносно того, за якою методою ми будемо розглядати питання формування комітетів, для того, щоб нам визначитися, скільки для цього потрібно часу.
ParlaMint-UA_2002-06-04-m0.u36.p3.sent1	У зв’язку з цим, шановні народні депутати, я пропоную зробити перерву до 12 години 30 хвилин, а через 20 хвилин керівникам фракцій зібратися в кімнаті для переговорів.
ParlaMint-UA_2002-06-04-m0.u37.p1.sent1	Шановні народні депутати!
ParlaMint-UA_2002-06-04-m0.u37.p1.sent2	Прошу займати робочі місця.
ParlaMint-UA_2002-06-04-m0.u37.p1.sent3	Шановні народні депутати!
ParlaMint-UA_2002-06-04-m0.u37.p1.sent4	Продовжуємо нашу роботу.
ParlaMint-UA_2002-06-04-m0.u37.p1.sent5	Дозвольте зробити оголошення.
ParlaMint-UA_2002-06-04-m0.u37.p2.sent1	Перше.
ParlaMint-UA_2002-06-04-m0.u37.p2.sent2	Трансляція засідання Верховної Ради України відбувається у повному обсязі відповідно до постанови Верховної Ради України по першому радіоканалу.
ParlaMint-UA_2002-06-04-m0.u37.p3.sent1	Друге.
ParlaMint-UA_2002-06-04-m0.u37.p3.sent2	Шановні народні депутати!
ParlaMint-UA_2002-06-04-m0.u37.p3.sent3	Відбулося засідання керівників депутатських фракцій.
ParlaMint-UA_2002-06-04-m0.u37.p3.sent4	Робота, я повинен вам сказати, була плідною і конструктивною, досягнуто певних домовленостей, знайдено необхідні компроміси.
ParlaMint-UA_2002-06-04-m0.u37.p3.sent5	За одностайною пропозицією керівників депутатських фракцій ми зробимо перерву в роботі сесії до завтрашнього дня до 12 години 30 хвилин.
ParlaMint-UA_2002-06-04-m0.u37.p3.sent6	Зараз о 12 годині 45 хвилин відбудеться засідання робочої групи, склад якої погоджений з керівниками фракцій.
ParlaMint-UA_2002-06-04-m0.u37.p4.sent1	Я прошу робочу групу зібратися в залі навпроти для того, щоб почати роботу, і завтра сформовану спільну думку ми внесемо на ваш розгляд о 12 годині 30 хвилин.
ParlaMint-UA_2002-06-04-m0.u37.p4.sent2	Зустріч керівників фракцій відбудеться о 16 годині.
ParlaMint-UA_2002-06-04-m0.u37.p5.sent1	Шановні народні депутати!
ParlaMint-UA_2002-06-04-m0.u37.p5.sent2	До 14 години відбувається прощання з Борисом Шарварком у філармонії.
ParlaMint-UA_2002-06-04-m0.u37.p5.sent3	Я думаю, що ви можете використати цей час для того, щоб попрощатися з видатним майстром культури.
ParlaMint-UA_2002-06-04-m0.u37.p6.sent1	Дякую.
ParlaMint-UA_2002-06-04-m0.u37.p6.sent2	До завтрашнього дня.
