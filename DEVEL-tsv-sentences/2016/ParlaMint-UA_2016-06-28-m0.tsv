id	text
ParlaMint-UA_2016-06-28-m0.u1.p1.sent1	Шановні колеги, прошу заходити в зал, займати місця, приготуватись до початку урочистого засідання.
ParlaMint-UA_2016-06-28-m0.u1.p1.sent2	Будь ласка, заходимо в зал і сідаємо, колеги.
ParlaMint-UA_2016-06-28-m0.u1.p1.sent3	Колеги, будь ласка, сідаємо.
ParlaMint-UA_2016-06-28-m0.u1.p2.sent1	Доброго ранку.
ParlaMint-UA_2016-06-28-m0.u1.p2.sent2	Шановні народні депутати України!
ParlaMint-UA_2016-06-28-m0.u1.p2.sent3	Шановні гості Верховної Ради України!
ParlaMint-UA_2016-06-28-m0.u1.p2.sent4	Прошу зустрічати Президента України Петра Олексійовича Порошенка.
ParlaMint-UA_2016-06-28-m0.u1.p3.sent1	Шановні народні депутати, шановні гості нашого засідання, в Урочистому засіданні Верховної Ради України беруть участь народні депутати України; народні депутати України попередніх скликань; президенти України – Леонід Макарович Кравчук , Леонід Данилович Кучма , Віктор Андрійович Ющенко ; члени Кабінету Міністрів України ; голови Верховної Ради України попередніх скликань , Олександр Олександрович.
ParlaMint-UA_2016-06-28-m0.u1.p3.sent2	Колишні прем’єр-міністри України ; керівники судової гілки влади; присутні посадові особи, яких Верховна Рада України обирає, призначає і надає згоду на призначення на посаду.
ParlaMint-UA_2016-06-28-m0.u1.p3.sent3	Також присутні предстоятелі церков і релігійних об’єднань України.
ParlaMint-UA_2016-06-28-m0.u1.p3.sent4	Також на Урочистому засіданні присутні представники дипломатичного корпусу, громадських організацій і засобів масової інформації.
ParlaMint-UA_2016-06-28-m0.u1.p4.sent1	Шановні народні депутати, шановні гості Верховної Ради України, Урочисте засідання Верховної Ради України, присвячене 20-й річниці Конституції України, оголошую відкритим.
ParlaMint-UA_2016-06-28-m0.u2.p1.sent1	Слава Україні!
ParlaMint-UA_2016-06-28-m0.u2.p2.sent1	До слова запрошується Президент України Петро Олексійович Порошенко, будь ласка.
ParlaMint-UA_2016-06-28-m0.u3.p1.sent1	"Во ім’я Отця і Сина, і Святого Духа, Бога, прославленого в Трійці".
ParlaMint-UA_2016-06-28-m0.u3.p1.sent2	Це, присвяті отці, дорогий український народе, шановні народні депутати, високодостойна громада, не лише фрагмент молитви, з цих слів починається один з найважливіших документів в нашій українській вітчизняній історії, який називається "Договори і постановлення прав і вольностей Війська Запорізького між ясновельможним паном Пилипом Орликом, обраним гетьманом Війська Запорізького, і генеральною старшиною, полковниками, а також названим Військом Запорізьким, що за давнім звичаєм і за військовими правилами утверджені обома сторонами вільним голосуванням".
ParlaMint-UA_2016-06-28-m0.u3.p2.sent1	Дивіться, які слова.
ParlaMint-UA_2016-06-28-m0.u3.p2.sent2	Звичайно, з висоти сьогоднішнього дня багато до чого в цьому документі можна було би присікатись.
ParlaMint-UA_2016-06-28-m0.u3.p2.sent3	Але у квітні 1710 року, більше як 316 років тому, тоді, коли у світі домінували абсолютні монархії, в яких вся влада зосереджується в одних руках, ще десятки років залишались до американської війни за незалежність і десятки років залишались до Великої французької революції, а наші українські пращури склали вже по суті республікансько-демократичний маніфест.
ParlaMint-UA_2016-06-28-m0.u3.p2.sent4	Маніфест, який на багато років випереджував свій час.
ParlaMint-UA_2016-06-28-m0.u3.p2.sent5	Вони проектували таку політичну систему, в якій ніхто, цитую, "не осмілився би присвоювати собі надслушність і право на самодержавну владу".
ParlaMint-UA_2016-06-28-m0.u3.p2.sent6	А для того, щоби запобігти подібному самодержавному безправству, яке невластиво, знову-таки цитую, "гетьманському урядуванню" ухвалили і відповідні пункти, договори та постанови.
ParlaMint-UA_2016-06-28-m0.u3.p3.sent1	Готуючись до наших з вами зборів, зробив собі невеликий екскурс в минуле.
ParlaMint-UA_2016-06-28-m0.u3.p3.sent2	Погортав не лише Конституцію Пилипа Орлика, але ще і Конституцію Української Народної Республіки і закони про тимчасовий державний устрій України, які були видані гетьманом Павлом Скоропадським.
ParlaMint-UA_2016-06-28-m0.u3.p3.sent3	Все це – це є частина нашої української історії.
ParlaMint-UA_2016-06-28-m0.u3.p3.sent4	І чинна Конституція – теж історичний, але в той же час живий і практичний документ.
ParlaMint-UA_2016-06-28-m0.u3.p3.sent5	І саме з ним маємо звіряти свої політичні вчинки кожного дня.
ParlaMint-UA_2016-06-28-m0.u3.p3.sent6	Ми маємо його шанувати і поважати.
ParlaMint-UA_2016-06-28-m0.u3.p3.sent7	А чи саме так ми ставимося до Конституції протягом 20 років її існування?
ParlaMint-UA_2016-06-28-m0.u3.p3.sent8	На жаль, ні.
ParlaMint-UA_2016-06-28-m0.u3.p3.sent9	І тепер уже, з дистанції прожитих літ, бачимо, що спроби її нелегітимної, ґвалтівної ревізії ні до чого доброго ніколи не призводили.
ParlaMint-UA_2016-06-28-m0.u3.p3.sent10	Країна та суспільство заплатили за це дуже високу ціну, і це нам усім важливий урок на майбутнє.
ParlaMint-UA_2016-06-28-m0.u3.p3.sent11	Але не бачу жодних підстав ставити під сумнів зафіксовану в чинній редакції Конституції форму правління.
ParlaMint-UA_2016-06-28-m0.u3.p3.sent12	Парламентсько-президентська модель – це один із наслідків Революції Гідності, рівно як і індикатор нашої причетності до європейської політичної культури.
ParlaMint-UA_2016-06-28-m0.u3.p4.sent1	Президент, парламент, уряд – всі мусимо вчитися працювати за правилами і гарантувати сталість політичної системи.
ParlaMint-UA_2016-06-28-m0.u3.p4.sent2	Ставлення до Основного Закону не повинно залежати ані від точки сидіння конкретного політика, ані від поточної розстановки політичних сил в державі.
ParlaMint-UA_2016-06-28-m0.u3.p4.sent3	Тому я не маю наміру зловживати темою змін до Конституції, і надалі поводитимемося в цьому питанні виважено, відповідально, обережно, як і тепер.
ParlaMint-UA_2016-06-28-m0.u3.p5.sent1	На мою думку, зміни до Конституції мають носити наразі "точковий" характер, готуватися ретельно, на основі широкої громадської дискусії, за участю українських правників та з експертизою таких високоповажних європейських структур як Венеціанська комісія.
ParlaMint-UA_2016-06-28-m0.u3.p5.sent2	І головне – ухвалюватися з суворим дотриманням всіх процедур, яких сама Конституція вимагає для того, аби поміняти в ній бодай кому.
ParlaMint-UA_2016-06-28-m0.u3.p5.sent3	Приклад саме такої відповідальної роботи над удосконаленням Основного Закону ми з вами, дорогі народні депутати, щойно продемонстрували.
ParlaMint-UA_2016-06-28-m0.u3.p5.sent4	Поправки до Конституції в частині судочинства внесено в повній відповідальності саме з нею самою.
ParlaMint-UA_2016-06-28-m0.u3.p5.sent5	Завтра буде оприлюднений Закон "Про зміни до Конституції в частині правосуддя", я його підписав.
ParlaMint-UA_2016-06-28-m0.u3.p5.sent6	Звичайно.
ParlaMint-UA_2016-06-28-m0.u3.p5.sent7	Хотілося б, щоб він був оприлюднений сьогодні, але день нині святковий, газети не виходять, а право на відпочинок теж є одним з прав, який гарантовано Конституцією.
ParlaMint-UA_2016-06-28-m0.u3.p5.sent8	Зміни, за які Верховна Рада остаточно проголосувала на початку місяця, за обсягом невеликі, але ці зміни мають фундаментальне значення.
ParlaMint-UA_2016-06-28-m0.u3.p5.sent9	Чому?
ParlaMint-UA_2016-06-28-m0.u3.p5.sent10	Тому що сьогодні правду в судах нам, українцям, часто-густо знайти дуже важко.
ParlaMint-UA_2016-06-28-m0.u3.p5.sent11	Мільйони людей прагнуть справедливості, справедливість була головною вимогою Революції Гідності, отож хіба я міг не ініціювати судову реформу?
ParlaMint-UA_2016-06-28-m0.u3.p5.sent12	Хіба ми не мусили знайти той компроміс, коли понад 300 народних депутатів підтримали її?
ParlaMint-UA_2016-06-28-m0.u3.p5.sent13	Хіба то не робота Президента і не обов’язок Президента?
ParlaMint-UA_2016-06-28-m0.u3.p5.sent14	І я ще раз хотів би щиро подякувати кожному з народних депутатів, хто проголосував за конституційні зміни.
ParlaMint-UA_2016-06-28-m0.u3.p5.sent15	Це є інтегральна реформа.
ParlaMint-UA_2016-06-28-m0.u3.p5.sent16	Це є реформа реформ, яка є передумовою і запорукою всіх інших перетворень.
ParlaMint-UA_2016-06-28-m0.u3.p6.sent1	Що головне є в судовій реформі?
ParlaMint-UA_2016-06-28-m0.u3.p6.sent2	Глибоке і кардинальне оновлення суддівського корпусу – раз.
ParlaMint-UA_2016-06-28-m0.u3.p6.sent3	Жорсткий контроль, у тому числі і громадський, за доброчесністю, за доходами та видатками суддів – два.
ParlaMint-UA_2016-06-28-m0.u3.p6.sent4	Скасування необмеженої недоторканності суддів – три.
ParlaMint-UA_2016-06-28-m0.u3.p6.sent5	Ліквідація політичних впливів та незалежність судової гілки влади – чотири.
ParlaMint-UA_2016-06-28-m0.u3.p6.sent6	І тут я свідомо і добровільно поступився частиною чинних президентських повноважень.
ParlaMint-UA_2016-06-28-m0.u3.p7.sent1	Ми, дорогі друзі, на порозі фундаментальних змін в суддівській системі.
ParlaMint-UA_2016-06-28-m0.u3.p7.sent2	Але не забуваємо, що посіяне не одразу жнуть.
ParlaMint-UA_2016-06-28-m0.u3.p7.sent3	Воно потребує часу, щоб прорости, заколоситися і дозріти.
ParlaMint-UA_2016-06-28-m0.u3.p7.sent4	Суди не змінити за один день.
ParlaMint-UA_2016-06-28-m0.u3.p7.sent5	На впровадження реформи знадобиться кілька років.
ParlaMint-UA_2016-06-28-m0.u3.p7.sent6	Але в результаті цієї кропіткої роботи всі українці отримають нову судову систему, те, чого вони прагнуть, – більш чесну, більш незалежну, більш справедливу.
ParlaMint-UA_2016-06-28-m0.u3.p8.sent1	І вже наприкінці поточного року на конкурсній основі буде сформовано новий Верховний Суд України.
ParlaMint-UA_2016-06-28-m0.u3.p8.sent2	В конкурсі зможуть взяти участь і правники з-поза меж судової системи.
ParlaMint-UA_2016-06-28-m0.u3.p8.sent3	Я закликаю їх зараз активно підключатися до реформи.
ParlaMint-UA_2016-06-28-m0.u3.p8.sent4	І, підписавши зміни до Конституції в частині правосуддя, хотів проінформувати і про стан справ з іншим проектом змін до Основного закону, який стосується децентралізації.
ParlaMint-UA_2016-06-28-m0.u3.p8.sent5	Нагадаю, що в першому читанні їх було ухвалено 31 серпня минулого року.
ParlaMint-UA_2016-06-28-m0.u3.p8.sent6	І в силу зовнішніх та внутрішніх обставин вони пов’язані з нашою політико-дипломатичною боротьбою за відновлення територіальної цілісності і суверенітету України.
ParlaMint-UA_2016-06-28-m0.u3.p8.sent7	Визначаючи послідовність своїх дій в цьому питанні, ми користуємося відомою народною приказкою, яка вчить не ставити віз попереду коня.
ParlaMint-UA_2016-06-28-m0.u3.p8.sent8	Очевидно, що для внесення змін до Конституції в цій частині є чіткі попередні умови насамперед безпекового характеру.
ParlaMint-UA_2016-06-28-m0.u3.p8.sent9	Має бути встановлений повний та тривалий режим припинення вогню.
ParlaMint-UA_2016-06-28-m0.u3.p9.sent1	Росія – країна-агресор, країна-окупант – повинна вивести всі свої війська, зброю та техніку з території України.
ParlaMint-UA_2016-06-28-m0.u3.p9.sent2	Спеціальна моніторингова місія ОБСЄ має отримати повний доступ до всієї неконтрольованої Україною території, а також встановити постійний моніторинг над тимчасово неконтрольованою ділянкою україно-російського кордону.
ParlaMint-UA_2016-06-28-m0.u3.p9.sent3	Крім цього, має відбутися реальне роззброєння всіх незаконних угрупувань на цій території, встановлення зон безпеки.
ParlaMint-UA_2016-06-28-m0.u3.p10.sent1	Важливою гарантією від військових провокацій та дотримання режиму припинення вогню, а також забезпечення безпеки майбутнього виборчого процесу має стати розміщення озброєної поліцейської місії ОБСЄ.
ParlaMint-UA_2016-06-28-m0.u3.p10.sent2	Паралельно повинен бути досягнутий відчутний прогрес у справі звільнення всіх заручників та українських політичних в’язнів.
ParlaMint-UA_2016-06-28-m0.u3.p11.sent1	Наголошую, місцеві вибори не під дулами бойовиків, а згідно нашого українського закону і в чіткій відповідності до критеріїв і стандартів ОБСЄ має визначити тих, хто в інтересах громад розпоряджатиметься новими можливостями, які надає децентралізація.
ParlaMint-UA_2016-06-28-m0.u3.p11.sent2	І це, до речі, стосується всіх, а не лише окремих районів Донбасу.
ParlaMint-UA_2016-06-28-m0.u3.p12.sent1	Лише за дотримання таких умов я буду готовий звернутися до Верховної Ради з закликом проголосувати за ці зміни в другому читанні.
ParlaMint-UA_2016-06-28-m0.u3.p12.sent2	І хотів би заспокоїти, станеться це не сьогодні, не завтра, не 4 липня, як тут розповсюджують всяку брехню, а як будуть виконані чіткі попередні безпекові умови.
ParlaMint-UA_2016-06-28-m0.u3.p13.sent1	Я припускаю, що я засмутив тих, хто постійно живиться спекуляцією на цю тему.
ParlaMint-UA_2016-06-28-m0.u3.p13.sent2	Але моя позиція принципова, і вчора я її ще раз довів до відома наших європейських партнерів, перебуваючи в Брюсселі.
ParlaMint-UA_2016-06-28-m0.u3.p13.sent3	До речі, дуже важливо, що в Брюсселі.
ParlaMint-UA_2016-06-28-m0.u3.p13.sent4	Це, до речі, дуже важливо, що в Брюсселі ці зустрічі відбуваються після брексіту.
ParlaMint-UA_2016-06-28-m0.u3.p13.sent5	Це єдина країна – Україна, яка сьогодні має таку увагу Європейського Союзу.
ParlaMint-UA_2016-06-28-m0.u3.p13.sent6	Перша країна!
ParlaMint-UA_2016-06-28-m0.u3.p13.sent7	Де керівники Європейського Союзу зустрілися з нами після брексіту для того, щоби оговорити подальший прогрес і розвиток наших питань.
ParlaMint-UA_2016-06-28-m0.u3.p14.sent1	Я впевнений в тому, що сьогодні ця позиція, і може довести вам, бо повернувся лише сьогодні о четвертій ранку з Брюсселя, що вона знаходить повне розуміння з боку наших європейських партнерів.
ParlaMint-UA_2016-06-28-m0.u3.p15.sent1	Так само як і деокупація Донбасу на порядку денному стоїть і питання повернення Криму.
ParlaMint-UA_2016-06-28-m0.u3.p15.sent2	І ще раз наголошую, що ми маємо розпочати процес внесення змін і доповнень до розділу Х Конституції України, який називається "Автономна Республіка Крим".
ParlaMint-UA_2016-06-28-m0.u3.p15.sent3	Так, пане Мустафа і пане Рефат?
ParlaMint-UA_2016-06-28-m0.u3.p15.sent4	Це те, про що я говорив під час Урочистого засідання, і будемо повторювати разом.
ParlaMint-UA_2016-06-28-m0.u3.p15.sent5	Вони, ці зміни, повною мірою витікають з невід’ємного права кримськотатарського народу на самовизначення у складі суверенної та незалежної української держави.
ParlaMint-UA_2016-06-28-m0.u3.p15.sent6	Звичайно і зрозуміло, що з повним гарантуванням рівних прав і громадянських свобод для етнічних українців, росіян та інших етносів півострова.
ParlaMint-UA_2016-06-28-m0.u3.p16.sent1	Дорогі українці!
ParlaMint-UA_2016-06-28-m0.u3.p16.sent2	Шановні народні депутати!
ParlaMint-UA_2016-06-28-m0.u3.p16.sent3	Дотримання проголошених Основним законом основоположних цінностей та усвідомлення необхідності вдосконалення Основного закону мають бути органічно поєднані в роботі українського парламенту.
ParlaMint-UA_2016-06-28-m0.u3.p16.sent4	Символічно, що Майдан перед будинком Верховної Ради має назву площа Конституції.
ParlaMint-UA_2016-06-28-m0.u3.p16.sent5	І кожен громадянин України має знати та гідно реалізовувати передбачені основним законом права і обов’язки, а держава в особі її інститутів повинна забезпечити належні умови для такої всебічної реалізації для чого потрібно успішно провести всі заплановані нами реформи.
ParlaMint-UA_2016-06-28-m0.u3.p17.sent1	20 років тому український парламент прийняв сучасну Конституцію незалежної України.
ParlaMint-UA_2016-06-28-m0.u3.p17.sent2	Це, звичайно, не такий великий термін, протягом якого функціонує Конституція Сполучених Штатів.
ParlaMint-UA_2016-06-28-m0.u3.p17.sent3	Але і за цей відносно короткий проміжок часу ми всі змогли переконатися, що наша Конституція є якісним, дієвим та життєздатним правовим документом, яким всі ми можемо пишатися.
ParlaMint-UA_2016-06-28-m0.u3.p17.sent4	І за цей час держава пройшла безліч випробувань та змінилася насамперед за останні 2,5 роки.
ParlaMint-UA_2016-06-28-m0.u3.p17.sent5	Ми твердо встали на шлях свободи, демократії і європейських реформ, і хочу наголосити, з цього шляху ми не звернемо.
ParlaMint-UA_2016-06-28-m0.u3.p18.sent1	З Днем Конституції вас, дорогі українці!
ParlaMint-UA_2016-06-28-m0.u3.p18.sent2	І Слава Україні!
ParlaMint-UA_2016-06-28-m0.u4.p1.sent1	Шановні народні депутати, шановні гості Верховної Ради України, до слова запрошується перший Президент України Леонід Макарович Кравчук.
ParlaMint-UA_2016-06-28-m0.u5.p1.sent1	Доброго здоров’я всім!
ParlaMint-UA_2016-06-28-m0.u5.p1.sent2	Із святом вас!
ParlaMint-UA_2016-06-28-m0.u5.p2.sent1	Шановний пане Президенте, шановний Голово Верховної Ради, шановні пані і панове!
ParlaMint-UA_2016-06-28-m0.u5.p2.sent2	У цій залі приймалися історичні рішення, які змінили не тільки обличчя України, а сприяли зміні обличчя Європи і світу.
ParlaMint-UA_2016-06-28-m0.u5.p2.sent3	Тут 24 серпня ми прийняли Акт про державну незалежність України, скріплений волею українського народу.
ParlaMint-UA_2016-06-28-m0.u5.p2.sent4	В цьому році виповнюється 25 років незалежності України і 25 років розвалу найстрашнішої імперії – Радянського Союзу.
ParlaMint-UA_2016-06-28-m0.u5.p3.sent1	Двадцять років виповнилося нашій Конституції.
ParlaMint-UA_2016-06-28-m0.u5.p3.sent2	Здавалося, що були створені саме в цій залі і волею українського народу всі передумови, щоб ми будували незалежну демократичну Україну.
ParlaMint-UA_2016-06-28-m0.u5.p3.sent3	Я хочу подякувати всім, хто присутнім в цій залі, а це творці Конституції і законів України, які долучилися до цієї історичної.
ParlaMint-UA_2016-06-28-m0.u5.p3.sent4	до цих історичних подій.
ParlaMint-UA_2016-06-28-m0.u5.p3.sent5	Добре, що ви тоді і зараз робили і робимо велику державну справу.
ParlaMint-UA_2016-06-28-m0.u5.p3.sent6	Україна живе, Україна розвивається, і це найголовніший підсумок цієї історії 25-річної і 20-річної історії нашої української Конституції.
ParlaMint-UA_2016-06-28-m0.u5.p3.sent7	Але, на жаль, ті підвалини, які були створені для будівництва нової держави дуже швидко почали розмиватися, і вибори, які проходили в Україні: і парламентські, і президентські, дуже швидко з’їдали всі наробки Конституції, і нігілізм розвивався у Верховній Раді.
ParlaMint-UA_2016-06-28-m0.u5.p3.sent8	Він розповсюджувався в державі, в суспільстві, а потім в цю залу приходили народні депутати, обрані, і замість того, щоб будувати державу, системно послідовно, об’єднавши свої сили, починалася боротьба, яка знову ж таки не завжди сприяла зміцненню засад Конституції.
ParlaMint-UA_2016-06-28-m0.u5.p3.sent9	Я хочу задати одне запитання всім.
ParlaMint-UA_2016-06-28-m0.u5.p3.sent10	Скажіть, будь ласка, коли-небудь в історії України Конституція виконувалась?
ParlaMint-UA_2016-06-28-m0.u6.p1.sent1	Я зараз і починаю з президентів, я кажу, виконувалась в Україні я сказав.
ParlaMint-UA_2016-06-28-m0.u6.p1.sent2	А те, що не виконується Конституція, це означає, що підвалин для життя України, будівництво України як такої не існує.
ParlaMint-UA_2016-06-28-m0.u6.p2.sent1	Ви знаєте, я стою на тій же позиції, на якій стоїте ви всі.
ParlaMint-UA_2016-06-28-m0.u6.p2.sent2	Я не кажу, що виконувалась Конституція при першому Президенті.
ParlaMint-UA_2016-06-28-m0.u6.p2.sent3	Єдине, що я хочу сказати, що її не було.
ParlaMint-UA_2016-06-28-m0.u6.p2.sent4	Але давайте будемо відвертими, аби ми всі виконували Конституцію, можливо, виконував би її кожен з президентів.
ParlaMint-UA_2016-06-28-m0.u6.p3.sent1	А давайте задамось запитанням: чому не виконують президенти, в тому числі Конституцію, я кажу, в тому числі.
ParlaMint-UA_2016-06-28-m0.u6.p3.sent2	Тому що в нас в Конституції є великі повноваження президентів, але немає відповідальності президентів.
ParlaMint-UA_2016-06-28-m0.u6.p4.sent1	І тому часто президенти України, в тому числі ваш покірний слуга, виконували функції генеральних секретарів ЦК КПРС.
ParlaMint-UA_2016-06-28-m0.u6.p4.sent2	Все беруть на себе, а відповідальності немає.
ParlaMint-UA_2016-06-28-m0.u6.p4.sent3	Поки ми не вирішимо цього корінного питання, щоб кожен пер свого плуга і ніс відповідальність не словесну, а записану в законі, терміни, які визначені законом, ми не зможемо будувати успішну Українську державу.
ParlaMint-UA_2016-06-28-m0.u6.p5.sent1	Весь світ зараз реформується, подивіться:
ParlaMint-UA_2016-06-28-m0.u6.p5.sent2	Європа реформується, світ в цілому реформується, організації світові реформуються, принаймні ставиться питання про їх реформування.
ParlaMint-UA_2016-06-28-m0.u6.p5.sent3	Церква православна реформується.
ParlaMint-UA_2016-06-28-m0.u6.p5.sent4	Ми повинні як держава, де церква православна має найвищу вагу, не бути сторонніми до цих процесів.
ParlaMint-UA_2016-06-28-m0.u6.p5.sent5	Значить нам потрібно розпочати справжні реформування української держави, починаючи з кожної людини і закінчуючи Президентом.
ParlaMint-UA_2016-06-28-m0.u6.p5.sent6	краще запалити маленьку свічку, а ніж проклинати темряву.
ParlaMint-UA_2016-06-28-m0.u6.p5.sent7	І тисячі слів складено, найкращі промови не варті жодного практичного слова, вписаного в Конституцію і закони.
ParlaMint-UA_2016-06-28-m0.u6.p5.sent8	Це останнє – це красиві форми, до них треба ставитися з повагою.
ParlaMint-UA_2016-06-28-m0.u6.p5.sent9	Але головне - це написати новий підхід до життя.
ParlaMint-UA_2016-06-28-m0.u6.p5.sent10	Ми маємо, врешті-решт, починаючи з сьогоднішнього дня, в цій залі, де присутні депутати скликань, і нинішні депутати, і Президент, і Уряд, і Верховна Рада, поставити перед собою завдання – написати, внести зміни до Конституції, яка відповідала б інтересам, стратегічним інтересам, українського народу, і перестати жонглювати Конституцією, – треба її виконувати.
ParlaMint-UA_2016-06-28-m0.u6.p6.sent1	В Конституції має бути записана відповідальність кожної посадової особи.
ParlaMint-UA_2016-06-28-m0.u6.p7.sent1	Я щиро вдячний вам за те, що ми разом з вами думаємо, як це зробити.
ParlaMint-UA_2016-06-28-m0.u6.p7.sent2	Президент України висловив свою позицію, яку я підтримую в цілому, тому що це позиція будівництва Української держави.
ParlaMint-UA_2016-06-28-m0.u6.p7.sent3	Нам тільки потрібно об’єднати зусилля для того, щоб робили це всі, кожний, починаючи з Президента України.
ParlaMint-UA_2016-06-28-m0.u6.p7.sent4	Дякую.
ParlaMint-UA_2016-06-28-m0.u7.p1.sent1	Дякую, Леонід Макарович.
ParlaMint-UA_2016-06-28-m0.u7.p2.sent1	Слова надається Юрію Михайловичу Закопцю, який з липня 2014 року на передовій боронив суверенітет та незалежність України, брав участь у визволенні населених пунктів: Попасне та Лисичанськ.
ParlaMint-UA_2016-06-28-m0.u7.p2.sent2	З лютого по квітень 2015 року був командиром бойової машини 3-го батальйону 93-ї окремої механізованої бригади.
ParlaMint-UA_2016-06-28-m0.u7.p2.sent3	Брав участь в обороні населеного пункту Піски.
ParlaMint-UA_2016-06-28-m0.u7.p2.sent4	Отримав осколкові поранення.
ParlaMint-UA_2016-06-28-m0.u7.p2.sent5	Нагороджений орденом "За мужність" та медаллю "Захиснику Вітчизни".
ParlaMint-UA_2016-06-28-m0.u7.p3.sent1	Запрошую Юрія Михайловича до слова.
ParlaMint-UA_2016-06-28-m0.u8.p1.sent1	Товаришу Президент, Верховний головнокомандувач Збройних Сил України!
ParlaMint-UA_2016-06-28-m0.u8.p1.sent2	Шановні панове президенти!
ParlaMint-UA_2016-06-28-m0.u8.p1.sent3	Шановний Голово Верховної Ради!
ParlaMint-UA_2016-06-28-m0.u8.p1.sent4	Шановні депутати Верховної Ради України!
ParlaMint-UA_2016-06-28-m0.u8.p1.sent5	Шановна громадо!
ParlaMint-UA_2016-06-28-m0.u8.p1.sent6	Я – ровесник Конституції.
ParlaMint-UA_2016-06-28-m0.u8.p1.sent7	І з самого дитинства я мріяв стати військовим, але ніколи не міг подумати, що стану ним у час війни.
ParlaMint-UA_2016-06-28-m0.u8.p1.sent8	Не міг подумати, що в такому молодому віці мені доведеться зі зброєю в руках захищати свою країну, її конституційний лад.
ParlaMint-UA_2016-06-28-m0.u8.p2.sent1	Я бачив після перемоги Майдану, що ворог просто так не здасться.
ParlaMint-UA_2016-06-28-m0.u8.p2.sent2	Я розумів, що наш народ тоді лиш виграв битву, але ще не здобув перемогу.
ParlaMint-UA_2016-06-28-m0.u8.p2.sent3	Тому, коли було окуповано Крим та на Сході України почалися бої, я, не вагаючись пішов захищати рідну землю від російського агресора.
ParlaMint-UA_2016-06-28-m0.u8.p2.sent4	Батьки вчили мене: "Люби свою країну та будь готов її захищати".
ParlaMint-UA_2016-06-28-m0.u8.p2.sent5	Вони підтримали мій вибір іти на фронт.
ParlaMint-UA_2016-06-28-m0.u8.p2.sent6	Вони, а саме моя бабуся, щодня моляться за мене.
ParlaMint-UA_2016-06-28-m0.u8.p2.sent7	Я хочу подякувати їм за те, що вони виховали мене як патріота України.
ParlaMint-UA_2016-06-28-m0.u8.p3.sent1	Нині я навчаюсь.
ParlaMint-UA_2016-06-28-m0.u8.p3.sent2	Нині я навчаюсь у Національній академії сухопутних військ імені гетьмана Петра Сагайдачного.
ParlaMint-UA_2016-06-28-m0.u8.p3.sent3	Так я виконую настанову свого командира, старшого лейтенанта Олександра Сака, випускника академії, який під час оборони селища Піски сказав мені: "Калино", ти – не солдат, ти – офіцер".
ParlaMint-UA_2016-06-28-m0.u8.p3.sent4	Мій командир завжди вражав мене своєю мужністю, розсудливістю, він першим ішов у бій, він завжди піклувався про кожного з нас.
ParlaMint-UA_2016-06-28-m0.u8.p3.sent5	Таким, на моє переконання, має бути кожен офіцер нової української армії.
ParlaMint-UA_2016-06-28-m0.u8.p3.sent6	Я хочу бути поруч з таким людьми, а саме з ними ми разом збудуємо Збройні Сили України, які стануть взірцем для всіх країн світу.
ParlaMint-UA_2016-06-28-m0.u8.p4.sent1	20 років тому було прийнято Конституцію, але нині її кожне слово, кожну статтю захищають на передовій.
ParlaMint-UA_2016-06-28-m0.u8.p4.sent2	Пліч-о-пліч у боротьбі стоять волонтери, які підтримують нас на фронті, капелани, які стали нашими духовними наставниками, мільйони пересічних українців, які словом і ділом підтримують наше героїчне військо.
ParlaMint-UA_2016-06-28-m0.u8.p4.sent3	Кожен з нас на своєму місці є захисником Конституції та України.
ParlaMint-UA_2016-06-28-m0.u8.p4.sent4	Наша сила, наша сила в єдності, і ворог знає про це, всіляко намагаючись ввести нас, в наші ряди смути.
ParlaMint-UA_2016-06-28-m0.u8.p5.sent1	Звертаюся до вас не лише від себе, а й від товаришів, які зараз знаходяться на фронті.
ParlaMint-UA_2016-06-28-m0.u8.p5.sent2	Давайте забудемо про все дрібне, що нас роз’єднує та зміцнимо нашу рішучість у побудові демократичної і процвітаючої України.
ParlaMint-UA_2016-06-28-m0.u8.p5.sent3	Для нас, військовослужбовців, важливо, щоб не було проблемного питання соціального захисту українського воїна та його сім’ї, щоб питання зміцнення обороноздатності країни завжди залишалось пріоритетним в стінах Верховної Ради України.
ParlaMint-UA_2016-06-28-m0.u8.p5.sent4	Ми виконуємо та будемо виконувати свій конституційний обов’язок, та сподіваємося, що ви будете нашим надійним тилом.
ParlaMint-UA_2016-06-28-m0.u8.p5.sent5	На передовій немає вихідних.
ParlaMint-UA_2016-06-28-m0.u8.p5.sent6	І кожен українець наполегливою та відповідальною працею має віддати свою шану країні.
ParlaMint-UA_2016-06-28-m0.u8.p6.sent1	Вітаю вас усіх з великим святом – Днем Конституції Україна.
ParlaMint-UA_2016-06-28-m0.u8.p6.sent2	І на завершення свого виступу, хотів би сказати настанову нашого пророка – Тараса Григоровича Шевченка: "Борітеся – поборите, вам бог помагає!
ParlaMint-UA_2016-06-28-m0.u8.p6.sent3	Україно, в єдності твоя сила та слава".
ParlaMint-UA_2016-06-28-m0.u8.p7.sent1	Слава героя України!
ParlaMint-UA_2016-06-28-m0.u8.p7.sent2	Слава Україні!
ParlaMint-UA_2016-06-28-m0.u8.p8.sent1	Дякую.
ParlaMint-UA_2016-06-28-m0.u9.p1.sent1	Дякуємо, друже.
ParlaMint-UA_2016-06-28-m0.u9.p2.sent1	До слова запрошується Голова Верховної Ради України другого та п’ятого скликань Олександр Олександрович Мороз.
ParlaMint-UA_2016-06-28-m0.u9.p2.sent2	Будь ласка.
ParlaMint-UA_2016-06-28-m0.u10.p1.sent1	Шановні керівники держави, парламенту, урядовці, шановні учасники засідання, я наче вчора вийшов, не 20 років, а вчора вийшов із цього залу.
ParlaMint-UA_2016-06-28-m0.u10.p1.sent2	І за всі ці роки засвоюю уроки Конституції, я кілька з них озвучу тепер.
ParlaMint-UA_2016-06-28-m0.u10.p1.sent3	Бо ухвалення Конституції – це крок сумірний з проголошенням незалежності, це визнання незворотності історичного вибору нашого народу.
ParlaMint-UA_2016-06-28-m0.u10.p2.sent1	Завершальна стадія роботи над основним законом продемонструвала консолідацію різних політичних сил у парламенті і суспільстві.
ParlaMint-UA_2016-06-28-m0.u10.p2.sent2	Вона стала прикладом того, що будівництво держави потребує спільних зусиль лівих, правих, центристів, радикалів, анархістів, націоналістів, соціалістів, бо тільки в межах своєї держави вони чогось варті.
ParlaMint-UA_2016-06-28-m0.u10.p2.sent3	Бо на ворожнечі держава не будується!
ParlaMint-UA_2016-06-28-m0.u10.p2.sent4	І ми багато маємо прикладів в останні десятиріччя шкоди будівництву держави тим, що ми не вміли дослухатися до думки один одного.
ParlaMint-UA_2016-06-28-m0.u10.p3.sent1	Я сьогодні маю всі підстави зробити такий заклик, слава депутатам першого і другого скликання парламенту, істинним державотворцям, справжнім борцям за незалежність України.
ParlaMint-UA_2016-06-28-m0.u10.p4.sent1	Я невипадково цим закликом користуюся, я звертаюся до Петра Олексійовича з проханням, як суб’єкт законодавчої ініціативи і гарант дотримання Конституції, зверніть увагу те, що в одному із законів прийнятих недавно про борців тощо забули про депутатів двох скликань ніби хтось приніс і незалежність, і акт, і Конституцію, і так дальше.
ParlaMint-UA_2016-06-28-m0.u10.p4.sent2	А це було дуже і дуже непросто зробити.
ParlaMint-UA_2016-06-28-m0.u10.p4.sent3	Тому спасибі цим людям.
ParlaMint-UA_2016-06-28-m0.u10.p4.sent4	І я з великою повагою ставлюся до всіх незалежно від того, яких політичних поглядів вони тоді дотримувалися чи дотримуються тепер.
ParlaMint-UA_2016-06-28-m0.u10.p5.sent1	Друге.
ParlaMint-UA_2016-06-28-m0.u10.p5.sent2	Проголошуючи незалежність і ухвалюючи Конституцію, ми розраховували на інший стан держави, на іншу якість життя людей і суспільства, демократія і соціальна справедливість.
ParlaMint-UA_2016-06-28-m0.u10.p5.sent3	Ці засади державності закладені в основному законі, вони якраз ігноруються.
ParlaMint-UA_2016-06-28-m0.u10.p6.sent1	Тому я хотів би сказати думку, яка, переконаний, нею переймаються багато хто, не Конституція винна в тому, що ми так живемо, а ті, хто порушували Конституцію, хто її не дотримувався незалежно від того, яку посаду займав.
ParlaMint-UA_2016-06-28-m0.u10.p6.sent2	Ще раз повторюю, Конституція в цьому невинна, вона, справді, хороший і ґрунтовний документ.
ParlaMint-UA_2016-06-28-m0.u10.p7.sent1	Третє.
ParlaMint-UA_2016-06-28-m0.u10.p7.sent2	Формула демократії єдина як складова суспільного життя необхідна така.
ParlaMint-UA_2016-06-28-m0.u10.p7.sent3	Народ, Конституція за ним, потім влада, яку формує народ на основі Конституції.
ParlaMint-UA_2016-06-28-m0.u10.p7.sent4	У нас же зроблено, на превеликий жаль, тривалою практикою так, народ, як його думку рахують, це інша справа, потім влада, а потім Конституція, яка нібито має обслуговувати владу, це не правильно, цей поворот треба здійснити, обов’язково на практиці зробити, тоді буде зовсім інша ситуація.
ParlaMint-UA_2016-06-28-m0.u10.p7.sent5	Так бути не повинно, вже два Майдани самостійно висунули вимогу "Свободу людині!", а права і свободи можуть забезпечуватися лише в демократичній країні.
ParlaMint-UA_2016-06-28-m0.u10.p7.sent6	У цьому сенс європейського вибору України, цей вибір ми повинні зробити самі, ніхто до нас не прийде робити це, боротися з корупцією, змінювати виборчу систему, суди робити порядними і тому подібне.
ParlaMint-UA_2016-06-28-m0.u10.p7.sent7	Це ми самі повинні зробити і треба в цьому відношенні брати на себе відповідальність.
ParlaMint-UA_2016-06-28-m0.u10.p8.sent1	Четверте.
ParlaMint-UA_2016-06-28-m0.u10.p8.sent2	Європейська модель – це, перш за все, розвинуте самоврядування.
ParlaMint-UA_2016-06-28-m0.u10.p8.sent3	Конституція з поправками 2004 року якраз і передбачала створення умов, при яких людина стає громадянином, відповідальним за створення влади, за якість життя свого, сім’ї, громади, краю і держави.
ParlaMint-UA_2016-06-28-m0.u10.p8.sent4	Оцю революцію не просто буде здійснити, але це необхідно, якщо ми хочемо стати справді провідною країною, такі умови треба створити.
ParlaMint-UA_2016-06-28-m0.u10.p8.sent5	Тут не арифметика має бути в основі, а права людини, права громади, забезпечені права.
ParlaMint-UA_2016-06-28-m0.u10.p8.sent6	Я гадав би, що потрібно спочатку розпочати реформи податкової, бюджетної системи, реформи місцевого самоврядування, закону відповідного.
ParlaMint-UA_2016-06-28-m0.u10.p8.sent7	Оце буде справжня децентралізація.
ParlaMint-UA_2016-06-28-m0.u10.p9.sent1	Сьогоднішнє об’єднання громад, яке інколи іде поза законом, незрозуміло як це формується, при тому, що я хотів би звернутися до представника Міністерства юстиції: у нас є Закон про статут громад, але Міністерство юстиції позбавило управління, районні, юстиції реєструвати ці статути, а обласним управлінням не передали такого повноваження.
ParlaMint-UA_2016-06-28-m0.u10.p9.sent2	І вже кілька місяців чути відповіді про те, що вони вживають заходів.
ParlaMint-UA_2016-06-28-m0.u10.p9.sent3	Ці заходи варті півгодини – підписати відповідні розпорядження.
ParlaMint-UA_2016-06-28-m0.u10.p9.sent4	Треба поважати громади, тоді буде повага до всіх структур влади.
ParlaMint-UA_2016-06-28-m0.u10.p10.sent1	І ще одне.
ParlaMint-UA_2016-06-28-m0.u10.p10.sent2	Один розумний діалектик, більше ста років тому, зробив висновок: щоб не помилятися в змінах, треба спочатку вирішити загальне, а потім – деталі.
ParlaMint-UA_2016-06-28-m0.u10.p10.sent3	Стосовно наших суспільних взаємин, це означає: спочатку текст зміненої редакції Конституції, а потім – всі інші речі: судова реформа, питання прокуратури, місцеве самоврядування, виборча система і так дальше.
ParlaMint-UA_2016-06-28-m0.u10.p10.sent4	Тоді буде комплексне розв’язання проблеми.
ParlaMint-UA_2016-06-28-m0.u10.p10.sent5	Я нагадую про це, бо вже три роки скоро мине, як в "Юридичному віснику" опублікований текст зміненої редакції чинної Конституції з вимогами двох майданів, із пропозиціями Венеціанської комісії, з рекомендаціями структур влади на місцях.
ParlaMint-UA_2016-06-28-m0.u10.p10.sent6	Те, що потрібно суспільству, це треба зробити обов’язково, бо без змін цих, речі часткові загальної проблеми не вирішать.
ParlaMint-UA_2016-06-28-m0.u10.p10.sent7	Давайте зробимо потрібні зміни, попросивши у народу підтримки, бо Україні справді потрібна Народна Конституція, Конституція обов’язкова і однакова для всіх.
ParlaMint-UA_2016-06-28-m0.u10.p10.sent8	Спасибі вам за увагу, ще раз хотів висловити слова вдячності депутатам І-ІІ скликання.
ParlaMint-UA_2016-06-28-m0.u10.p10.sent9	Дякую.
ParlaMint-UA_2016-06-28-m0.u11.p1.sent1	Шановні колеги, від ровесників Конституції, слово надається представнику молодого покоління, інтерну Верховної Ради України Іванні Федько, будь ласка.
ParlaMint-UA_2016-06-28-m0.u12.p1.sent1	Вітаю, панове Президенте, пане Голово, пані та панове!
ParlaMint-UA_2016-06-28-m0.u12.p1.sent2	Чи кожен з нас замислювався над тим, для чого існує українська держава, що є її метою?
ParlaMint-UA_2016-06-28-m0.u12.p1.sent3	Держава існує для того, аби забезпечити права своїх громадян, в цьому полягає її зміст.
ParlaMint-UA_2016-06-28-m0.u12.p1.sent4	Наша Конституція була ухвалена 20 років тому назад, але реченням: "Україна – правова держава", весь час нагадувала скоріше задекларований курс, аніж реальний стан речей.
ParlaMint-UA_2016-06-28-m0.u12.p1.sent5	Як наслідок, корумповане правосуддя, поліцейська держава, відсутність права та справедливості.
ParlaMint-UA_2016-06-28-m0.u12.p1.sent6	Але відбулась Революція Гідності і це дало нам шанс розпочати все спочатку.
ParlaMint-UA_2016-06-28-m0.u12.p2.sent1	В цьому залі сидить мій ровесник, звичайний український хлопчина, ви його вже чули, такий як і всі.
ParlaMint-UA_2016-06-28-m0.u12.p2.sent2	Він ходив в такі школи як і я, гуляв з нами у дворі, був для нас найліпшим другом.
ParlaMint-UA_2016-06-28-m0.u12.p2.sent3	Але сьогодні він один з тих, що захищає українську незалежність і захищає Україну від посягань ворога.
ParlaMint-UA_2016-06-28-m0.u12.p2.sent4	Він ще дуже молодий, але він вже бачив смерть, бачив смерть своїх побратимів.
ParlaMint-UA_2016-06-28-m0.u12.p2.sent5	Він ще дуже молодий, але бачив жорстокість війни.
ParlaMint-UA_2016-06-28-m0.u12.p2.sent6	Він не нарікає на долю, продовжує мужньо нести свій прапор неначе той хрест, не чекаючи за це винагороди.
ParlaMint-UA_2016-06-28-m0.u12.p3.sent1	Сьогоднішня складна ситуація – це висока плата України за безвідповідальність політиків та несвідомість зокрема громадян, невігластво щодо своєї історії, культури та мови, бездіяльність та пристосуванство.
ParlaMint-UA_2016-06-28-m0.u12.p4.sent1	Навіть найкраща у світі Конституція спроможна забезпечити успіх держави лише за високої правової культури і природньої необхідності поважати і виконувати закон.
ParlaMint-UA_2016-06-28-m0.u12.p4.sent2	А правова держава постане лише там, де є на неї попит.
ParlaMint-UA_2016-06-28-m0.u12.p5.sent1	Вкрай корисною є звичка постійно контролювати владу, а її фундаментом повинно бути громадянське суспільство.
ParlaMint-UA_2016-06-28-m0.u12.p5.sent2	Це вільні люди, які знають свої права та обов’язки, це люди, які відчувають відповідальність перед Україною, світом та прийдешніми поколіннями.
ParlaMint-UA_2016-06-28-m0.u12.p6.sent1	Дозвольте звернутись до молоді України.
ParlaMint-UA_2016-06-28-m0.u12.p6.sent2	Ми не спроможні змінити своє минуле, а наше майбутнє є нам невідомим.
ParlaMint-UA_2016-06-28-m0.u12.p6.sent3	Все, що ми маємо, це коротку мить сьогодення, яка сповнена як і можливостей, так і ризиків, але це не повинно зупиняти наш впевнений та сміливий поступ до правової держави.
ParlaMint-UA_2016-06-28-m0.u12.p6.sent4	Звичайно, вкрай наївно сказати або назвати цей шлях простим, але як казав Річард Бах, кожна мрія дається разом з силами, необхідними для її здійснення.
ParlaMint-UA_2016-06-28-m0.u12.p6.sent5	Здійснюючи саме українську мрію, важливо зрозуміти кожному з нас, а чи готові ми єднатись, а чи готові ми полишити цю "хату скраю"?
ParlaMint-UA_2016-06-28-m0.u12.p6.sent6	Кожному з нас варто пам’ятати, що Україна починається з сім’ї, але вона нею не закінчується.
ParlaMint-UA_2016-06-28-m0.u12.p6.sent7	Особливо це відчутно на війні, коли наші захисники ідуть захищати сім’ю, родину, але внаслідок захищають 45 мільйонів українців.
ParlaMint-UA_2016-06-28-m0.u12.p6.sent8	Тому закликаю українську молодь, яка часто нарікає на складність українських реалій, мріяти та діяти всупереч перешкодам, зневірі та труднощам.
ParlaMint-UA_2016-06-28-m0.u12.p6.sent9	Не шукаймо кращого життя поза межами нашої країни, шукаймо Україну в наших серцях.
ParlaMint-UA_2016-06-28-m0.u12.p6.sent10	Наполегливо працюймо щодня, здобуваймо нові знання та нові навички, будьмо освіченими, креативними, ініціативними та, головне, відповідальними молодими українцями.
ParlaMint-UA_2016-06-28-m0.u12.p6.sent11	Будьмо успішними українцями в бізнесі, в науці, політиці, виробництві, мистецтві, спорті тощо.
ParlaMint-UA_2016-06-28-m0.u12.p7.sent1	Ймовірно, шлях буде непростим, попереду ще багато кропіткої роботи для того, щоб саме наша країна стала європейською державою свідомих громадян та відповідальної держави.
ParlaMint-UA_2016-06-28-m0.u12.p7.sent2	Але я впевнена, що тільки за таких умов це стане найкращим пам’ятником загиблим героям, що так проникливо дивляться на нас з пожовклих портретів.
ParlaMint-UA_2016-06-28-m0.u12.p8.sent1	Бажаю українцям бути щасливими та заможними.
ParlaMint-UA_2016-06-28-m0.u12.p8.sent2	Слава Україні!
ParlaMint-UA_2016-06-28-m0.u13.p1.sent1	Шановні народні депутати!
ParlaMint-UA_2016-06-28-m0.u13.p1.sent2	Шановні гості Верховної Ради України!
ParlaMint-UA_2016-06-28-m0.u13.p1.sent3	До слова запрошується Голова Верховної Ради України Андрій Парубій.
ParlaMint-UA_2016-06-28-m0.u14.p1.sent1	Всечесні отці!
ParlaMint-UA_2016-06-28-m0.u14.p1.sent2	Шановний пане Президент, шановні колеги депутати і цього скликання, і попередніх скликань, шановні урядовці, судді, дипломати!
ParlaMint-UA_2016-06-28-m0.u14.p1.sent3	Шановні українці!
ParlaMint-UA_2016-06-28-m0.u14.p1.sent4	Сьогодні ми зібралися на урочисте засідання з нагоди 20-ліття ухваленні Конституції України – Основного закону нашої держави.
ParlaMint-UA_2016-06-28-m0.u14.p1.sent5	І хоча ми святкуємо лишень 20 років історії творення нашого закону, але насправді, він має тисячолітню історію.
ParlaMint-UA_2016-06-28-m0.u14.p2.sent1	Тисячу років тому наша земля уже мала закон і жила за ним.
ParlaMint-UA_2016-06-28-m0.u14.p2.sent2	Це був закон Великого князя Ярослава "Руська правда", нашого славного предка, могила якого знаходиться недалеко звідси – за 500 метрів, у Святій Софії.
ParlaMint-UA_2016-06-28-m0.u14.p3.sent1	"Руська правда" – Конституція України.
ParlaMint-UA_2016-06-28-m0.u14.p3.sent2	Батьки-засновники нашої держави дали нам перший закон неймовірно прогресивний на той час, який був один для всіх.
ParlaMint-UA_2016-06-28-m0.u14.p3.sent3	Справедливість прийшла на наші землі.
ParlaMint-UA_2016-06-28-m0.u14.p3.sent4	"Не дозволяй, щоби сильний нищив слабкого" – повчав князь Володимир Мономах.
ParlaMint-UA_2016-06-28-m0.u14.p3.sent5	Світло закону Руси-України розповсюдилось і на схід.
ParlaMint-UA_2016-06-28-m0.u14.p3.sent6	Великий князь Ярослав вручив новгородцям Статут Великого князя Ярослава.
ParlaMint-UA_2016-06-28-m0.u14.p3.sent7	Вручив зі словами: "Йдіть і тримайте, як списав для вас".
ParlaMint-UA_2016-06-28-m0.u14.p3.sent8	Для новгородців закони Ярослава стали реліквіями, які охоронялися і на яких приносили клятви і присяги.
ParlaMint-UA_2016-06-28-m0.u14.p4.sent1	Так закон із України розповсюдився далеко за межі України-Руси.
ParlaMint-UA_2016-06-28-m0.u14.p4.sent2	Усю подальшу історію українці вдосконалювали право на своїх землях.
ParlaMint-UA_2016-06-28-m0.u14.p4.sent3	Далі були Литовські статути, Статут 1529 року, в основу якого лягли "Руська Правда" Ярослава та римське канонічне право.
ParlaMint-UA_2016-06-28-m0.u14.p4.sent4	Було прийнято як закон, який мав однакову силу для всіх жителів Литовсько-руської держави, незалежно від їхнього стану.
ParlaMint-UA_2016-06-28-m0.u14.p4.sent5	Він став першим у Європі систематизованим зводом законів різних галузей права.
ParlaMint-UA_2016-06-28-m0.u14.p5.sent1	1710 рік Конституція прав і вольностей Війська Запорізького Пилипа Орлика – один із найпрогресивніших засадничих правових документів світу тієї епохи.
ParlaMint-UA_2016-06-28-m0.u14.p5.sent2	Нагадаю, конституція Сполучених Штатів Америки було ухвалено лише у 1787 році, а конституцію Російської імперії лише 1905 року.
ParlaMint-UA_2016-06-28-m0.u14.p6.sent1	Борючись за свою свободу з російським окупантом, українці продовжували творити свій основний закон, який як фенікс із попелу відроджувався в горнові боротьби.
ParlaMint-UA_2016-06-28-m0.u14.p6.sent2	Конституція Української Народної Республіки – Основний закон Української Народної Республіки, прийнятий Центральною радою 29 квітня 1918 року.
ParlaMint-UA_2016-06-28-m0.u14.p7.sent1	І українці довели: боротьба за свободу, за право жити на своїй землі і за своїм законом веде до перемоги.
ParlaMint-UA_2016-06-28-m0.u14.p7.sent2	Ми вибороли незалежність України.
ParlaMint-UA_2016-06-28-m0.u14.p8.sent1	28 червня 1996 року в цих стінах, на древніх київських пагорбах, на яких за легендами стояв апостол Андрій Первозванний, була ухвалена Конституція України.
ParlaMint-UA_2016-06-28-m0.u14.p8.sent2	Ми відновили свою державу і свій закон о 9 годині 18 хвилин, після 24-х годин безперервної роботи Верховна Рада України прийняла і ввела в дію Основний закон України.
ParlaMint-UA_2016-06-28-m0.u14.p9.sent1	Саме в цих стінах вперше прозвучали слова: "Верховна Рада України від імені Українського народу – громадян України всіх національностей, виражаючи суверенну волю народу, спираючись на багатовікову історію українського державотворення, і на основі здійсненого українською нацією, усім Українським народом права на самовизначення, дбаючи про забезпечення прав і свобод людини та гідних умов її життя, піклуючись про зміцнення громадянської злагоди на землі України, прагнучи розвивати і зміцнювати демократичну, соціальну, правову державу, усвідомлюючи відповідальність перед Богом, власною совістю, попередніми, нинішніми та прийдешніми поколіннями, керуючись Актом проголошення незалежності України від 24 серпня 1991 року, схваленим 1 грудня 1991 року всенародним голосуванням, приймає цю Конституцію – Основний закон України."
ParlaMint-UA_2016-06-28-m0.u14.p10.sent1	І я хочу всім присутнім тут депутатам, які творили цю історичну для України мить, подякувати від нас усіх і від депутатів теперішнього скликання.
ParlaMint-UA_2016-06-28-m0.u14.p11.sent1	Боротьба за право жити за нашим законом і на нашій землі продовжується і далі.
ParlaMint-UA_2016-06-28-m0.u14.p11.sent2	Стаття 1 Конституції: "України є суверенна і незалежна, демократична, соціальна, правова держава".
ParlaMint-UA_2016-06-28-m0.u14.p11.sent3	За ці слова, за нашу незалежність стояв і боровся в Києві Майдан Гідності.
ParlaMint-UA_2016-06-28-m0.u14.p11.sent4	Територія України в межах існуючого кордону є цілісною і недоторканною.
ParlaMint-UA_2016-06-28-m0.u14.p11.sent5	За кожну букву, за кожне слово Основного закону ведуть бій із російськими загарбниками наші хлопці на сході з однією з найбільших окупаційних армій світу.
ParlaMint-UA_2016-06-28-m0.u14.p11.sent6	І ворог переконався, що наше право жити за законом, наше право на свободу відкарбоване на спаливному металі знищених ворожих танків.
ParlaMint-UA_2016-06-28-m0.u14.p11.sent7	Саме прагнення українців до свободи як святої споконвічної цінності не дає спокою тим, хто ці слова просто не розуміє і для яких рабство, і благолєпіє перед царем важливіше за волю.
ParlaMint-UA_2016-06-28-m0.u14.p12.sent1	Яке завдання українців і української влади?
ParlaMint-UA_2016-06-28-m0.u14.p12.sent2	Зробити все можливе, щоб кожна людина, кожен громадянин у нашій державі відчували справедливість нашого закону.
ParlaMint-UA_2016-06-28-m0.u14.p12.sent3	Наше завдання – зробити цю велику книгу основою життя українців, бо в Конституції немає жодного слова про корупцію, про несправедливість, про нечесні суди чи корумповані правоохоронні органи.
ParlaMint-UA_2016-06-28-m0.u14.p12.sent4	Наше життя має бути гідне нашого закону.
ParlaMint-UA_2016-06-28-m0.u14.p13.sent1	Уже ця Верховна Рада зробила надважливі кроки для втілення в життя статей Основного закону.
ParlaMint-UA_2016-06-28-m0.u14.p13.sent2	Саме в тих стінах були ухвалені закони для відновлення боєздатності української армії.
ParlaMint-UA_2016-06-28-m0.u14.p13.sent3	Ми збільшили національні Збройні Сили до 250 тисяч.
ParlaMint-UA_2016-06-28-m0.u14.p13.sent4	Саме в цих стінах були ухвалені антикорупційні закони.
ParlaMint-UA_2016-06-28-m0.u14.p13.sent5	Саме в цих стінах було створено антикорупційну прокуратуру.
ParlaMint-UA_2016-06-28-m0.u14.p13.sent6	Саме в цих стінах ми створили Національне антикорупційне бюро.
ParlaMint-UA_2016-06-28-m0.u14.p13.sent7	Саме в цих стінах ми ухвалили закони для творення чесної поліції.
ParlaMint-UA_2016-06-28-m0.u14.p13.sent8	Саме ця Верховна Рада України ухвалила закони для створення системи публічних електронних закупівель "ProZorro", державні закупівлі стали відкритими.
ParlaMint-UA_2016-06-28-m0.u14.p13.sent9	Саме цей парламент ухвалив усі необхідні закони для відкриття майнових реєстрів, для боротьби з корупцією.
ParlaMint-UA_2016-06-28-m0.u14.p13.sent10	Саме в цих стінах ми прийняли закони для безвізового режиму з Європейським Союзом.
ParlaMint-UA_2016-06-28-m0.u14.p14.sent1	І саме в цих стінах ми проголосували "закони Чистого четверга", закони про декомунізацію, якими ми виганяємо демонів "русского мира" з України.
ParlaMint-UA_2016-06-28-m0.u14.p14.sent2	І сотні інших законів, щоб втілити справедливість, закладену в Основному законі.
ParlaMint-UA_2016-06-28-m0.u14.p14.sent3	Я вірю, саме в тих стінах ми ухвалимо волею Українського народу ратифікацію про членство в Європейському Союзі.
ParlaMint-UA_2016-06-28-m0.u14.p14.sent4	І вірю, що саме в цих стінах ми ратифікуємо Угоду про членство України в НАТО.
ParlaMint-UA_2016-06-28-m0.u14.p15.sent1	Історія нашого Основного закону тисячолітня, як і історія українського народу, який тисячі років зі зброєю в руках боронив і боронить своє право жити вільно і гідно, як і наше прагнення нести свободу і світло.
ParlaMint-UA_2016-06-28-m0.u14.p15.sent2	Зі святом усіх!
ParlaMint-UA_2016-06-28-m0.u14.p16.sent1	Українська держава і її Закон творилися лицарями Київської Русі, воїнами Святослава та Данила Галицького.
ParlaMint-UA_2016-06-28-m0.u14.p16.sent2	Вони творилися під стягами Сагайдачного та Хмельницького.
ParlaMint-UA_2016-06-28-m0.u14.p16.sent3	Сторінки української Конституції та незалежності – це боротьба УНР, Холодноярської республіки та Української повстанської армії.
ParlaMint-UA_2016-06-28-m0.u14.p16.sent4	І сьогодні за наш Закон і нашу незалежність незламною стіною стоять наші воїни на східному фронті під донецьким аеропортом, Маріїнкою, в авдіївській промзоні, захищаючи нашу свободу і наше право.
ParlaMint-UA_2016-06-28-m0.u14.p16.sent5	Тому в цей день для вас, українські воїни, мої особливі вітання.
ParlaMint-UA_2016-06-28-m0.u14.p17.sent1	Вітаю усіх зі святом, зі святом Конституції.
ParlaMint-UA_2016-06-28-m0.u14.p17.sent2	Слава Україні!
ParlaMint-UA_2016-06-28-m0.u15.p1.sent1	Дякую, пане Президенте, Прем’єр-міністр України, та всі, хто брав участь в Урочистому засіданні Верховної Ради.
ParlaMint-UA_2016-06-28-m0.u15.p1.sent2	Дякуємо, Всечесні отці, за участь в нашому засіданні.
ParlaMint-UA_2016-06-28-m0.u15.p2.sent1	Але на цьому наші урочистості не завершені.
ParlaMint-UA_2016-06-28-m0.u15.p2.sent2	Я із задоволенням запрошую всіх до кулуарів Верховної Ради України взяти участь в церемонії Урочистого спецпогашення конверта з оригінальною маркою "28 червня – День Конституції України".
ParlaMint-UA_2016-06-28-m0.u15.p2.sent3	Після церемонії спецпогашення відбудеться фотографування на площі Конституції, перед Верховною Радою на згадку про цей знаменний день.
ParlaMint-UA_2016-06-28-m0.u15.p3.sent1	А наше Урочисте засідання у Верховній Раді України оголошую закритим.
ParlaMint-UA_2016-06-28-m0.u15.p4.sent1	Слава Україні!
ParlaMint-UA_2016-06-28-m0.u15.p4.sent2	Героям слава!
