id	text
ParlaMint-UA_2016-09-06-m0.u1.p1.sent1	Шановні колеги депутати, гості, доброго ранку!
ParlaMint-UA_2016-09-06-m0.u1.p1.sent2	Прошу займати робочі місця.
ParlaMint-UA_2016-09-06-m0.u1.p1.sent3	Прошу заходити в зал, приготуватися до початку нашої роботи.
ParlaMint-UA_2016-09-06-m0.u1.p2.sent1	Шановні колеги, прошу займати робочі місця і приготуватись до реєстрації.
ParlaMint-UA_2016-09-06-m0.u1.p3.sent1	Будь ласка, колега, прошу заходити в зал, приготуватись до реєстрації.
ParlaMint-UA_2016-09-06-m0.u1.p4.sent1	Прошу шановних колег підготуватися до реєстрації.
ParlaMint-UA_2016-09-06-m0.u1.p4.sent2	Прошу увімкнути систему "Рада" і прошу зареєструватись народних депутатів України.
ParlaMint-UA_2016-09-06-m0.u1.p5.sent1	Будь ласка, прошу провести реєстрацію.
ParlaMint-UA_2016-09-06-m0.u1.p6.sent1	Зареєстровано 367 народних депутатів.
ParlaMint-UA_2016-09-06-m0.u1.p6.sent2	Ранкове засідання Верховної Ради України оголошую відкритим.
ParlaMint-UA_2016-09-06-m0.u1.p7.sent1	Шановні народні депутати та гості Верховної Ради, у засіданні Верховної Ради України бере участь Президент України Петро Олексійович Порошенко.
ParlaMint-UA_2016-09-06-m0.u1.p7.sent2	Прошу привітати Президента України.
ParlaMint-UA_2016-09-06-m0.u2.p1.sent1	Слава Україні!
ParlaMint-UA_2016-09-06-m0.u3.p1.sent1	Шановні колеги та гості Верховної Ради України, у засіданні Верховної Ради України беруть участь Прем’єр-міністр України Володимир Борисович Гройсман та члени уряду.
ParlaMint-UA_2016-09-06-m0.u3.p1.sent2	Керівники центральних органів виконавчої влади, керівники судової гілки влади, присутні посадові особи, яких Верховна Рада України обирає, призначає і надає згоду на призначення на посаду, представники громадських організацій і засобів масової інформації, глави дипломатичних представництв іноземних держав та інші офіційні особи.
ParlaMint-UA_2016-09-06-m0.u3.p2.sent1	Шановні народні депутати, відповідно до статті 83 Конституції України п’яту сесію Верховної Ради України восьмого скликання оголошую відкритою.
ParlaMint-UA_2016-09-06-m0.u4.p1.sent1	Шановні народні депутати, шановний Президенте України, шановні гості Верховної Ради України, до слова запрошується Голова Верховної Ради Андрій Володимирович Парубій.
ParlaMint-UA_2016-09-06-m0.u4.p1.sent2	Просимо до слова.
ParlaMint-UA_2016-09-06-m0.u5.p1.sent1	Шановний пане Президент, народні депутати України, шановний пане Прем’єр-міністр України, шановні члени уряду, голови Конституційного та Вищого судів України, високоповажні представники дипломатичних представництв, вельмишановні запрошені гості, шановні пані та панове!
ParlaMint-UA_2016-09-06-m0.u5.p1.sent2	Вітаю вас з початком роботи чергової п’ятої сесії восьмого скликання Верховної Ради України.
ParlaMint-UA_2016-09-06-m0.u5.p1.sent3	Вітаю вас!
ParlaMint-UA_2016-09-06-m0.u5.p2.sent1	Ми маємо пам’ятати кожного дня і кожної хвилини, що Верховна Рада України – це парламент воюючої країни.
ParlaMint-UA_2016-09-06-m0.u5.p2.sent2	І це має стати головним знаком діяльності найвищого законодавчого органу держави.
ParlaMint-UA_2016-09-06-m0.u5.p3.sent1	25 серпня розпочалася раптова перевірка боєздатності російської армії.
ParlaMint-UA_2016-09-06-m0.u5.p3.sent2	До кордонів України стягується величезна кількість техніки і живої сили.
ParlaMint-UA_2016-09-06-m0.u5.p3.sent3	Офіційно все це відбувається в рамках військових навчань "Кавказ-2016".
ParlaMint-UA_2016-09-06-m0.u5.p3.sent4	До Південного військового округу перекидають армійські підрозділи навіть з Далекого Сходу.
ParlaMint-UA_2016-09-06-m0.u5.p3.sent5	Український курортний Крим поступово перетворюється на суцільну військову базу.
ParlaMint-UA_2016-09-06-m0.u5.p4.sent1	І війна сьогодні йде не лише на нашому східному фронті, не лише у Авдіївській промзоні, в Широкино чи Мар’їнці.
ParlaMint-UA_2016-09-06-m0.u5.p4.sent2	Обламавши зуби об наших кіборгів, об наших воїнів, ворог сьогодні постановив головну мету – внутрішня дестабілізація в нашій державі, розхитування ситуації всередині країни, блокування роботи органів влади, у тому числі Українського парламенту.
ParlaMint-UA_2016-09-06-m0.u5.p4.sent3	Головна мета – кинути країну у хаос у хаос безладдя, колотнечу.
ParlaMint-UA_2016-09-06-m0.u5.p4.sent4	І ця тактика "кремля" не є новою.
ParlaMint-UA_2016-09-06-m0.u5.p5.sent1	Колись видатний британський.
ParlaMint-UA_2016-09-06-m0.u5.p5.sent2	британець Уїнстон Черчилль сказав, що "народ, який не пам’ятає свого минулого, не має майбутнього".
ParlaMint-UA_2016-09-06-m0.u5.p5.sent3	Ми маємо пам’ятати уроки нашої історичної пам’яті, і ми маємо пам’ятати своє минуле.
ParlaMint-UA_2016-09-06-m0.u5.p5.sent4	Наша історія кричить нам.
ParlaMint-UA_2016-09-06-m0.u5.p5.sent5	Українці терпіли поразки не через те, що не мали достатньо мілітарної потуги, що мали труднощі економічного характеру, майже усі наші поразки були пов’язані з внутрішніми чварами і внутрішніми непорозуміннями – від часів Київської Русі, битви за Гетьманську булаву і взаємопоборювання в добу УНР.
ParlaMint-UA_2016-09-06-m0.u5.p5.sent6	І сьогодні наш споконвічний ворог робить усе, щоб посіяти розбрат.
ParlaMint-UA_2016-09-06-m0.u5.p5.sent7	Розділяй і володарюй – давній принцип будь-якої імперії.
ParlaMint-UA_2016-09-06-m0.u5.p6.sent1	Атака також іде на інформаційному фронті.
ParlaMint-UA_2016-09-06-m0.u5.p6.sent2	Для цього в Україні Росія створила і фінансує цілу мережу, в тому числі інформаційних каналів, спрямованих на дестабілізацію політичної ситуації в країні.
ParlaMint-UA_2016-09-06-m0.u5.p6.sent3	Підконтрольні державі-агресору та її громадянам деякі ЗМІ займаються свідомою дискредитацією як українських Збройних Сил, так в цілому і української політичної системи.
ParlaMint-UA_2016-09-06-m0.u5.p6.sent4	І сьогодні також кинуті шалені ресурси на розхитання ситуації всередині нашої країни.
ParlaMint-UA_2016-09-06-m0.u5.p7.sent1	Що ми можемо цьому протиставити?
ParlaMint-UA_2016-09-06-m0.u5.p7.sent2	Лише одне – об’єднуйся і перемагай.
ParlaMint-UA_2016-09-06-m0.u5.p7.sent3	В нашому залі багато різних політичних сил і багато визначних політичних діячів, але нам вкрай важливо розуміти, що в цей важливий час викликів український табір повинен стояти плече до плеча перед зовнішньою загрозою, і ми спільно повинні іти шляхом реформування нашої країни, реформування економіки, зміцнення українських Збройних Сил.
ParlaMint-UA_2016-09-06-m0.u5.p7.sent4	І я переконаний, нас об’єднує одне: це віра і бажання перемогти зі споконвічним екзистенційним ворогом – московським імперіалізмом – і бажання побудувати заможну і справедливу країну.
ParlaMint-UA_2016-09-06-m0.u5.p7.sent5	І це нас має об’єднати як у цьому залі, так і за його межами, у всіх сферах, у всіх напрямках.
ParlaMint-UA_2016-09-06-m0.u5.p8.sent1	Ця осінь буде осінню формування українського бюджету.
ParlaMint-UA_2016-09-06-m0.u5.p8.sent2	Я переконаний, що бюджет буде внесений урядом до парламенту вчасно, і це запорука нашого спільного успіху.
ParlaMint-UA_2016-09-06-m0.u5.p8.sent3	В бюджеті–2017 ми повинні використати всі можливості для соціального захисту українців.
ParlaMint-UA_2016-09-06-m0.u5.p8.sent4	Але також ми повинні пам’ятати, що пріоритетним для бюджету має стати забезпечення питання оборони воюючої країни.
ParlaMint-UA_2016-09-06-m0.u5.p9.sent1	Тут хочу згадати і привітати колектив Державного підприємства "Конструкторське бюро "Південний" і Київське конструкторське бюро "Луч" з черговим успішним випробуванням нової тактичної ракети "Вільха".
ParlaMint-UA_2016-09-06-m0.u5.p9.sent2	Також вітаю фахівців Державного підприємства "Антонов", які розробили і представили тактичний ударний дрон "Горлиця".
ParlaMint-UA_2016-09-06-m0.u5.p9.sent3	Це українська зброя, це гарантія нашої безпеки.
ParlaMint-UA_2016-09-06-m0.u5.p9.sent4	І ми маємо зміцнювати наш оборонний потенціал.
ParlaMint-UA_2016-09-06-m0.u5.p9.sent5	І це мають бути пріоритетні законопроекти і напрямки формування нашого бюджету.
ParlaMint-UA_2016-09-06-m0.u5.p9.sent6	Переконаний, що тут, у сесійному залі ми усі однодумці в цьому питанні.
ParlaMint-UA_2016-09-06-m0.u5.p10.sent1	Для нас важливим є питання боротьби з корупцією.
ParlaMint-UA_2016-09-06-m0.u5.p10.sent2	Сьогодні ми будемо розглядати питання про надання згоди на затримання та арешт судді Дніпровського суду міста Києва Миколи Чауса, який замість помідорів в банках консервував хабарі, як показав обшук.
ParlaMint-UA_2016-09-06-m0.u5.p10.sent3	І я переконаний, що питання боротьби з корупцією теж усіх нас об’єднає, тому що корупція – це смертельна загроза національній безпеці.
ParlaMint-UA_2016-09-06-m0.u5.p10.sent4	У боротьбі з корупцією лежить ключ до вирішення соціальних питань.
ParlaMint-UA_2016-09-06-m0.u5.p10.sent5	Перекривши корупційні потоки і зламавши корупційні схеми, ми зможемо наповнити бюджет і зможемо вирішувати питання підняття соціальних стандартів.
ParlaMint-UA_2016-09-06-m0.u5.p11.sent1	Шановні колеги, ще раз наголошую: наш парламент – парламент воюючої країни, і сьогодні ми маємо також бути свідомими того, що від нашої роботи залежить майбутнє держави.
ParlaMint-UA_2016-09-06-m0.u5.p11.sent2	Маємо працювати відповідально.
ParlaMint-UA_2016-09-06-m0.u5.p12.sent1	Так як відповідально щохвилини, ризикуючи життям, роблять свою роботу тисячі наших воїнів на фронті, як здійснюють свою місію вчителі у школах, які зустріли наших дітей 1 вересня.
ParlaMint-UA_2016-09-06-m0.u5.p12.sent2	Ми маємо бути відповідальні, бо на нас дивиться 45-мільйонна країна, яка сьогодні бореться з однією з найбільших мілітарних потуг світу – путінською Росією.
ParlaMint-UA_2016-09-06-m0.u5.p13.sent1	І впевнений, якщо ми зможемо об’єднатись заради країни, заради великої мети, ми переможемо.
ParlaMint-UA_2016-09-06-m0.u5.p14.sent1	Слава Україні!
ParlaMint-UA_2016-09-06-m0.u6.p1.sent1	До проголошення Щорічного послання на трибуну запрошується Президент України Петро Олексійович Порошенко.
ParlaMint-UA_2016-09-06-m0.u7.p1.sent1	Дорогий український народе!
ParlaMint-UA_2016-09-06-m0.u7.p1.sent2	Шановні народні депутати!
ParlaMint-UA_2016-09-06-m0.u7.p1.sent3	Шановний український уряд!
ParlaMint-UA_2016-09-06-m0.u7.p1.sent4	Перш за все я хотів би всіх привітати з 25 річницею відновлення нашої української державної самостійності!
ParlaMint-UA_2016-09-06-m0.u7.p2.sent1	Так, це правда: і парламент ділиться на владу і опозицію.
ParlaMint-UA_2016-09-06-m0.u7.p2.sent2	І це є невід’ємною і вкрай важливою частиною, ознакою демократії.
ParlaMint-UA_2016-09-06-m0.u7.p2.sent3	Але бувають такі моменти, коли хоча б на мить варто забути, хто правий, хто лівий, хто ліберал, хто консерватор, хто україномовний, а хто говорить російською.
ParlaMint-UA_2016-09-06-m0.u7.p2.sent4	Мені здається, що День незалежності, це саме той день, який вартий, щоб переступити через партійні бар’єри і пам’ятати лише про те, що всі ми є українці.
ParlaMint-UA_2016-09-06-m0.u7.p3.sent1	І за умов, коли агресія Росія проти України вже ще триває, а воєнна загроза зі Сходу є найскладнішим стратегічним викликом, питання національної єдності і політичної консолідації – це є питання життя і смерті для нашої країни.
ParlaMint-UA_2016-09-06-m0.u7.p3.sent2	Це, власне, головне, що я хотів би сьогодні сказати.
ParlaMint-UA_2016-09-06-m0.u7.p4.sent1	Ми всі готуємося відзначити століття з початку Української національної революції.
ParlaMint-UA_2016-09-06-m0.u7.p4.sent2	Її провідні діячі і активні учасники, на жаль, лише в екзилі зрозуміли, коли були на вигнанні, про те, що причиною втрати самостійності стали внутрішні чвари, війна всіх проти всіх у державницькому таборі.
ParlaMint-UA_2016-09-06-m0.u7.p4.sent3	Я переконаний, що ми з вами повинні засвоїти уроки історії, і переконаний, що політична боротьба не переткне ту межу, за якою замість демократії і європейських цінностей починається хаос, анархія, отаманщина.
ParlaMint-UA_2016-09-06-m0.u7.p5.sent1	Хочу ще раз повторити те, що говорив на День Незалежності.
ParlaMint-UA_2016-09-06-m0.u7.p5.sent2	Державна самостійність дала демократію і свободу; почуття громадянської гідності і національної єдності; навчила захищатися і відкрила європейську перспективу для нашої держави.
ParlaMint-UA_2016-09-06-m0.u7.p5.sent3	Тепер наші духовні і моральні досягнення маємо доповнити матеріальними здобутками, забезпечивши підвищення добробуту кожного громадянина вільної України.
ParlaMint-UA_2016-09-06-m0.u7.p5.sent4	І це головне наше досягнення.
ParlaMint-UA_2016-09-06-m0.u7.p6.sent1	Для досягнення такої амбітної мети нам потрібні три складових: мир, безпека і реформи.
ParlaMint-UA_2016-09-06-m0.u7.p6.sent2	Ні від кого і ні від чого наша з вами безпека не залежить більше ніж від Збройних Сил України і від якісної роботи української дипломатії.
ParlaMint-UA_2016-09-06-m0.u7.p7.sent1	Я наголошую, ми з вами високо цінуємо підтримку з боку західних партнерів.
ParlaMint-UA_2016-09-06-m0.u7.p7.sent2	Наразі виконується понад 40 імпортних контрактів на поставку до української армії різних засобів оборони на загальну суму 1,5 мільярда доларів.
ParlaMint-UA_2016-09-06-m0.u7.p7.sent3	Нашими друзями передано бронетехніку, безпілотні апарати, засоби спостереження і засоби зв’язку, радіолокаційні станції контрбатарейної боротьби тощо.
ParlaMint-UA_2016-09-06-m0.u7.p7.sent4	І кілька тижнів тому надійшла велика партія приладів нічного бачення, і іще одна зараз на підході.
ParlaMint-UA_2016-09-06-m0.u7.p8.sent1	Але в цілому зрозуміло, що в обороні Україна в першу чергу має спиратися сама на себе, на власну армію, на власний військово-промисловий комплекс.
ParlaMint-UA_2016-09-06-m0.u7.p8.sent2	Як колись було гасло: "Свій до свого по своє".
ParlaMint-UA_2016-09-06-m0.u7.p8.sent3	І всім очевидно, всі бачать, як змінилася наша армія за два роки.
ParlaMint-UA_2016-09-06-m0.u7.p8.sent4	Два роки тому її майже не було, і тепер вона є та ще й яка.
ParlaMint-UA_2016-09-06-m0.u7.p8.sent5	Звичайно, вона не розкошує, але морально і матеріально вмотивована.
ParlaMint-UA_2016-09-06-m0.u7.p8.sent6	Так, поки що без "різносолів", але точно нагодована.
ParlaMint-UA_2016-09-06-m0.u7.p8.sent7	Так, не "от кутюр", але точно одягнена в сучасну форму.
ParlaMint-UA_2016-09-06-m0.u7.p8.sent8	Хай не за останнім трендом військово-технічної моди, але озброєна і підготовлена до захисту країни.
ParlaMint-UA_2016-09-06-m0.u7.p8.sent9	І якби влада в Україні завжди приділяла таку увагу Збройним Силам, як це ми робимо зараз, ми з вами протягом останніх двох років, "зелені чоловічки" не сунулись би в Крим, і на Донбасі так само не було би російських військ.
ParlaMint-UA_2016-09-06-m0.u7.p9.sent1	Відверто кажучи, дорогі друзі, я був просто приголомшений, коли дізнався від Генеральної прокуратури, в яких масштабах в попередні роки бездарно і безцінно розпродавалася зброя і військова техніка.
ParlaMint-UA_2016-09-06-m0.u7.p9.sent2	І ось чому весною 2014 року наші герої-добровольці відбивалися від ворога голими руками: не було бронетехніки, не було зброї, не був захищений наш повітряний простір.
ParlaMint-UA_2016-09-06-m0.u7.p9.sent3	І наголошую, зараз, тепер все інакше.
ParlaMint-UA_2016-09-06-m0.u7.p9.sent4	Нехай тільки сунуться!
ParlaMint-UA_2016-09-06-m0.u7.p10.sent1	І символічним звітом був той парад 24 серпня, де було дуже багато депутатів, але мені не вистачало всіх вас, керівників фракцій, для того, щоб весь народ України побачив, нашу єдність і нашу гордість.
ParlaMint-UA_2016-09-06-m0.u7.p11.sent1	І реально, зараз військові дії кожного дня і кожної ночі випробують наші війська на міцність.
ParlaMint-UA_2016-09-06-m0.u7.p11.sent2	Але наші війська тримають оборону супроти агресора, які за всіма можливими видами ресурсів значно перевищує ті ресурси, якими володіємо ми.
ParlaMint-UA_2016-09-06-m0.u7.p11.sent3	Не в рази, а на порядки перевищує, і нічого не може зробити.
ParlaMint-UA_2016-09-06-m0.u7.p12.sent1	Хочу зупинитися на найближчих планах з модернізації сектору оборони і безпеки.
ParlaMint-UA_2016-09-06-m0.u7.p12.sent2	Звичайно, що політ мрії в кожного з нас захмарний, але є і земні реалії, які не залишають особливого вибору між тим, чого б ми хотіли, і тим, чого ми зараз можемо собі дозволити.
ParlaMint-UA_2016-09-06-m0.u7.p12.sent3	Майже три відсотки валового внутрішнього продукту на оборону – це багато в порівнянні з ледь-ледь одним відсотком, яким легковажили уряди ще в середині нульових років.
ParlaMint-UA_2016-09-06-m0.u7.p12.sent4	Але дуже замало для країни, яка де-факто в стані війни.
ParlaMint-UA_2016-09-06-m0.u7.p12.sent5	Та більше, на жаль, і це правда, ми дозволити собі не можемо.
ParlaMint-UA_2016-09-06-m0.u7.p12.sent6	Військове навантаження зараз вже на бюджет та соціальну сферу і так критично велике.
ParlaMint-UA_2016-09-06-m0.u7.p12.sent7	Тому армія все ще потребує громадянської допомоги, громадянської підтримки, і держава вдячна кожному, чия приватна громадянська ініціатива зміцнює нашу обороноздатність.
ParlaMint-UA_2016-09-06-m0.u7.p12.sent8	Дякую.
ParlaMint-UA_2016-09-06-m0.u7.p13.sent1	Наголошую, що ми будемо раціонально, під прозорим контролем громадськості і парламенту використовувати наявний ресурс і жорстко контролювати видатки з чітким визначенням довгострокових потреб армії та інших силових структур.
ParlaMint-UA_2016-09-06-m0.u7.p13.sent2	У війська вже поставляється не лише відремонтована і модернізована, але і сучасна нова техніка.
ParlaMint-UA_2016-09-06-m0.u7.p13.sent3	Минулого року було прийнято на озброєння близько двох десятків нових видів зброї.
ParlaMint-UA_2016-09-06-m0.u7.p13.sent4	Та я думаю, що і поточного року Міноборони прийме ще більше двадцяти.
ParlaMint-UA_2016-09-06-m0.u7.p13.sent5	І наголошую, це ми ще на самому початку процесу, процесу військово-технічної модернізації Збройних Сил України.
ParlaMint-UA_2016-09-06-m0.u7.p13.sent6	І наголошую, що роботи ще не початий край.
ParlaMint-UA_2016-09-06-m0.u7.p14.sent1	У кооперації щодо забезпечення державного оборонного замовлення і програми імпортозаміщення задіяні понад сто приватних підприємств, які виробляють, поставляють сотні видів комплектуючих.
ParlaMint-UA_2016-09-06-m0.u7.p14.sent2	Такими є справжні масштаби державного приватного партнерства в оборонній галузі це сотні, наголошую, не одне і не два.
ParlaMint-UA_2016-09-06-m0.u7.p14.sent3	І каменем спотикання, шановні народні депутати, на жаль, став Закон про спецконфіскацію, який є важливим джерелом фінансування оборонного замовлення в поточному році.
ParlaMint-UA_2016-09-06-m0.u7.p15.sent1	Друзі!
ParlaMint-UA_2016-09-06-m0.u7.p15.sent2	Це борг, наш з вами борг перед країною.
ParlaMint-UA_2016-09-06-m0.u7.p15.sent3	І я в котре закликаю проголосувати закон у такій редакції, яка знімає всі ваші побоювання.
ParlaMint-UA_2016-09-06-m0.u7.p15.sent4	Внесіть ті зміни, які ви вважаєте за потрібні, але прийміть цей закон і забезпечте фінансування державного оборонного замовлення та інші статті оборонних видатків держави.
ParlaMint-UA_2016-09-06-m0.u7.p16.sent1	Для освоєння нових технологій та розвитку промислової бази для виробництва сучасного озброєння так само, як і для отримання додаткового фінансового ресурсу, ми експортуємо товари та послуги військового призначення в понад 60 країн світу.
ParlaMint-UA_2016-09-06-m0.u7.p16.sent2	Минулого року укладено експортних контрактів на понад 1,3 мільярда доларів.
ParlaMint-UA_2016-09-06-m0.u7.p16.sent3	Портфель наших замовлень на 2016 рік уже перевищує 1 мільярд.
ParlaMint-UA_2016-09-06-m0.u7.p16.sent4	Але наголошую, власну армію, власний ВПК обслуговує в першу чергу.
ParlaMint-UA_2016-09-06-m0.u7.p16.sent5	Експортується не наша зброя, яка зараз стоїть на озброєнні української армії, а ті нові види, які виробляються підприємством вітчизняного ВПК і які за межами державного оборонного замовлення.
ParlaMint-UA_2016-09-06-m0.u7.p16.sent6	Ніякий експорт не послаблює оборону держави.
ParlaMint-UA_2016-09-06-m0.u7.p16.sent7	І все, що ми здійснюємо в оборонній галузі, ми робимо, міцно тримаючи в руках компас, стрілка якого показує твердо на Північну Атлантику.
ParlaMint-UA_2016-09-06-m0.u7.p16.sent8	Власне, компас і є ключовим елементом емблеми НАТО.
ParlaMint-UA_2016-09-06-m0.u7.p16.sent9	І він в усьому орієнтує нас на повну сумісність із стандартами альянсу, причому, не тільки у військовій сфері.
ParlaMint-UA_2016-09-06-m0.u7.p16.sent10	Ми вийшли на безпрецедентний і як ніколи тісний рівень співпраці з країнами альянсу, який будемо далі підвищувати, поширювати, поглиблювати до повного досягнення критеріїв членства.
ParlaMint-UA_2016-09-06-m0.u7.p16.sent11	Нашою стратегічно метою залишається вступ до НАТО.
ParlaMint-UA_2016-09-06-m0.u7.p17.sent1	І я хочу наполягати, цей дороговказ для нас непорушний, як Полярна Зірка на зоряному небі.
ParlaMint-UA_2016-09-06-m0.u7.p17.sent2	І важливо, що за 2,5 роки кількість прихильників вступу України до НАТО значно зросла та вже істотно перевищує кількість противників.
ParlaMint-UA_2016-09-06-m0.u7.p17.sent3	Але в цьому питанні все ще спостерігаються суттєві відмінності між різними макрорегіонами.
ParlaMint-UA_2016-09-06-m0.u7.p18.sent1	Слід також усвідомлювати, що в альянсі теж нема консенсусу щодо членства України.
ParlaMint-UA_2016-09-06-m0.u7.p18.sent2	Так, формально двері відкриті, починаючи з Бухарестського саміту 2008 року.
ParlaMint-UA_2016-09-06-m0.u7.p18.sent3	Але ці двері сенсорні і можуть і зачинитися при занадто різкому наближенні.
ParlaMint-UA_2016-09-06-m0.u7.p18.sent4	Тому кожен наш крок має бути виваженим, наперед прорахованим, щоб не вийшло так, як з планом дій щодо членства вісім років тому.
ParlaMint-UA_2016-09-06-m0.u7.p18.sent5	Я хочу наголосити, що ті заходи, які ми здійснюємо тепер, це насправді значно більше, ніж проект ПДЧ 2008 року.
ParlaMint-UA_2016-09-06-m0.u7.p19.sent1	Шановні народні депутати, природно, що суспільство дуже цікавить, а як надалі будуть формуватися Збройні Сили України.
ParlaMint-UA_2016-09-06-m0.u7.p19.sent2	І як Верховний Головнокомандувач я впроваджую курс на професіоналізацію українського війська.
ParlaMint-UA_2016-09-06-m0.u7.p19.sent3	І на параді доповів українському народу, що українська армія вже на 75 відсотків контрактна.
ParlaMint-UA_2016-09-06-m0.u7.p19.sent4	І ця складова буде і надалі збільшуватися, і це потребуватиме подальшому вдосконаленню структури і збільшенню розміру грошового забезпечення військовослужбовців.
ParlaMint-UA_2016-09-06-m0.u7.p20.sent1	Але наголошую, що лише цього року 50 тисяч українських добровольців записалися до лав Збройних Сил України.
ParlaMint-UA_2016-09-06-m0.u7.p20.sent2	І це дало нам можливість демобілізувати п’ять хвиль мобілізації.
ParlaMint-UA_2016-09-06-m0.u7.p20.sent3	І впевнений в тому, що ця лінія буде продовжуватися.
ParlaMint-UA_2016-09-06-m0.u7.p20.sent4	Бо я особисто не хотів би ані мобілізації, ані воєнного стану.
ParlaMint-UA_2016-09-06-m0.u7.p20.sent5	Я бачу зовсім інший план для нашої країни.
ParlaMint-UA_2016-09-06-m0.u7.p20.sent6	Але чи буде нова хвиля часткової мобілізації, чи, не дай Боже, повної мобілізації?
ParlaMint-UA_2016-09-06-m0.u7.p20.sent7	Остаточна відповідь на це питання залежить від Москви.
ParlaMint-UA_2016-09-06-m0.u7.p20.sent8	Наш кордон з Росією – найдовший в Європі, лише суходолом – дві тисячі кілометрів.
ParlaMint-UA_2016-09-06-m0.u7.p20.sent9	Наголошую, що Росія постійно нарощує військову присутність, в першу чергу, на нашому кордоні, грає м’язами на західному і північно-західному стратегічних напрямках.
ParlaMint-UA_2016-09-06-m0.u7.p20.sent10	Високий рівень загрози збройної агресії зберігається і з південного напряму.
ParlaMint-UA_2016-09-06-m0.u7.p20.sent11	У складі угрупувань російсько-терористичних військ на Донбасі майже 38,5 тисяч осіб, понад 600 танків, тисячу 250 бойових бронемашин, 750 одиниць артилерійських систем, більше 300 реактивних систем залпового вогню.
ParlaMint-UA_2016-09-06-m0.u7.p20.sent12	І, на жаль, в реалізації Мінських домовленостей ми не бачимо такого прогресу, як нам хотілося б.
ParlaMint-UA_2016-09-06-m0.u7.p21.sent1	Тим не менше, прямі наступальні дії російсько-терористичних військ зупинено.
ParlaMint-UA_2016-09-06-m0.u7.p21.sent2	І відсутність нових хвиль мобілізації – це теж позитивний наслідок Мінських домовленостей, так само як і повернення до дому тисяч українських заручників, які трималися у в’язницях на окупованій території і у в’язницях Російської Федерації.
ParlaMint-UA_2016-09-06-m0.u7.p21.sent3	В цілому завдяки посиленню оборонних спроможностей наших Збройних Сил ми почуваємося в більшій безпеці, ніж рік тому, температура конфлікту зараз нижче, ніж була позаминулого і минулого років.
ParlaMint-UA_2016-09-06-m0.u7.p21.sent4	І наголошую, що ми дотримуватимемося Мінських угод, як би важко нам це не давалося.
ParlaMint-UA_2016-09-06-m0.u7.p22.sent1	І саме це дало змогу нашій дипломатії виграти навесні і виграти влітку нелегку боротьбу за продовження санкцій Євросоюзу, Сполучених Штатів Америки, Канади, Японії, Австралії, багатьох інших країн світу.
ParlaMint-UA_2016-09-06-m0.u7.p22.sent2	Але при цьому я наголошую, що ми не поступилися жодною принциповою позицією для України.
ParlaMint-UA_2016-09-06-m0.u7.p22.sent3	Більше того.
ParlaMint-UA_2016-09-06-m0.u7.p23.sent1	Більше того, я наголошую, що це було нелегко.
ParlaMint-UA_2016-09-06-m0.u7.p23.sent2	Ми переконали наших західних союзників і партнерів в тому, що будь-яким кроком з політичного врегулювання має передувати очевидний і беззаперечний прогрес в безпекових питаннях: стале припинення вогню, вивід російських військ і техніки з окупованої території, роззброєння бойовиків і врешті-решт відновлення нашого контролю за нашим же кордоном.
ParlaMint-UA_2016-09-06-m0.u7.p23.sent3	І другого читання конституційних змін, примара яких постійно блукала цією залою, не відбулося, як ви бачите.
ParlaMint-UA_2016-09-06-m0.u7.p23.sent4	І не відбудеться, поки для того не визріють відповідні умови.
ParlaMint-UA_2016-09-06-m0.u7.p24.sent1	Будь-яке рішення, шановні народні депутати, буде винятково за вами.
ParlaMint-UA_2016-09-06-m0.u7.p24.sent2	І без вас не станеться ані змін до Конституції, ані Закону про місцеві вибори на частині Донбасу, ані жодного іншого стратегічного кроку.
ParlaMint-UA_2016-09-06-m0.u7.p24.sent3	Саме тому життєво важлива наша з вами співпраця.
ParlaMint-UA_2016-09-06-m0.u7.p25.sent1	Росія з окупованих нею територій Донеччини і Луганщини хоче утворити, як хтось сказав, "протекторат Донбас" і на своїх умовах інфільтрувати його в склад України, щоб підривати нас зсередини.
ParlaMint-UA_2016-09-06-m0.u7.p26.sent1	Скажу коротко.
ParlaMint-UA_2016-09-06-m0.u7.p26.sent2	Ми це робити не дозволимо, і так не буде.
ParlaMint-UA_2016-09-06-m0.u7.p26.sent3	Є втім в цьому питанні і інша крайність – внутрішня, щодо якої ми не можемо робити вигляд, нібито її не існує.
ParlaMint-UA_2016-09-06-m0.u7.p26.sent4	Частина українських політиків атакує нормандський формат і мінський процес насправді лише тому, що і Нормандія, і Мінськ відкривають реальний шлях до повернення Донбасу, і є єдиним інструментом для того, щоб цього досягнути.
ParlaMint-UA_2016-09-06-m0.u7.p26.sent5	А, виявляється, не всі тут цього хочуть.
ParlaMint-UA_2016-09-06-m0.u7.p26.sent6	Бо вони там інакші, бо вони якось не так голосуватимуть, бо вони виберуть не тих і не нас, бо тягнутимуть на схід, а нам на захід.
ParlaMint-UA_2016-09-06-m0.u7.p26.sent7	Ну, звичайно, що вголос цього ніхто не артикулює, але лукавство читається поміж рядків.
ParlaMint-UA_2016-09-06-m0.u7.p26.sent8	Для мене, я хочу на цьому окремо наголосити, ця філософія є неприйнятна.
ParlaMint-UA_2016-09-06-m0.u7.p26.sent9	Я скажу і апологетом так само коротко: по-вашому теж не буде.
ParlaMint-UA_2016-09-06-m0.u7.p26.sent10	Фантазії про мир в обмін на території абсолютно ілюзорні.
ParlaMint-UA_2016-09-06-m0.u7.p26.sent11	При такому підході не буде ні миру, ні територій, а залишається лише ганьба та вічно тліючий конфлікт.
ParlaMint-UA_2016-09-06-m0.u7.p27.sent1	Для мене головним була, є і буде боротьба за відновлення територіальної цілісності України в кордонах 1991 року.
ParlaMint-UA_2016-09-06-m0.u7.p27.sent2	І я наголошую так само, цього ж року була проголосована на справжньому референдумі, в тому числі і переважною більшістю мешканців Донбасу і більшістю кримчан.
ParlaMint-UA_2016-09-06-m0.u7.p27.sent3	Я наголошую, більше ніякого референдуму не було.
ParlaMint-UA_2016-09-06-m0.u7.p27.sent4	Заява Путіна про те, що нібито питання Криму закрите, це його марення.
ParlaMint-UA_2016-09-06-m0.u7.p27.sent5	Хоча насправді воно дійсно закрите і в 1954-му, і в 1991 році.
ParlaMint-UA_2016-09-06-m0.u7.p27.sent6	Крим є, Крим був і Крим буде українським, і ніякої іншої розмови не буде.
ParlaMint-UA_2016-09-06-m0.u7.p28.sent1	Ми даємо собі звіт, що військовий варіант розв’язання проблем територіальної цілісності не існує, це очевидно.
ParlaMint-UA_2016-09-06-m0.u7.p28.sent2	По-перше, потенціал нашої армії суто оборонний.
ParlaMint-UA_2016-09-06-m0.u7.p28.sent3	По-друге, ворог окопався в найбільш урбанізованих і густонаселених районах, причому населених нашими з вами співвітчизниками, громадянами України.
ParlaMint-UA_2016-09-06-m0.u7.p29.sent1	Отже, єдиний шлях врегулювання і відновлення територіальної цілісності – це шлях політико-дипломатичний.
ParlaMint-UA_2016-09-06-m0.u7.p29.sent2	Але при цьому з опорою на оборонні можливості Збройних Сил України.
ParlaMint-UA_2016-09-06-m0.u7.p29.sent3	Ми маємо зрозуміти, що ми не прокинемося одного прекрасного ранку, щоб побачити, що на Донбасі відновлено статус-кво, який він був на початку 14-го року.
ParlaMint-UA_2016-09-06-m0.u7.p29.sent4	А процес реального, а не формального відновлення територіальної цілісності, реінтеграція мешканців окупованої частини Донбасу в Україну, повернення українського суверенітету на весь Донбас, ми маємо розуміти, буде нелегким, болісним і тривалим.
ParlaMint-UA_2016-09-06-m0.u7.p29.sent5	І шлях до початку цього процесу, на загальну думку нашу і наших партнерів, відкриває саме і лише мінський процес.
ParlaMint-UA_2016-09-06-m0.u7.p29.sent6	Тому ми більше за будь-кого зацікавлені в його продовженні, як і в збереженні нормандського формату.
ParlaMint-UA_2016-09-06-m0.u7.p29.sent7	І будь-які атаки на нього, в тому числі які зроблені нашим агресором, не призвели ні до чого.
ParlaMint-UA_2016-09-06-m0.u7.p29.sent8	Ми будемо забезпечувати переможний процес повернення українського суверенітету.
ParlaMint-UA_2016-09-06-m0.u7.p30.sent1	В принципі, можна насправді безкінечно довго вправлятися в придумуванні різних форматів, але не забуваймо: будь-який формат має сенс лише тоді, коли в ньому бере участь Росія і коли він багатосторонній.
ParlaMint-UA_2016-09-06-m0.u7.p30.sent2	Саме багатосторонній, бо поведінка Росії в світі, порушення нею норм міжнародного права, спроби Кремля зруйнувати архітектуру безпеки європейської і глобальної, експансіонізм Кремля – це континентальна і глобальна проблема.
ParlaMint-UA_2016-09-06-m0.u7.p30.sent3	І вона не може бути розв’язана суто на двосторонній основі.
ParlaMint-UA_2016-09-06-m0.u7.p30.sent4	Україна і надалі потребує серйозної міжнародної підтримки в боротьбі з російською агресією.
ParlaMint-UA_2016-09-06-m0.u7.p30.sent5	А забезпечувати таку підтримку для нашої дипломатії, я зможу також визнати, стає дедалі важче в силу різних об’єктивних і суб’єктивних факторів.
ParlaMint-UA_2016-09-06-m0.u7.p31.sent1	Зараз Євросоюз проходить дуже жорсткі випробування, можливо, найскладніші за весь час свого існування.
ParlaMint-UA_2016-09-06-m0.u7.p31.sent2	І міграційна криза, і терористичні акти – це зовнішні атака на Європу, які тестують її внутрішню міцність.
ParlaMint-UA_2016-09-06-m0.u7.p31.sent3	Наслідком цієї турбулентності стають такі події, як перемога євроскептиків на референдумі в Нідерландах, які насправді, всі ми розуміємо, лише формально стосувався Угоди про асоціацію з Євросоюзом.
ParlaMint-UA_2016-09-06-m0.u7.p31.sent4	Або голосування британців за Brexit.
ParlaMint-UA_2016-09-06-m0.u7.p32.sent1	І протягом найближчого року в низці європейських країн внаслідок виборів до влади можуть прийти якщо і не крайні, то такі політичні сили, які схильні до компромісів з Кремлем, а найкращою політикою щодо агресора вважають його умиротворіння.
ParlaMint-UA_2016-09-06-m0.u7.p32.sent2	Приклад Мюнхену нікого не навчив.
ParlaMint-UA_2016-09-06-m0.u7.p32.sent3	І вони в становище Путіна готові входити з таким самим ентузіазмом, з яким західні лідери входили і намагалися зрозуміти Гітлера.
ParlaMint-UA_2016-09-06-m0.u7.p32.sent4	Європа все ще говорить одним голосом.
ParlaMint-UA_2016-09-06-m0.u7.p32.sent5	Але є і країни, в яких вже надто сильно в цьому голосі чути російський акцент.
ParlaMint-UA_2016-09-06-m0.u7.p33.sent1	Чинна влада в багатьох країнах – наших партнерах перебуває під сильним тиском налаштованої на компроміс з Москвою опозиції.
ParlaMint-UA_2016-09-06-m0.u7.p33.sent2	І ця опозиція в свою чергу спирається на вимоги бізнесових кіл та соціальних груп, які вважають себе потерпілими нібито від згортання економічної співпраці їхніх країн з Росією.
ParlaMint-UA_2016-09-06-m0.u7.p33.sent3	І не важко помітити застосування Росією в країнах ЄС уже знайомих за українським сценарієм невійськових методів гібридної війни.
ParlaMint-UA_2016-09-06-m0.u7.p33.sent4	Кремль не приховує, що використовує європейські демократичні цінності Заходу для його ж, Заходу, руйнування.
ParlaMint-UA_2016-09-06-m0.u7.p34.sent1	І я впевнений, що стратегічно Європа подолає ці виклики!
ParlaMint-UA_2016-09-06-m0.u7.p34.sent2	Але на тактичному рівні нам усім слід розуміти, якою мірою ускладнюється завдання для нашої української дипломатії.
ParlaMint-UA_2016-09-06-m0.u7.p34.sent3	І наскільки в несприятливих умовах вона повинна забезпечувати єдину європейську позицію щодо санкцій та інших форм тиску на Російську Федерацію.
ParlaMint-UA_2016-09-06-m0.u7.p35.sent1	І під час наради послів наприкінці серпня кожен отримав як загальні, так і свої індивідуальні настанови.
ParlaMint-UA_2016-09-06-m0.u7.p35.sent2	В тому числі і на випадок, якщо розвиток подій в деяких країнах піде не за найкращим для нас сценарієм.
ParlaMint-UA_2016-09-06-m0.u7.p35.sent3	Головне – сприйняття і сприяння зміцненню міжнародної коаліції на підтримку України і запобігти зняттю санкцій з Російської Федерації до моменту відновлення, повного відновлення територіальної цілісності України.
ParlaMint-UA_2016-09-06-m0.u7.p35.sent4	І сприяння зміцненню обороноздатності України шляхом активізації військово-технічного та оборонного співробітництва, передача військових технологій, надання нам летальних видів зброї, принаймні у випадку повномасштабного вторгнення з боку Росії, якого ми, звісно, не виключаємо і до якого ми твердо маємо бути готові у будь-який час.
ParlaMint-UA_2016-09-06-m0.u7.p36.sent1	Питання Криму, його мілітаризації, утисків прав людини на півострові треба постійно тримати на міжнародному порядку денного, домагатися розширення відповідного санкційного пакету, як це минулого тижня зробили наші партнери Сполучені Штати Америки.
ParlaMint-UA_2016-09-06-m0.u7.p36.sent2	Порушення Росією прав людини на окупованих територіях, у тому числі і щодо кримських татар вимагає запровадження додаткових секторальних санкцій.
ParlaMint-UA_2016-09-06-m0.u7.p36.sent3	Я думаю, був би не зайвим осучаснений діалог для того, щоб прийняти аналог поправки Джексона-Веніка.
ParlaMint-UA_2016-09-06-m0.u7.p36.sent4	І дипломатам України поставлене завдання активніше залучати міжнародних партнерів до звільнення наших політичних в’язнів, які утримуються в Росії та в анексованому нею українському Криму, і заручників на окупованій частині Донбасу.
ParlaMint-UA_2016-09-06-m0.u7.p36.sent5	Фінальне рішення Євросоюзу по візах стане ще одним свідченням того, що Європа як один із наших ключових партнерів визнає наш прогрес у здійснені внутрішніх реформ.
ParlaMint-UA_2016-09-06-m0.u7.p36.sent6	І ви знаєте, що вчора ще один крок на парламентському комітеті.
ParlaMint-UA_2016-09-06-m0.u7.p36.sent7	на Комітеті Європарламенту був зроблений.
ParlaMint-UA_2016-09-06-m0.u7.p37.sent1	Найбільш складною реформою є антикорупційна.
ParlaMint-UA_2016-09-06-m0.u7.p37.sent2	Широко розгалужена та глибоко вкорінена мережа потужних корупційних зв’язків споконвіку була і все ще, на жаль, залишається вагомим елементом політичної, економічної та соціальної системи.
ParlaMint-UA_2016-09-06-m0.u7.p37.sent3	Більше того, нею вражені не лише офіційні, але і неформальні інститути.
ParlaMint-UA_2016-09-06-m0.u7.p37.sent4	Побутова корупція є невід’ємною частиною способу життя українців.
ParlaMint-UA_2016-09-06-m0.u7.p37.sent5	Перш за все ми маємо продемонструвати суспільству, що наступ на корупцію почався на горі і лише тоді отримаємо моральне право викорінювати її звідусіль на всіх рівнях.
ParlaMint-UA_2016-09-06-m0.u7.p38.sent1	Проблеми із стартом електронного декларування мали суто технічний характер.
ParlaMint-UA_2016-09-06-m0.u7.p38.sent2	А моя політична воля як Президента на запуск цієї програми незмінна.
ParlaMint-UA_2016-09-06-m0.u7.p38.sent3	Вона була, є і буде.
ParlaMint-UA_2016-09-06-m0.u7.p38.sent4	І ця система створює нову реальність, яка посилює контроль суспільства над нашими з вами статками, доходами, витратами і способом життя.
ParlaMint-UA_2016-09-06-m0.u7.p38.sent5	Із тіні на світло, чого давно чекають люди, мають вийти маєтки, автопарки, гроші всіх слуг народу.
ParlaMint-UA_2016-09-06-m0.u7.p38.sent6	Я не бачу в цьому абсолютно нічого страшного.
ParlaMint-UA_2016-09-06-m0.u7.p38.sent7	Вже багато років живу в умовах такої прозорості.
ParlaMint-UA_2016-09-06-m0.u7.p39.sent1	І ми мусили втратити певний час на формування відповідної інфраструктури.
ParlaMint-UA_2016-09-06-m0.u7.p39.sent2	Нарешті запрацювали Національне антикорупційне бюро, Спеціалізована антикорупційна прокуратура.
ParlaMint-UA_2016-09-06-m0.u7.p39.sent3	Висновки, підкреслюю, робити ще зарано.
ParlaMint-UA_2016-09-06-m0.u7.p39.sent4	Планка суспільних очікувань дуже висока.
ParlaMint-UA_2016-09-06-m0.u7.p39.sent5	І сподіваюсь, що вони її подолають.
ParlaMint-UA_2016-09-06-m0.u7.p39.sent6	І ви всі бачите по конкретних справах, які розпочали наші правоохоронні органи, включаючи Генеральну прокуратуру, по прізвищах, якими вони цікавляться, по структурах, по яких "копають", що для них не існує аж ніяких персональних табу і закритих сфер.
ParlaMint-UA_2016-09-06-m0.u7.p39.sent7	Але я категорично проти того, щоб ділити правоохоронні органи на нові і старі.
ParlaMint-UA_2016-09-06-m0.u7.p39.sent8	Наголошую: вони всі роблять спільну справу і лише єдиним фронтом, а не різними колонами, здатні завдати удару по корупції.
ParlaMint-UA_2016-09-06-m0.u7.p40.sent1	І очевидними є позитивні зрушення в прокуратурі.
ParlaMint-UA_2016-09-06-m0.u7.p40.sent2	Сто днів роботи нового Генерального прокурора наочно це демонструють.
ParlaMint-UA_2016-09-06-m0.u7.p40.sent3	І річ не в кількісних показниках, хоча за цей час прокуратурою порушено більше ста резонансних справ, наголошую, більше однієї в день.
ParlaMint-UA_2016-09-06-m0.u7.p40.sent4	Але в контурах якісних позитивних змін, до впровадження яких долучено закордонних фахівців, які зараз працюють в структурах прокуратури.
ParlaMint-UA_2016-09-06-m0.u7.p40.sent5	Прокуратура трансформується в європейський орган, який слідкує за законністю, а не обслуговує інтереси політичних і бізнес-класів.
ParlaMint-UA_2016-09-06-m0.u7.p41.sent1	Проведено масштабне очищення Служби безпеки України.
ParlaMint-UA_2016-09-06-m0.u7.p41.sent2	Очищення від зрадників і корупціонерів, а також від осіб з низькими професійними і морально-діловими якостями.
ParlaMint-UA_2016-09-06-m0.u7.p41.sent3	Протягом останніх двох років, Василь Сергійович, можливо, ця цифра пролунає вперше, але звільнено більше двох тисяч співробітників Служби безпеки.
ParlaMint-UA_2016-09-06-m0.u7.p41.sent4	А на їх місце приходять і прийшли патріотично налаштовані молоді офіцери, абсолютна більшість з яких з практичним досвідом участі в бойових діях на сході України.
ParlaMint-UA_2016-09-06-m0.u7.p42.sent1	Трансформуються всі правоохоронні органи.
ParlaMint-UA_2016-09-06-m0.u7.p42.sent2	Патрульна поліція вже заслужила і має зберегти довіру з боку людей.
ParlaMint-UA_2016-09-06-m0.u7.p42.sent3	З колишньої радянської міліції нарешті розпочали створювати українську поліцію.
ParlaMint-UA_2016-09-06-m0.u7.p42.sent4	Реакція керівництва на прикрі інциденти останніх тижнів була і має бути миттєвою і адекватною.
ParlaMint-UA_2016-09-06-m0.u7.p42.sent5	І ці випадки жодним чином не повинні вплинути на процес реформування МВС чи поставити під сумнів його правильність.
ParlaMint-UA_2016-09-06-m0.u7.p43.sent1	Як резюме, що ж ми маємо зараз.
ParlaMint-UA_2016-09-06-m0.u7.p43.sent2	Облава, осмислено і свідомо вживаю це слово, яку ГПУ, НАБУ, СБУ та МВС влаштували на корупціонерів, рухається з безпрецедентно широким захватом.
ParlaMint-UA_2016-09-06-m0.u7.p43.sent3	Ще ніколи не затримувалася чи не потрапляли під слідство така велика кількість високопосадовців.
ParlaMint-UA_2016-09-06-m0.u7.p43.sent4	Мабуть, я був би переконливішим, якби перелічував зараз посади чиновників та те, що їм інкримінується.
ParlaMint-UA_2016-09-06-m0.u7.p43.sent5	За обсягом це могло б замінити весь текст послання.
ParlaMint-UA_2016-09-06-m0.u7.p43.sent6	Та у мене немає жодних списків ані постфактум, ані на майбутнє.
ParlaMint-UA_2016-09-06-m0.u7.p43.sent7	І прошу не піднімати галасу про політичні репресії.
ParlaMint-UA_2016-09-06-m0.u7.p43.sent8	Краще усвідомлювати нові реалії.
ParlaMint-UA_2016-09-06-m0.u7.p43.sent9	Справжнє полювання на корупціонерів почалося, і свій шанс потрапити в ці сіті має кожен, у кого є гріх за душею.
ParlaMint-UA_2016-09-06-m0.u7.p43.sent10	Та якщо все саме так, як я кажу, виникають питання: а чому цих зрушень на бачить українське суспільство.
ParlaMint-UA_2016-09-06-m0.u7.p43.sent11	Чому, що пройшло замало.
ParlaMint-UA_2016-09-06-m0.u7.p43.sent12	на мою думку, тому що пройшло замало часу, щоб повірити в те, що це аж ніяка не компанєйщина, аж ніяк не піар, а це серйозна, системна робота.
ParlaMint-UA_2016-09-06-m0.u7.p44.sent1	А, по-друге, як кажуть в народі, поки це все нагадує спортивну рибалку, як я вже казав: піймали, показали, відпустили.
ParlaMint-UA_2016-09-06-m0.u7.p44.sent2	Ключове слово тут "посадили".
ParlaMint-UA_2016-09-06-m0.u7.p44.sent3	І можливо лише за наявності судового вироку наші правоохоронні органи можуть звітувати суспільству.
ParlaMint-UA_2016-09-06-m0.u7.p44.sent4	А отже, сама судова система, яка зараз під проведенням прийнятої цим залом, за що я надзвичайно вдячний, судової реформи, має надати завершеності всій системі боротьби з корупцією.
ParlaMint-UA_2016-09-06-m0.u7.p44.sent5	На її впровадження знадобиться кілька років.
ParlaMint-UA_2016-09-06-m0.u7.p44.sent6	Але в результаті цієї копіткої роботи всі українці мають отримати нову судову систему – чесну, незалежну, справедливу.
ParlaMint-UA_2016-09-06-m0.u7.p44.sent7	В першу чергу на конкурсній основі от-от почнеться формування буквально з нуля нового Верховного Суду України.
ParlaMint-UA_2016-09-06-m0.u7.p45.sent1	Хотів би окремо наголосити, я запрошую тих суддів, які відповідають високим професійним та моральним стандартам, вимогам антикорупційного законодавства і бажають чесно та сумлінно виконувати свої обов’язки, обов’язково взяти участь у конкурсі.
ParlaMint-UA_2016-09-06-m0.u7.p45.sent2	Таке саме прохання у мене до досвідчених адвокатів та до науковців-правників.
ParlaMint-UA_2016-09-06-m0.u7.p45.sent3	І вже цього місяця я подам на ваш розгляд невідкладні законопроекти про Вищу раду правосуддя, про Конституційний Суд України, і я розраховую на вашу, шановні народні депутати, підтримку.
ParlaMint-UA_2016-09-06-m0.u7.p46.sent1	Дорогі друзі!
ParlaMint-UA_2016-09-06-m0.u7.p46.sent2	У світі існують країни, де корупціонерів страчують, але навіть там досі беруть, причому час від часу, дуже по-крупному хабарі.
ParlaMint-UA_2016-09-06-m0.u7.p46.sent3	Все це має переконати нас в необхідності не зводити боротьбу з корупцією лише до каральних методів, конче необхідних при тих вражаючих масштабах явища, яких воно набуло в Україні.
ParlaMint-UA_2016-09-06-m0.u7.p46.sent4	Не менш потрібними і, на мою думку, більш ефективними є превентивні заходи, якими поступово знімаються прошарки ґрунту, найбільш родючої для корупції.
ParlaMint-UA_2016-09-06-m0.u7.p46.sent5	Із нашої практики можна навести кілька прикладів результативності такого підходу.
ParlaMint-UA_2016-09-06-m0.u7.p46.sent6	Найяскравішим з них є система електронних закупівель з прямо-таки символічною назвою "ProZorro".
ParlaMint-UA_2016-09-06-m0.u7.p46.sent7	З вдалого експерименту вона виросла в ефективний антикорупційний інструмент, обов’язковий для всіх бюджетних закупівель і закупівель державних компаній.
ParlaMint-UA_2016-09-06-m0.u7.p46.sent8	Вона вже заощадила мільярди державних народних грошей.
ParlaMint-UA_2016-09-06-m0.u7.p47.sent1	Контакти чиновника з бізнесом мінімізуються і завдяки дерегуляції.
ParlaMint-UA_2016-09-06-m0.u7.p47.sent2	І ось чому ми розглядаємо її не лише як спосіб стимулювання бізнесу, стимулювання економічного зростання, але і як дієвий антикорупційний препарат.
ParlaMint-UA_2016-09-06-m0.u7.p47.sent3	За останні два роки скорочено кількість дозволяв більше як на 40 відсотків: із 143-х до 84-х.
ParlaMint-UA_2016-09-06-m0.u7.p47.sent4	Кількість видів громадської господарської діяльності, що підлягають ліцензуванню, ми зменшили на 46 відсотків, ліквідовано обов’язкову реєстрацію іноземних інвестиції, спрощено реєстрацію лікарських засобів, окремі засоби лікарські, які вироблені і мають реєстрацію в країнах Європейського Союзу, Сполучених Штатів Америки взагалі не підлягають реєстрації.
ParlaMint-UA_2016-09-06-m0.u7.p48.sent1	Масштабну дерегуляцію проведено в аграрній сфері.
ParlaMint-UA_2016-09-06-m0.u7.p48.sent2	Лише на процедурах сертифікації агробізнес заощадив 7 мільярдів гривень за рік.
ParlaMint-UA_2016-09-06-m0.u7.p48.sent3	І до половини всього цього регулювання в Україні виписано на рівні законів.
ParlaMint-UA_2016-09-06-m0.u7.p48.sent4	Відтак без ефективної вашої роботи, роботи українського парламенту, не може і не стане цієї ефективної дерегуляції.
ParlaMint-UA_2016-09-06-m0.u7.p48.sent5	На даний момент зареєстровано 39 дерегуляційних законопроектів, з них лише 8 ухвалено в першому читанні.
ParlaMint-UA_2016-09-06-m0.u7.p48.sent6	Щоб реалізувати цей план, потрібно 70 результативних голосувань і протягом півроку ухвалити по 5 законів щотижня.
ParlaMint-UA_2016-09-06-m0.u7.p49.sent1	Якщо комусь здається, що дерегуляція його не стосується, то він помиляється.
ParlaMint-UA_2016-09-06-m0.u7.p49.sent2	Труднощі бізнесу даються взнаки кожному українцеві, бо в фіналі все сплачує споживач.
ParlaMint-UA_2016-09-06-m0.u7.p49.sent3	І треба прибрати і просто змітати всі перешкоди – податкові, митні, адміністративно-бюрократичні, ментальні, які заважають бізнесу, стреножують підприємців і відлякують інвесторів, стримують ініціативність і перешкоджають створенню нових робочих місць в Україні.
ParlaMint-UA_2016-09-06-m0.u7.p50.sent1	Не маючи жодного бажання відібрати хліб в уряду, зазначу, що Кабінет Міністрів на фоні досягнутої макроекономічної стабілізації та відновлення економічного зростання повинен від політики виживання перейти до стратегії розвитку і від макрофінансового оздоровлення до економічного зростання, від затягування пасків до стабілізації бюджетів домогосподарств і поступового зростання доходів українців.
ParlaMint-UA_2016-09-06-m0.u7.p50.sent2	Я бачу, що уряд дотримується цих орієнтирів, і одним із драйверів нашого економічного зростання є, на жаль, наша вимушена мілітаризація.
ParlaMint-UA_2016-09-06-m0.u7.p51.sent1	Короткострокові ефекти від неї бажано перетворити на мультиплікативні, які вплинуть не лише на військово-промисловий комплекс, але й на розвиток виробництва з подвійним призначенням і на галузі, пов’язані із сировинним забезпечення оборонної галузі.
ParlaMint-UA_2016-09-06-m0.u7.p51.sent2	Йдеться про синергетичний ефект виробництва сучасних озброєнь і військової техніки, а також по мирне застосування інноваційних розробок, первісне призначення яких було воєнним.
ParlaMint-UA_2016-09-06-m0.u7.p51.sent3	Як це все поєднується, я зайвий раз переконався в День знань, коли відвідав Київський політехнічний інститут імені Сікорського, де в рамках інноваційно-виробничого об’єднання винахідники працюють на оборону і одразу пропонують для конверсії результати своїх стартапів.
ParlaMint-UA_2016-09-06-m0.u7.p51.sent4	До речі, я не пропущу бюджет на наступний рік, в якому будуть: скасування стипендій, скасування державного фінансування навчання в магістратурі і інші експерименти.
ParlaMint-UA_2016-09-06-m0.u7.p52.sent1	На початку липня я зустрівся з лідерами успішних українських стартапів, представниками венчурних фондів.
ParlaMint-UA_2016-09-06-m0.u7.p52.sent2	І вже станом на зараз українським бізнесом створений сучасний інноваційний сектор економіки, орієнтований на глобальний ринок, вагомий з точки зору макроекономіки.
ParlaMint-UA_2016-09-06-m0.u7.p52.sent3	За підсумками 2015 року, ІТ стало третьою сферою в Україні за обсягом експорту, сягнувши позначки в 2,5 мільярди доларів, що формує 3 відсотки українського ВВП.
ParlaMint-UA_2016-09-06-m0.u7.p52.sent4	В Україні зареєстровано понад 2 тисячі стартапів і вони демонструють стрімке зростання до 100 відсотків за рік.
ParlaMint-UA_2016-09-06-m0.u7.p52.sent5	Минулорічний обсяг інвестицій сягнув 132 мільйони доларів, із них майже половину забезпечили іноземні.
ParlaMint-UA_2016-09-06-m0.u7.p52.sent6	Десять українських ІТ-компаній включено до списку топ-100 аутсорсингових компаній світу.
ParlaMint-UA_2016-09-06-m0.u7.p52.sent7	Маємо величезний кадровий потенціал, найдинамічніше в Європі зростаючу кількість ІТ-фахівців і більше 90 тисяч зараз з очікуванням збільшення до 200 тисяч вже в наступному році.
ParlaMint-UA_2016-09-06-m0.u7.p53.sent1	І добре, що наша вища освіта гнучко реагує на цей запит ринків праці.
ParlaMint-UA_2016-09-06-m0.u7.p53.sent2	І хочу нагадати, що величезні світові високотехнологічні гіганти зароджувалися в гаражах та студентських гуртожитках.
ParlaMint-UA_2016-09-06-m0.u7.p53.sent3	І наше з вами завдання – максимально підтримати розвиваючийся ІТ-сектор.
ParlaMint-UA_2016-09-06-m0.u7.p54.sent1	Часом АПК залишається також одним із основних джерел валютних надходжень до країни.
ParlaMint-UA_2016-09-06-m0.u7.p54.sent2	Частка аграрного сектору в загальній товарній структурі експорту сягнула найвищого значення за 25 років.
ParlaMint-UA_2016-09-06-m0.u7.p54.sent3	Провідна роль агросектору в контексті побудови інноваційної економіки виглядає, можливо, дещо суперечливо, проте вона вкрай важлива допоки триває процес нарощування господарським комплексом високотехнологічних "м’язів".
ParlaMint-UA_2016-09-06-m0.u7.p55.sent1	Відсутність права на вільний продаж і купівлю землі сільськогосподарського призначення, безумовно, стримує інвестиції в аграрну сферу, понижує і порушує права селян, занижує, між іншим, права оренди, виймаючи з їх кишень останні копійки.
ParlaMint-UA_2016-09-06-m0.u7.p55.sent2	І це аксіоматично.
ParlaMint-UA_2016-09-06-m0.u7.p55.sent3	Але мені відомо і стан громадської думки, який є в Україні щодо цього питання, і позиція більшості парламентських фракцій.
ParlaMint-UA_2016-09-06-m0.u7.p55.sent4	Я її шаную і поважаю.
ParlaMint-UA_2016-09-06-m0.u7.p55.sent5	Але як розв’язати цю проблему, дорогі мої депутати?
ParlaMint-UA_2016-09-06-m0.u7.p55.sent6	Це ваша компетенція.
ParlaMint-UA_2016-09-06-m0.u7.p55.sent7	Або ховати голову в пісок і нічого не міняти, або все ж таки працювати над створенням ринку землі в Україні, але з усіма можливими запобіжниками від будь-яких негативних наслідків.
ParlaMint-UA_2016-09-06-m0.u7.p56.sent1	Не менш інтенсивно, ніж інвестиції в Україну ми повинні шукати і ринку збуту для українських товарів.
ParlaMint-UA_2016-09-06-m0.u7.p56.sent2	Крім військового втручання Росія здійснює, безумовно, і економічну агресію проти нашої держави.
ParlaMint-UA_2016-09-06-m0.u7.p56.sent3	На початку десятиліття майже третина українського експорту йшла на російський ринок.
ParlaMint-UA_2016-09-06-m0.u7.p56.sent4	Атака Кремля почалася ще до Майдану, і були запроваджені обмеження, які призвели падіння українського експорту в 2013 році в Російську Федерацію на 15 відсотків.
ParlaMint-UA_2016-09-06-m0.u7.p56.sent5	В 2015 році в порівнянні з 2014 наш експорт в Росії скоротився вполовину.
ParlaMint-UA_2016-09-06-m0.u7.p56.sent6	І це ще не дно, зниження триває і зараз: мінус 34 відсотки за підсумками І півріччя.
ParlaMint-UA_2016-09-06-m0.u7.p56.sent7	Частка Росії в українському експорті складає тепер, зараз лише 9 відсотків з подальшою тенденцією до падіння.
ParlaMint-UA_2016-09-06-m0.u7.p56.sent8	Ті, хто полюбляє спекулювати на тему, що поки війна, хтось щось заробляє на торгівля з Росією, має зацікавити фінальна цифра.
ParlaMint-UA_2016-09-06-m0.u7.p56.sent9	За останні роки обсяги нашого експорту до Російської Федерації впали в 5 разів.
ParlaMint-UA_2016-09-06-m0.u7.p56.sent10	І, напевно, це думали вони, що поставлять
ParlaMint-UA_2016-09-06-m0.u7.p56.sent11	Україну на коліна, що різко зросте безробіття, зубожіння, але так не сталося і не станеться.
ParlaMint-UA_2016-09-06-m0.u7.p56.sent12	Ми шукаємо і знаходимо нові ринки.
ParlaMint-UA_2016-09-06-m0.u7.p56.sent13	І, напевно, стратегічно це добре, що таким кардинальним чином скоротилася наша залежність від російського ринку, де балом правлять не закони економіки, а політичний шантаж і імперський тиск.
ParlaMint-UA_2016-09-06-m0.u7.p56.sent14	Але ми маємо розуміти, що агресивне закриття Росією свого ринку стали для України економічним шоком, воно обійшлося нам, за деякими підрахунками, мінімум 15 мільярдів доларів, ми втратили десятки, якщо не сотню тисяч робочих місць, і ця економічна агресія одна з головних причин стрімкого падіння рівня життя.
ParlaMint-UA_2016-09-06-m0.u7.p57.sent1	Скажіть мені, будь ласка, а для чого Росія це зробила?
ParlaMint-UA_2016-09-06-m0.u7.p57.sent2	Починала вона цю політику спочатку для того, щоб зірвати підписання Угоди про асоціацію з Європейським Союзом, між Європейським Союзом і Україною, потім вона визначила для себе більш масштабні цілі – економічно удушити Україну, вдарити по фінансам, знизити обороноздатність і політично, через поглиблення соціальної кризи підвищити напругу в суспільстві, підігріти невдоволення владою і протестні настрої.
ParlaMint-UA_2016-09-06-m0.u7.p57.sent3	Дуже мріють вони про дострокові вибори, усунути ненависний їм так званий "київський режим".
ParlaMint-UA_2016-09-06-m0.u7.p57.sent4	На жаль, і в українському політикумі є люди, які готові свідомо грати в цей сценарій, є такі, хто дає використати себе наосліп, а є і такі, про кого кажуть: "Боже, прости їм, бо не відають що творять".
ParlaMint-UA_2016-09-06-m0.u7.p58.sent1	Але, друзі мої, я переконаний і впевнений в тому, що ми з українським суспільством витримаємо цей тиск, я вірю в українське суспільство і в український народ.
ParlaMint-UA_2016-09-06-m0.u7.p58.sent2	І головною альтернативою російському для нас є ринок Євросоюзу.
ParlaMint-UA_2016-09-06-m0.u7.p58.sent3	І з 1 січня вже запрацювала поглиблена та всеохоплююча зона вільної торгівлі з Євросоюзом.
ParlaMint-UA_2016-09-06-m0.u7.p58.sent4	Збільшення нашого експорту в Євросоюз в першому півріччі вже склало майже 7 відсотків, і це в умовах кризи.
ParlaMint-UA_2016-09-06-m0.u7.p58.sent5	А частка Європейського Союзу в загальному експорті вже зараз становить 39,2 відсотка.
ParlaMint-UA_2016-09-06-m0.u7.p58.sent6	Відбуваються структурні змін в географії зовнішньої торгівлі.
ParlaMint-UA_2016-09-06-m0.u7.p58.sent7	Ми відкриваємо для себе східні ринки.
ParlaMint-UA_2016-09-06-m0.u7.p59.sent1	І в соціальних мережах я бачив нещодавно чимало іронії стосовно мого серпневого візиту до країн Південної Азії.
ParlaMint-UA_2016-09-06-m0.u7.p59.sent2	А між тим, в першому півріччі найбільшими темпами серед усього нашого українського експорту зростав експорт до Індонезії.
ParlaMint-UA_2016-09-06-m0.u7.p59.sent3	Уявіть собі, він зріс в 7 разів.
ParlaMint-UA_2016-09-06-m0.u7.p59.sent4	І на сьогодні це країна з 252 мільйонами населення, потребує продукцію українського аграрного сектору, українського машинобудування.
ParlaMint-UA_2016-09-06-m0.u7.p59.sent5	І були досягнуті надзвичайно важливі домовленості під час цього візиту.
ParlaMint-UA_2016-09-06-m0.u7.p60.sent1	Зрозуміло, що це зростання з Індонезією починалося з надто низького рівня, але ж і перспективність абсолютно очевидна.
ParlaMint-UA_2016-09-06-m0.u7.p60.sent2	І кожен новий ринок, кожен додатковий відсоток експорту це є робочі місця, це є доходи українського бюджету, це є укріплення курсу національної валюти, але і це є частина моєї президентської роботи.
ParlaMint-UA_2016-09-06-m0.u7.p60.sent3	І вибачте за емоцію, але маю сказати: падіння рівня життя людей, бідність, фінансові негаразди переважної більшості українців – велика соціальна ціна російської агресії, все це важким каменем лежить на серці.
ParlaMint-UA_2016-09-06-m0.u7.p60.sent4	І з одного боку, я не знаю прикладів в історії, коли б в країні, на території якої точаться бойові дії, процвітала економіка.
ParlaMint-UA_2016-09-06-m0.u7.p61.sent1	Але наголошую, ми з вами зробили все, що могли, щоб уникнути дефолту, забезпечити макроекономічну стабілізацію, утримати критичний мінімум соціальних гарантій.
ParlaMint-UA_2016-09-06-m0.u7.p61.sent2	І при цьому в рамках співпраці з міжнародними фінансовими організаціями мусили піти на жорсткі і не популярні реформи, особливо в тарифній сфері.
ParlaMint-UA_2016-09-06-m0.u7.p62.sent1	Розумію всіх, розумію кожного, кому цими кроками зроблено боляче.
ParlaMint-UA_2016-09-06-m0.u7.p62.sent2	Але повірте, якби ми до них не вдалися, було б ще гірше, був би економічний колапс і соціальний колапс.
ParlaMint-UA_2016-09-06-m0.u7.p62.sent3	І ви, шановні народні депутати, напевно, ближче до народу ніж представники інших гілок влади і ви перші, до кого люди звертаються з криком душі.
ParlaMint-UA_2016-09-06-m0.u7.p62.sent4	І якими б гострими час від часу не були ваші виступи у цій залі, на телеефірах, на зустрічах з виборцями, я дуже добре розумію ваші мотиви.
ParlaMint-UA_2016-09-06-m0.u7.p62.sent5	Ми всі разом, хоча і кожен по-своєму, відчуваємо нашу відповідальність перед українським народом за мир і добробут, за невідкладні завдання з підвищення рівня життя і боротьби з бідністю.
ParlaMint-UA_2016-09-06-m0.u7.p63.sent1	Я як Президент, український уряд, я впевнений у тому, що готові до співпраці з парламентом, але категорично застерігаю від простих рішень.
ParlaMint-UA_2016-09-06-m0.u7.p63.sent2	Дуже легко зробити всіх українців міліонерами.
ParlaMint-UA_2016-09-06-m0.u7.p63.sent3	І ми всі пам’ятаємо ті часи, коли гроші коштували дешевше ніж папір для їхнього друку.
ParlaMint-UA_2016-09-06-m0.u7.p63.sent4	Значно складніше зробити людей просто заможними.
ParlaMint-UA_2016-09-06-m0.u7.p63.sent5	І початок зростання валового внутрішнього продукту в Україні створює економічні передумови для припинення зниження рівня життя і початку його відновлення.
ParlaMint-UA_2016-09-06-m0.u7.p63.sent6	І слід підтримувати ініціативи уряду саме в цьому напрямку, чути Верховну Раду і у тому числі і парламентську опозицію, реагувати на пропозиції громадянського суспільства.
ParlaMint-UA_2016-09-06-m0.u7.p64.sent1	Наявними є і політичні передумови.
ParlaMint-UA_2016-09-06-m0.u7.p64.sent2	На початку року ми отримали дуже важливий для парламентсько-президентської демократії досвід подолання парламентсько-урядової кризи.
ParlaMint-UA_2016-09-06-m0.u7.p64.sent3	Ми створили коаліцію, обрали новий уряд.
ParlaMint-UA_2016-09-06-m0.u7.p64.sent4	При цьому слід навчитися спокійно і без драми сприймати ситуативні голосування в парламенті, коли президентські чи урядові ініціативи підтримують різні фракції опозиції чи позафракційні групи.
ParlaMint-UA_2016-09-06-m0.u7.p64.sent5	Це ж не трагедія, це навпаки – позитив, коли важливе для країни рішення спирається на підтримку часом навіть конституційної більшості.
ParlaMint-UA_2016-09-06-m0.u7.p64.sent6	Трохи менше 3 років нас відділяють від чергових президентських виборів і трохи більше 3, які залишаються до планових парламентських виборів.
ParlaMint-UA_2016-09-06-m0.u7.p64.sent7	І це дає нам нарешті можливість позмагатися не в тому, хто краще пообіцяє людям, а хто нарешті краще зробить.
ParlaMint-UA_2016-09-06-m0.u7.p64.sent8	І ми, звичайно ж, продовжимо курс на децентралізацію, як я і обіцяв, на розширення повноважень та фінансових можливостей місцевих громад, і це буде доведено проектом бюджету на 2017 рік.
ParlaMint-UA_2016-09-06-m0.u7.p64.sent9	В уряді, до речі, очікують від Верховної Ради ухвалення, як мінімум, 10 законів для посилення децентралізації.
ParlaMint-UA_2016-09-06-m0.u7.p65.sent1	І я щойно повернувся Маріуполя і був дуже зрадів тому, що бюджети розвитку в Маріуполі, інших містах, у Львові, в Києві, в Харкові, в Вінниці, абсолютно у всіх містах України зросли від трьох до шести разів в порівнянні з 2013 роком.
ParlaMint-UA_2016-09-06-m0.u7.p65.sent2	В шість разів.
ParlaMint-UA_2016-09-06-m0.u7.p65.sent3	Це є справжня децентралізація.
ParlaMint-UA_2016-09-06-m0.u7.p66.sent1	Шановні народні депутати!
ParlaMint-UA_2016-09-06-m0.u7.p66.sent2	Зовнішня загроза прискорила процес формування сучасної української політичної нації на засадах громадянського патріотизму.
ParlaMint-UA_2016-09-06-m0.u7.p66.sent3	Усі соціологічні опитування демонструють фундаментальні зміни в суспільній свідомості.
ParlaMint-UA_2016-09-06-m0.u7.p66.sent4	Питання єдності, соборності, унітарності навіть не обговорюються.
ParlaMint-UA_2016-09-06-m0.u7.p66.sent5	Індикатори аж зашкалюють позитивними цифрами.
ParlaMint-UA_2016-09-06-m0.u7.p66.sent6	Люди пишаються українським громадянством, державними символами, шанують і поважають українську мову.
ParlaMint-UA_2016-09-06-m0.u7.p66.sent7	Євроатлантичний вектор, Євросоюз, НАТО потужно домінують в геополітичних орієнтаціях переважної більшості українців.
ParlaMint-UA_2016-09-06-m0.u7.p67.sent1	Війна зняла з порядку денного багато питань щодо ідентифікації чужих і ворожих українським інтересам символів, традицій і культурних кодів.
ParlaMint-UA_2016-09-06-m0.u7.p67.sent2	В рамках Закону про декомунізацію демонтовано більше, уявіть собі, тисячі двохсот ідолів Леніна.
ParlaMint-UA_2016-09-06-m0.u7.p67.sent3	26 районів, 987 населених пунктів скинули з себе комуністичні назви, які невидимими ментальними нитками прив’язували їхніх мешканців до колишньої імперії.
ParlaMint-UA_2016-09-06-m0.u7.p67.sent4	Законом відновлено справедливість щодо тих, хто присвятив своє життя боротьбі за самостійність і соборність української держави.
ParlaMint-UA_2016-09-06-m0.u7.p67.sent5	Історичну правду в питаннях національної пам’яті держава відновила.
ParlaMint-UA_2016-09-06-m0.u7.p67.sent6	І це дякуючи нам з вами, і велике спасибі вам за це.
ParlaMint-UA_2016-09-06-m0.u7.p67.sent7	І тепер ми з вами, нарешті, разом маємо змогу і повинні потроїти свою працю задля майбутнього України.
ParlaMint-UA_2016-09-06-m0.u7.p68.sent1	Думаю, всім зрозуміло, що ми не будемо байдуже споглядати за втручанням іншої держави і в наші церковні справи.
ParlaMint-UA_2016-09-06-m0.u7.p68.sent2	За її спробами використати в своїх, сусідньої держави інтересах, почуття частини українських православних.
ParlaMint-UA_2016-09-06-m0.u7.p69.sent1	Шановні народні депутати!
ParlaMint-UA_2016-09-06-m0.u7.p69.sent2	Я хотів би подякувати вам за звернення Верховної Ради до Вселенського Патріарха Варфоломія як предстоятеля нашої Церкви-матері щодо надання томасу про автокефалію Православній Церкві в Україні.
ParlaMint-UA_2016-09-06-m0.u7.p69.sent3	Дякую вам за це.
ParlaMint-UA_2016-09-06-m0.u7.p70.sent1	Такий крок був і є необхідним, виходячи з традицій, згідно якої для Вселенського Патріарха в таких питаннях дуже важливою є думка світської влади, і ми врахували цю традицію.
ParlaMint-UA_2016-09-06-m0.u7.p70.sent2	І сподіваюсь, Його Святість нас теж дуже добре почує.
ParlaMint-UA_2016-09-06-m0.u7.p70.sent3	І взяти до уваги опитування громадської думки, які показують, що дедалі більша частина і кількість українських православних громадян хочуть мати, як це заведено в більшості православних країн, Єдину Помісну Автокефальну Українську Церкву.
ParlaMint-UA_2016-09-06-m0.u7.p71.sent1	В той же час, я хочу запевнити, що автокефалія абсолютно аж ніяк не означає появи державної церкви.
ParlaMint-UA_2016-09-06-m0.u7.p71.sent2	В конституційних принципах взаємодії держави з релігійними організаціями не зміниться жодної коми, і свобода совісті нічим і ніким, і ні для кого не буде обмежена.
ParlaMint-UA_2016-09-06-m0.u7.p71.sent3	Кожен українець має і матиме право вірити в Бога по-своєму і ходити до своєї церкви.
ParlaMint-UA_2016-09-06-m0.u7.p72.sent1	Так само дякую вам, шановні народні депутати, за закон, який передбачає збільшення частки україномовних пісень на радіостанціях.
ParlaMint-UA_2016-09-06-m0.u7.p72.sent2	І, промовляючи два тижні тому на зустрічі з представниками української діаспори, я переказав вітання власникам і топ-менеджерам деяких телевізійних каналів, в яких частка української мови неприпустимо мала.
ParlaMint-UA_2016-09-06-m0.u7.p72.sent3	І сподіваюсь, що телевізійна індустрія відреагує на це раніше, ніж ви ухвалите відповідний закон.
ParlaMint-UA_2016-09-06-m0.u7.p73.sent1	Дорогі мої, в такій чутливій сфері свідома саморегуляція – це завжди набагато краще ніж примус з законом, тим більше, що ми жодним чином не зазіхаємо на право телеканалів та радіостанцій мовити російською та іншими мовами для задоволення потреб всіх громадян України.
ParlaMint-UA_2016-09-06-m0.u7.p73.sent2	Єдність країни та консолідація українців як сучасної політичної нації була, є і залишається моїм головним пріоритетом.
ParlaMint-UA_2016-09-06-m0.u7.p73.sent3	Статус української мови як єдиної державної мови буде наповнюватися реальним змістом, але з повагою до прав національних меншин.
ParlaMint-UA_2016-09-06-m0.u7.p73.sent4	Вони, як показали події останніх двох років, міцно стоять на позиціях українського державного патріотизму, і держава має це цінувати, причому цінувати дуже високо.
ParlaMint-UA_2016-09-06-m0.u7.p74.sent1	Дорогі українці!
ParlaMint-UA_2016-09-06-m0.u7.p74.sent2	Шановні народні депутати!
ParlaMint-UA_2016-09-06-m0.u7.p74.sent3	Мої закордонні радники!
ParlaMint-UA_2016-09-06-m0.u7.p74.sent4	Автори успішних реформ у своїх країнах, вони кажуть, що за два роки в Україні започатковано і відбувається більше системних змін, ніж до того за попередні 23 роки.
ParlaMint-UA_2016-09-06-m0.u7.p74.sent5	Можливо з висоти історичного процесу їм краще видно, можливо вони не настільки, як ми з вами, відчувають очевидну болісність цього процесу перетворення.
ParlaMint-UA_2016-09-06-m0.u7.p75.sent1	Проводити реформи в умовах гібридної війни, анексії одної частини території та окупації іншої є надскладним завданням.
ParlaMint-UA_2016-09-06-m0.u7.p75.sent2	Але ми рухаємося вперед.
ParlaMint-UA_2016-09-06-m0.u7.p75.sent3	І аналіз досвіду Грузії, Польщі, Словаччини, Сінгапуру і багатьох інших країни свідчить про досягнення перших і незаперечних результатів змін лише через три-шість років після їхнього початку.
ParlaMint-UA_2016-09-06-m0.u7.p75.sent4	Але у нас немає так багато часу.
ParlaMint-UA_2016-09-06-m0.u7.p75.sent5	І я так само, як і ви, не задоволений темпами і розумію, наскільки вони не відповідають очікуванням суспільства.
ParlaMint-UA_2016-09-06-m0.u7.p75.sent6	Очевидно, є необхідність пришвидшення системної модернізації в усіх сферах.
ParlaMint-UA_2016-09-06-m0.u7.p75.sent7	І я впевнений, що історично і стратегічно ми на правильному шляху.
ParlaMint-UA_2016-09-06-m0.u7.p75.sent8	Але бачу ризик, як катком політичної дестабілізації може розчавити перші паростки соціально-економічного відродження, які вистраждані всім народом, за які заплачено таку високу ціну.
ParlaMint-UA_2016-09-06-m0.u7.p75.sent9	І саме на внутрішні потрясіння робить основну ставку зовнішній ворог.
ParlaMint-UA_2016-09-06-m0.u7.p75.sent10	І більшість проблем, які стоять перед нами, виникли не вчора і не позавчора.
ParlaMint-UA_2016-09-06-m0.u7.p75.sent11	Вони є наслідком багатьох ілюзій та помилок, якими супроводжується весь період незалежності.
ParlaMint-UA_2016-09-06-m0.u7.p75.sent12	І сьогодні цей спадок дається взнаки, перетворившись на комплексний історичний виклик для всієї української державності.
ParlaMint-UA_2016-09-06-m0.u7.p76.sent1	Водночас, кризовий період відкрив перед нами низку можливостей та перспектив, які дадуть Україні гідно відповісти на цей виклик.
ParlaMint-UA_2016-09-06-m0.u7.p76.sent2	Українці усвідомили себе як нація, держава твердо стоїть на демократичних принципах організації влади.
ParlaMint-UA_2016-09-06-m0.u7.p76.sent3	Остаточно визначено вектор зовнішньополітичного співробітництва та інтеграції.
ParlaMint-UA_2016-09-06-m0.u7.p77.sent1	Попереду все ще багато труднощів, але випробування і перемоги, здобуті величезними зусиллями і кров’ю кращих синів і доньок нашого народу всіх часів, не дає нам іншого вибору, як тільки перемога, вибору, як тільки вперед.
ParlaMint-UA_2016-09-06-m0.u7.p77.sent2	І я впевнений, все буде добре!
ParlaMint-UA_2016-09-06-m0.u7.p78.sent1	Дякую вам і слава Україні!
ParlaMint-UA_2016-09-06-m0.u8.p1.sent1	Шановні колеги, давайте ще раз подякуємо Президенту України за участь у відкритті нашої сесії, Уряду на чолі з Прем’єр-міністром України.
ParlaMint-UA_2016-09-06-m0.u8.p1.sent2	Також дякую всім тим, хто брав участь у відкритті п’ятої сесії Верховної Ради України.
ParlaMint-UA_2016-09-06-m0.u8.p2.sent1	І оголошую перерву на 10 хвилин.
ParlaMint-UA_2016-09-06-m0.u8.p2.sent2	В 11.30 ми продовжимо нашу роботу.
ParlaMint-UA_2016-09-06-m0.u9.p1.sent1	Шановні колеги, прошу зайти в зал, приготувати до продовження нашої роботи.
ParlaMint-UA_2016-09-06-m0.u9.p1.sent2	Зараз в нас по порядку денному складення присяги новообраними народними депутатами України, і тому я прошу усіх новообраних депутатів займати місця, підготуватися до прийняття присяги.
ParlaMint-UA_2016-09-06-m0.u9.p1.sent3	А потім згідно Регламенту виступи від голів і фракцій, ми маємо 30 хвилин для представників фракцій і груп для виступів.
ParlaMint-UA_2016-09-06-m0.u9.p2.sent1	І прошу усіх колег займати робочі місця, щоб ми змогли продовжити нашу нелегку роботу.
ParlaMint-UA_2016-09-06-m0.u9.p2.sent2	Будь ласка, Секретаріат Верховної Ради, прошу повідомити депутатів, що продовжується робота Верховної Ради України.
ParlaMint-UA_2016-09-06-m0.u9.p3.sent1	Я прошу голів фракцій дати сигнал, щоб депутати заходили в зал.
ParlaMint-UA_2016-09-06-m0.u9.p4.sent1	І моє окреме звернення до новообраних депутатів заходити в зал. Зараз відбудеться присяга, і ваша присутність є обов’язковою в тому процесі.
ParlaMint-UA_2016-09-06-m0.u9.p4.sent2	Будь ласка, заходимо в зал.
ParlaMint-UA_2016-09-06-m0.u9.p5.sent1	Колеги, можемо продовжити нашу роботу?
ParlaMint-UA_2016-09-06-m0.u9.p5.sent2	Усі на місцях?
ParlaMint-UA_2016-09-06-m0.u9.p5.sent3	Будь ласка.
ParlaMint-UA_2016-09-06-m0.u9.p6.sent1	Отже, шановні народні депутати, 29 липня, 17 серпня 2016 року Центральна виборча комісія зареєструвала народних депутатів України, обраних на проміжних виборах народних депутатів України 17 липня 2016 року: Констанкевич Ірину Мирославівну, обрану в одномандатному виборчому окрузі номер 23; Шевченка Віктора Леонідовича, обраного в одномандатному виборчому окрузі номер 85; Одарченка Юрія Віталійовича, обраного в одномандатному виборчому окрузі номер 183; Ричкову Тетяну Борисівну, обрану в одномандатному виборчому окрузі номер 27; Шахова Сергія Володимировича, обраного в одномандатному виборчому окрузі номер 114; Богдана Руслана Дмитровича, обраного в одномандатному виборчому окрузі номер 114.
ParlaMint-UA_2016-09-06-m0.u9.p6.sent2	151; Микитася Максима Вікторовича, обраного в одномандатному виборчому окрузі номер 206.
ParlaMint-UA_2016-09-06-m0.u9.p6.sent3	Відповідно до статті 79 Конституції України перед вступом на посаду народні депутати складають присягу перед Верховною Радою України.
ParlaMint-UA_2016-09-06-m0.u9.p7.sent1	І, шановні колеги, я прошу припинити балачки.
ParlaMint-UA_2016-09-06-m0.u9.p7.sent2	Зараз буде складання присяги.
ParlaMint-UA_2016-09-06-m0.u9.p7.sent3	Прошу виявити повагу, не шуміти і зайняти робочі місця.
ParlaMint-UA_2016-09-06-m0.u9.p7.sent4	Дякую, що почули мій заклик.
ParlaMint-UA_2016-09-06-m0.u9.p8.sent1	Для складення присяги на трибуну Верховної Ради України запрошується народний депутат України Констанкевич Ірина Мирославівна.
ParlaMint-UA_2016-09-06-m0.u9.p9.sent1	Ірина Мирославівна, будь ласка.
ParlaMint-UA_2016-09-06-m0.u10.p1.sent1	Шановний пане Голово, шановні народні депутати!
ParlaMint-UA_2016-09-06-m0.u10.p1.sent2	Я маю за велику честь виголосити присягу народного депутата України.
ParlaMint-UA_2016-09-06-m0.u10.p2.sent1	Присягаю на вірність Україні.
ParlaMint-UA_2016-09-06-m0.u10.p2.sent2	Зобов’язуюсь усіма своїми діями боронити суверенітет і незалежність України, дбати про благо Вітчизни і добробут Українського народу.
ParlaMint-UA_2016-09-06-m0.u10.p2.sent3	Присягаю додержуватися Конституції України та законів України, виконувати свої обов’язки на благо своїх співвітчизників.
ParlaMint-UA_2016-09-06-m0.u10.p2.sent4	Присягаю!
ParlaMint-UA_2016-09-06-m0.u11.p1.sent1	Для складення присяги на трибуну запрошується народний депутат України Шевченко Віктор Леонідович.
ParlaMint-UA_2016-09-06-m0.u11.p1.sent2	Будь ласка.
ParlaMint-UA_2016-09-06-m0.u12.p1.sent1	Присягаю на вірність Україні.
ParlaMint-UA_2016-09-06-m0.u12.p1.sent2	Зобов’язуюсь усіма своїми діями боронити суверенітет та незалежність України, дбати про благо Вітчизни та добробут Українського народу.
ParlaMint-UA_2016-09-06-m0.u12.p1.sent3	Присягаю додержуватись Конституції України та законів України, виконувати свої обов’язки в інтересах всіх співвітчизників.
ParlaMint-UA_2016-09-06-m0.u12.p1.sent4	Слава Україні!
ParlaMint-UA_2016-09-06-m0.u13.p1.sent1	Героям слава!
ParlaMint-UA_2016-09-06-m0.u13.p2.sent1	До складення присяги на трибуну запрошується народний депутат України Одарченко Юрій Віталійович.
ParlaMint-UA_2016-09-06-m0.u13.p2.sent2	Пане Юрію, вітаю вас.
ParlaMint-UA_2016-09-06-m0.u14.p1.sent1	Присягаю на вірність Україні.
ParlaMint-UA_2016-09-06-m0.u14.p1.sent2	Зобов’язуюсь усіма своїми діями боронити суверенітет і незалежність України, дбати про благо Вітчизни і добробут Українського народу.
ParlaMint-UA_2016-09-06-m0.u14.p1.sent3	Присягаю додержуватись Конституції та законів України, виконувати свої обов’язки в інтересах усіх співвітчизників.
ParlaMint-UA_2016-09-06-m0.u15.p1.sent1	Вітаємо, пане Юрію.
ParlaMint-UA_2016-09-06-m0.u15.p2.sent1	До складення присяги на трибуну запрошується народний депутат України Ричкова Тетяна Борисівна.
ParlaMint-UA_2016-09-06-m0.u15.p2.sent2	Будь ласка.
ParlaMint-UA_2016-09-06-m0.u16.p1.sent1	Доброго дня, шановні колеги.
ParlaMint-UA_2016-09-06-m0.u16.p2.sent1	Я, Ричкова Тетяна Борисівна, присягаюсь на вірність України.
ParlaMint-UA_2016-09-06-m0.u16.p2.sent2	Зобов’язуюсь усіма своїми діями боронити суверенітет і незалежність України, дбати про благо Вітчизни і добробут Українського народу.
ParlaMint-UA_2016-09-06-m0.u16.p2.sent3	Присягаюсь додержуватись Конституції України і законів України, виконувати свої обов’язки в інтересах усіх співвітчизників.
ParlaMint-UA_2016-09-06-m0.u16.p3.sent1	Служу українському народу!
ParlaMint-UA_2016-09-06-m0.u17.p1.sent1	Вітаю, пані Тетяна.
ParlaMint-UA_2016-09-06-m0.u17.p2.sent1	До складення присяги на трибуну запрошується народний депутат України Шахов Сергій Володимирович.
ParlaMint-UA_2016-09-06-m0.u17.p2.sent2	Будь ласка.
ParlaMint-UA_2016-09-06-m0.u18.p1.sent1	Шановний пане Голово, шановні колеги!
ParlaMint-UA_2016-09-06-m0.u18.p1.sent2	Я, Шахов Сергій Володимирович, присягаю на вірність Україні.
ParlaMint-UA_2016-09-06-m0.u18.p1.sent3	Зобов’язуюсь усіма своїми діями боронити суверенітет і незалежність України, дбати про благо Вітчизни і добробут Українського народу.
ParlaMint-UA_2016-09-06-m0.u18.p1.sent4	Присягаю додержуватися Конституції України та законів України, виконувати свої обов’язки в інтересах усіх співвітчизників.
ParlaMint-UA_2016-09-06-m0.u18.p1.sent5	Дякую.
ParlaMint-UA_2016-09-06-m0.u19.p1.sent1	Дякую.
ParlaMint-UA_2016-09-06-m0.u19.p2.sent1	До складення присяги на трибуну запрошується народний депутат України Богдан Руслан Дмитрович.
ParlaMint-UA_2016-09-06-m0.u20.p1.sent1	Доброго дня всім!
ParlaMint-UA_2016-09-06-m0.u20.p1.sent2	Присягаю на вірність Україні.
ParlaMint-UA_2016-09-06-m0.u20.p1.sent3	Зобов’язуюсь усіма своїми діями боронити суверенітет і незалежність України, дбати про благо Вітчизни і добробут Українського народу.
ParlaMint-UA_2016-09-06-m0.u20.p1.sent4	Присягаю додержуватися Конституції України та законів України, виконувати свої обов’язки в інтересах усіх співвітчизників.
ParlaMint-UA_2016-09-06-m0.u20.p1.sent5	Дякую.
ParlaMint-UA_2016-09-06-m0.u20.p2.sent1	Слава Україні!
ParlaMint-UA_2016-09-06-m0.u20.p2.sent2	Слава Батьківщині!
ParlaMint-UA_2016-09-06-m0.u21.p1.sent1	До складення присяги на трибуну запрошується народний депутата України Микитась Максим Вікторович.
ParlaMint-UA_2016-09-06-m0.u21.p1.sent2	Будь ласка.
ParlaMint-UA_2016-09-06-m0.u22.p1.sent1	Дякую.
ParlaMint-UA_2016-09-06-m0.u22.p2.sent1	Шановні народні депутати, шановна президія!
ParlaMint-UA_2016-09-06-m0.u22.p2.sent2	Шановна українська спільнота!
ParlaMint-UA_2016-09-06-m0.u22.p3.sent1	Я, Микитась Максим Вікторович, присягаю на вірність Україні.
ParlaMint-UA_2016-09-06-m0.u22.p3.sent2	Зобов’язуюсь усіма своїми діями боронити суверенітет і незалежність України, дбати про благо Вітчизни і добробут Українського народу.
ParlaMint-UA_2016-09-06-m0.u22.p3.sent3	Присягаю додержуватися Конституції України та законів України, виконувати свої обов’язки в інтересах усіх співвітчизників.
ParlaMint-UA_2016-09-06-m0.u22.p4.sent1	Народний депутат Микитась Максим.
ParlaMint-UA_2016-09-06-m0.u23.p1.sent1	Шановні колеги, вітаю усіх депутатів з прийняттям присяги.
ParlaMint-UA_2016-09-06-m0.u23.p1.sent2	Долучайтесь до нашої роботи, непростої, кропіткої роботи.
ParlaMint-UA_2016-09-06-m0.u23.p1.sent3	І бажаю успіху, плідної законодавчої діяльності.
ParlaMint-UA_2016-09-06-m0.u23.p2.sent1	А зараз відповідно до статті 25 Регламенту ми на початку роботи у вівторок маємо 30 хвилин для виступів уповноважених представників депутатських фракцій та груп з внесенням пропозицій, оголошенням заяв і повідомлень.
ParlaMint-UA_2016-09-06-m0.u23.p2.sent2	Прошу представників фракцій та груп записатися на виступ.
ParlaMint-UA_2016-09-06-m0.u23.p3.sent1	Принагідно повідомляю, що початок перерви з 12 години я переношу до того часу, поки будуть завершені виступи голів фракцій і груп.
ParlaMint-UA_2016-09-06-m0.u23.p4.sent1	Від "Волі народу" до слова запрошується Володимир Литвин.
ParlaMint-UA_2016-09-06-m0.u23.p4.sent2	Будь ласка, пане Володимире, виступ від трибуни.
ParlaMint-UA_2016-09-06-m0.u23.p4.sent3	Приготуватись представник партії "Відродження".
ParlaMint-UA_2016-09-06-m0.u23.p4.sent4	Будь ласка.
ParlaMint-UA_2016-09-06-m0.u24.p1.sent1	Шановний Голово, шановні народні депутати!
ParlaMint-UA_2016-09-06-m0.u24.p1.sent2	Ми, очевидно, всі перебуваємо під враженням потужного послання, потужного виступу Президента України.
ParlaMint-UA_2016-09-06-m0.u24.p1.sent3	Разом з тим дозвольте висловити думки, міркування тих людей, які живуть на глибинці в Житомирській області, на Поліссі.
ParlaMint-UA_2016-09-06-m0.u24.p2.sent1	Я повинен вам сказати, шановні колеги, і я переконаний, що ті, хто був і працював на окрузі у цей період, зі мною погодяться, люди у розпачі, люди зневірені, люди переповнені злістю.
ParlaMint-UA_2016-09-06-m0.u24.p2.sent2	І в них питання одне: а як вижити, як вижити за нинішніх умов, і що буде з людьми, коли восени потрібно буде платити за комунальні послуги.
ParlaMint-UA_2016-09-06-m0.u24.p2.sent3	Я повинен сказати, що у багатьох селах особливо самотні жінки або чоловіки, вони не чули, що таке субсидії, і до них ніхто не приходив.
ParlaMint-UA_2016-09-06-m0.u24.p3.sent1	Друга і головна проблема – це проблема медицини.
ParlaMint-UA_2016-09-06-m0.u24.p3.sent2	По суті справи система охорони здоров’я сьогодні на місцях перебуває в агонії.
ParlaMint-UA_2016-09-06-m0.u24.p3.sent3	І в людей немає особливо віри в чергову команду реформаторів, які придумали перше рішення – це скасування заборони доступу до реанімацій.
ParlaMint-UA_2016-09-06-m0.u24.p3.sent4	Так я повинен сказати, що в реанімацію пускають всіх, там просто нічого немає в цих реанімаціях.
ParlaMint-UA_2016-09-06-m0.u24.p4.sent1	Друга проблема.
ParlaMint-UA_2016-09-06-m0.u24.p4.sent2	Попри героїчні зусилля міністра освіти і науки це проблема освіти.
ParlaMint-UA_2016-09-06-m0.u24.p4.sent3	Школа, особливо сільська школа, повністю занепадає.
ParlaMint-UA_2016-09-06-m0.u24.p4.sent4	Батьки не знають, що це за реформи, і як будуть навчатися і як будуть оцінюватися їхні діти.
ParlaMint-UA_2016-09-06-m0.u24.p5.sent1	Постійно, і це третій момент, в останній період звучить тема ринку землі.
ParlaMint-UA_2016-09-06-m0.u24.p5.sent2	Скажіть, будь ласка, а хто знає реальну оцінку української землі?
ParlaMint-UA_2016-09-06-m0.u24.p5.sent3	І я розумію так, що це вимога Міжнародного валютного фонду – швидко і остаточно продати українську землю, а потім треба буде створити для цих людей, що доживають в сільській місцевості, резервації.
ParlaMint-UA_2016-09-06-m0.u24.p6.sent1	І останній момент, який особливо тривожить.
ParlaMint-UA_2016-09-06-m0.u24.p6.sent2	Це, що в нас відбувається цькування, відбуваються поза судові дії і розправи в Україні.
ParlaMint-UA_2016-09-06-m0.u24.p6.sent3	І на цьому фоні звучать заклики до порозуміння, діалогу.
ParlaMint-UA_2016-09-06-m0.u24.p6.sent4	Потрібен справжній діалог, але на основі порядку і закону, який має діяти в Україні.
ParlaMint-UA_2016-09-06-m0.u24.p6.sent5	На превеликий жаль, особливо в останні дні ми бачимо, що цього абсолютно немає.
ParlaMint-UA_2016-09-06-m0.u25.p1.sent1	Дякуємо.
ParlaMint-UA_2016-09-06-m0.u25.p2.sent1	Шановні колеги, я закликаю все таки більш уважно слухати виступи наших колег.
ParlaMint-UA_2016-09-06-m0.u25.p2.sent2	І до слова запрошується представник групи "Відродження" пан Кулініч, будь ласка.
ParlaMint-UA_2016-09-06-m0.u26.p1.sent1	Олег Кулініч, депутатська група "Партія "Відродження".
ParlaMint-UA_2016-09-06-m0.u26.p1.sent2	Шановний пане Голово, шановні колеги, шановні виборці!
ParlaMint-UA_2016-09-06-m0.u26.p1.sent3	Хотів би перш за все привітати всіх з початком нової сесії і побажати, щоби вона, дійсно, була продуктивною.
ParlaMint-UA_2016-09-06-m0.u26.p1.sent4	І саме головне, щоб цю продуктивність роботи парламенту відчули люди, а їх на сьогодні турбує лише одне питання як їм виживати в таких надзвичайно складних умовах.
ParlaMint-UA_2016-09-06-m0.u26.p2.sent1	З 1 вересня вчергове зросли тарифи на електроенергію, за два останні роки це 300 відсотків.
ParlaMint-UA_2016-09-06-m0.u26.p2.sent2	В три етапи відбулося підвищення тарифів на опалення, а це від 500 до 1000 відсотків.
ParlaMint-UA_2016-09-06-m0.u26.p2.sent3	В рази підвищилися тарифи на гаряч воду.
ParlaMint-UA_2016-09-06-m0.u26.p2.sent4	І в цей час уряд обіцяє, що з 1 грудня на 10 відсотків буде проіндексована мінімальна пенсія, а це аж 120 гривень.
ParlaMint-UA_2016-09-06-m0.u26.p2.sent5	Інфляція за минулий рік склала 43 відсотки, а прожитковий мінімум з мінімальною заробітною платою зросли лише на 13 відсотків.
ParlaMint-UA_2016-09-06-m0.u26.p2.sent6	Як бачимо, цифри абсолютно неспівмірні.
ParlaMint-UA_2016-09-06-m0.u26.p2.sent7	У багатьох людей немає впевненості, що вони зможуть заплатити за комунальні послуги, коли почнеться новий опалювальний сезон.
ParlaMint-UA_2016-09-06-m0.u26.p2.sent8	Хоч уряд і обіцяє забезпечити всіх субсидіями, але субсидії – це також не вихід і це не вирішує проблему комплексно і системно.
ParlaMint-UA_2016-09-06-m0.u26.p2.sent9	За прогнозами експертів потрібно буде додатково 15 мільярдів гривень.
ParlaMint-UA_2016-09-06-m0.u26.p3.sent1	Протягом останніх років ми постійно чуємо від урядовців, що підвищення комунальних послуг і тарифів, і багато інших непопулярних речей соціальної сфери продиктовані умовами співпраці з Міжнародним валютним фондом.
ParlaMint-UA_2016-09-06-m0.u26.p3.sent2	Із загального обсягу кредитної програми в 17,5 мільярдів доларів Україна отримала 6,7 і останній транш в 1,7 мільярда доларів рік тому.
ParlaMint-UA_2016-09-06-m0.u26.p3.sent3	Незрозуміло, чим закінчиться черговий раунд переговорів сьогодні, незрозуміло взагалі, що буде із черговим траншем.
ParlaMint-UA_2016-09-06-m0.u26.p3.sent4	Тож на нашу думку було б логічно, щоб уряд пояснив і народним депутатам, і кожному українцю, яка користь з такої співпраці і що вона приносить кожному українцю.
ParlaMint-UA_2016-09-06-m0.u26.p4.sent1	Тому депутатська група "Партія "Відродження" дуже б хотіла найближчим часом в парламенті заслухати з цього питання міністра фінансів.
ParlaMint-UA_2016-09-06-m0.u26.p4.sent2	Ми підтримуємо всі конструктивні дії Кабінету Міністрів, але повинна бути якась логіка, ясність і зрозумілість.
ParlaMint-UA_2016-09-06-m0.u26.p4.sent3	І ми вважаємо, що парламент повинен контролювати цей процес.
ParlaMint-UA_2016-09-06-m0.u26.p4.sent4	Тож група "Партія "Відродження" вимагає включення одного представника від кожної депутатської фракції до складу робочої групи, яка буде працювати над умовами отримання траншу.
ParlaMint-UA_2016-09-06-m0.u26.p5.sent1	Можемо також говорити, що фактично провалена програма приватизації, а саме приватизація мала б стати самим основним, однією із основ для наповнення бюджету.
ParlaMint-UA_2016-09-06-m0.u26.p5.sent2	Тому що більшість законопроектів, які вносив уряд, що стосується приватизації, не знаходять підтримки в сесійній залі, тому що народні депутати не розуміють, яким чином буде відбуватися сама приватизація.
ParlaMint-UA_2016-09-06-m0.u26.p6.sent1	І питання співпраці з Міжнародним валютним фондом, і питання приватизації вкрай важливі в контексті формування державного бюджету.
ParlaMint-UA_2016-09-06-m0.u26.p6.sent2	Тому ми б хотіли, щоб державний бюджет був внесений вчасно, а саме до 15 вересня, щоб ми могли з ним познайомитися і детально розібратися.
ParlaMint-UA_2016-09-06-m0.u27.p1.sent1	Будь ласка, 15 секунд завершити.
ParlaMint-UA_2016-09-06-m0.u28.p1.sent1	Часу залишилось не так і багато.
ParlaMint-UA_2016-09-06-m0.u28.p1.sent2	І тому ми очікуємо, депутатська група "Партія "Відродження" адекватної позиції уряду і всього депутатського корпусу Верховної Ради з цих питань.
ParlaMint-UA_2016-09-06-m0.u28.p1.sent3	Дякую.
ParlaMint-UA_2016-09-06-m0.u29.p1.sent1	Дякуємо вам, шановний пане Кулініч.
ParlaMint-UA_2016-09-06-m0.u29.p2.sent1	До слова запрошується лідер Радикальної партії Ляшка Олег Ляшко, будь ласка.
ParlaMint-UA_2016-09-06-m0.u30.p1.sent1	Олег Ляшко, Радикальна партія.
ParlaMint-UA_2016-09-06-m0.u30.p1.sent2	За останніми опитуваннями 65 відсотків українців хочуть виїхати з України.
ParlaMint-UA_2016-09-06-m0.u30.p1.sent3	П’ята частина з них хоче на постійно залишитись за кордоном.
ParlaMint-UA_2016-09-06-m0.u30.p1.sent4	Ці вбивчі, вражаючи цифри – це вирок всім розмовам про реформи, у тому числі і розмовам влади про підвищення рівня життя, про боротьбу з корупцією, про боротьбу з бідністю.
ParlaMint-UA_2016-09-06-m0.u30.p2.sent1	На жаль, від слів до діла – велика прірва, яку влада подолати не може.
ParlaMint-UA_2016-09-06-m0.u30.p2.sent2	Тому що метою будь-яких реформ має бути підвищення добробуту українців, а у нас виходить все навпаки.
ParlaMint-UA_2016-09-06-m0.u30.p2.sent3	Що це за реформи, в результаті яких українці не можуть заплатити за комуналку?
ParlaMint-UA_2016-09-06-m0.u30.p2.sent4	Що це за реформи, в результаті яких пенсіонери не можуть купити ліки?
ParlaMint-UA_2016-09-06-m0.u30.p2.sent5	Що це за реформи, в результаті яких діти-сироти, діти з малозабезпечених сімей позбавляються права на освіту, на медичне забезпечення, позбавляються майбутнього?
ParlaMint-UA_2016-09-06-m0.u30.p3.sent1	Тому фракція Радикальної партії пропонує план дій, який дасть можливість зупинити цей геноцид, який проводить нинішня влада проти українців.
ParlaMint-UA_2016-09-06-m0.u30.p3.sent2	Першочергово ми наполягаємо на розгляді в парламенті законопроектів, які дадуть можливість створити робочі місця для українців, а не навпаки, як це намагається зробити нинішня влада.
ParlaMint-UA_2016-09-06-m0.u30.p3.sent3	Ми пропонуємо цілий ряд законопроектів, які дадуть можливість реально знизити вартість тарифів і житлово-комунальних послуг, а не навпаки, як це робить нинішня влада, щоб пустити українців з простягнутою рукою.
ParlaMint-UA_2016-09-06-m0.u30.p3.sent4	Коли ми говоримо про оборону, про безпеку держави, про сильну державу, не може бути сильної держави, сильної армії, сильної оборони, якщо немає сильної економіки, якщо в українців немає роботи, нормальної зарплати і впевненості в завтрашньому дні, якщо українці позбавлені можливості годувати свої сім’ї.
ParlaMint-UA_2016-09-06-m0.u30.p4.sent1	Політика влади – це політика консервації бідності, це політика корупції, це політика позбавлення українців майбутнього.
ParlaMint-UA_2016-09-06-m0.u30.p4.sent2	Пропозиції Радикальної партії.
ParlaMint-UA_2016-09-06-m0.u30.p4.sent3	Це політика відродження національного виробництва, створення робочих місць для українців, радикальне підвищення зарплат, пенсій, доходів українських громадян.
ParlaMint-UA_2016-09-06-m0.u30.p4.sent4	Ми будемо сильними тільки тоді, коли ми поважатимемо в першу чергу себе, якщо хочемо, щоб поважали всі інші.
ParlaMint-UA_2016-09-06-m0.u30.p4.sent5	Ми будемо сильними тільки тоді, коли мільйони українців не жебракуватимуть, принижуючись по всьому світу, а коли матимуть роботу, зарплату і гідне життя для власних дітей.
ParlaMint-UA_2016-09-06-m0.u30.p5.sent1	Тому завдання парламенту – реалізувати цю політику.
ParlaMint-UA_2016-09-06-m0.u30.p5.sent2	До чого вас і закликаємо.
ParlaMint-UA_2016-09-06-m0.u31.p1.sent1	Дякуємо.
ParlaMint-UA_2016-09-06-m0.u31.p2.sent1	Будь ласка, до слова запрошується лідер "Народного фронту" Максим Бурбак, фракції "Народного фронту".
ParlaMint-UA_2016-09-06-m0.u32.p1.sent1	Доброго дня, колеги!
ParlaMint-UA_2016-09-06-m0.u32.p1.sent2	Доброго дня, співвітчизники!
ParlaMint-UA_2016-09-06-m0.u32.p1.sent3	Фракція "Народного фронту" заявляє про наступне.
ParlaMint-UA_2016-09-06-m0.u32.p1.sent4	Україна веде війну з підступним, досвідченим у своєму цинізмі ворогом.
ParlaMint-UA_2016-09-06-m0.u32.p1.sent5	Якщо ми, українці, перестанемо вірити у власні сили і здатність пройти шлях боротьби до переможного кінця, ризикуємо втратити свою державу.
ParlaMint-UA_2016-09-06-m0.u32.p1.sent6	А історія показала: краще жити і вмерти за свою країну зі зброєю в руках, аніж помирати від голодоморів у Гулагах і в тотальному геноциді.
ParlaMint-UA_2016-09-06-m0.u32.p1.sent7	Саме тому "Народний фронт" заявляє, що попри скажені атаки ми будемо зміцнювати нашу країну у війні із зовнішнім ворогом і битимемося з російською агентурою всередині країни, у тому числі, і в цій сесійній залі.
ParlaMint-UA_2016-09-06-m0.u32.p1.sent8	Лінія фронту пролягають тут.
ParlaMint-UA_2016-09-06-m0.u32.p1.sent9	Групи Григоришина, групи Льовочкіна-Фірташа, групи колишнього міністра Захарченка, недобитки з особистого оточення Януковича, особисті друзі Путіна, які підписували з ним кабальні газові контракти – всі перед вами.
ParlaMint-UA_2016-09-06-m0.u32.p2.sent1	Листування російської пропагандистки Столярової викрило жахливу картину великої маси "російських консерв та полуфабрикатів" у Верховній Раді.
ParlaMint-UA_2016-09-06-m0.u32.p2.sent2	Водночас Росія створює кільце напруги на кордонах України.
ParlaMint-UA_2016-09-06-m0.u32.p2.sent3	Наша фракція пропонує наступний план дій: Верховна Рада повинна негайно прийняти відповідне рішення на відновлення фінансування оборонного замовлення.
ParlaMint-UA_2016-09-06-m0.u32.p2.sent4	Станом на 1 вересня 2016 року державне оборонне замовлення та бюджет розвитку Міноборони були профінансовані лише на 20 відсотків.
ParlaMint-UA_2016-09-06-m0.u32.p2.sent5	"Народний фронт" пропонує ухвалити нову редакцію закону, який дозволить повернути в бюджет вкрадені Януковичем кошти і внести зміни в Держбюджет, яким передбачити розподіл півтора мільярда доларів, які заарештовані урядом Яценюка ще півтора роки тому на виплату одноразової виплати соціально вразливим верствам населення, освітянам і іншим працівникам бюджетної сфери.
ParlaMint-UA_2016-09-06-m0.u32.p2.sent6	А інші, друга половина, має забезпечити роботу військових заводів.
ParlaMint-UA_2016-09-06-m0.u32.p3.sent1	З огляду на те, що парламент найближчим часом входитиме у бюджетний процес, ми наполягаємо, щоб у бюджеті 2017 року було чітко прописано фінансування Збройних Сил у країні на рівні не менше 5 відсотків валового внутрішнього продукту.
ParlaMint-UA_2016-09-06-m0.u32.p4.sent1	"Народний фронт" вважає необхідним продовжити програму ремонту, реконструкції і будівництва доріг в Україні.
ParlaMint-UA_2016-09-06-m0.u32.p4.sent2	І в бюджеті має бути передбачено збільшення фінансування на освіту та на нове зростання зарплат військовим, прикордонникам та поліції, так, як це робив уряд Яценюка.
ParlaMint-UA_2016-09-06-m0.u32.p5.sent1	Парламент має невідкладно ухвалити Закон про НКРЕКП.
ParlaMint-UA_2016-09-06-m0.u32.p5.sent2	Закон має врегулювати сферу повноважень комісій і дати можливість її членам виконувати свої обов’язки відповідно до законодавства.
ParlaMint-UA_2016-09-06-m0.u32.p6.sent1	Повертаючись до останніх подій на інформаційному фронті, заявляю, що депутати нашої фракції звернулися до СБУ з вимогою розслідувати діяльність депутатів, заведених у Верховну Раду феесбешними кураторами.
ParlaMint-UA_2016-09-06-m0.u32.p6.sent2	У четвер ми хочемо бачити від СБУ конкретний результат боротьби з російськими агентами.
ParlaMint-UA_2016-09-06-m0.u32.p6.sent3	Ми вимагаємо видворення за межі України російського "ляльковода" з Інтеру Шувалова.
ParlaMint-UA_2016-09-06-m0.u32.p7.sent1	Окрім того, "Народний фронт" вимагає інвентаризувати майно російських олігархів на території України.
ParlaMint-UA_2016-09-06-m0.u32.p8.sent1	Ми наполягаємо на ухваленні постанов Верховної Ради для розширення санкційного списку щодо конкретних компаній та громадян Росії.
ParlaMint-UA_2016-09-06-m0.u32.p8.sent2	Десять секунд.
ParlaMint-UA_2016-09-06-m0.u33.p1.sent1	Будь ласка, 15 секунд, завершити.
ParlaMint-UA_2016-09-06-m0.u34.p1.sent1	І на останнє.
ParlaMint-UA_2016-09-06-m0.u34.p1.sent2	"Народний фронт" також вимагає публічного засідання Національної ради з телебачення і радіомовлення з аналізом всього мовного контенту, який демонструється на телеканалах і в засобах масової інформації.
ParlaMint-UA_2016-09-06-m0.u34.p1.sent3	Ми повинні зупинити інформаційну війну, яка ведеться проти нас на нашій.
ParlaMint-UA_2016-09-06-m0.u35.p1.sent1	Дякуємо, шановний пане Максиме.
ParlaMint-UA_2016-09-06-m0.u35.p2.sent1	Будь ласка, до слова запрошується лідер фракції "Блок Петра Порошенка" Ігор Гринів.
ParlaMint-UA_2016-09-06-m0.u36.p1.sent1	Шановна пані голово, шановні колеги, щиро вітаю вас із 25-літтям незалежності України, яку наша держава відсвяткувала два тижні тому.
ParlaMint-UA_2016-09-06-m0.u36.p1.sent2	Для нашої сучасної історії 24 серпня – головна найвизначніша дата життя кожного громадянина.
ParlaMint-UA_2016-09-06-m0.u36.p1.sent3	Двадцять п’ять років тому саме тут, в цій залі відбулася найважливіша подія в історії нашої країни, Верховна Рада ухвалила акт проголошення Незалежності України.
ParlaMint-UA_2016-09-06-m0.u36.p1.sent4	І мені дуже приємно, що я був одним з тих, хто ухвалював тоді це рішення.
ParlaMint-UA_2016-09-06-m0.u36.p2.sent1	Але зовсім недавно Україна відсвяткувала ще одну знакову річницю, яка нерозривно пов’язана з історичним прагненням українського народу жити в своїй процвітаючій державі, це 160-ліття з дня народження Івана Франка.
ParlaMint-UA_2016-09-06-m0.u36.p2.sent2	Якщо ми вибороли Незалежність на заповітах Шевченка, сьогодні ми повинні навчитися будувати європейську державу, читаючи Франка.
ParlaMint-UA_2016-09-06-m0.u36.p2.sent3	Ми не можемо далі чекати свого з Вашингтону з новим і праведним законом.
ParlaMint-UA_2016-09-06-m0.u36.p2.sent4	Нам не пора москалеві і ляхові служити, а пора для України жити.
ParlaMint-UA_2016-09-06-m0.u36.p2.sent5	"Каменяр" Франко увійшов в українську історію як друга величина після "Кобзаря".
ParlaMint-UA_2016-09-06-m0.u36.p2.sent6	Його пророчі слова, які він написав у знаменитій поемі "Мойсей" про українську державність в ті часи, коли наш народ тільки мріяв про неї, донині залишаються актуальними.
ParlaMint-UA_2016-09-06-m0.u36.p2.sent7	Для нас вони мають стати живим прикладом віри і надихати нас на важку працю.
ParlaMint-UA_2016-09-06-m0.u36.p2.sent8	Наш святий обов’язок – збудувати в пустелі квітучу державу, поразки перетворити на перемоги, а нині зневірений люд зробити повноцінним, щасливим членом європейського співтовариства.
ParlaMint-UA_2016-09-06-m0.u36.p2.sent9	Більше поту, менше крові.
ParlaMint-UA_2016-09-06-m0.u36.p2.sent10	Економічно розвинуту сильну і процвітаючу європейську країну яскравими виступами не збудуєш.
ParlaMint-UA_2016-09-06-m0.u36.p2.sent11	Навпаки, постійні обіцянки манни небесної породжують тільки повну зневіру в суспільстві.
ParlaMint-UA_2016-09-06-m0.u36.p2.sent12	Це прямий шлях до втрати незалежності й державності.
ParlaMint-UA_2016-09-06-m0.u36.p3.sent1	Я звертаюся до колег по парламенту, принаймні до тих, хто щиро сповідує, а не лише на словах декларує демократичні цінності, європейський розвиток України.
ParlaMint-UA_2016-09-06-m0.u36.p3.sent2	У нас немає часу для політичної боротьби і нарощування власних рейтингів.
ParlaMint-UA_2016-09-06-m0.u36.p3.sent3	Наша спільна відповідальність перед українським народом – вже зараз закласти підвалини економічного зростання.
ParlaMint-UA_2016-09-06-m0.u36.p3.sent4	Українські громадяни хочуть свободи і прогнозованої перспективи.
ParlaMint-UA_2016-09-06-m0.u36.p3.sent5	І тут знову я хочу навести слова Івана Франка, які найкраще характеризують нинішній історичний етап в Україні: "Я переконаний, що економічний стан народу – се головна підстава цілей його життя, розвою і поступу.
ParlaMint-UA_2016-09-06-m0.u36.p3.sent6	Коли стан економічний плохий, то говорити про наступ, науку – пуста балаканина.
ParlaMint-UA_2016-09-06-m0.u36.p3.sent7	Такий стан.
ParlaMint-UA_2016-09-06-m0.u37.p1.sent1	Дайте, будь ласка, 15 секунд завершити.
ParlaMint-UA_2016-09-06-m0.u38.p1.sent1	Такий стан економічний не є вічний і незмінний, він постав з бігом історичного розвитку і так само мусить опасти, зробити місце другому, досконалішому, справедливішому, більше людському".
ParlaMint-UA_2016-09-06-m0.u38.p2.sent1	Без жодного перебільшення, сьогодні доля України в наших руках, місія парламенту у кожній демократичній країні світу – знімати.
ParlaMint-UA_2016-09-06-m0.u39.p1.sent1	Дайте, будь ласка, завершити.
ParlaMint-UA_2016-09-06-m0.u40.p1.sent1	Ми зобов’язані консолідувати націю, формувати основи і засади економічного зростання.
ParlaMint-UA_2016-09-06-m0.u40.p2.sent1	І знову Франко: "Пісня і праця – великі дві сили!
ParlaMint-UA_2016-09-06-m0.u40.p2.sent2	Їм я до скону бажаю служить".
ParlaMint-UA_2016-09-06-m0.u40.p3.sent1	Співати ми навчились, навіть тут з трибуни, залишилось навчитись працювати для України.
ParlaMint-UA_2016-09-06-m0.u40.p3.sent2	Слава Україні!
ParlaMint-UA_2016-09-06-m0.u41.p1.sent1	Дякуємо, пане Ігоре.
ParlaMint-UA_2016-09-06-m0.u41.p2.sent1	До слова запрошується лідер фракції "Опозиційний блок" Юрій Бойко.
ParlaMint-UA_2016-09-06-m0.u41.p2.sent2	Будь ласка.
ParlaMint-UA_2016-09-06-m0.u42.p1.sent1	Шановна пані головуюча, шановні народні депутати!
ParlaMint-UA_2016-09-06-m0.u42.p2.sent1	Нова сесія починається в період, коли в нашому суспільстві ще більше загострилися економічні, політичні та соціальні проблеми.
ParlaMint-UA_2016-09-06-m0.u42.p2.sent2	Результатом роботи двох останніх урядів, призначених парламентською більшістю, стало падіння промисловості, втрата зовнішніх ринків, зниження рівня життя людей.
ParlaMint-UA_2016-09-06-m0.u42.p2.sent3	В країні створюються умови для соціально-економічної катастрофи.
ParlaMint-UA_2016-09-06-m0.u42.p3.sent1	Суттєво втрачені позиції України на зовнішньополітичній арені.
ParlaMint-UA_2016-09-06-m0.u42.p3.sent2	Жодна з ініціатив влади не досягла своєї мети.
ParlaMint-UA_2016-09-06-m0.u42.p3.sent3	Заблоковано виконання асоціації з Євросоюзом, втрачені ринки збуту продукції, незрозуміла ситуація з наданням безвізового режиму, немає кредитів в МВФ.
ParlaMint-UA_2016-09-06-m0.u42.p3.sent4	Все це провали на зовнішньополітичному рівні.
ParlaMint-UA_2016-09-06-m0.u42.p4.sent1	Внутрі країни правоохоронні органи не в змозі впоратись з криміногенною ситуацією і забезпечити безпеку громадян.
ParlaMint-UA_2016-09-06-m0.u42.p4.sent2	Ми бачимо неефективність реформ поліції, а також резонансні злочини вчинені, або за участю поліцейських, або за їх повною бездіяльністю.
ParlaMint-UA_2016-09-06-m0.u42.p4.sent3	Досі ніхто не поніс відповідальності за загибель чотирьох нацгвардійців 31 серпня від вибуху гранати під Верховною Радою.
ParlaMint-UA_2016-09-06-m0.u42.p4.sent4	Блокується проведення розслідування щодо подій в одеському Будинку профспілок 2 травня 2014 року.
ParlaMint-UA_2016-09-06-m0.u42.p4.sent5	Така ж сама трагедія, якби не професіонал пожежників, могла статись в цю неділю 4 вересня під час зухвалого нападу та підпалу телеканалу "Інтер".
ParlaMint-UA_2016-09-06-m0.u42.p4.sent6	Багато в чому всі ці провали пояснюються відсутністю контролю владою збоку опозиції.
ParlaMint-UA_2016-09-06-m0.u42.p5.sent1	У відповідь на критику влади здійснюється тиск на опозиційних депутатів, щоб залякати та знищити іншу точку зору.
ParlaMint-UA_2016-09-06-m0.u42.p5.sent2	Все це заважає виконанню основної функції парламенту, законодавчого забезпечення державного розвитку, контролю за діями влади та подолання кризових явищ в економіці.
ParlaMint-UA_2016-09-06-m0.u42.p6.sent1	Ми вважаємо, що Верховна Рада повинна зосередитись на пріоритетних питаннях, які дійсно хвилюють суспільство.
ParlaMint-UA_2016-09-06-m0.u42.p6.sent2	В першу чергу, це примирення на сході, підтримка реального сектору економіки, соціальний захист, робочі місця, зниження драконівських тарифів.
ParlaMint-UA_2016-09-06-m0.u42.p6.sent3	Парламент повинен законодавчо забезпечити ці процеси.
ParlaMint-UA_2016-09-06-m0.u42.p6.sent4	Інакше Верховна Рада повинна визнати себе недієздатною та саморозпуститися.
ParlaMint-UA_2016-09-06-m0.u42.p6.sent5	Дякую за увагу.
ParlaMint-UA_2016-09-06-m0.u43.p1.sent1	Дякую.
ParlaMint-UA_2016-09-06-m0.u43.p2.sent1	Шановні колеги, ще дві фракції не записалися на виступ, не встигли.
ParlaMint-UA_2016-09-06-m0.u43.p2.sent2	Я так розумію, від "Самопомочі" лідер Олег Березюк.
ParlaMint-UA_2016-09-06-m0.u43.p2.sent3	Будь ласка, до слова вас.
ParlaMint-UA_2016-09-06-m0.u44.p1.sent1	Вельмишановні колеги депутати, вельмишановна пані головуюча, вельмишановні пані і панове!
ParlaMint-UA_2016-09-06-m0.u44.p1.sent2	Президент сьогодні наголосив на трьох стовпах розвитку держави: мир, безпека, реформи.
ParlaMint-UA_2016-09-06-m0.u44.p1.sent3	Це справді стовпи будь-якого якісного процесу, комерційного чи не комерційного.
ParlaMint-UA_2016-09-06-m0.u44.p1.sent4	Але для розбудови якісного державного управління і держави потрібна ще одна складова, яка є як і джерелом, так і метою, – довіра людей.
ParlaMint-UA_2016-09-06-m0.u44.p1.sent5	Немає довіри людей – немає держави.
ParlaMint-UA_2016-09-06-m0.u44.p1.sent6	І сьогодні наша діяльність має бути спрямована на те, щоб цю довіру шукати там, серед людей.
ParlaMint-UA_2016-09-06-m0.u44.p2.sent1	Що робити?
ParlaMint-UA_2016-09-06-m0.u44.p2.sent2	Справді безпека є номер один.
ParlaMint-UA_2016-09-06-m0.u44.p2.sent3	Сьогодні парламент має задачу і функцію створити цивільний контроль за використанням коштів в оборонній галузі для того, щоб не з’являлося стіни, яка не існує, і щоб ми не думали, була вона чи не була.
ParlaMint-UA_2016-09-06-m0.u44.p2.sent4	Учень 11 класу минулого року на ті самі гроші розрахував і побудував – і ми передамо це в уряд – стіну, яка в сто разі краща за існуючу.
ParlaMint-UA_2016-09-06-m0.u44.p3.sent1	Наступне, корупція.
ParlaMint-UA_2016-09-06-m0.u44.p3.sent2	Поки в цьому залі будуть сидіти корупціонери, і до них не будуть застосовуватися органи правопорядку, і мала риба буде ловитися, а велика плавати із задоволенням, довіри не буде.
ParlaMint-UA_2016-09-06-m0.u44.p3.sent3	Поки електронна декларація не вступить в повну міру у свою функцію, довіри не буде.
ParlaMint-UA_2016-09-06-m0.u44.p3.sent4	Електронна декларація і антикорупційний суд – задача і конкретна задача парламенту на цей період.
ParlaMint-UA_2016-09-06-m0.u44.p4.sent1	Сьогодні Президент порівняв, поговорив в пасаж репресії і боротьба з корупцією.
ParlaMint-UA_2016-09-06-m0.u44.p4.sent2	Сьогодні під катком боротьби з корупцією справді є люди, які борються з корупцією в тому числі.
ParlaMint-UA_2016-09-06-m0.u44.p4.sent3	Серед них і добробати, серед них і ті, що справді якісно працюють для країни і заважають корупціонерам, які в тому числі сидять в цьому залі.
ParlaMint-UA_2016-09-06-m0.u44.p5.sent1	Довіра буде тоді, коли вчителі, яких бракує, бракує вчителів в селах, фізично бракує, а ми скорочуємо витрати на освіту.
ParlaMint-UA_2016-09-06-m0.u44.p5.sent2	Коли немає, коли немає грошей на, і немає протиправцевої сиворотки і хворіють діти, а ми не можемо в цьому залі прийняти закон, який полегшить діяльність лікарів про автономну діяльність лікарських закладів, лікарняних закладів і перетворять лікарів не просто з корупціонерів, які беруть 100 доларів за операцію, тому що нема за що жити, а нормальних людей, які дають послуги і за це отримують винагороду, то довіри не буде.
ParlaMint-UA_2016-09-06-m0.u44.p6.sent1	Мир, безпека, реформи, які мають.
ParlaMint-UA_2016-09-06-m0.u45.p1.sent1	Дайте, будь ласка, можливість завершити.
ParlaMint-UA_2016-09-06-m0.u46.p1.sent1	Має стати довіра людей до держави, яка створює умови для їхнього якісного життя, розвитку, безпеки, виховання дітей.
ParlaMint-UA_2016-09-06-m0.u46.p1.sent2	Це наша основна задача.
ParlaMint-UA_2016-09-06-m0.u46.p2.sent1	І останнє.
ParlaMint-UA_2016-09-06-m0.u46.p2.sent2	Ніяких виборів, тяжка праця і Закон України про вибори на пропорційній основі з відкритими списками, це основа основ.
ParlaMint-UA_2016-09-06-m0.u47.p1.sent1	Дякуємо.
ParlaMint-UA_2016-09-06-m0.u47.p2.sent1	До слова запрошується лідер "Батьківщини" Юлія Тимошенко.
ParlaMint-UA_2016-09-06-m0.u47.p2.sent2	Будь ласка.
ParlaMint-UA_2016-09-06-m0.u48.p1.sent1	Шановні громадяни України!
ParlaMint-UA_2016-09-06-m0.u48.p1.sent2	Шановні колеги!
ParlaMint-UA_2016-09-06-m0.u48.p1.sent3	Насправді сьогодні перший день нової сесії.
ParlaMint-UA_2016-09-06-m0.u48.p1.sent4	У нас парламентсько-президентська республіка.
ParlaMint-UA_2016-09-06-m0.u48.p1.sent5	Президент проголосив промову, Голова Верховної Ради проголосив промову.
ParlaMint-UA_2016-09-06-m0.u48.p1.sent6	Після того вони всі разом: Президент, Прем’єр-міністр, уряд, вся влада, яка сиділа зліва, Голова Верховної Ради – піднялися і кудись в розпал сесії пішли всі разом.
ParlaMint-UA_2016-09-06-m0.u48.p1.sent7	Я думаю, що вони зараз піднімають тут, в сусідній кімнаті, в кімнаті відпочинку келих за початок нової сесії.
ParlaMint-UA_2016-09-06-m0.u48.p2.sent1	Але в той же час голови фракцій, які представляють сьогодні парламентську республіку, які сьогодні в принципі говорять про ключові речі життя країни, вони глаголять практично в пустому залі з пустими трибунами.
ParlaMint-UA_2016-09-06-m0.u48.p2.sent2	І навіть наш керівник, Голова Верховної Ради, десь там "тусує".
ParlaMint-UA_2016-09-06-m0.u48.p3.sent1	Дорогі друзі!
ParlaMint-UA_2016-09-06-m0.u48.p3.sent2	Так парламентсько-президентська форма правління не функціонує.
ParlaMint-UA_2016-09-06-m0.u48.p3.sent3	Крім того, за ними зразу чергою пішла чверть депутатів у Верховній Раді.
ParlaMint-UA_2016-09-06-m0.u48.p3.sent4	А ще чверть повернулась спиною до трибуни і можливо, обмінюються новинами про те, як добре провели літо.
ParlaMint-UA_2016-09-06-m0.u48.p4.sent1	Дорогі друзі!
ParlaMint-UA_2016-09-06-m0.u48.p4.sent2	Перше, з чого мусила би розпочатися робота Верховної Ради і нова сесія, це стратегічна зустріч Президента країни, уряду, Прем’єра, голів фракцій, голів комітетів для того, щоб визначити, що ми робимо в країні, яка валиться економічно і соціально.
ParlaMint-UA_2016-09-06-m0.u48.p4.sent3	Які наші першочергові кроки?
ParlaMint-UA_2016-09-06-m0.u48.p4.sent4	Як ми будемо приймати бюджетну резолюцію?
ParlaMint-UA_2016-09-06-m0.u48.p4.sent5	А це концентрована політика на наступний рік.
ParlaMint-UA_2016-09-06-m0.u48.p5.sent1	Більше того, немає в порядку денному взагалі затвердження бюджетної резолюції, яка ще три з половиною місяці тому мусила би бути прийнята і яка насправді подана туди, коли ви пішли всі у відпустку, і є продовженням стратегії бідності країни.
ParlaMint-UA_2016-09-06-m0.u48.p6.sent1	Я уважно послухала виступ Президента і всіх, хто виступав, в тому числі Голови Верховної Ради.
ParlaMint-UA_2016-09-06-m0.u48.p6.sent2	Я згадала радянські часи.
ParlaMint-UA_2016-09-06-m0.u48.p6.sent3	Коли, чим гірша була соціально-економічна трагедія в Радянському Союзі, тим довше були промови.
ParlaMint-UA_2016-09-06-m0.u48.p6.sent4	І про одного з лідерів навіть казали таку фразу, що "брови черные густые, речи длинные пустые".
ParlaMint-UA_2016-09-06-m0.u48.p6.sent5	Дороги друзі, або ми управляємо країною, або довгі і пусті промови.
ParlaMint-UA_2016-09-06-m0.u48.p6.sent6	В промовах я не почула жодного слова про те, що втричі знижений рівень реального життя.
ParlaMint-UA_2016-09-06-m0.u49.p1.sent1	Будь ласка, дайте завершити.
ParlaMint-UA_2016-09-06-m0.u50.p1.sent1	І що за результатами 2015 року оприлюднило Центральне розвідувальне управління Сполучених Штатів.
ParlaMint-UA_2016-09-06-m0.u50.p1.sent2	дані про те, що Україна вийшла друга після країни Лесото по рівню смертності.
ParlaMint-UA_2016-09-06-m0.u50.p1.sent3	Лесото, де продовження життя 36 років і 30 відсотків людей хворих на СНІД.
ParlaMint-UA_2016-09-06-m0.u50.p2.sent1	Я закликаю повернутися до стратегічного і ефективного якісного управління країною і припинити той абсурд, який відбувається сьогодні на рівні всіх гілок влади; починати працювати як парламентсько-президентська форма правління, а не як зграя корупціонерів, які проводять свої інтереси.
ParlaMint-UA_2016-09-06-m0.u50.p2.sent2	Я закликаю поміняти стратегію і поміняти ставлення для країни.
ParlaMint-UA_2016-09-06-m0.u51.p1.sent1	Шановні колеги, відповідно до Регламенту оголошується перерва на 30 хвилин.
ParlaMint-UA_2016-09-06-m0.u51.p1.sent2	Після цього просимо всіх зібратися рівно о 12.40-50 для того, щоб продовжити далі дуже важливі пункти нашого сьогоднішнього порядку денного.
ParlaMint-UA_2016-09-06-m0.u51.p1.sent3	Дякую.
ParlaMint-UA_2016-09-06-m0.u52.p1.sent1	Шановні колеги, час, відведений Регламентом для перерви, завершений, і я прошу усіх народних депутатів заходити в зал для продовження нашої роботи.
ParlaMint-UA_2016-09-06-m0.u52.p2.sent1	Будь ласка, прошу заходити, займати місця.
ParlaMint-UA_2016-09-06-m0.u52.p2.sent2	Зараз у нас по порядку денному питання про надання згоди на затримання та арешт судді.
ParlaMint-UA_2016-09-06-m0.u52.p2.sent3	Резонансне, важливе питання і для суспільства, і для Верховної Ради України.
ParlaMint-UA_2016-09-06-m0.u52.p2.sent4	І тому ж прошу всіх і відповідальності, і дисципліни, прошу заходити, займати робочі місця.
ParlaMint-UA_2016-09-06-m0.u52.p2.sent5	Будь ласка.
ParlaMint-UA_2016-09-06-m0.u52.p3.sent1	Колеги, шановні колеги, переходимо до наступного пункту порядку денного.
ParlaMint-UA_2016-09-06-m0.u52.p4.sent1	Це є питання про надання згоди на затримання та арешт судді.
ParlaMint-UA_2016-09-06-m0.u52.p5.sent1	Хочу вам нагадати, що до Верховної Ради України надійшло подання Голови Верховного Суду України Ярослава Михайловича Романюка про надання згоди на затримання та арешт судді Дніпровського районного суду міста Києва Чауса Миколи Олексійовича.
ParlaMint-UA_2016-09-06-m0.u52.p5.sent2	Верховна Рада України у питанні боротьби з корупцією завжди займала і займає тверду і жорстку державницьку позицію, і саме тому ми повинні власне з цього питання розпочати роботу п’ятої сесії Верховної Ради України.
ParlaMint-UA_2016-09-06-m0.u52.p6.sent1	Це питання включається до порядку денного позачергово, без голосування, так як відповідно до статті 4 і статті 20 Закону України "Про Регламент Верховної Ради України" його розгляд є виключним правом Верховної Ради та передбаченим Конституцією України.
ParlaMint-UA_2016-09-06-m0.u52.p6.sent2	Відповідно до вимог Закону України Комітет з питань правової політики та правосуддя на своєму засіданні за участю Голови Верховного Суду України розглянув подання про надання згоди на затримання та арешт суді Дніпровського району Миколи Чауса.
ParlaMint-UA_2016-09-06-m0.u52.p6.sent3	Висновок комітету та зазначення подання Голови Верховного Суду України вам роздано.
ParlaMint-UA_2016-09-06-m0.u52.p7.sent1	Хочу наголосити, що Верховна Рада України пройшла всі процедурні етапи згідно чинного законодавства і в даному аспекті, ми розглядаємо дане питання виключно в той час, який передбачений і коли завершені усі процедури.
ParlaMint-UA_2016-09-06-m0.u52.p8.sent1	І, з вашого дозволу, я хочу запросити до слова Голову Верховного Суду України Ярослава Михайловича Романюка для відповідей на запитання представників депутатських фракцій та груп і народних депутатів України.
ParlaMint-UA_2016-09-06-m0.u52.p9.sent1	Ярослав Михайлович, ви маєте 10 хвилин і скільки ви захочете використати на виступ, і щоб потім депутати, хто захоче, могли задати вам питання.
ParlaMint-UA_2016-09-06-m0.u52.p9.sent2	Будь ласка.
ParlaMint-UA_2016-09-06-m0.u52.p10.sent1	Дякую вам.
ParlaMint-UA_2016-09-06-m0.u52.p11.sent1	Прошу уваги, колеги!
ParlaMint-UA_2016-09-06-m0.u52.p11.sent2	І тишу в залі.
ParlaMint-UA_2016-09-06-m0.u53.p1.sent1	Шановні народні депутати!
ParlaMint-UA_2016-09-06-m0.u53.p1.sent2	Заступник Генерального прокурора України, керівник Спеціалізованої антикорупційної прокуратури Назар Холодницький надіслав до Верховного Суду України подання, в якому порушив питання про необхідність отримання згоди Верховної Ради України на затримання та арешт судді Дніпровського районного суду міста Києва Чауса Миколи Олексійовича.
ParlaMint-UA_2016-09-06-m0.u53.p1.sent3	В поданні зазначено, що суддя Чаус підозрюється в тому, що тривалий час вимагав, а 9 серпня цього, 2016 року, отримав хабар в розмірі 150 тисяч доларів Сполучених Штатів Америки, за постановлення судового рішення в кримінальній справі вироку, за яким підсудній особі призначено міру покарання, яка не пов’язана із позбавленням волі.
ParlaMint-UA_2016-09-06-m0.u53.p2.sent1	В поданні також зазначено, на підставі яких доказів у справі ґрунтується така підозра.
ParlaMint-UA_2016-09-06-m0.u53.p2.sent2	Мається на увазі показів свідків, які пояснили, що на вимогу судді Чауса передали йому кошти, попередньо отримані від працівників правоохоронних органів.
ParlaMint-UA_2016-09-06-m0.u53.p2.sent3	Це протоколи вилучення огляду і ідентифікації коштів, відповідно до яких частина цих коштів, вилучена з транспортного засобу, автомобіля, яким користувався судді Чаус, а інша частина на земельній ділянці, де суддя Чаус приховав ці кошти, а також матеріали негласних слідчих дій, зокрема матеріалами відеоспостереження та інформацію, яку вдалося отримати із джерел інформації також це підтверджується і іншими доказами.
ParlaMint-UA_2016-09-06-m0.u53.p3.sent1	Зважаючи на це, а також на те, що суддя Чаус на виклики до Національного антикорупційного бюро України для проведення з ним необхідних в такому разі слідчих дій не з’являється, по місцю проживання і по місцю роботи його немає, члени сім’ї і співробітники, колеги по роботі не можуть вказати, де він знаходиться, пояснюючи, що їм про це невідомо, контакті телефони судді Чауса відключені, є підстави вважати, що, залишаючись на волі, він може скритися від слідства і суду.
ParlaMint-UA_2016-09-06-m0.u53.p3.sent2	За таких обставин я прийняв рішення підтримати це подання і вніс його на розгляд ваш, шановні народні депутати України.
ParlaMint-UA_2016-09-06-m0.u54.p1.sent1	Дякую.
ParlaMint-UA_2016-09-06-m0.u54.p1.sent2	Ярослав Михайлович, дякую вам за виступ.
ParlaMint-UA_2016-09-06-m0.u54.p2.sent1	У нас лишається вісім хвилин на запитання і відповіді, і я прошу представників депутатських фракцій та груп, народних депутатів України провести запис на запитання до Голови Верховного Суду України.
ParlaMint-UA_2016-09-06-m0.u54.p2.sent2	Будь ласка, прошу провести запис.
ParlaMint-UA_2016-09-06-m0.u54.p3.sent1	Ленський Олексій Олексійович, Радикальна партія.
ParlaMint-UA_2016-09-06-m0.u55.p1.sent1	Прошу передати слово Лозовому Андрію.
ParlaMint-UA_2016-09-06-m0.u56.p1.sent1	Андрій Лозовий, Радикальна партія Ляшка.
ParlaMint-UA_2016-09-06-m0.u56.p1.sent2	Шановний Ярослав Михайлович, а яка ваша думка, як нам вийти на майбутнє з цієї ситуації, коли сьогодні відбувається, і треба віддати належне, за вашої підтримки акт справедливості щодо цього негідника судді Чауса.
ParlaMint-UA_2016-09-06-m0.u56.p1.sent3	Але Чауса немає, він в анексованому Росією Криму.
ParlaMint-UA_2016-09-06-m0.u56.p1.sent4	Як нам вийти з цієї ситуації на майбутнє?
ParlaMint-UA_2016-09-06-m0.u56.p1.sent5	Можливо, певні законодавчі зміни, щоб не дати їм тікати, коли їм в одне місце "жарений петух клюнув".
ParlaMint-UA_2016-09-06-m0.u56.p1.sent6	Дякую.
ParlaMint-UA_2016-09-06-m0.u57.p1.sent1	Шановні народні депутати, власне, при вашій підтримці, завдяки вам 2 червня прийнято Закон про внесення змін до Конституції України щодо правосуддя, який обмежує суддівський імунітет.
ParlaMint-UA_2016-09-06-m0.u57.p1.sent2	І після 30 вересня в разі вчинення аналогічних вчинків суддями вони будуть позбавлені імунітету, імунітет буде стосуватися лише їх функціональних обов’язків – здійснення правосуддя.
ParlaMint-UA_2016-09-06-m0.u57.p1.sent3	Оскільки отримання хабара є загально-кримінальним злочином, в разі, якщо якийсь суддя дозволить собі таке, ніякої згоди нікого не потрібно буде, а органи досудового слідства в праві будуть вирішувати питання без чиєїсь згоди щодо затримання та арешту судді шляхом внесення відповідного подання безпосередньо до суду.
ParlaMint-UA_2016-09-06-m0.u57.p1.sent4	Сподіваюсь, що це в такому разі буде робитися оперативно і не даватиме можливості суддям, які вдаватимуться таких негідних вчинків, уникати відповідальності за скоєння.
ParlaMint-UA_2016-09-06-m0.u58.p1.sent1	Дякую вам.
ParlaMint-UA_2016-09-06-m0.u58.p2.sent1	Логвинський Георгій Володимирович, "Народний фронт", будь ласка.
ParlaMint-UA_2016-09-06-m0.u59.p1.sent1	Логвинський Георгій, фракція "Народний фронт".
ParlaMint-UA_2016-09-06-m0.u59.p1.sent2	Шановний Ярослав Михайлович, ми завжди підтримували будь-які ініціативи щодо притягнення до відповідальності за будь-які злочини, і, безумовно, те, що стосується корупційних злочинів.
ParlaMint-UA_2016-09-06-m0.u59.p1.sent3	Це хвороба, яка повинна бути вилікувана в нашій державі.
ParlaMint-UA_2016-09-06-m0.u59.p2.sent1	Між тим, хотів би вас запитати.
ParlaMint-UA_2016-09-06-m0.u59.p2.sent2	В даному випадку мова йде про системне порушення, і відносно безпосередньо пана Чауса.
ParlaMint-UA_2016-09-06-m0.u59.p2.sent3	Чи не вбачаєте ви, що може статися у зв’язку з порушенням регламенту чи інших нормативно-правових актів, він може отримати позитивне рішення в суді у зв’язку з порушенням саме на стадії слідства або порушень, які зараз були надані чи здобуті відповідним шляхом.
ParlaMint-UA_2016-09-06-m0.u59.p2.sent4	Прошу вас надати вашу правову оцінку щодо матеріалів, які знаходяться у вашому провадженні та гарантування притягнення до відповідальності осіб за скоєння злочинів.
ParlaMint-UA_2016-09-06-m0.u59.p2.sent5	Дякую.
ParlaMint-UA_2016-09-06-m0.u60.p1.sent1	Шановні народні депутати України, мої повноваження як Голови Верховного Суду України в процедурі надання згоди на затримання та арешт судді не передбачені Кримінальним процесуальним кодексом України, що свідчить про те, що я не є процесуальною фігурою, не маю доступу до матеріалів кримінальної справи, не маю права вдаватися в оцінку і переоцінку зібраних у справі доказів, перевірки правильності кваліфікації, дій конкретного судді.
ParlaMint-UA_2016-09-06-m0.u60.p1.sent2	А мої повноваження чітко викладені у Законі "Про Регламент Верховної Ради України".
ParlaMint-UA_2016-09-06-m0.u60.p2.sent1	Строго слідуючи вимогам цього Регламенту, відповідно до якого подання повинно бути мотивованим – воно є мотивованим, повинно містити факти – воно містить факт, зазначений факт отримання суддею хабара, докази, на яких ґрунтуються такі факти, зазначено на підставі яких доказів такі факти ґрунтуються, я дійшов до висновку про наявність підстав підтримання такого подання.
ParlaMint-UA_2016-09-06-m0.u60.p2.sent2	Вдаватися в оцінку того і прогнозувати.
ParlaMint-UA_2016-09-06-m0.u61.p1.sent1	Будь ласка, 30 секунд.
ParlaMint-UA_2016-09-06-m0.u62.p1.sent1	Прогнозувати, як в подальшому можуть розгортатися події в разі внесення прокурором подання до суду про затримання та арешт, я не маю права і не можу, оскільки це може бути розцінено як якийсь сигнал для суду, який розглядатиме таке подання щодо того, як йому правильно поступити в цій ситуації.
ParlaMint-UA_2016-09-06-m0.u62.p1.sent2	Суд поступить незалежно, об’єктивно і справедливо, я в цьому переконаний.
ParlaMint-UA_2016-09-06-m0.u63.p1.sent1	Дякую.
ParlaMint-UA_2016-09-06-m0.u63.p2.sent1	Будь ласка, Бабак Альона Валеріївна, "Самопоміч".
ParlaMint-UA_2016-09-06-m0.u64.p1.sent1	Прошу передати слово Єгору Соболєву.
ParlaMint-UA_2016-09-06-m0.u65.p1.sent1	Ваша честь, чи могли би ви просвітити нас: чи розглядалося Вищою радою юстиції діяльність Чауса ще до того, як Антикорупційне бюро з Антикорупційною прокуратурою провели це розслідування?
ParlaMint-UA_2016-09-06-m0.u65.p2.sent1	І друге, пов’язане із цим запитання: в матеріалах, які надані антикорупційним прокурором Назаром Холодницьким, згадується, що Чаус говорив людині, від якої він вимагав хабара, що йому треба поділитися з головою Дніпровського суду.
ParlaMint-UA_2016-09-06-m0.u65.p2.sent2	Відповідно, чи доведена ця інформація до Вищої ради юстиції?
ParlaMint-UA_2016-09-06-m0.u65.p2.sent3	Які дії вживаються в зв’язку із цим?
ParlaMint-UA_2016-09-06-m0.u66.p1.sent1	Шановний народний депутате, що стосується розгляду питання відповідальності судді Чауса, воно було предметом розгляду Вищої ради юстиції, це стосувалося ухвалення рішень по справах Антимайдану.
ParlaMint-UA_2016-09-06-m0.u66.p1.sent2	Вищою радою юстиції прийнято відповідне рішення, відмовлено у внесенні подання про звільнення і кваліфіковано це як дисциплінарне правопорушення, а не порушення присяги судді.
ParlaMint-UA_2016-09-06-m0.u66.p2.sent1	Що стосується стосунку до цього випадку голови Дніпровського районного суду, я не готовий відповісти на це запитання.
ParlaMint-UA_2016-09-06-m0.u66.p2.sent2	Можливо, зможе пролити ясність присутній тут заступник Генерального прокурора Назар Холодницький.
ParlaMint-UA_2016-09-06-m0.u66.p2.sent3	Я на сьогоднішній день не володію інформацією, чи є це питання в матеріалах Вищої ради юстиції, чи поставлено воно в порядок денний Вищої ради юстиції.
ParlaMint-UA_2016-09-06-m0.u67.p1.sent1	Дякую.
ParlaMint-UA_2016-09-06-m0.u67.p2.sent1	І останнє запитання.
ParlaMint-UA_2016-09-06-m0.u67.p2.sent2	Рибак Іван Петрович, "Блок Петра Порошенка".
ParlaMint-UA_2016-09-06-m0.u67.p2.sent3	Будь ласка.
ParlaMint-UA_2016-09-06-m0.u68.p1.sent1	Шановний Ярослав Михайлович!
ParlaMint-UA_2016-09-06-m0.u68.p1.sent2	Ми, звісно, проголосуємо, підтримаємо ваше подання.
ParlaMint-UA_2016-09-06-m0.u68.p1.sent3	Але відкрийте нам, будь ласка, очі на попередні ваші подання, на те, що ми вже давали згоду.
ParlaMint-UA_2016-09-06-m0.u68.p1.sent4	Зокрема ми давали згоду на притягнення і затримання, і арешт одеського судді, так званого стрілка пана Бурана, суддю Печерського райсуду Кицюк, Царевич і Вовк, і яка їхня доля і чи ті голосування і наша підтримка ваших подань знайшли подальший якийсь результат.
ParlaMint-UA_2016-09-06-m0.u68.p1.sent5	Дякую.
ParlaMint-UA_2016-09-06-m0.u69.p1.sent1	Верховна Рада України вирішує питання про надання згоди на затримання та арешт.
ParlaMint-UA_2016-09-06-m0.u69.p1.sent2	Якщо органи досудового слідства, Генеральна прокуратура вбачає потребу в тому, щоби ініціювати питання про затримання та арешт судді, вони це роблять.
ParlaMint-UA_2016-09-06-m0.u69.p1.sent3	Так було у випадках із суддями Царевичем, Кицюк, Вовком і з суддею Чаусом.
ParlaMint-UA_2016-09-06-m0.u69.p1.sent4	Розглянувши такі подання, суд по поданнях щодо суддів Царевича, Кицюк.
ParlaMint-UA_2016-09-06-m0.u69.p1.sent5	Кицюка і Вовка відмовив в задоволенні такого подання про затримання та арешт, і було застосовано іншу міру запобіжного заходу.
ParlaMint-UA_2016-09-06-m0.u69.p1.sent6	І хочу звернути вашу увагу на те, що жоден з цих суддів не скрився від слідства і суду і перебувають зараз під слідством.
ParlaMint-UA_2016-09-06-m0.u69.p1.sent7	А що стосується судді Чауса, то таке подання судом було задоволено: він заарештований.
ParlaMint-UA_2016-09-06-m0.u69.p1.sent8	На сьогоднішній день продовжено його тримання під вартою, і матеріали справи готуються для передачі до суду для вирішення по суті.
ParlaMint-UA_2016-09-06-m0.u70.p1.sent1	Дякую дуже вам, Ярослав Михайлович.
ParlaMint-UA_2016-09-06-m0.u70.p1.sent2	Дякую вам за доповідь, за відповіді на запитання.
ParlaMint-UA_2016-09-06-m0.u70.p2.sent1	Шановні колеги, повідомляю, що суддя Дніпровського районного суду Микола Чаус був заздалегідь запрошений на засідання комітету на пленарне засідання Верховної Ради.
ParlaMint-UA_2016-09-06-m0.u70.p2.sent2	Але ні на комітет, ні на пленарне засідання Верховної Ради не з’явився.
ParlaMint-UA_2016-09-06-m0.u70.p2.sent3	Ми поступили згідно всіх норм Регламенту, але згідно закону ми маємо право розглядати це рішення у його відсутності, якщо він не з’явився.
ParlaMint-UA_2016-09-06-m0.u70.p3.sent1	І я, шановні колеги, хочу надати слово для оголошення висновку комітету голові Комітету з питань правової політики та правосуддя Князевичу Руслану Петровичу.
ParlaMint-UA_2016-09-06-m0.u70.p3.sent2	Будь ласка, пане Руслан.
ParlaMint-UA_2016-09-06-m0.u71.p1.sent1	Дякую, шановний пане Голово.
ParlaMint-UA_2016-09-06-m0.u71.p2.sent1	Шановні колеги, мушу вам сказати, що після прийняття відповідних змін до Конституції і прийняття нової редакції Закону "Про судоустрій і статус суддів" здавалося, що подібні факти не можуть вже трапитися в Україні, адже саме те законодавство, яке було, конституційне законодавство, яке було змінено нещодавно в стінах парламенту мало бути тією прививкою, яка унеможливлювала аналогічний розвиток подій.
ParlaMint-UA_2016-09-06-m0.u71.p2.sent2	Але, на жаль, це не для всіх стало пересторогою, і сьогодні ми маємо прикрий факт, сподіваюся, що це, дуже сподіваюся, що це вже останній факт, бо ви знаєте, що буквально через два тижні парламент втрачає право на розгляд подібних прецедентів і таким правом буде наділена Вища рада юстиції тільки в тому випадку, коли мова ітиме про функціональний імунітет, тобто в разі, якщо будуть підстави сумніватися в правосудності рішення судів, а якщо буде траплятися щось на кшталт того, що трапилося з суддею Чаусом, коли є всі ознаки взяття хабара посадовою особою, то вже відповідно не треба буде очікувати на будь-який дозвіл, а правоохоронні органи уповноважені на те державою можуть на місці злочину затримувати і доставляти в суд для визначення міри запобіжного заходу в будь-якому суді України.
ParlaMint-UA_2016-09-06-m0.u71.p3.sent1	Але це іде мова про перспективи, сьогодні ж ми маємо картину, про яку щойно в загальних рисах окреслив Голова Верховного Суду, я тільки заради протоколу мушу зазначати, що справді ми заздалегідь від імені комітету повідомили про розгляд цього питання на сесії парламенту не тільки суддю Чауса, а і Голову Верховного Суду, і Генеральну прокуратуру, і від імені Генеральної прокуратури сьогодні участь в засіданні бере також заступник Генерального прокурора, керівник Спеціалізованої антикорупційної прокуратури Назар Іванович Холодницький.
ParlaMint-UA_2016-09-06-m0.u71.p3.sent2	І відповідно до Закону "Про Регламент" в разі, якщо він вважає за доцільне доповнити Голову Верховної Ради чи голову комітету щодо обставин справи, він може скористатися таким своїм правом.
ParlaMint-UA_2016-09-06-m0.u71.p4.sent1	Що стосується судді Чауса, то ні на наше запрошення щодо участі в роботі комітету, ні на сьогоднішнє засідання сесійне він, на жаль, не з’явився, але це не означає, що йому не відомо про те, що відбуватиметься такий, відбувався розгляд на комітеті цього питання, і відбуватиметься сьогодні в сесійній залі.
ParlaMint-UA_2016-09-06-m0.u71.p4.sent2	І доказом цього, найкращим доказом цього є те, що сьогодні на засіданні комітету був присутній адвокат пана Чауса, який за дорученням представляв його позицію під час розгляду на Комітеті з питань правової політики та правосуддя.
ParlaMint-UA_2016-09-06-m0.u71.p5.sent1	Тепер дещо формально про той висновок комітету, який передбачено 220 статтею Регламенту, ми зробили сьогодні за дорученням Голови Верховної Ради.
ParlaMint-UA_2016-09-06-m0.u71.p5.sent2	До Верховної Ради 16 серпня надійшло відповідне подання Генеральної прокуратури, яке підтримане і внесене Головою Верховного Суду України про надання згоди на затримання та арешт судді Дніпровського суду міста Києва Чауса Микола Олексійовича.
ParlaMint-UA_2016-09-06-m0.u71.p5.sent3	Відповідно 17 числа таке подання було надіслане до Комітету з питань правової політики та правосуддя, який, відповідно до предметів відання комітету, уповноважений на те, щоб надати безпосередньо, давати попередній висновок щодо розгляду цього питання на засіданні комітету.
ParlaMint-UA_2016-09-06-m0.u71.p6.sent1	Наше повноваження відповідно до статті 220 Регламенту полягає в тому, щоби чітко відслідкувати дотримання процедури розгляду цього питання в стінах парламенту.
ParlaMint-UA_2016-09-06-m0.u71.p6.sent2	Тому мушу констатувати, що сьогодні на засіданні комітету ми чітко встановили, що Голова Верховного Суду звернувся з відповідним поданням до Верховної Ради України, а, отже, це є належний суб’єкт звернення до Верховної Ради України під час розгляду питань щодо надання згоди на затримання взяття під варту або арешт, та арешт, точніше, судді.
ParlaMint-UA_2016-09-06-m0.u71.p6.sent3	А відповідно до нього звернувся заступник Генерального прокурора, керівник Спеціалізованої антикорупційної прокуратури, що теж є належним суб’єктом звернення до Голови Верховного Суду.
ParlaMint-UA_2016-09-06-m0.u71.p6.sent4	Таким чином формально вся правова процедура проходження подання до Верховної Ради чітко дотримана.
ParlaMint-UA_2016-09-06-m0.u71.p6.sent5	Сьогодні в засіданні комітету брав участь безпосередньо і Голова Верховного Суду, і заступник Генерального прокурора, які так само, як і адвокат пана Чауса, могли представити позицію обставини по справі і відповіли на питання членів комітету, які цікавили їх щодо цього питання.
ParlaMint-UA_2016-09-06-m0.u71.p7.sent1	В результаті обговорення комітет одноголосно, зазначаю, всі представники всіх фракцій і груп і позафракційні підтримали зазначене подання Генеральної прокуратури, яке підтримане і внесене було Головою Верховного Суду, і рекомендують Верховній Раді, розглянувши відповідні матеріали.
ParlaMint-UA_2016-09-06-m0.u72.p1.sent1	Будь ласка, одну хвилину додайте.
ParlaMint-UA_2016-09-06-m0.u73.p1.sent1	вирішив визнати таким, що відповідає вимогам частини першої статті 220 Регламенту Верховної Ради України та може бути підтримане подання Генеральної прокуратури, підтримане і внесене Головою Верховного Суду України про надання згоди на затримання та обрання запобіжного заходу у вигляді тримання під вартою судді Дніпровського районного суду міста Києва Чауса Миколи Олексійовича.
ParlaMint-UA_2016-09-06-m0.u73.p2.sent1	Принагідно зазначаю, пане Голово, що мова йде про розгляд двох проектів постанов, які є на розгляді у народних депутатів, а саме про надання згоди на затримання та постанова щодо надання згоди на арешт судді Чауса.
ParlaMint-UA_2016-09-06-m0.u73.p2.sent2	У такому порядку прошу провести розгляд цього питання і проголосувати в сесійній залі.
ParlaMint-UA_2016-09-06-m0.u73.p2.sent3	Прошу підтримати.
ParlaMint-UA_2016-09-06-m0.u73.p2.sent4	Дякую.
ParlaMint-UA_2016-09-06-m0.u74.p1.sent1	Дякую вам.
ParlaMint-UA_2016-09-06-m0.u74.p2.sent1	Хочу зазначити, що комітет прийняв рішення у передбачений законом термін, і зараз ми маємо змогу обговорити це рішення комітету.
ParlaMint-UA_2016-09-06-m0.u74.p3.sent1	Шановні колеги, переходимо до обговорення.
ParlaMint-UA_2016-09-06-m0.u74.p4.sent1	Хочу нагадати, що під час обговорення цього питання вкрай важливе дотримання всієї процедури, тому ми його маємо розглядати по повній процедурі.
ParlaMint-UA_2016-09-06-m0.u74.p4.sent2	У нас буде визначено виступи від фракцій і груп до 16 хвилин, по 2 хвилини від кожної фракції, а також окремо до 4 хвилин – для народних депутатів, щоб позафракційні депутати теж могли взяти участь в обговоренні.
ParlaMint-UA_2016-09-06-m0.u74.p4.sent3	Отже, спочатку я прошу вас записатися на виступи від фракцій і груп.
ParlaMint-UA_2016-09-06-m0.u74.p5.sent1	Колеги, прошу провести запис.
ParlaMint-UA_2016-09-06-m0.u74.p5.sent2	Будь ласка.
ParlaMint-UA_2016-09-06-m0.u74.p6.sent1	Радикальна партія, Андрій Лозовой.
ParlaMint-UA_2016-09-06-m0.u74.p6.sent2	Будь ласка, дві хвилини.
ParlaMint-UA_2016-09-06-m0.u74.p6.sent3	Нагадую.
ParlaMint-UA_2016-09-06-m0.u75.p1.sent1	Андрій Лозовий, Радикальна партія Ляшка.
ParlaMint-UA_2016-09-06-m0.u75.p1.sent2	Я сподіваюсь, що зайве закликати цей зал проголосувати, підтримати подання на арешт судді Миколи Чауса.
ParlaMint-UA_2016-09-06-m0.u75.p1.sent3	Дуже, дуже рекомендував би колегам, от в постанові, де всі матеріали почитати це.
ParlaMint-UA_2016-09-06-m0.u75.p1.sent4	Агата Крісті так не писала, як пише наша спеціалізована Антикорупційна прокуратура.
ParlaMint-UA_2016-09-06-m0.u75.p1.sent5	Тут в мінімальних деталях розписано те, що суддя Чаус винен, в мінімальних, до дрібниць, розписано те, як і за яких обставин він брав хабарі.
ParlaMint-UA_2016-09-06-m0.u75.p1.sent6	Але мені видається, і я не знаю особисто жодної людини, яка, прочитавши 16 серпня новину про те, що суддю Чауса зловили на хабарі, от така, ще цей анекдот з грошима в банках скляних, які він закопував особисто, що хоч хто-небудь засумнівався.
ParlaMint-UA_2016-09-06-m0.u75.p1.sent7	Бо усі знають ціну Чаусу і взагалі усім суддям.
ParlaMint-UA_2016-09-06-m0.u75.p2.sent1	І мабуть найбільша наша помилка після революції гідності, що тоді ми хоча б з десяток суддів, таких як Чаус, як Бурбела, як Карабань, як Літвінова, як Дев’ятко, не повісили на Хрещатику.
ParlaMint-UA_2016-09-06-m0.u75.p2.sent2	Тому що як у нас вершилося кривосуддя, так вершиться і далі.
ParlaMint-UA_2016-09-06-m0.u75.p3.sent1	Той же Чаус ще до того, як був зловлений на хабарі, прославився участю у політичних репресіях, зокрема відвертим знущанням над Геннадієм Корбаном.
ParlaMint-UA_2016-09-06-m0.u75.p3.sent2	Тут є присутні народні депутати, які зі мною були в судах.
ParlaMint-UA_2016-09-06-m0.u75.p3.sent3	Прославився Чаус тим, що знімав арешти з рахунків Юрія Іванющенка (Юри Єнакієвського).
ParlaMint-UA_2016-09-06-m0.u75.p3.sent4	І я на тих судах попереджав і попереджаю усіх цих подонків в суддівських мантіях, таких як Чаус.
ParlaMint-UA_2016-09-06-m0.u75.p3.sent5	Будете сидіти усі.
ParlaMint-UA_2016-09-06-m0.u75.p3.sent6	Поки що втік в Крим, але все одно буде в Україні нормальна влада, і доберемося до всіх.
ParlaMint-UA_2016-09-06-m0.u75.p3.sent7	Дякую.
ParlaMint-UA_2016-09-06-m0.u76.p1.sent1	Дякую.
ParlaMint-UA_2016-09-06-m0.u76.p2.sent1	Семенченко Семен Ігорович від фракції "Самопоміч".
ParlaMint-UA_2016-09-06-m0.u77.p1.sent1	Прохання передати слово Єгору Соболєву.
ParlaMint-UA_2016-09-06-m0.u78.p1.sent1	"Самопоміч", безумовно, проголосує за надання згоди на арешт судді Чауса.
ParlaMint-UA_2016-09-06-m0.u78.p1.sent2	Я прошу всіх звернути увагу на те, про сказав Голова Верховного Суду.
ParlaMint-UA_2016-09-06-m0.u78.p1.sent3	Чауса насправді розглядали на Вищій раді юстиції і після Євромайдану.
ParlaMint-UA_2016-09-06-m0.u78.p1.sent4	Тому що він відправляв євромайданівців за ґрати.
ParlaMint-UA_2016-09-06-m0.u78.p1.sent5	І хоча існує спеціальне законодавство проти таких суддів, його залишили на роботі.
ParlaMint-UA_2016-09-06-m0.u78.p2.sent1	І до Євромайдану, і після Євромайдану цей суддя використовувався для репресій в обмін на своє право брати по 150 тисяч з людей, яких він звільняв з-під варти або виправдовував.
ParlaMint-UA_2016-09-06-m0.u78.p2.sent2	Я думаю, що це привід знову сказати слова подяки антикорупційному прокурору, Антикорупційному бюро за те, що вони почали рвати кругову поруку.
ParlaMint-UA_2016-09-06-m0.u78.p3.sent1	Але так само привід задуматися про масштаби цієї кругової поруки.
ParlaMint-UA_2016-09-06-m0.u78.p3.sent2	Таких, як Чаус, залишених після Євромайдану для нових репресій, для нового покривання корупції дуже багато.
ParlaMint-UA_2016-09-06-m0.u78.p3.sent3	Найближчими днями в парламенті може розглядатися надання згоди не на арешт, а на довічне безстрокове призначення суддів, які 5 років попрацювали за часів Януковича.
ParlaMint-UA_2016-09-06-m0.u78.p3.sent4	І хоча серед них, безумовно, є люди, які з честю носять мантію судді, ми дуже просимо всіх колег по парламенту максимально прискіпливо підійти до вивчення кожної кандидатури і не брати гріх на душу, не множити чаусів.
ParlaMint-UA_2016-09-06-m0.u78.p4.sent1	Сьогоднішнє голосування – для нас привід задуматися про нашу відповідальність за таких суддів.
ParlaMint-UA_2016-09-06-m0.u79.p1.sent1	Дякую.
ParlaMint-UA_2016-09-06-m0.u79.p2.sent1	Будь ласка, Кужель Олександра Володимирівна, "Батьківщина".
ParlaMint-UA_2016-09-06-m0.u80.p1.sent1	Соболев Сергей.
ParlaMint-UA_2016-09-06-m0.u81.p1.sent1	Будь ласка, Сергій.
ParlaMint-UA_2016-09-06-m0.u82.p1.sent1	Шановні колеги, якщо почитати подання заступника Генерального прокурора, то можна писати романи.
ParlaMint-UA_2016-09-06-m0.u82.p1.sent2	Бо всі матеріали, які тут викладені, форма їх подачі – переховування, явки, телефони, зміна телефонів, збільшення ставок, в яких треба було врахувати, як виявляється, і ті кошти, які треба передавати голові суду.
ParlaMint-UA_2016-09-06-m0.u82.p1.sent3	І мене, до речі, це дивує, що цей епізод не виділений як окремий епізод.
ParlaMint-UA_2016-09-06-m0.u82.p1.sent4	Далі, зростання ставок по мірі того, як наближається судове засідання.
ParlaMint-UA_2016-09-06-m0.u82.p1.sent5	Тобто просто такий собі детектив, де Конан Дойл відпочиває.
ParlaMint-UA_2016-09-06-m0.u82.p1.sent6	Але тут головне, можливо, не це.
ParlaMint-UA_2016-09-06-m0.u82.p1.sent7	А давайте подивимось, навіть без змін до Конституції, що може сьогоднішня наша правоохоронна система стосовно суддівського корпусу.
ParlaMint-UA_2016-09-06-m0.u82.p2.sent1	Я хотів би нагадати, що обмеження, які є в Конституції, діяли до моменту, поки ми не проголосували ці зміни і не полегшили ще цю ситуацію, це були обмеження двох лише речей – це арешт і це остаточний вердикт суду, який дозволяє кримінальну безпосередньо відповідальність.
ParlaMint-UA_2016-09-06-m0.u82.p2.sent2	Все інше дозволено, а саме: всі засоби оперативно-розшукової діяльності, стеження, відслідковування інформації, будь-які речі, які дозволяють робити все, що завгодно, крім арешту.
ParlaMint-UA_2016-09-06-m0.u82.p2.sent3	Чи використано це було?
ParlaMint-UA_2016-09-06-m0.u82.p2.sent4	На мій погляд, це ціла система, яка потребує через справу Чауса, а те, що наша фракція буде голосувати за це, це без сумніву, дозволяє сьогодні винести вердикт всій системі.
ParlaMint-UA_2016-09-06-m0.u82.p2.sent5	Бо, вибачте, ми не можемо мати відповідальність безпосередньо лише для Чауса і не мати такої самої відповідальності стосовно інших осіб, які покривають тотальну корупційну систему державу.
ParlaMint-UA_2016-09-06-m0.u82.p2.sent6	Саме тому я вважаю, що для нас цей приклад є найважливішим прикладом того, що боротьба.
ParlaMint-UA_2016-09-06-m0.u83.p1.sent1	Будь ласка, хвилину.
ParlaMint-UA_2016-09-06-m0.u84.p1.sent1	Боротьба з корупцією – це не лише боротьба з суддею Чаусом, а це боротьба з тотальною системою корупції, коли "чауси" – це є лише гвинтики у цій системі, які дозволяють творити те що є.
ParlaMint-UA_2016-09-06-m0.u84.p1.sent2	Тому, без сумнівів, ми голосуємо, але висновки, які ми робимо з цього, є набагато важливішими.
ParlaMint-UA_2016-09-06-m0.u84.p1.sent3	Дякую.
ParlaMint-UA_2016-09-06-m0.u85.p1.sent1	Дякую.
ParlaMint-UA_2016-09-06-m0.u85.p2.sent1	Величкович Микола Романович передає слово Ігорю Лапіну, "Народний фронт".
ParlaMint-UA_2016-09-06-m0.u85.p2.sent2	Будь ласка, пане Ігорю.
ParlaMint-UA_2016-09-06-m0.u86.p1.sent1	Слава Україні!
ParlaMint-UA_2016-09-06-m0.u86.p1.sent2	Безумовно, фракція "Народний фронт" буде одностайно підтримувати дане рішення парламенту, і таких негідників, як Чаус, треба множити на нуль і щодня, і щогодини, і щохвилини.
ParlaMint-UA_2016-09-06-m0.u86.p2.sent1	Але я хочу звернути увагу шановного антикорупційного прокурора на той факт, що у нас є проблеми.
ParlaMint-UA_2016-09-06-m0.u86.p2.sent2	І хочу звернути увагу шановного Голови Верховного Суду, до яких я звертаюся з трибуни Верховної Ради.
ParlaMint-UA_2016-09-06-m0.u86.p2.sent3	Шановні колеги!
ParlaMint-UA_2016-09-06-m0.u86.p2.sent4	Шановний Голова Верховного Суду і наші гості в парламенті!
ParlaMint-UA_2016-09-06-m0.u86.p2.sent5	Я до вас звертаюся.
ParlaMint-UA_2016-09-06-m0.u86.p2.sent6	Ви, будь ласка, зверніть увагу.
ParlaMint-UA_2016-09-06-m0.u86.p3.sent1	Ви закладаєте невеличку міну за такої дії.
ParlaMint-UA_2016-09-06-m0.u86.p3.sent2	Я вам поясню.
ParlaMint-UA_2016-09-06-m0.u86.p3.sent3	Сьогодні на комітеті ви розповідали, що суддя Чаус можливо є в Криму, а значить Крим – це Україна, і це є перешкода, щоб подати його в міжнародний розшук.
ParlaMint-UA_2016-09-06-m0.u86.p3.sent4	Я думаю, що він не в Криму, я думаю, що він в Росії, у свого патроната Юрія Іванющенка або десь там біля них.
ParlaMint-UA_2016-09-06-m0.u86.p3.sent5	Тому я не думаю, що це буде перешкодою подати його в міжнародний розшук в тому числі.
ParlaMint-UA_2016-09-06-m0.u86.p4.sent1	Тому я закликаю, що, шановні колеги, ми мусимо побороти цю систему, яка сама себе рятує.
ParlaMint-UA_2016-09-06-m0.u86.p4.sent2	Ми мусимо зламати оцю тотальну кругову поруку в судовій системі.
ParlaMint-UA_2016-09-06-m0.u86.p4.sent3	І підтримаю повністю Єгора Соболєва, який тільки що про це говорив.
ParlaMint-UA_2016-09-06-m0.u86.p4.sent4	Але запам’ятайте, відсутність системи правосуддя породжує самосуди.
ParlaMint-UA_2016-09-06-m0.u86.p4.sent5	Якщо ми не очистимо систему правосуддя, ми не будемо мати нічого.
ParlaMint-UA_2016-09-06-m0.u86.p4.sent6	Ми будемо мати невдоволених людей, які, я наголошую, виходили на Майдан не за куском хліба, а за відсутності справедливості.
ParlaMint-UA_2016-09-06-m0.u86.p5.sent1	Тому я закликаю вас взяти участь в голосуванні, полишити свої особисті справи і проголосувати за відставку даного судді, і за очищення нашої системи.
ParlaMint-UA_2016-09-06-m0.u86.p5.sent2	Дякую.
ParlaMint-UA_2016-09-06-m0.u86.p5.sent3	Слава Україні!
ParlaMint-UA_2016-09-06-m0.u87.p1.sent1	Дякую вам.
ParlaMint-UA_2016-09-06-m0.u87.p2.sent1	Ар’єв Володимир Ігорович, "Блок Петра Порошенка".
ParlaMint-UA_2016-09-06-m0.u87.p2.sent2	Будь ласка, пане Володимир.
ParlaMint-UA_2016-09-06-m0.u88.p1.sent1	Шановні колеги, "Блок Петра Порошенка" однозначно буде підтримувати цю постанову і голосувати за неї.
ParlaMint-UA_2016-09-06-m0.u88.p1.sent2	Шкода дуже, що ми не можемо сьогодні заслухати, як з відомої інтермедії, представника транспортного цеху, зокрема суддю Чауса, цього "трилітрового суддю", як його називають в народі.
ParlaMint-UA_2016-09-06-m0.u88.p2.sent1	І дуже хотілося би, щоб ці речі, дійсно, далі не повторювалися, що ми фактично уже заочно приймаємо ці рішення.
ParlaMint-UA_2016-09-06-m0.u88.p2.sent2	Чи винні в цьому правоохоронні органи, чи винна в цьому Верховна Рада?
ParlaMint-UA_2016-09-06-m0.u88.p2.sent3	А от давайте от подивимося, от були звинувачення щодо того, що Онищенку дали втекти, зараз можна так само звинувачувати Холодницького, що Чаусу дав втекти.
ParlaMint-UA_2016-09-06-m0.u88.p2.sent4	Але ж питання ми самі розуміємо, не в цьому.
ParlaMint-UA_2016-09-06-m0.u88.p2.sent5	А питання в тому, що нам трошечки страшнувато тут сьогодні дати 300 голосів за зняття депутатської недоторканності.
ParlaMint-UA_2016-09-06-m0.u88.p2.sent6	В кожного своя зараз тут мотивація щодо цього, щодо небажання знімати депутатську недоторканність.
ParlaMint-UA_2016-09-06-m0.u88.p2.sent7	Тому Онищенко і тікає, і не можна його за законом, за Конституцією затримати через те, що він тоді, через порушення процедури в Європейському Суді з прав людини фактично закриває повністю проти себе справу.
ParlaMint-UA_2016-09-06-m0.u88.p3.sent1	Але уникнути цього ми можемо.
ParlaMint-UA_2016-09-06-m0.u88.p3.sent2	Є законопроект 5038, який обмежує права народних депутатів на виїзд за кордон, якщо проти них порушено кримінальне провадження.
ParlaMint-UA_2016-09-06-m0.u88.p3.sent3	І давайте в четвер отак зберемося вранці, проголосуємо за цей законопроект, і щоб кожен із народних депутатів, проти якого існує певна підозра, зміг відповісти на всі питання слідства.
ParlaMint-UA_2016-09-06-m0.u88.p4.sent1	А щодо суддів ми зробили цей крок, і з 30 вересня, коли вступають в силу зміни до Конституції, уже судді чауси не зможуть тікати з місця злочину.
ParlaMint-UA_2016-09-06-m0.u88.p4.sent2	І нам треба зараз просто підготувати наші правоохоронні органи, щоб вони ловили цих "трилітрових суддів".
ParlaMint-UA_2016-09-06-m0.u89.p1.sent1	Дякую.
ParlaMint-UA_2016-09-06-m0.u89.p2.sent1	Шановні колеги, всі фракції і групи бажаючі виступили?
ParlaMint-UA_2016-09-06-m0.u89.p2.sent2	Можемо переходити до виступів народних депутатів?
ParlaMint-UA_2016-09-06-m0.u89.p2.sent3	Дякую.
ParlaMint-UA_2016-09-06-m0.u89.p2.sent4	Можемо.
ParlaMint-UA_2016-09-06-m0.u89.p3.sent1	Отже, я прошу записатись на виступи від народних депутатів, а в даному випадку йдеться про позафракційних народних депутатів, щоб вони могли позначити свою позицію, дається 4 хвилини.
ParlaMint-UA_2016-09-06-m0.u89.p3.sent2	Прошу провести запис, будь ласка.
ParlaMint-UA_2016-09-06-m0.u89.p4.sent1	Іван Вінник.
ParlaMint-UA_2016-09-06-m0.u89.p4.sent2	Наступний – Іллєнко.
ParlaMint-UA_2016-09-06-m0.u89.p4.sent3	Два виступи, будь ласка.
ParlaMint-UA_2016-09-06-m0.u89.p5.sent1	Іван Юрійович.
ParlaMint-UA_2016-09-06-m0.u90.p1.sent1	Шановні колеги!
ParlaMint-UA_2016-09-06-m0.u90.p1.sent2	Знаєте, от я спостерігаю за процедурним питанням – зняття недоторканності судді Чауса.
ParlaMint-UA_2016-09-06-m0.u90.p1.sent3	І треба зазначити, що таке просте доволі питання, яке зрозуміло всій Україні, адже суддя Чаус в розумінні українців є злочинець, сьогодні займає у нас так багато часу.
ParlaMint-UA_2016-09-06-m0.u90.p2.sent1	Фактично, по закінченню виступу Президента ми мали щонайменше три години попрацювати до 14 години ще і розглянути купу законопроектів, але ми зараз вирішуємо процедурне питання.
ParlaMint-UA_2016-09-06-m0.u90.p2.sent2	У нас не вирішене питання фінансування армії.
ParlaMint-UA_2016-09-06-m0.u90.p2.sent3	Так, Президент говорив сьогодні про спецконфіскацію, ми, безумовно, разом з Міністерством юстиції сьогодні опрацюємо будь-які альтернативні варіанти, які дозволять нам сьогодні дієво стягнути гроші, вкрадені в України Януковичем та його оточенням, та повернути на фінансування безпекового сектору.
ParlaMint-UA_2016-09-06-m0.u90.p3.sent1	Але, напевно, навіть, якщо ми приймемо відповідний проект в жовтні або в листопаді, або навіть в грудні місяці, це не вирішить питання фінансування сектору безпеки в поточному році, тому що нам не вистачає 4,5 мільярди на грошове забезпечення військових ЗСУ, які сьогодні по контракту служать і захищають Україну.
ParlaMint-UA_2016-09-06-m0.u90.p3.sent2	Нам не вистачає 600 мільйонів на фінансування прикордонної служби, нам врешті-решт не вистачає 2,5 мільярди на фінансування навіть правоохоронної діяльності.
ParlaMint-UA_2016-09-06-m0.u90.p3.sent3	І це ті питання, які Верховна Рада має вирішувати терміново.
ParlaMint-UA_2016-09-06-m0.u90.p3.sent4	Адже в листопаді і в грудні місяці ми можемо опинитися в ситуації, коли наші безпекові, правоохоронні військові підрозділи не отримають ніякої заробітної плати.
ParlaMint-UA_2016-09-06-m0.u90.p3.sent5	От тоді дійсно буде дуже серйозна безпекова ситуація в країні.
ParlaMint-UA_2016-09-06-m0.u90.p4.sent1	Ви знаєте, абсурдно виглядають підприємства оборонного сектору, які стоять під час війни, а ми витрачаємо три години для того, щоб зняти недоторканність зі звичайного дрібного українського судді хабарника.
ParlaMint-UA_2016-09-06-m0.u90.p4.sent2	Давайте щось прискорювати!
ParlaMint-UA_2016-09-06-m0.u90.p4.sent3	Я звертаюсь офіційно до Голови Верховної Ради, може давайте якось скоротимо цю дурнувату процедуру?
ParlaMint-UA_2016-09-06-m0.u90.p4.sent4	Проголосували, починаємо працювати далі, у нас війна в країні!
ParlaMint-UA_2016-09-06-m0.u90.p4.sent5	Дякую.
ParlaMint-UA_2016-09-06-m0.u91.p1.sent1	Дякую.
ParlaMint-UA_2016-09-06-m0.u91.p2.sent1	Тільки нагадаю, коли ми одного разу змінювали процедуру, потім було рішення Верховного Суду про скасування рішення Верховної Ради України.
ParlaMint-UA_2016-09-06-m0.u91.p2.sent2	Тому закликаючи до чогось, треба розуміти наслідки подібного рішення.
ParlaMint-UA_2016-09-06-m0.u91.p2.sent3	Ми не маємо дати шанс жодному корупціонеру для того, щоб він міг оскаржити рішення Верховної Ради в суді.
ParlaMint-UA_2016-09-06-m0.u91.p3.sent1	Будь ласка, останній заключний виступ – Юрій Левченко.
ParlaMint-UA_2016-09-06-m0.u91.p3.sent2	Прошу включити мікрофон.
ParlaMint-UA_2016-09-06-m0.u92.p1.sent1	Левченко, "Свобода", 223 округ, місто Київ.
ParlaMint-UA_2016-09-06-m0.u92.p2.sent1	Знаєте, зараз під час виступів з цього приводу кілька разів лунало, що нібито вже проблема вирішена, нібито вже з жовтня все буде чудово, жодний суддя не втече, і взагалі буде чудова боротьба з корупційними суддями.
ParlaMint-UA_2016-09-06-m0.u92.p3.sent1	Я би просто хотів звернути увагу наших шановних громадян на те, що це відверта маніпуляція і неправда, в черговий раз вас надурюють.
ParlaMint-UA_2016-09-06-m0.u92.p3.sent2	Я хотів би зацитувати новий варіант статті 126 Конституції, який буде діяти, власне кажучи, коли зміни до Конституції вступлять в силу.
ParlaMint-UA_2016-09-06-m0.u92.p3.sent3	Він наступним чином йде: "Без згоди Вищої ради правосуддя суддю не може бути затримано або утримано під вартою чи арештом до винесення обвинувального вироку судом за винятком затримання судді під час або відразу ж після вчинення тяжкого або особливо тяжкого злочину."
ParlaMint-UA_2016-09-06-m0.u92.p3.sent4	Відповідно лише в тому випадку, якщо суддю зловили на хабарі, саме в той момент, коли він його отримував, тільки тоді не потрібно знімати з нього недоторканність.
ParlaMint-UA_2016-09-06-m0.u92.p3.sent5	А в усіх інших випадках він, так само недоторканний як був раніше, так і лишається.
ParlaMint-UA_2016-09-06-m0.u92.p3.sent6	І так само щодо народних депутатів.
ParlaMint-UA_2016-09-06-m0.u92.p3.sent7	Тут розповідають про хороший законопроект, щоб не випускати за кордон.
ParlaMint-UA_2016-09-06-m0.u92.p3.sent8	Законопроект хороший, ми за нього,"Свобода" проголосує.
ParlaMint-UA_2016-09-06-m0.u92.p3.sent9	І це не тільки що, знаєте, цей законопроект нічого невартий, бо в Конституції далі лишилась норма про недоторканність депутатів.
ParlaMint-UA_2016-09-06-m0.u92.p3.sent10	І поки в Конституції ця норма, жодного заможного депутата посадити не реально, бо тут 95 відсотків заможних депутатів завжди встигнуть втекти, бо той законопроект, на жаль, неконституційний.
ParlaMint-UA_2016-09-06-m0.u92.p4.sent1	Тому замість того, щоб займатися відвертими маніпуляціями, вже з першої сесії починаєте після літа знову людям брехати.
ParlaMint-UA_2016-09-06-m0.u92.p4.sent2	Знайдіть політичну волю і змініть
ParlaMint-UA_2016-09-06-m0.u92.p4.sent3	Конституцію, заберіть повністю недоторканність народних депутатів, суддів і Президента, і тоді покажіть справді суспільству, що ви не хочете кастовість в країні мати, як зараз, а ви справді хочете бути такі самі.
ParlaMint-UA_2016-09-06-m0.u92.p4.sent4	такі мати права, як весь український народ. Слава Україні!
ParlaMint-UA_2016-09-06-m0.u93.p1.sent1	Дякую, шановні колеги.
ParlaMint-UA_2016-09-06-m0.u93.p2.sent1	Хочу вам нагадати, що розуміючи, наскільки складна процедура зняття недоторканості, цією Верховною Радою України були прийняті зміни до Конституції, запропоновані Президентом України, прийнятий Закон про суд і статус суддів, який максимально спрощує надалі з 1 вересня процедуру зняття недоторканості.
ParlaMint-UA_2016-09-06-m0.u93.p2.sent2	З 1 жовтня, перепрошую, з 1 жовтня.
ParlaMint-UA_2016-09-06-m0.u93.p2.sent3	Це наше спільне рішення, і я вважаю, це був дуже великий крок вперед.
ParlaMint-UA_2016-09-06-m0.u93.p2.sent4	Але до тих пір, поки ця процедура є незмінена, я наголошував і наголошую, ми мали прецедент, коли, порушивши процедуру, ми мали рішення суду про відміну.
ParlaMint-UA_2016-09-06-m0.u93.p3.sent1	Я хочу щиро привітати дії антикорупційної спеціалізованої прокуратури, прокуратури в цілому, їхню важку, але, в той самий час, відповідальну роботу з корупцією.
ParlaMint-UA_2016-09-06-m0.u93.p4.sent1	Але хотів би, пан Назар, зробити певне зауваження.
ParlaMint-UA_2016-09-06-m0.u93.p4.sent2	Мене, як усіх депутатів, напевно, здивувала одного літнього дня заява про те, що ми не можемо арештувати суддю Чауса з-за того, що нема депутатів Верховної Ради і нема сесії Верховної Ради України.
ParlaMint-UA_2016-09-06-m0.u93.p5.sent1	Коли я передзвонив у Верховний Суд, виявилось, що навіть ще не було подання Генпрокуратури до Верховного Суду.
ParlaMint-UA_2016-09-06-m0.u93.p5.sent2	Воно появилося аж через п’ять днів після того, як деякі представники прокуратури наголошували на тому, що депутати не збираються і тому нема рішення.
ParlaMint-UA_2016-09-06-m0.u93.p6.sent1	Ми пройшли всю процедуру, було ваше подання до Верховного Суду, було подання Верховного Суду до парламенту.
ParlaMint-UA_2016-09-06-m0.u93.p6.sent2	У 20 днів, передбачених законом, Руслан Князевич чітко згідно закону прийняв рішення.
ParlaMint-UA_2016-09-06-m0.u93.p7.sent1	Ми не повинні намагатися один одного "підколювати" в тих моментах, ми не повинні намагатися знімати якийсь ажіотаж, що, мовляв, ми б його арештувати, якби не Верховна Рада, якби вони були на місцях.
ParlaMint-UA_2016-09-06-m0.u93.p7.sent2	Ми повинні діяти всі як одна команда і з повагою відноситися до найвищого законодавчого органу, до Верховної Ради України, в якій, я наголошую, в питанні боротьби з корупцією завжди займав принципову рішучу і послідовну позицію, І я переконаний, надалі так і буде, буде спільна діяльність і спільний фронт боротьби з корупцією.
ParlaMint-UA_2016-09-06-m0.u93.p8.sent1	А зараз ми можемо переходити до прийняття рішення.
ParlaMint-UA_2016-09-06-m0.u93.p9.sent1	Шановні колеги, я прошу зайти в зал, зайняти робочі місця.
ParlaMint-UA_2016-09-06-m0.u93.p9.sent2	Я думаю, це голосування буде знакове і думаю, що важливо кожному чесному народному депутатові взяти участь в цьому голосуванні.
ParlaMint-UA_2016-09-06-m0.u93.p9.sent3	Я прошу Секретаріат Верховної Ради України запросити депутатів в зал, голів фракцій запросити депутатів в зал. За 30 секунд ми перейдемо до прийняття рішення по даному питанню.
ParlaMint-UA_2016-09-06-m0.u93.p10.sent1	Я хочу наголосити, ми маємо дві постанови: 5070 – про надання згоди на затримання судді Дніпровського суду Чауса Миколи і постанову 5071 – про надання згоди на арешт, тримання під вартою судді Чауса Миколи Олексійовича.
ParlaMint-UA_2016-09-06-m0.u93.p10.sent2	Ці дві постанови я поставлю в тій послідовності, одна за одною на голосування.
ParlaMint-UA_2016-09-06-m0.u93.p11.sent1	Будь ласка, колеги, заходимо, займаємо робочі місця.
ParlaMint-UA_2016-09-06-m0.u93.p11.sent2	Є рівень готовності і повної мобілізації в особовому складі Верховної Ради України?
ParlaMint-UA_2016-09-06-m0.u93.p11.sent3	Переходимо до прийняття рішення, шановні колеги.
ParlaMint-UA_2016-09-06-m0.u93.p11.sent4	Отже, я ставлю на голосування проект Постанови (номер 5070) про надання згоди на затримання судді Дніпровського суду міста Києва Чауса Миколи Олексійовича.
ParlaMint-UA_2016-09-06-m0.u93.p11.sent5	Прошу народних депутатів голосувати.
ParlaMint-UA_2016-09-06-m0.u93.p11.sent6	Хто підтримує дане рішення, прошу проголосувати, колеги.
ParlaMint-UA_2016-09-06-m0.u93.p11.sent7	Будь ласка, голосуємо.
ParlaMint-UA_2016-09-06-m0.u93.p12.sent1	За-281
ParlaMint-UA_2016-09-06-m0.u93.p13.sent1	Рішення прийнято.
ParlaMint-UA_2016-09-06-m0.u93.p14.sent1	Шановні колеги, переходимо до наступної постанови, яка вже була обговорена.
ParlaMint-UA_2016-09-06-m0.u93.p14.sent2	І я ставлю на голосування проект Постанови (реєстраційний номер 5071) про надання згоди на арешт, тримання під вартою судді Дніпровського районного суду міста Києва Чауса Миколи Олексійовича.
ParlaMint-UA_2016-09-06-m0.u93.p15.sent1	Прошу народних депутатів голосувати.
ParlaMint-UA_2016-09-06-m0.u93.p15.sent2	Хто підтримує дане рішення і дану постанову, прошу проголосувати.
ParlaMint-UA_2016-09-06-m0.u93.p15.sent3	Будь ласка, колеги, голосуємо.
ParlaMint-UA_2016-09-06-m0.u93.p16.sent1	За-279
ParlaMint-UA_2016-09-06-m0.u93.p17.sent1	Рішення прийняте.
ParlaMint-UA_2016-09-06-m0.u93.p18.sent1	Ще раз парламент цього скликання продемонстрував, що у боротьбі з корупцією ми займаємо тверду, безкомпромісну і жорстку позицію.
ParlaMint-UA_2016-09-06-m0.u93.p18.sent2	Вітаю колег депутатів.
ParlaMint-UA_2016-09-06-m0.u93.p19.sent1	Дякую ще раз прокуратурі і спеціалізованому прокурору за якісну роботу.
ParlaMint-UA_2016-09-06-m0.u93.p20.sent1	Дякую Голові Верховного Суду, що швидко зреагували і направили подання у Верховну Раду України.
ParlaMint-UA_2016-09-06-m0.u93.p21.sent1	Дякую комітету за якісну професійну роботу, і всіх вітаю з прийняттям рішення.
ParlaMint-UA_2016-09-06-m0.u93.p21.sent2	Дякую.
ParlaMint-UA_2016-09-06-m0.u93.p22.sent1	Шановні колеги, щоб не відкладувати, я прямо зараз підписую обидві постанови, які ми щойно прийняли, щоб вони негайно вступали в дію, щоб не було ані на мить зволікання з підписанням тих постанов.
ParlaMint-UA_2016-09-06-m0.u93.p22.sent2	І ми закликаємо правоохоронні органи, щоб чимшвидше вони виконали свою ділянку роботи.
ParlaMint-UA_2016-09-06-m0.u93.p22.sent3	Верховна Рада свій обов’язок виконала.
ParlaMint-UA_2016-09-06-m0.u93.p22.sent4	Дякую вам.
ParlaMint-UA_2016-09-06-m0.u93.p23.sent1	Шановні колеги, зараз перед нами стоїть важливе питання – це затвердження порядку денного цього.
ParlaMint-UA_2016-09-06-m0.u93.p23.sent2	сесії п’ятої.
ParlaMint-UA_2016-09-06-m0.u93.p23.sent3	Але ми встигнемо до перерви, я думаю, це розглянути.
ParlaMint-UA_2016-09-06-m0.u93.p23.sent4	У мене до вас є питання і порада.
ParlaMint-UA_2016-09-06-m0.u93.p23.sent5	Вчора під час Погоджувальної ради ми це проговорювали.
ParlaMint-UA_2016-09-06-m0.u93.p24.sent1	Кожного року на початку сесії у зв’язку з тим, що накопичується величезна кількість законопроектів для розгляду в комітеті, у нас була традиція, що ми в середу визначали не півдня, а повний день робочий для роботи в комітетах.
ParlaMint-UA_2016-09-06-m0.u93.p24.sent2	Звернулися ряд голів комітетів, і я ставлю на ваш розсуд.
ParlaMint-UA_2016-09-06-m0.u93.p24.sent3	Якщо ви бачите в тому логіку і підтримку, давайте внесем зміну і завтра визначимо повний день.
ParlaMint-UA_2016-09-06-m0.u93.p24.sent4	Якщо не бачите такої логіки, не приймемо.
ParlaMint-UA_2016-09-06-m0.u93.p25.sent1	Я, з вашого дозволу, хотів би з того приводу обмінятися думками і вийти на рішення.
ParlaMint-UA_2016-09-06-m0.u93.p25.sent2	Якщо немає підтримки поміж голів фракцій, не будемо виходити, якщо є підтримка, давайте проговоримо.
ParlaMint-UA_2016-09-06-m0.u93.p26.sent1	Колеги, я хотів би, щоб ми з цього приводу обмінялись думками голови фракцій.
ParlaMint-UA_2016-09-06-m0.u93.p26.sent2	Будь ласка, хто має бажання з голів фракцій з того приводу висловитись?
ParlaMint-UA_2016-09-06-m0.u93.p26.sent3	Колеги, чи підтримується така позиція?
ParlaMint-UA_2016-09-06-m0.u93.p26.sent4	Підтримується.
ParlaMint-UA_2016-09-06-m0.u93.p27.sent1	Тоді, колеги, я запропоную проголосувати, якщо є воля залу, проголосуємо.
ParlaMint-UA_2016-09-06-m0.u93.p28.sent1	Отже, шановні народні депутати, у зв’язку з тим, що комітетам Верховної Ради необхідно розглянути на своїх засіданнях низку нагальних законопроектів, підготувати їх до розгляду у сесійній залі та розглянути питання планування своєї подальшої законодавчої діяльності, пропоную, відповідно до частини другої статті 19 Регламенту, внести зміни до календарного плану проведення п’ятої сесії Верховної Ради восьмого скликання, де передбачити середу, 7 вересня, роботу народних депутатів повний день в комітетах.
ParlaMint-UA_2016-09-06-m0.u93.p28.sent2	Хто підтримує дану пропозицію, прошу проголосувати, колеги.
ParlaMint-UA_2016-09-06-m0.u93.p28.sent3	Будь ласка, голосуємо, хто підтримує дану пропозицію, будь ласка.
ParlaMint-UA_2016-09-06-m0.u93.p29.sent1	За-186
ParlaMint-UA_2016-09-06-m0.u93.p30.sent1	Немає такої позиції залу, немає настрою працювати в комітетах.
ParlaMint-UA_2016-09-06-m0.u93.p30.sent2	Я дуже розраховую, колеги, що завтра в такому ж складі всі будуть сидіти в залі.
ParlaMint-UA_2016-09-06-m0.u93.p30.sent3	І від завтра я зроблю, тут раніше пообіцяв, публікувати в газеті "Голос України" тих депутатів, які відсутні під час засідань, які інколи розповідають, де тусується Голова Верховної Ради, але під час ключових оборонних законопроектів їх в залі немає, як вітром здуває, на прес-поінтах і на ефірах сидять.
ParlaMint-UA_2016-09-06-m0.u93.p30.sent4	Ми будемо всіх їх публікувати в газеті "Голос України"!
ParlaMint-UA_2016-09-06-m0.u93.p31.sent1	Шановні колеги, переходимо до наступного питання порядку денного.
ParlaMint-UA_2016-09-06-m0.u93.p31.sent2	Це про порядок денний п’ятої сесії Верховної Ради України восьмого скликання.
ParlaMint-UA_2016-09-06-m0.u93.p32.sent1	Шановні колеги, непросте питання, викликало багато застережень і заперечень.
ParlaMint-UA_2016-09-06-m0.u93.p32.sent2	Зараз буде обговорення, ми будемо обговорювати його, хоча по процедурі воно ніби не передбачає обговорення.
ParlaMint-UA_2016-09-06-m0.u93.p33.sent1	Отже, в чому є дилема?
ParlaMint-UA_2016-09-06-m0.u93.p33.sent2	У нас є вимоги Регламенту з приводу того, що всі законопроекти, які отримали позитивний висновок комітету, входять в порядок денний сесії автоматично.
ParlaMint-UA_2016-09-06-m0.u93.p33.sent3	Але також ми маємо законопроекти, які отримали негативний висновок комітету, і тут є знак питання.
ParlaMint-UA_2016-09-06-m0.u93.p33.sent4	Ми маємо законопроекти, які довший час не розглядають комітети, і це теж є дилема, це теж є виклик, як з тим бути, як з тим діяти.
ParlaMint-UA_2016-09-06-m0.u93.p33.sent5	І тому нам вкрай необхідно, щоб ми могли то питання обговорити, бо тільки спільним рішенням ми зможемо сформувати порядок денний п’ятої сесії.
ParlaMint-UA_2016-09-06-m0.u93.p33.sent6	І я попросив би представників фракцій, щоб ми перед тим, як вийти на голосування, проговорили і висловили свої думки.
ParlaMint-UA_2016-09-06-m0.u93.p33.sent7	Зі своєї сторони Апаратом було підготовлено весь перелік законопроектів: окремо які отримали позитивний висновок, окремо ті, які отримали негативний висновок, окремо ті, які не мають жодного висновку.
ParlaMint-UA_2016-09-06-m0.u93.p33.sent8	Окрім того, тут є окремим додатком всі пропозиції, які були висловлені і озвучені фракціями і групами.
ParlaMint-UA_2016-09-06-m0.u93.p33.sent9	Але щоб вийти на консолідоване рішення, необхідно це питання проговорити.
ParlaMint-UA_2016-09-06-m0.u93.p34.sent1	Колеги, я прошу представників фракцій.
ParlaMint-UA_2016-09-06-m0.u93.p34.sent2	Спочатку давайте ми проговоримо, що ми за скороченою процедурою розглянемо це питання.
ParlaMint-UA_2016-09-06-m0.u93.p34.sent3	У нас до перерви якраз 15 хвилин.
ParlaMint-UA_2016-09-06-m0.u93.p34.sent4	І прошу підтримати розгляд даної постанови за скороченою процедурою.
ParlaMint-UA_2016-09-06-m0.u93.p34.sent5	Шановні колеги, хто підтримує дану пропозицію, прошу проголосувати, будь ласка.
ParlaMint-UA_2016-09-06-m0.u93.p35.sent1	За-189
ParlaMint-UA_2016-09-06-m0.u93.p36.sent1	Рішення прийняте.
ParlaMint-UA_2016-09-06-m0.u93.p37.sent1	Я прошу провести запис: два – "за", два – "проти", будь ласка.
ParlaMint-UA_2016-09-06-m0.u93.p38.sent1	Від "Народного фронту" Бондар Михайло Леонтійович.
ParlaMint-UA_2016-09-06-m0.u94.p1.sent1	Шановний Андрію Володимировичу!
ParlaMint-UA_2016-09-06-m0.u94.p1.sent2	Бондар Михайло, 119 виборчий округ.
ParlaMint-UA_2016-09-06-m0.u94.p1.sent3	Я, переглянувши цей перелік законопроектів, не знайшов 1634 – закон по шахтарях, друге читання.
ParlaMint-UA_2016-09-06-m0.u94.p1.sent4	Дуже велике прохання включити цей законопроект у порядок денний сесії.
ParlaMint-UA_2016-09-06-m0.u94.p1.sent5	Дякую.
ParlaMint-UA_2016-09-06-m0.u95.p1.sent1	Дякую вам.
ParlaMint-UA_2016-09-06-m0.u95.p2.sent1	Від Радикальної партії зазначена Юзькова Тетяна Леонідівна.
ParlaMint-UA_2016-09-06-m0.u95.p2.sent2	Будь ласка.
ParlaMint-UA_2016-09-06-m0.u95.p2.sent3	Ви в мікрофон передайте.
ParlaMint-UA_2016-09-06-m0.u96.p1.sent1	Добре.
ParlaMint-UA_2016-09-06-m0.u96.p2.sent1	Прошу передати слово лідеру нашої фракції Олегу Ляшку.
ParlaMint-UA_2016-09-06-m0.u97.p1.sent1	Будь ласка.
ParlaMint-UA_2016-09-06-m0.u98.p1.sent1	Олег Ляшко, Радикальна партія.
ParlaMint-UA_2016-09-06-m0.u98.p1.sent2	Шановний Андрію Володимировичу, шановні колеги, фракція Радикальної партії наполягає на тому, що парламент в першочерговому порядку має розглядати законопроекти, спрямовані на радикальне підвищення доходів українських громадян, на подолання безробіття, соціальний захист українців, зокрема від тарифного геноциду.
ParlaMint-UA_2016-09-06-m0.u98.p2.sent1	Ми наполягаємо на тому, щоби в першочерговому порядку було розглянуто законопроект 4998, який передбачає встановлення пенсій на рівні прожиткового мінімуму для півмільйона українських пенсіонерів, які сьогодні отримують пенсію менше тисячі гривень, і ця пенсія не індексується.
ParlaMint-UA_2016-09-06-m0.u98.p3.sent1	Ми наполягаємо на тому, щоб в першочерговому порядку були розглянуті закони, які дадуть можливість перерахувати ціну на газ, що призведе до зниження драконівських тарифів на житлово-комунальні послуги.
ParlaMint-UA_2016-09-06-m0.u98.p4.sent1	Ми наполягаємо на першочерговому розгляді законопроектів, які дадуть можливість здешевити ціни на ліки.
ParlaMint-UA_2016-09-06-m0.u98.p4.sent2	Переважна більшість пенсіонерів сьогодні позбавлена можливості купити ліки і заходять в аптеки, як до музею, тому що вони не можуть на свої копійчані пенсії купити ліки.
ParlaMint-UA_2016-09-06-m0.u98.p4.sent3	Внаслідок цього Україна сьогодні посідає друге місце у світі за рівнем смертності, зокрема від серцево-судинних захворювань.
ParlaMint-UA_2016-09-06-m0.u98.p5.sent1	Цілий ряд законопроектів, зареєстрованих Радикальною партією, спрямовані на підтримку і розвиток національного виробника, на підтримку сільськогосподарського виробника.
ParlaMint-UA_2016-09-06-m0.u98.p5.sent2	Сьогодні ми маємо в Україні менше 2 мільйонів корів.
ParlaMint-UA_2016-09-06-m0.u98.p5.sent3	Після Гітлера було 4,5 мільйони.
ParlaMint-UA_2016-09-06-m0.u98.p5.sent4	Сьогодні менше 2 мільйонів.
ParlaMint-UA_2016-09-06-m0.u98.p5.sent5	Сьогодні корови в селі найти не можна.
ParlaMint-UA_2016-09-06-m0.u98.p5.sent6	І, коли говорять про продаж землі, дайте коровам сіна дешевого, дайте молоко по нормальній ціні в селян і не треба буде землю продавати і селян по світу з простягнутою рукою.
ParlaMint-UA_2016-09-06-m0.u99.p1.sent1	Дякую вам.
ParlaMint-UA_2016-09-06-m0.u99.p2.sent1	Від фракції "Батьківщина" Крулько Іван Іванович.
ParlaMint-UA_2016-09-06-m0.u99.p2.sent2	Будь ласка, пане Іван.
ParlaMint-UA_2016-09-06-m0.u100.p1.sent1	Іван Крулько, фракція "Батьківщина".
ParlaMint-UA_2016-09-06-m0.u100.p2.sent1	Шановний Голово Верховної Ради, я уважно ознайомився з переліком законопроектів, які пропонуються до порядку денного сесії і у зв’язку з цим хотів би сказати наступне.
ParlaMint-UA_2016-09-06-m0.u100.p3.sent1	По-перше, мене дивує, коли вже ми наперед ранжуємо законопроекти на ті, які парламент буде голосувати, і ті, які парламент не буде голосувати.
ParlaMint-UA_2016-09-06-m0.u100.p3.sent2	Я вважаю, що всі законопроекти, котрі підготовлені народними депутатами, повинні бути включені в порядок денний сесії, як це було завжди.
ParlaMint-UA_2016-09-06-m0.u100.p3.sent3	І тільки парламентська зала може визначитися, які законопроекти підтримує, а які законопроекти підтримувати не буде.
ParlaMint-UA_2016-09-06-m0.u100.p4.sent1	Тому я пропоную, щоби ми прийняли постанову, і за таку постанову "Батьківщина" буде голосувати, що до порядку денного сесії поточної включаються усі законопроекти, котрі зареєстровані на даний момент у Апараті Верховної Ради України.
ParlaMint-UA_2016-09-06-m0.u100.p5.sent1	І ще одне.
ParlaMint-UA_2016-09-06-m0.u100.p5.sent2	Стосовно пропозиції по тому, щоби середа була днем роботи в комітетах цілий день.
ParlaMint-UA_2016-09-06-m0.u100.p5.sent3	Чому фракція "Батьківщина" не голосувала за це питання.
ParlaMint-UA_2016-09-06-m0.u100.p5.sent4	У нас є цілий тиждень кожного місяця, коли кожен день народні депутати мають працювати професійно в комітетах.
ParlaMint-UA_2016-09-06-m0.u100.p5.sent5	Тому я не розумію, для чого ще впродовж пленарного тижня робити окремий день для роботи в комітетах, якщо в середу все одно комітети проходять.
ParlaMint-UA_2016-09-06-m0.u100.p5.sent6	Тому я вважаю, що той порядок денний, який є, він мусить бути включати всі законопроекти, а середа має бути днем, коли ми розглядаємо ратифікації.
ParlaMint-UA_2016-09-06-m0.u100.p5.sent7	Дякую.
ParlaMint-UA_2016-09-06-m0.u101.p1.sent1	Дякую вам.
ParlaMint-UA_2016-09-06-m0.u101.p2.sent1	"Блок Петра Порошенка", Бєлькова Ольга Валентинівна.
ParlaMint-UA_2016-09-06-m0.u101.p2.sent2	"Блок Петра Порошенка".
ParlaMint-UA_2016-09-06-m0.u102.p1.sent1	Дякую.
ParlaMint-UA_2016-09-06-m0.u102.p1.sent2	Шановний пане Голово, я маю два доручення: одне – від свого Комітету паливно-енергетичного комплексу і друге доручення – від самої фракції.
ParlaMint-UA_2016-09-06-m0.u102.p2.sent1	Ну, перше, я ще вчора на Погоджувальній раді звертала увагу, що законопроект 4868, який не був розглянуто в залі, чомусь було відхилено, незважаючи на те, що комітет окремо звертався про важливість цього законопроекту.
ParlaMint-UA_2016-09-06-m0.u102.p2.sent2	Прошу помітити собі – 4868.
ParlaMint-UA_2016-09-06-m0.u102.p3.sent1	Друге.
ParlaMint-UA_2016-09-06-m0.u102.p3.sent2	Ми вчора на фракції почали розглядати весь цей перелік.
ParlaMint-UA_2016-09-06-m0.u102.p3.sent3	Серед законів є дуже багато важливих.
ParlaMint-UA_2016-09-06-m0.u102.p3.sent4	Але інші важливі законопроекти також не попали.
ParlaMint-UA_2016-09-06-m0.u102.p3.sent5	Тому у нас є така пропозиція до вас.
ParlaMint-UA_2016-09-06-m0.u102.p3.sent6	Сьогодні давайте проголосуємо за порядок денний на тиждень.
ParlaMint-UA_2016-09-06-m0.u102.p3.sent7	А за тиждень всі фракції, голови фракцій і голови комітетів зможуть доопрацювати технічну сторону цього переліку.
ParlaMint-UA_2016-09-06-m0.u102.p3.sent8	Там є дуже багато законів, які ще не внесені.
ParlaMint-UA_2016-09-06-m0.u102.p3.sent9	Дякую.
ParlaMint-UA_2016-09-06-m0.u103.p1.sent1	Дякую вам.
ParlaMint-UA_2016-09-06-m0.u103.p2.sent1	Шановні колеги, обговорення завершилось.
ParlaMint-UA_2016-09-06-m0.u103.p2.sent2	А від "Самопомочі"?
ParlaMint-UA_2016-09-06-m0.u103.p2.sent3	Будь ласка.
ParlaMint-UA_2016-09-06-m0.u103.p2.sent4	Романова, будь ласка.
ParlaMint-UA_2016-09-06-m0.u103.p2.sent5	Включіть мікрофон Романовій.
ParlaMint-UA_2016-09-06-m0.u104.p1.sent1	Ми ще просимо додати до порядку денного дуже важливий законопроект.
ParlaMint-UA_2016-09-06-m0.u104.p1.sent2	Там є багато авторів з різних фракцій, в тому числі і з "Самопомочі", 4649 про доступ родичів і близьких до реанімації.
ParlaMint-UA_2016-09-06-m0.u104.p1.sent3	Цей проект підтриманий багатьма громадськими організаціями.
ParlaMint-UA_2016-09-06-m0.u104.p1.sent4	І ми були дуже здивовані, коли цей законопроект не потрапив до порядку денного.
ParlaMint-UA_2016-09-06-m0.u104.p1.sent5	Просимо додати 4649.
ParlaMint-UA_2016-09-06-m0.u105.p1.sent1	Дякую, колеги.
ParlaMint-UA_2016-09-06-m0.u105.p2.sent1	Від фракції був виступ.
ParlaMint-UA_2016-09-06-m0.u105.p2.sent2	Будь ласка, пане Олег, одну хвилину.
ParlaMint-UA_2016-09-06-m0.u105.p2.sent3	Репліку.
ParlaMint-UA_2016-09-06-m0.u106.p1.sent1	Пане Голово!
ParlaMint-UA_2016-09-06-m0.u106.p1.sent2	Справді, була щойно озвучена добра пропозиція.
ParlaMint-UA_2016-09-06-m0.u106.p1.sent3	Якщо ми приймемо порядок денний на тиждень, і приймемо його, і будемо працювати, протягом цього тижня узгодимо ті нюанси, наприклад, як 4649 закон.
ParlaMint-UA_2016-09-06-m0.u106.p1.sent4	Незрозуміло, чому він там не з’явився.
ParlaMint-UA_2016-09-06-m0.u106.p1.sent5	Так само, як закон про бюджетну декларацію.
ParlaMint-UA_2016-09-06-m0.u106.p1.sent6	Ми ж також маємо її розглядати.
ParlaMint-UA_2016-09-06-m0.u106.p1.sent7	Перепрошу, і декларацію в тому числі, і резолюцію, бюджетну резолюцію.
ParlaMint-UA_2016-09-06-m0.u106.p1.sent8	І я думаю, що це буде якісно, корисно і продуктивно.
ParlaMint-UA_2016-09-06-m0.u107.p1.sent1	Дякую вам.
ParlaMint-UA_2016-09-06-m0.u107.p2.sent1	Колеги, зараз буде голосування.
ParlaMint-UA_2016-09-06-m0.u107.p2.sent2	Я прошу всіх заходити в зал, займати робочі місця.
ParlaMint-UA_2016-09-06-m0.u107.p2.sent3	Колеги, я прошу Секретаріат Верховної Ради.
ParlaMint-UA_2016-09-06-m0.u107.p2.sent4	зайти в зал.
ParlaMint-UA_2016-09-06-m0.u107.p3.sent1	Давайте, поки депутати заходять, від позафракційних Пташник, одна хвилина.
ParlaMint-UA_2016-09-06-m0.u107.p3.sent2	І прошу колег заходити в зал. Будь ласка, Пташник, одна хвилина.
ParlaMint-UA_2016-09-06-m0.u108.p1.sent1	Дякую.
ParlaMint-UA_2016-09-06-m0.u108.p1.sent2	Шановний пане Голово, я хочу звернути вашу увагу, що в переліку законопроектів, які ми включаємо до порядку денного сесії, відсутні два важливі законопроекти у сфері децентралізації.
ParlaMint-UA_2016-09-06-m0.u108.p1.sent3	Це, зокрема, законопроекти 4772 і 4773.
ParlaMint-UA_2016-09-06-m0.u108.p1.sent4	І це при тому, що профільний комітет, по-перше, рекомендував її прийняти у першому читанні і, по-друге, ще окремо, я перевіряла, звертався до вас з тим, щоб ми якраз на цьому тижні розглянули їх вже в першому читанні.
ParlaMint-UA_2016-09-06-m0.u108.p1.sent5	І крім того, 4772 – це законопроект, без якого далі ми не можемо рухатися в процесі об’єднання територіальних громад.
ParlaMint-UA_2016-09-06-m0.u108.p1.sent6	Тому я дуже прошу додати ці законопроекти до переліку законопроектів, що ми включаємо в порядок денний сесії, щоб ми мали можливість вже в четвер приймати рішення і, власне, визначатися залом щодо подальшої їхньої долі.
ParlaMint-UA_2016-09-06-m0.u108.p1.sent7	Дякую.
ParlaMint-UA_2016-09-06-m0.u109.p1.sent1	Дякую.
ParlaMint-UA_2016-09-06-m0.u109.p2.sent1	Шановні колеги, перш за все хочу зазначити, що ніхто штучно законопроекти не ділить на певні категорії, пане Іване, тут просто є окремі категорії, де є рішення комітету, окрема категорія, де немає рішення комітету, це не є суб’єктивний поділ, це є просто визначено інформативно, які є, які не є розглянуті комітетом.
ParlaMint-UA_2016-09-06-m0.u109.p2.sent2	І правда теж полягає у тому, що деякі з ініціатив і є в етапі реєстрації і є в етапі подання.
ParlaMint-UA_2016-09-06-m0.u109.p2.sent3	І давайте ми порадимось, щоб ми не виходили на негативне голосування, можливо, нам дійсно пристати до цієї пропозиції, затвердити тижневий порядок денний і протягом тижня доопрацювати.
ParlaMint-UA_2016-09-06-m0.u109.p2.sent4	Хоч ми давали всім фракціям цей перелік, але якщо є ще застереження, щоб ми могли доповнити протягом тижня.
ParlaMint-UA_2016-09-06-m0.u109.p3.sent1	Колеги, приймається така пропозиція, яка була запропонована "Блоком Петра Порошенка" і "Самопоміччю", щоб ми доопрацювали, вийшли на комплексне рішення всіх законопроектів, а зараз на тиждень зареєструвати порядок денний.
ParlaMint-UA_2016-09-06-m0.u109.p3.sent2	Якщо, колеги, така логіка приймається, тоді я цю пропозицію сформулюю і поставлю на голосування.
ParlaMint-UA_2016-09-06-m0.u109.p4.sent1	Шановні колеги, я прошу зайняти робочі місця, приготуватись до голосування.
ParlaMint-UA_2016-09-06-m0.u109.p4.sent2	Хочу нагадати, без позитивного голосування ми не маємо права згідно Регламенту розпочати розгляд жодного питання у першому читанні, тільки друге читання або постанови.
ParlaMint-UA_2016-09-06-m0.u109.p4.sent3	І тому ми маємо вийти на позитивне голосування.
ParlaMint-UA_2016-09-06-m0.u109.p4.sent4	Дали компромісне формулювання, я думаю, воно має об’єднати весь зал. І нам важливо, щоб ми могли повноцінно розпочати нашу роботу.
ParlaMint-UA_2016-09-06-m0.u109.p5.sent1	Шановні колеги, готові до голосування?
ParlaMint-UA_2016-09-06-m0.u109.p5.sent2	Прошу уважно підійти до цього голосування.
ParlaMint-UA_2016-09-06-m0.u109.p5.sent3	І я ставлю на голосування тижневий порядок денний пленарних засідань Верховної Ради України на 6-9 вересня.
ParlaMint-UA_2016-09-06-m0.u109.p5.sent4	Хто підтримує даний порядок денний, прошу проголосувати.
ParlaMint-UA_2016-09-06-m0.u109.p5.sent5	Колеги, прошу проголосувати, будь ласка.
ParlaMint-UA_2016-09-06-m0.u109.p5.sent6	Голосуємо, прошу підтримати колеги.
ParlaMint-UA_2016-09-06-m0.u109.p6.sent1	За-197
ParlaMint-UA_2016-09-06-m0.u109.p7.sent1	197 – "за".
ParlaMint-UA_2016-09-06-m0.u109.p8.sent1	Шановні колеги, кажіть інші пропозиції.
ParlaMint-UA_2016-09-06-m0.u109.p9.sent1	Ігор Гринів, будь ласка, одна хвилина.
ParlaMint-UA_2016-09-06-m0.u109.p9.sent2	Зараз дам.
ParlaMint-UA_2016-09-06-m0.u109.p9.sent3	Будь ласка, Ігор Гринів, одна хвилина.
ParlaMint-UA_2016-09-06-m0.u110.p1.sent1	Дякую.
ParlaMint-UA_2016-09-06-m0.u110.p1.sent2	Була пропозиція проголосувати зараз порядок денний на цей тиждень.
ParlaMint-UA_2016-09-06-m0.u110.p1.sent3	А за цей тиждень в фракціях і комітетах доопрацювати порядок денний на всю сесію.
ParlaMint-UA_2016-09-06-m0.u110.p1.sent4	А зараз затвердити порядок денний на цей тиждень.
ParlaMint-UA_2016-09-06-m0.u111.p1.sent1	Будь ласка, Іван. Іван Крулько, включіть мікрофон.
ParlaMint-UA_2016-09-06-m0.u112.p1.sent1	Іван Крулько, фракція "Батьківщина".
ParlaMint-UA_2016-09-06-m0.u112.p2.sent1	Шановний Андрій Володимирович, я ще раз хочу сформулювати пропозицію "Батьківщини", яка об’єднає зал.
ParlaMint-UA_2016-09-06-m0.u112.p3.sent1	Давайте зробимо так, як традиційно парламент робив, коли затверджував порядок денний на сесію.
ParlaMint-UA_2016-09-06-m0.u112.p3.sent2	Усі законопроекти, які на цей момент зареєстровані в Апараті Верховної Ради, включаються до порядку денного сесії.
ParlaMint-UA_2016-09-06-m0.u112.p3.sent3	І тоді нам не доведеться ламати зал і голосувати окремо за порядок денний на тиждень.
ParlaMint-UA_2016-09-06-m0.u112.p3.sent4	Для чого це робити.
ParlaMint-UA_2016-09-06-m0.u112.p3.sent5	Порядок денний на тиждень визначений, і він автоматично буде працювати, як тільки ми проголосуємо рішення, щоб всі законопроекти, які зареєстровані на цей момент, включаються до порядку денного сесії.
ParlaMint-UA_2016-09-06-m0.u112.p3.sent6	І тоді ви отримаєте більшість голосів у парламенті.
ParlaMint-UA_2016-09-06-m0.u112.p3.sent7	Я пропоную, щоб ви саме цю пропозицію поставили на голосування.
ParlaMint-UA_2016-09-06-m0.u112.p3.sent8	Дякую.
ParlaMint-UA_2016-09-06-m0.u113.p1.sent1	Шановний пане Іване, я, власне, і ставлю пропозицію компромісну, яка була озвучена.
ParlaMint-UA_2016-09-06-m0.u113.p1.sent2	У зв’язку з тим, що не всі законопроекти, які би хотіли бачити фракції, є в цьому переліку, власне, була пропозиція доопрацювати цей документ.
ParlaMint-UA_2016-09-06-m0.u113.p1.sent3	Доопрацювати цей документ і дати час на те, щоб ми змогли всі ініціативи включити.
ParlaMint-UA_2016-09-06-m0.u113.p1.sent4	Тому прозвучала, мені здається, нормальна, прагматична пропозиція.
ParlaMint-UA_2016-09-06-m0.u113.p1.sent5	На тиждень проголосувати, з тим, щоб дати можливість вийти на безконфліктний порядок денний.
ParlaMint-UA_2016-09-06-m0.u113.p1.sent6	Мені здається, вона логічна, мені здається, вона правильна, і мені видається, що просто не всі встигли взяти участь в голосуванні.
ParlaMint-UA_2016-09-06-m0.u113.p1.sent7	Зокрема, наскільки мені відомо.
ParlaMint-UA_2016-09-06-m0.u113.p1.sent8	Олег, ми можемо підтримати цю пропозицію?
ParlaMint-UA_2016-09-06-m0.u113.p1.sent9	Можемо.
ParlaMint-UA_2016-09-06-m0.u113.p2.sent1	Я, з вашого дозволу, ще раз поставлю її на голосування, компромісну пропозицію, яка прозвучала.
ParlaMint-UA_2016-09-06-m0.u113.p2.sent2	І прошу підтримки, колеги.
ParlaMint-UA_2016-09-06-m0.u113.p2.sent3	Від Олега Березюка, голови фракції "Самопоміч" і від Ігоря Гриніва, голови фракції "Блоку Петра Порошенка".
ParlaMint-UA_2016-09-06-m0.u113.p3.sent1	Шановні колеги, я ще раз ставлю пропозицію голів фракцій на голосування – затвердити тижневий порядок денний з тим, щоб доопрацювати порядок денний на всю сесію.
ParlaMint-UA_2016-09-06-m0.u113.p3.sent2	Шановні колеги, прошу уважно голосувати.
ParlaMint-UA_2016-09-06-m0.u113.p3.sent3	Хто підтримує дану пропозицію, прошу проголосувати.
ParlaMint-UA_2016-09-06-m0.u113.p3.sent4	Будь ласка, колеги, голосуємо.
ParlaMint-UA_2016-09-06-m0.u113.p4.sent1	За-225
ParlaMint-UA_2016-09-06-m0.u113.p5.sent1	Шановні колеги, не встигли, я бачу, що не встигли.
ParlaMint-UA_2016-09-06-m0.u113.p5.sent2	Один голос, я це цілковито при всіх.
ParlaMint-UA_2016-09-06-m0.u113.p5.sent3	Так, не встигли.
ParlaMint-UA_2016-09-06-m0.u113.p5.sent4	Колеги, я вас прошу, під час прийняття рішення бути на місцях.
ParlaMint-UA_2016-09-06-m0.u113.p6.sent1	Колеги, воно не потребує повернення до голосування, я просто ще раз поставлю це на голосування.
ParlaMint-UA_2016-09-06-m0.u113.p6.sent2	Хто підтримує пропозицію затвердити тижневий порядок денний і протягом тижня узгодити порядок денний на всю сесію, хто підтримує дану пропозицію, прошу голосувати.
ParlaMint-UA_2016-09-06-m0.u113.p6.sent3	Будь ласка, прошу голосувати і прошу підтримати.
ParlaMint-UA_2016-09-06-m0.u113.p6.sent4	Голосуємо, колеги.
ParlaMint-UA_2016-09-06-m0.u113.p7.sent1	За-229
ParlaMint-UA_2016-09-06-m0.u113.p8.sent1	Рішення прийнято.
ParlaMint-UA_2016-09-06-m0.u113.p9.sent1	Шановні колеги, ми можемо розпочинати нашу роботу.
ParlaMint-UA_2016-09-06-m0.u113.p9.sent2	Хочу вас проінформувати, у нас після обіду є ряд постанов, які є дуже важливими.
ParlaMint-UA_2016-09-06-m0.u113.p9.sent3	Зокрема, постанова, яка стосується парламентських слухань по Бабиному Яру,- це міжнародний захід, який нам варто було би прийняти.
ParlaMint-UA_2016-09-06-m0.u113.p9.sent4	Це постанова про проведення слухань з питань науки і освіти.
ParlaMint-UA_2016-09-06-m0.u113.p9.sent5	Тому я дуже прошу, щоб о 16-й годині ми всі дисципліновано були на робочих місцях і продовжили нашу роботу.
ParlaMint-UA_2016-09-06-m0.u113.p10.sent1	Зараз 14.00.
ParlaMint-UA_2016-09-06-m0.u113.p10.sent2	Згідно Регламенту оголошую ранкове засідання Верховної Ради України закритим.
ParlaMint-UA_2016-09-06-m0.u113.p10.sent3	І о 16-й годині прошу всіх народних депутатів бути на робочих місцях для продовження нашої роботи.
ParlaMint-UA_2016-09-06-m0.u113.p10.sent4	Дякую вам.
