id	text
ParlaMint-UA_2007-12-06-m1.u1.p1.sent1	Шановні народні депутати, я вітаю всіх в цій залі.
ParlaMint-UA_2007-12-06-m1.u1.p1.sent2	Продовжуємо засідання Верховної Ради.
ParlaMint-UA_2007-12-06-m1.u1.p1.sent3	Хотів би розпочати з інформації.
ParlaMint-UA_2007-12-06-m1.u1.p1.sent4	Щойно у нас відбулася Погоджувальна рада.
ParlaMint-UA_2007-12-06-m1.u1.p2.sent1	Зареєструватися?
ParlaMint-UA_2007-12-06-m1.u1.p2.sent2	Зареєструйтеся, хоча реєстрація проходить один раз, але добре.
ParlaMint-UA_2007-12-06-m1.u1.p2.sent3	Відкриваю вечірнє засідання, реєструйтеся.
ParlaMint-UA_2007-12-06-m1.u1.p3.sent1	Зареєструвалося -246
ParlaMint-UA_2007-12-06-m1.u1.p4.sent1	Вечірнє засідання Верховної Ради оголошується відкритим.
ParlaMint-UA_2007-12-06-m1.u1.p5.sent1	Шановні народні депутати, я хотів би вас поінформувати про результати засідання Погоджувальної ради, яка щойно відбулася.
ParlaMint-UA_2007-12-06-m1.u1.p6.sent1	Перше і саме основне – що той принцип, який був задекларований мною, як Головою Верховної Ради щодо невідступності від норм Регламенту як ключового документу діяльності Верховної Ради, збережений.
ParlaMint-UA_2007-12-06-m1.u1.p7.sent1	Пункт другий.
ParlaMint-UA_2007-12-06-m1.u1.p7.sent2	Ми зараз не будемо розглядати жодних питань, аніж тих, які передбачені статтею 16 Регламенту Верховної Ради, а саме: обрання Першого заступника Голови Верховної Ради та заступника Голови Верховної Ради.
ParlaMint-UA_2007-12-06-m1.u1.p7.sent3	При цьому, хотів би наголосити на значному обсязі роботи, який потрібно провести для формування всіх керівних органів Верховної Ради, а саме: комітетів Верховної Ради, призначення голів, кількісний склад, перші заступники і заступники.
ParlaMint-UA_2007-12-06-m1.u1.p8.sent1	Хотів би зазначити наступне, що за інформацією, яка була надана відповідно депутатською більшістю, а саме „Блоком Юлії Тимошенко” та „Наша Україна – Народна самооборона” пост Першого заступника Голови Верховної Ради України чітко і виключно пропонується тим фракціям, які не ввійшли до складу більшості.
ParlaMint-UA_2007-12-06-m1.u1.p9.sent1	З огляду на це і на регламентні вимоги, є велике прохання до всіх народних депутатів, в першу чергу до фракцій, нам необхідно провести нормальний підхід щодо обрання таких кандидатур, звичайно, це повинні визначатися виключно ті фракції, які не ввійшли до складу коаліції, які не ввійшли до складу більшості.
ParlaMint-UA_2007-12-06-m1.u1.p9.sent2	Задля цього такі фракції попросили взяти півторигодинну перерву з метою: перше - провести засідання фракцій; друге – провести внутрішні консультації і третє – вийти з відповідними узгодженими кандидатурами на розгляд Верховної Ради України.
ParlaMint-UA_2007-12-06-m1.u1.p10.sent1	Зараз, півхвилиночки, дозвольте.
ParlaMint-UA_2007-12-06-m1.u1.p10.sent2	З огляду на це, я просив би вас підтримати узгоджені всіма членами Погоджувальної ради пропозиції щодо перерви на півтори години, дати можливість підготувати відповідні кандидатури і, щоб ми сьогодні провели таємне голосування по Першому заступнику Голови Верховної Ради та заступнику Голови Верховної Ради.
ParlaMint-UA_2007-12-06-m1.u1.p11.sent1	Пункт другий – це те, що стосується внесення кандидатури на пост Прем’єр-міністра України.
ParlaMint-UA_2007-12-06-m1.u1.p11.sent2	Як я вже повідомляв, така кандидатура внесена.
ParlaMint-UA_2007-12-06-m1.u1.p11.sent3	Тому ми просили би, всі депутатські фракції, передати інформацію, і відповідно апарат Верховної Ради, задля того, щоб сформувати графік консультацій Тимошенко Юлії Володимирівни як кандидата на пост Прем’єр-міністра України з усіма фракціями.
ParlaMint-UA_2007-12-06-m1.u1.p12.sent1	І пункт третій, який стосується підходів щодо комітетів Верховної Ради.
ParlaMint-UA_2007-12-06-m1.u1.p12.sent2	На Погоджувальній раді було запропоновано надзвичайно багато різних схем і підходів щодо формування комітетів.
ParlaMint-UA_2007-12-06-m1.u1.p12.sent3	При цьому я хотів би зазначити, що доки ми не визначимо кількісний склад комітетів нам надзвичайно, практично неможливо пропорційно ділити ці комітети задля того, щоб була узгоджена позиція в стінах Верховної Ради і, щоб не було того, що щойно зараз відбувається і я прошу всіх заспокоїтися і ще раз зрозуміти, що все буде тільки в межах Регламенту і не провокувати на нерегламентні дії, в тому числі і Голову Верховної Ради.
ParlaMint-UA_2007-12-06-m1.u1.p13.sent1	Я прошу, в нас було декілька пропозицій з цього приводу.
ParlaMint-UA_2007-12-06-m1.u1.p13.sent2	Одна з пропозицій.
ParlaMint-UA_2007-12-06-m1.u1.p13.sent3	І нас була і діє до сьогоднішній день юридично легітимна підготовнича депутатська група.
ParlaMint-UA_2007-12-06-m1.u1.p13.sent4	Як один з варіантів вона може напрацювати варіанти і запропонувати нам яким чином ділити комітети.
ParlaMint-UA_2007-12-06-m1.u1.p13.sent5	Проте, думаю, що взаємоприйнятне, думаю, що взаємоприйнятне рішення ми виголосимо через півтора години перерви.
ParlaMint-UA_2007-12-06-m1.u1.p13.sent6	Коли проведемо консультації по номінантам на дві важливі посади.
ParlaMint-UA_2007-12-06-m1.u1.p13.sent7	Це Перший віце-спікер і віце-спікер, і після цього будемо переходити до процедури таємного голосування.
ParlaMint-UA_2007-12-06-m1.u1.p13.sent8	Якщо є бажання виступів і обговорення, будь ласка.
ParlaMint-UA_2007-12-06-m1.u1.p13.sent9	Матвієнко – по процедурі.
ParlaMint-UA_2007-12-06-m1.u2.p1.sent1	Українська Республіканська Партія „Собор”, Блок „Наша Україна – Народна Самооборона”.
ParlaMint-UA_2007-12-06-m1.u2.p2.sent1	Арсеній Петрович, я щиросердечно вітаю вашу позицію стосовно бажання рухатися в організації роботи Верховної Ради виключно у відповідності з Конституцією і регламентом.
ParlaMint-UA_2007-12-06-m1.u2.p2.sent2	І я думаю, що це є правильно.
ParlaMint-UA_2007-12-06-m1.u2.p2.sent3	Але я хотів би вас просити, якщо ми маємо сьогодні продовжити роботу, то проголосувати зараз за продовження роботи Верховної Ради, поскільки в сімнадцять тридцять, це вже буде пізно.
ParlaMint-UA_2007-12-06-m1.u2.p3.sent1	А друге.
ParlaMint-UA_2007-12-06-m1.u2.p3.sent2	Я хотів би запитати вас, Арсеній Петрович.
ParlaMint-UA_2007-12-06-m1.u2.p3.sent3	Оце, що діється навколо сьогодні трибуни і в президії, як називається ця вакханалія?
ParlaMint-UA_2007-12-06-m1.u2.p3.sent4	Я звертаюсь до Партії регіонів, до комуністів, майте совість, на вас дивиться вся Україна.
ParlaMint-UA_2007-12-06-m1.u2.p3.sent5	Що ви творите, скажіть будь ласка, у цьому залі?
ParlaMint-UA_2007-12-06-m1.u2.p3.sent6	Я хотів би вас запитати, пане Яценюк, чи знаєте ви чого вони там стоять і як це пояснюється?
ParlaMint-UA_2007-12-06-m1.u2.p3.sent7	Дякую.
ParlaMint-UA_2007-12-06-m1.u3.p1.sent1	Вельмишановні народні депутати!
ParlaMint-UA_2007-12-06-m1.u3.p1.sent2	Є пропозиція проголосувати за продовження роботи Верховної Ради, засідань.
ParlaMint-UA_2007-12-06-m1.u3.p1.sent3	Якщо по процедурі.
ParlaMint-UA_2007-12-06-m1.u4.p1.sent1	Хвилинку, товариші, півсекунди, я вас прошу.
ParlaMint-UA_2007-12-06-m1.u4.p1.sent2	Якщо ви дозволите, без консультантів.
ParlaMint-UA_2007-12-06-m1.u4.p1.sent3	Я буду щиро вдячний.
ParlaMint-UA_2007-12-06-m1.u4.p2.sent1	Депутат Зарубінський, будь ласка.
ParlaMint-UA_2007-12-06-m1.u4.p2.sent2	Давайте тоді обговорим, щоб все було спокійно.
ParlaMint-UA_2007-12-06-m1.u4.p2.sent3	Я прошу по одному виступу від фракції.
ParlaMint-UA_2007-12-06-m1.u4.p2.sent4	Будь ласка, депутат Зарубінський.
ParlaMint-UA_2007-12-06-m1.u5.p1.sent1	Дякую, Арсеній Петрович.
ParlaMint-UA_2007-12-06-m1.u5.p1.sent2	Шановні колеги, я хотів би дещо зауважити колезі Матвієнко, що засідання Верховної Ради України може бути продовжено головуючим самостійно або автономно від рішення лише на 15 хвилин.
ParlaMint-UA_2007-12-06-m1.u5.p1.sent3	Тобто до 18.15.
ParlaMint-UA_2007-12-06-m1.u5.p2.sent1	Анатолій Сергійович, якщо мова йде про голосування щодо продовження засідання у другій половині дня після 16 години, то це не важливо, зараз голосувати о 16.18 чи в 17.30 бо і те, і те є нелегітимним, а оскільки продовжувати засідання Верховної Ради можна тільки на утрішньому засіданні Верховної Ради.
ParlaMint-UA_2007-12-06-m1.u5.p2.sent2	Якщо ми всі регламентники і законники давайте дотримуватися.
ParlaMint-UA_2007-12-06-m1.u5.p2.sent3	Дякую.
ParlaMint-UA_2007-12-06-m1.u6.p1.sent1	Дякую.
ParlaMint-UA_2007-12-06-m1.u6.p1.sent2	Симоненко Петро Миколайович.
ParlaMint-UA_2007-12-06-m1.u7.p1.sent1	Симоненко, фракція комуністів.
ParlaMint-UA_2007-12-06-m1.u7.p2.sent1	Ми пропонуємо зробити перерву і під час цієї перерви узгодити ті питання, які були предметом обговорення на Погоджувальній Раді – це перше.
ParlaMint-UA_2007-12-06-m1.u7.p3.sent1	А по-друге, я хотів би нагадати деяким політикам, у кого дуже коротка пам’ять, як щитові закривалися, як туалети закривалися, де ви бігали, що ви репетували тут, що робили.
ParlaMint-UA_2007-12-06-m1.u7.p3.sent2	Тому я дуже прошу, не робіть висновки, бо ви якраз цю вакханалію спровокували.
ParlaMint-UA_2007-12-06-m1.u7.p3.sent3	8 місяців Верховна Рада не працювала завдяки цій вакханалії, яку задіяли ті хто якраз про це зараз і говоре.
ParlaMint-UA_2007-12-06-m1.u8.p1.sent1	Олександр Валентинович Турчинов.
ParlaMint-UA_2007-12-06-m1.u8.p2.sent1	З місця - Турчинов.
ParlaMint-UA_2007-12-06-m1.u9.p1.sent1	Шановні колеги, я невеличку репліку зроблю на останній виступ.
ParlaMint-UA_2007-12-06-m1.u9.p2.sent1	Справа в тому, що Верховна Рада не працювала, тому що вона зганьбила себе корупцією і саме тому вона була розпущена.
ParlaMint-UA_2007-12-06-m1.u9.p2.sent2	І подякуйте своїй більшості, яка досить знущається над країною, створює енергетичну кризу на майбутнє і нашому уряду прийдеться це розв’язувати за те, що, фактично зганьбили український парламентаризм.
ParlaMint-UA_2007-12-06-m1.u9.p2.sent3	Але ж я сподіваюсь, шановні колеги, що разом ми поновимо авторитет нашого парламенту.
ParlaMint-UA_2007-12-06-m1.u9.p3.sent1	Що стосується блокування трибуни, чи як це називається.
ParlaMint-UA_2007-12-06-m1.u9.p3.sent2	Чесно кажу, мені це не зрозуміло.
ParlaMint-UA_2007-12-06-m1.u9.p3.sent3	Ми проводили дискусію під час Погоджувальної ради.
ParlaMint-UA_2007-12-06-m1.u9.p3.sent4	Жодна фракція не заявила про намір блокувати трибуну, даже погроз таких не було.
ParlaMint-UA_2007-12-06-m1.u9.p3.sent5	Або керівники фракції „Регіонів” не контролюють свою фракцію, і просто емоційні депутати розминаються біля трибуни, або я прошу керівників фракцій контролювати своїх депутатів.
ParlaMint-UA_2007-12-06-m1.u9.p3.sent6	Це перше.
ParlaMint-UA_2007-12-06-m1.u9.p4.sent1	Друге питання.
ParlaMint-UA_2007-12-06-m1.u9.p4.sent2	Арсеній Петрович, я до вас звертаюся, мені здається, що зараз попросили три фракції комуністи, „Регіони” і Блок „Литвина” перерву, давайте зробимо і.
ParlaMint-UA_2007-12-06-m1.u10.p1.sent1	Вже дві фракції просили, тому фактично якщо приєднався „Блок Литвина”, вони скористалися своїм правом.
ParlaMint-UA_2007-12-06-m1.u10.p1.sent2	Вони у ранковому засіданні просили перерву.
ParlaMint-UA_2007-12-06-m1.u10.p2.sent1	Да, будь ласка, для Олександра Валентиновича Турчинова, щоб він закінчив.
ParlaMint-UA_2007-12-06-m1.u11.p1.sent1	Арсеній Петрович, у випадку, коли після цієї перерви ми на Погоджувальній раді приймемо рішення, що треба продовжити роботу до обрання, ми це встигнемо зробити.
ParlaMint-UA_2007-12-06-m1.u11.p1.sent2	Але щоб це не було спекуляцією треба буде зробити за консенсусом рішенням всіх фракцій.
ParlaMint-UA_2007-12-06-m1.u11.p1.sent3	Тому пропозиція це голосувати або не голосувати після того, як закінчиться консультація протягом цієї перерви.
ParlaMint-UA_2007-12-06-m1.u11.p1.sent4	Дякую.
ParlaMint-UA_2007-12-06-m1.u12.p1.sent1	Дякую.
ParlaMint-UA_2007-12-06-m1.u12.p1.sent2	Литвин Володимир Михайлович.
ParlaMint-UA_2007-12-06-m1.u13.p1.sent1	Шановний головуючий, шановні колеги.
ParlaMint-UA_2007-12-06-m1.u13.p1.sent2	Ми ж домовилися з вами, що ми будемо працювати відповідно до Регламенту і це буде якраз підтримка Голові Верховної Ради.
ParlaMint-UA_2007-12-06-m1.u13.p1.sent3	Так от у Регламенті чітко зафіксовано, якщо є потреба і необхідність продовжити вечірнє засідання, таке рішення можна прийняти на ранковому засіданні.
ParlaMint-UA_2007-12-06-m1.u13.p1.sent4	Але я хочу сказати, що під час засідання Погоджувальної ради ми домовилися, що зараз протягом півтори години проведемо консультації.
ParlaMint-UA_2007-12-06-m1.u13.p1.sent5	Якщо вони будуть результативні, тоді цілком зрозуміло, що ми зберемося пів на шосту і відступимо від Регламенту, проголосувавши двічі: відступити від Регламенту і друге, прийняти рішення щодо продовження роботи Верховної Ради України.
ParlaMint-UA_2007-12-06-m1.u13.p1.sent6	І я переконаний, що це нам дозволить дотримуватися чистоти у наших діях.
ParlaMint-UA_2007-12-06-m1.u14.p1.sent1	Шановні народні депутати, я хотів би ще раз повторити ту пропозицію, яка висловлена була не тільки Головою Верховної Ради і не стільки Головою Верховної Ради, а всіма членами Погоджувальної ради.
ParlaMint-UA_2007-12-06-m1.u14.p1.sent2	Мова іде про півторагодинну перерву для проведення консультацій щодо номінації на пост Першого заступника Голови Верховної Ради і заступника Голови Верховної Ради.
ParlaMint-UA_2007-12-06-m1.u14.p1.sent3	Я прошу поставити на голосування питання щодо півторагодинної перерви для проведення відповідних консультацій.
ParlaMint-UA_2007-12-06-m1.u14.p1.sent4	Після цього ми проведемо відповідні консультації.
ParlaMint-UA_2007-12-06-m1.u14.p2.sent1	Дві фракції?
ParlaMint-UA_2007-12-06-m1.u14.p2.sent2	Дайте мені тоді письмову заяву двох фракцій про те, що ви просите технічну перерву.
ParlaMint-UA_2007-12-06-m1.u14.p2.sent3	При цьому я зазначаю, що відповідно за Регламентом вже дві фракції скористалися цим правом, і вони не мають права повторно ним скористатися.
ParlaMint-UA_2007-12-06-m1.u14.p2.sent4	При цьому така перерва не може бути довше 30 хвилин.
ParlaMint-UA_2007-12-06-m1.u14.p3.sent1	Будь ласка, хто хоче слова, хто хоче висловитись?
ParlaMint-UA_2007-12-06-m1.u14.p3.sent2	Будь ласка, Богословська.
ParlaMint-UA_2007-12-06-m1.u15.p1.sent1	Шановні колеги, я хочу нагадати, чому наші колеги зараз стоять біля трибуни.
ParlaMint-UA_2007-12-06-m1.u15.p1.sent2	Тому що на ранковому засіданні була зроблена попитка порушити Регламент і створити спеціальний орган для розробки законів, який не передбачений ні законами, ні Регламентом України.
ParlaMint-UA_2007-12-06-m1.u15.p1.sent3	Якщо ми зараз дійсно повертаємось в законодавче русло, це нормально.
ParlaMint-UA_2007-12-06-m1.u15.p1.sent4	І ми хочемо сказати від Партії регіонів, ми ще раз повторюємо: ми не дамо порушити в цьому парламенті жодної букви Регламенту і будемо завжди вимагати від всіх підтримувати нас.
ParlaMint-UA_2007-12-06-m1.u15.p2.sent1	А щодо пана спікера.
ParlaMint-UA_2007-12-06-m1.u15.p2.sent2	Шановний пан спікер, я хочу вам сказати, що на ранковому засіданні було використано право на перерву, на вечірньому не було.
ParlaMint-UA_2007-12-06-m1.u15.p2.sent3	Тому, будь ласка, надайте ту перерву, на якій ми наполягаємо.
ParlaMint-UA_2007-12-06-m1.u16.p1.sent1	Депутат Зарубінський.
ParlaMint-UA_2007-12-06-m1.u16.p1.sent2	Чи ви з того самого приводу, пане Зарубінський?
ParlaMint-UA_2007-12-06-m1.u16.p1.sent3	Депутат Зарубінський, будь ласка.
ParlaMint-UA_2007-12-06-m1.u17.p1.sent1	Шановний Арсеній Петрович, шановні колеги!
ParlaMint-UA_2007-12-06-m1.u17.p1.sent2	Ну давайте будемо об’єктивними.
ParlaMint-UA_2007-12-06-m1.u17.p1.sent3	Якщо на засіданні Погоджувальної ради, і ніхто не може це спростувати, була досягнута згода, консенсусна згода на півторагодинну перерву, ви, Арсеній Петрович, маєте повне право її оголосити.
ParlaMint-UA_2007-12-06-m1.u17.p1.sent4	І в принципі, тут навіть не потрібне голосування.
ParlaMint-UA_2007-12-06-m1.u17.p1.sent5	Я ще раз хочу сказати, що після півторагодинної перерви шляхом голосування ad hoc ми можемо змінити процедуру і продовжити засідання.
ParlaMint-UA_2007-12-06-m1.u17.p1.sent6	Зараз можна оголошувати перерву відповідно до рішення Погоджувальної ради, яке було досягнуто шляхом консенсусу.
ParlaMint-UA_2007-12-06-m1.u17.p1.sent7	Це нормальна справа.
ParlaMint-UA_2007-12-06-m1.u17.p1.sent8	Дякую.
ParlaMint-UA_2007-12-06-m1.u18.p1.sent1	Вельмишановні народні депутати, от тепер я абсолютно спокійно у зв’язку з тим, що до мене поступила письмова заява двох фракцій про перерву на 30 хвилин, оголошую про відповідну перерву для проведення консультацій щодо номінантів на Першого заступника і заступника Голови Верховної Ради.
ParlaMint-UA_2007-12-06-m1.u18.p1.sent2	Дякую.
ParlaMint-UA_2007-12-06-m1.u19.p1.sent1	Шановні народні депутати, дозвольте коротку інформацію.
ParlaMint-UA_2007-12-06-m1.u19.p2.sent1	На превеликий жаль, чи на щастя, консультації в депутатських фракціях не завершилися.
ParlaMint-UA_2007-12-06-m1.u19.p2.sent2	Я сподіваюся, що ми все-таки прийдемо обов’язково до взаємно прийнятних кандидатур першого заступника Голови Верховної Ради та заступника.
ParlaMint-UA_2007-12-06-m1.u19.p2.sent3	Тому давайте можливість надати продовжити відповідні консультації всередині фракцій.
ParlaMint-UA_2007-12-06-m1.u19.p2.sent4	І задля цього поступила заява двох фракцій ще на 30 хвилин на перерву.
ParlaMint-UA_2007-12-06-m1.u19.p2.sent5	Тому я змушений ще раз продовжити на 30 хвилин перерву.
ParlaMint-UA_2007-12-06-m1.u19.p2.sent6	Дякую.
ParlaMint-UA_2007-12-06-m1.u20.p1.sent1	Шановні народні депутати, дозвольте продовжити вечірнє засідання Верховної Ради.
ParlaMint-UA_2007-12-06-m1.u20.p1.sent2	Відповідно до Регламенту Голова Верховної Ради має право продовжити на 15 хвилин самостійно вечірнє засідання.
ParlaMint-UA_2007-12-06-m1.u20.p1.sent3	Ми не завершили консультації на погоджувальній раді.
ParlaMint-UA_2007-12-06-m1.u20.p1.sent4	Проте, хотів би вам повідомити, процес іде і вже те, що почали говорити, це вже дуже позитивно.
ParlaMint-UA_2007-12-06-m1.u20.p2.sent1	Дозвольте коротко вас поінформувати про ті попередні результати переговорів, тому що їх важко назвати домовленістю, які зараз досягнуті.
ParlaMint-UA_2007-12-06-m1.u20.p3.sent1	І так, перше, ще раз зазначаю, що більшість в Верховній Раді запропонувала тим фракціям, які не ввійшли до більшості, посаду Першого заступника Голови Верховної Ради.
ParlaMint-UA_2007-12-06-m1.u20.p3.sent2	На даний момент немає відповідного подання від фракцій, які не ввійшли до більшості.
ParlaMint-UA_2007-12-06-m1.u20.p4.sent1	Я хотів би зазначити, що фракції, які не ввійшли до більшості, не об’єднані єдиним документом.
ParlaMint-UA_2007-12-06-m1.u20.p4.sent2	Тому подання єдиного кандидата не передбачено жодним документом, одначе це предмет їхніх внутрішніх домовленостей.
ParlaMint-UA_2007-12-06-m1.u20.p5.sent1	З огляду на це, ми пропонуємо і просимо керівників всіх фракцій ще раз провести консультації за для того, щоб завтра вранці ми вже мали номінантів на керівні органи Верховної Ради, а саме на Президію, на Першого заступника та на заступника Голови Верховної Ради.
ParlaMint-UA_2007-12-06-m1.u20.p6.sent1	Друге - те, що стосується комітетів, проходе надзвичайно складна дискусія щодо принципу розподілу комітетів.
ParlaMint-UA_2007-12-06-m1.u20.p6.sent2	І тут, відповідно до Регламенту, чітка норма щодо так званої пропорційності.
ParlaMint-UA_2007-12-06-m1.u20.p6.sent3	З огляду на це, є декілька підходів, які полягають в наступному, перший підхід – арифметична пропорційність щодо поділу комітетів в залежності від представлення в Верховній Раді України.
ParlaMint-UA_2007-12-06-m1.u20.p6.sent4	Тобто більшість – 14, ті фракції, які не ввійшли до складу більшості – 13.
ParlaMint-UA_2007-12-06-m1.u20.p6.sent5	Я маю на увазі, з урахуванням спеціальної комісії з питань приватизації.
ParlaMint-UA_2007-12-06-m1.u20.p7.sent1	Другий підхід – це підхід, який передбачає так звану ймовірну коефіцієнтну квоту.
ParlaMint-UA_2007-12-06-m1.u20.p7.sent2	Такий підхід застосовувався в 2002 році.
ParlaMint-UA_2007-12-06-m1.u20.p7.sent3	Але моя особиста позиція, що це було до змін до Конституції, що це було до того, коли, власне кажучи, передбачалося формування коаліції.
ParlaMint-UA_2007-12-06-m1.u20.p8.sent1	І тому буде сумнівним пояснити, з якого підходу, наприклад, Голова Верховної Ради має 5 балів, чи чотири, чи три.
ParlaMint-UA_2007-12-06-m1.u20.p8.sent2	А чому не 250 в розподілі того чи іншого комітету?
ParlaMint-UA_2007-12-06-m1.u20.p9.sent1	Одначе, це ми віддаємо на остаточне погодження, і зараз, після закриття засідання Верховної Ради, ми не завершили Погоджувальну раду, і сподіваємося, що будемо працювати доволі тривалий час.
ParlaMint-UA_2007-12-06-m1.u20.p10.sent1	Третє, що стосується Прем’єр-міністра України, а точніше, кандидатури на пост Прем’єр-міністра України, я звертаюся з проханням до всіх депутатських фракцій провести в найкоротші терміни консультації з Тимошенко Юлією Володимирівною на пост Прем’єр-міністра України.
ParlaMint-UA_2007-12-06-m1.u20.p11.sent1	За Регламент у нас чіткий присічний термін розгляду даного питання – це п’ятиденний термін.
ParlaMint-UA_2007-12-06-m1.u20.p11.sent2	Тому на протязі п’яти днів ми повинні відповідно до Закону "Про Кабінет Міністрів” провести відповідні консультації і винести дане питання на голосування і прийняти відповідне рішення.
ParlaMint-UA_2007-12-06-m1.u20.p12.sent1	Завершуючи коротке інформаційне повідомлення, хотів би ще раз звернутися до всіх керівників фракцій і до всіх народних депутатів: ми повинні запустити нормальну роботу Верховної Ради, сформувати комітети, сформувати Президію Верховної Ради, забезпечити в обов’язковому порядку права опозиції у Верховній Раді і накінець-то розпочати законодавчу і законотворчу роботу, тому що зволікання кожний день дуже багато вартує для країни.
ParlaMint-UA_2007-12-06-m1.u20.p12.sent2	Ми заходимо в рік – у нас немає Закону „Про Державний бюджет”, ми заходимо, фактично, в катастрофічну ситуацію, якщо Верховна Рада не почне активно і нормально працювати.
ParlaMint-UA_2007-12-06-m1.u20.p13.sent1	Вечірнє засідання Верховної Ради вважається закритим, наступне засідання завтра о 10-й годині ранку.
ParlaMint-UA_2007-12-06-m1.u20.p13.sent2	Дякую.
