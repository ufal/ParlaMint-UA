id	text
ParlaMint-UA_2007-12-07-m0.u1.p1.sent1	Всім доброго ранку, шановні народні депутати, запрошені і гості.
ParlaMint-UA_2007-12-07-m0.u1.p1.sent2	Я прошу зареєструватися народних депутатів України.
ParlaMint-UA_2007-12-07-m0.u1.p2.sent1	Шановні народні депутати, кількість депутатів, зареєстрованих в залі – 437.
ParlaMint-UA_2007-12-07-m0.u1.p2.sent2	Ранкове засідання Верховної Ради України оголошую відкритим.
ParlaMint-UA_2007-12-07-m0.u1.p3.sent1	Шановні народні депутати, я хотів би коротко поінформувати про хід переговорного процесу.
ParlaMint-UA_2007-12-07-m0.u1.p3.sent2	Перша, напевно, найбільш хороша новина, – це те, що поганих новин немає і переговори проводяться.
ParlaMint-UA_2007-12-07-m0.u1.p3.sent3	Ми сподіваємося, що буде прийняте взаємне і компромісне рішення.
ParlaMint-UA_2007-12-07-m0.u1.p3.sent4	Одначе, на превеликий жаль, поки що до такого рішення сторони не прийшли.
ParlaMint-UA_2007-12-07-m0.u1.p4.sent1	Вчора ми дуже пізно завершили переговорний процес на Погоджувальній раді, але при цьому сподіваюся, що основні принципи щодо розподілу комітетів будуть в найкоротші терміни погоджені.
ParlaMint-UA_2007-12-07-m0.u1.p4.sent2	Ще раз хотів би нагадати, що на порядку денному Верховної Ради у нас поки що одне ключове питання, яке стосується обрання Першого заступника та заступника Голови Верховної Ради України.
ParlaMint-UA_2007-12-07-m0.u1.p4.sent3	Після цього ми перейдемо до питання щодо комітетів.
ParlaMint-UA_2007-12-07-m0.u1.p5.sent1	У зв’язку з тим, що зараз надалі продовжуються консультації щодо цього ключового питання і виходячи з того, що дві фракції – це Комуністична партія України та Партія регіонів - щойно подали заяву на 30-хвилинну перерву, я прошу оголосити 30-хвилинну перерву, і після консультацій на Погоджувальній раді ми вийдемо, я сподіваюся, з якимось більш чітким рішенням.
ParlaMint-UA_2007-12-07-m0.u1.p6.sent1	Дякую.
ParlaMint-UA_2007-12-07-m0.u1.p7.sent1	А саме важливе, шановні народні депутати - я дуже перепрошую - саме важливе: я хотів би привітати сьогодні нашого колегу – Александровську Аллу Олександрівну і побажати всього самого найкращого.
ParlaMint-UA_2007-12-07-m0.u2.p1.sent1	ранкове засідання Верховної Ради України.
ParlaMint-UA_2007-12-07-m0.u2.p1.sent2	Дозвольте коротко поінформувати про ті результати, які були досягнуті на засіданні Погоджувальної ради.
ParlaMint-UA_2007-12-07-m0.u2.p1.sent3	Консультації продовжуються в частині порядку й механізму розподілу комітетів і підходів щодо обрання керівних органів комітетів Верховної Ради.
ParlaMint-UA_2007-12-07-m0.u2.p2.sent1	На превеликий жаль, я це змушений констатувати, що є певний тиск в частині блокування трибуни Верховної Ради.
ParlaMint-UA_2007-12-07-m0.u2.p2.sent2	Я звертаюся до керівників усіх фракцій уникнути неконструктивного підходу до роботи Верховної Ради України .
ParlaMint-UA_2007-12-07-m0.u2.p2.sent3	При цьому я хотів би зазначити, що жодне питання, яке знаходиться поза межами Регламенту Верховної Ради України за останніх два дні нашої роботи не ставилося на порядок денний.
ParlaMint-UA_2007-12-07-m0.u2.p2.sent4	В тому числі й питання щодо створення спеціальної комісії.
ParlaMint-UA_2007-12-07-m0.u2.p2.sent5	Я думаю, що ті фракції, які виступали проти цього рішення, повинні певним чином оцінити це як доволі законний і правильний підхід в роботі Верховної Ради України.
ParlaMint-UA_2007-12-07-m0.u2.p3.sent1	Щодо подальшої роботи, то я просив би дати по 3 хвилини виступи від фракції, для того щоби керівники фракцій або уповноважені особи проінформували про результати роботи під час засідання Погоджувальної ради.
ParlaMint-UA_2007-12-07-m0.u2.p3.sent2	І далі ми будемо приймати остаточне рішення.
ParlaMint-UA_2007-12-07-m0.u2.p3.sent3	Я прошу записатися.
ParlaMint-UA_2007-12-07-m0.u2.p3.sent4	По п’ять хвилин.
ParlaMint-UA_2007-12-07-m0.u2.p3.sent5	Прошу дати всім виступ по п’ять хвилин від фракцій.
ParlaMint-UA_2007-12-07-m0.u2.p4.sent1	На екран дайте мені виступи.
ParlaMint-UA_2007-12-07-m0.u2.p5.sent1	Чепинога, будь ласка.
ParlaMint-UA_2007-12-07-m0.u2.p5.sent2	Передає слово Тимошенко Юлії Володимирівні.
ParlaMint-UA_2007-12-07-m0.u2.p5.sent3	Тимошенко Юлія Володимирівна, "Блок Юлії Тимошенко".
ParlaMint-UA_2007-12-07-m0.u3.p1.sent1	Перепрошую, мікрофони у вузол зав’язали, тут розв’язати потрібно.
ParlaMint-UA_2007-12-07-m0.u3.p2.sent1	Доброго дня, шановні друзі!
ParlaMint-UA_2007-12-07-m0.u3.p2.sent2	Я хотіла б декілька слів сказати про те, чим викликана сьогодні криза у Верховній Раді, і як її розв’язати.
ParlaMint-UA_2007-12-07-m0.u3.p3.sent1	Насправді питання стоїть зараз про призначення першого віце-спікера, тобто Першого заступника Голови Верховної Ради, простого заступника Голови Верховної Ради, голів, заступників, секретарів комітетів.
ParlaMint-UA_2007-12-07-m0.u3.p3.sent2	І я хотіла б зараз, щоб всі фракції почули, яку пропозицію демократична коаліція сформували до фракцій, які сьогодні представляють меншість.
ParlaMint-UA_2007-12-07-m0.u3.p4.sent1	По-перше, ми запропонували на відміну від попереднього скликання запропонували посаду першого віце-спікера саме меншості і винести єдину кандидатуру на посаду віце-спікера, або кожна фракція може, як фракція меншості винести свою кандидатуру і демократична коаліція пообіцяла проголосувати за проханням меншості єдиним списком за Першого заступника Голови Верховної Ради і за заступника Голови Верховної Ради для того, щоб не було абсолютно ніяких сумнівів, що ми це робимо щиро і не буде такого, що буде не додано декілька голосів.
ParlaMint-UA_2007-12-07-m0.u3.p5.sent1	Тепер, що стосується комітетів.
ParlaMint-UA_2007-12-07-m0.u3.p5.sent2	Я хочу нагадати історію попереднього скликання, що нашої фракції, як опозиційній дали в остаточному принципу якийсь комітет з нами не узгоджуючи, ми прийняли і очолили ці комітети.
ParlaMint-UA_2007-12-07-m0.u3.p5.sent3	Зараз ми запропонували від демократичної коаліції такий порядок.
ParlaMint-UA_2007-12-07-m0.u3.p6.sent1	Дві найменші фракції – це "Блок Литвина" і комуністична фракція свої квоти, які їм передбачені за чисельністю, можуть обрати першочергово, поза будь-якою чергою.
ParlaMint-UA_2007-12-07-m0.u3.p6.sent2	Тобто демократична коаліція уступає це право і ви можете обрати ті комітети, які ви вважаєте за потрібне: бюджетний, інший, - ми готові на це погодитися.
ParlaMint-UA_2007-12-07-m0.u3.p7.sent1	Друге.
ParlaMint-UA_2007-12-07-m0.u3.p7.sent2	Комітети, які залишаються, вони будуть розподілятися між Партією регіонів і демократичною коаліцією.
ParlaMint-UA_2007-12-07-m0.u3.p7.sent3	І ми запропонували зробити, враховуючи, що в нас майже порівну там голосів, обрання по черзі комітетів для того, щоб не було ніякого суб’єктивного підходу, щоб можна було це зробити об’єктивно, без будь-яких суперечок.
ParlaMint-UA_2007-12-07-m0.u3.p7.sent4	І ми готові голосувати одночасно всі кадрові призначення, я не думаю, що це погана пропозиція і ця пропозиція могла бути зреалізована ще вчора.
ParlaMint-UA_2007-12-07-m0.u3.p7.sent5	Але фракції меншості попросили, що вони на ці всі пропозиції дадуть свій спільний пакет меншості – три фракції – і вони пішли радитися вчора.
ParlaMint-UA_2007-12-07-m0.u3.p8.sent1	Ми, як представники демократичної коаліції, більше п’яти годин прочекали на третьому поверсі в кабінеті для Президії, прочекали результата, радилися тільки фракції, які представляють сьогодні меншість.
ParlaMint-UA_2007-12-07-m0.u3.p8.sent2	Через ці всі години вночі вони прийшли і сказали, що в них немає спільного рішення, вони не знайшли можливості висунути на посаду першого віце-спікера єдину кандидатуру і по комітетам ми так і не змогли нічого зрозуміти.
ParlaMint-UA_2007-12-07-m0.u3.p8.sent3	Єдине, що задекларував Володимир Михайлович Литвин і задекларував Азаров те, що потрібно ввести бальну оцінку комітетів.
ParlaMint-UA_2007-12-07-m0.u3.p8.sent4	Ну справа в тому, що бальна оцінка, вона одні комітети буде підвищувати, другі взагалі дискредитувати.
ParlaMint-UA_2007-12-07-m0.u3.p8.sent5	Не може бути такого, щоб соціальний комітет коштував один бал, а фінанси і банківська діяльність 50 балів.
ParlaMint-UA_2007-12-07-m0.u3.p8.sent6	Це ображає і людей, які захищаються їх інтереси цими комітетами і ображає тих депутатів, які працювати будуть в цих комітетах.
ParlaMint-UA_2007-12-07-m0.u3.p8.sent7	І тому, якщо вам вдається, в першу чергу, вибрати взагалі і комуністичні фракції, і „Блоку Литвина”, ну виберіть найкращий комітет, той який коштує 100 балів, ми не заперечуємо проти цього.
ParlaMint-UA_2007-12-07-m0.u3.p8.sent8	І далі, обираючи по черзі, ви також визначаєте кожен свої пріоритети, для кого комітети є більш актуальними, обирайте їх просто першими.
ParlaMint-UA_2007-12-07-m0.u3.p8.sent9	І ми будемо знаходитися з вами в абсолютно рівній ситуації, не зважаючи на те, що ми сьогодні представляємо більшість.
ParlaMint-UA_2007-12-07-m0.u3.p8.sent10	Ми не користуємося сьогодні силовим правом більшості для того, щоб нав’язувати якийсь розподіл комітетів.
ParlaMint-UA_2007-12-07-m0.u3.p8.sent11	Але якась справедливість мусить бути.
ParlaMint-UA_2007-12-07-m0.u3.p9.sent1	І більше того, якщо такий розподіл відбудеться, як я пропоную, і пропонує це, і демократична коаліція, то демократична більшість, навіть буде знаходитися в менш привілейованому стані по розподілу комітеті, ніж меншість, яка буде матиме право першого вибору двічі.
ParlaMint-UA_2007-12-07-m0.u3.p10.sent1	І я вважаю, що те, що сьогодні три фракції меншості не змогли домовитися і вийти з єдиним пакетом – це неправильно.
ParlaMint-UA_2007-12-07-m0.u3.p10.sent2	Але в той же час ми зберігаємо посаду першого віце-спікера за вами, поки ви домовитеся, а також готові перейти до двосторонніх консультацій з кожною фракцією для того, щоб можна було, якщо не можна робити це в цілому.
ParlaMint-UA_2007-12-07-m0.u4.p1.sent1	Дайте завершити.
ParlaMint-UA_2007-12-07-m0.u5.p1.sent1	Буквально, півсекунди.
ParlaMint-UA_2007-12-07-m0.u5.p1.sent2	Щоб це можна було зробити по окремо.
ParlaMint-UA_2007-12-07-m0.u5.p1.sent3	Ми зацікавлені в тому, щоб в парламенті не було ніякого протистояння, ніяких суперечок, і щоб ми мали можливість опозиції запропонувати ті умови, які нам, як опозиції, ніколи вжитті не пропонували.
ParlaMint-UA_2007-12-07-m0.u6.p1.sent1	Терещук Сергій Миколайович.
ParlaMint-UA_2007-12-07-m0.u6.p1.sent2	Фракція „Блок Литвина”.
ParlaMint-UA_2007-12-07-m0.u6.p1.sent3	Литвин Володимир Михайлович, фракція „Блок Литвина”.
ParlaMint-UA_2007-12-07-m0.u7.p1.sent1	Шановні народні депутати!
ParlaMint-UA_2007-12-07-m0.u7.p1.sent2	Я, користуючись нагодою, хотів би привітати сьогодні працівників місцевого самоврядування, які на своїх плечах тримають країну, безпосередньо спілкуються з людьми, відчувають всі ті проблеми, якими переймаються люди, не так, як на превеликий жаль, Верховна Рада України.
ParlaMint-UA_2007-12-07-m0.u7.p2.sent1	Я хочу сказати, шановні колеги, на прикладі Верховної Ради добре видно, що українські політики в черговий раз виграли в українського народу, а тепер заходилися ділити все, що ділиться в країні і забули про те, з чим йшли на виори і що говорили людям на виборах.
ParlaMint-UA_2007-12-07-m0.u7.p2.sent2	А тепер.
ParlaMint-UA_2007-12-07-m0.u7.p3.sent1	Я, шановні колеги, тим хто кричать, хочу сказати: будьте простіше і всі побачать, що простіше - далі нікуди.
ParlaMint-UA_2007-12-07-m0.u7.p4.sent1	Так от, я хочу сказати далі, шановні колеги, ми вважаємо, що сьогодні закладається небезпечна тенденція, коли є намагання штучно поділити Верховну Раду навпіл, „викопати окопи” посередині Верховної Ради України.
ParlaMint-UA_2007-12-07-m0.u7.p4.sent2	Це перше.
ParlaMint-UA_2007-12-07-m0.u7.p5.sent1	Друге, шановні колеги.
ParlaMint-UA_2007-12-07-m0.u7.p5.sent2	Через розподіл посад, я хотів би сказати, що сьогодні повертається стара практика, через яку була зруйнована попередня Верховна Рада України, коли пропонували посади за те, щоб люди переходили в коаліцію.
ParlaMint-UA_2007-12-07-m0.u7.p6.sent1	Сьогодні я хочу офіційно заявити про це, що знову пропонуються посади.
ParlaMint-UA_2007-12-07-m0.u7.p6.sent2	І коли кажуть, що ми пропонуємо вам посаду першого віце-спікера, то це не робиться так, коли цю посаду пропонують на Банковій за те, щоб людина опустила додолу очі, а ми за тебе проголосуємо, але ти переходь і підтримуй нас.
ParlaMint-UA_2007-12-07-m0.u7.p6.sent3	Якщо ми хочемо, щоб політична корупція знову повернулася в стіни Верховної Ради, тоді це називалося „корупція політична”, зараз це називається „демократія”.
ParlaMint-UA_2007-12-07-m0.u7.p7.sent1	Я хочу заявити і сказати: такий варіант не пройде!
ParlaMint-UA_2007-12-07-m0.u7.p7.sent2	Це перше.
ParlaMint-UA_2007-12-07-m0.u7.p8.sent1	Друге я хочу сказати.
ParlaMint-UA_2007-12-07-m0.u7.p8.sent2	Позиції і пропозиції щодо того, що підтримайте, проголосуйте, ми вам дамо посаду міністра – це повернення назад, повернення до тієї практики, яка зруйнувала Верховну Раду України.
ParlaMint-UA_2007-12-07-m0.u7.p8.sent3	Я переконаний, що не можна будувати новий парламентаризм в Україні за старими мірками.
ParlaMint-UA_2007-12-07-m0.u7.p9.sent1	І ще одне.
ParlaMint-UA_2007-12-07-m0.u7.p9.sent2	Шановні колеги, нам, очевидно, треба усвідомити всім, яка ситуація економічна, соціальна політична в Україні, які настрої людей.
ParlaMint-UA_2007-12-07-m0.u7.p9.sent3	Ми повинні, мабуть, говорити сьогодні про те, чому техногенні катастрофи в Україні набувають планового характеру, ми очевидно повинні говорити про те як, людям вижити і вистояти в умовах здорожчання енергоносіїв.
ParlaMint-UA_2007-12-07-m0.u7.p9.sent4	Тому я вважав би, і це позиція нашої фракції, і це головне, що треба було б сьогодні провести розмову у Верховній Раді з приводу того, в якому стані перебуває країни, який спадок приймає новий майбутній уряд, що виступив Президент України і сказав про своє бачення внутрішньої і зовнішньої політики, а потім, будучи усвідомлений тієї відповідальності, яка стоїть перед Верховною Радою і перед коаліцією, я хотів би сказати, говорити про відповідальність всієї Верховної Ради, визначитися щодо тих менеджерів, тих міністрів, які будуть працювати в уряді з тим, щоб це була, був працездатний уряд, з тим, щоб це була відповідальна Верховна Рада.
ParlaMint-UA_2007-12-07-m0.u7.p9.sent5	Я переконаний, що потрібна серйозна розмова, не потрібно сьогодні демонструвати один одному поступки в плані розподілу тих чи інших посад.
ParlaMint-UA_2007-12-07-m0.u7.p9.sent6	Давайте будемо говорити про серйозні розмови, про ті проблеми, про ті пропозиції, які ми виголошували під час передвиборчої кампанії.
ParlaMint-UA_2007-12-07-m0.u7.p9.sent7	Я розумію, ви хочете цим самим продемонструвати, що вибори – це благодійність бідних на користь багатих, не пройде!
ParlaMint-UA_2007-12-07-m0.u7.p10.sent1	І я ще раз хочу сказати, фракція наша прийшла у Верховну Раду працювати і дайте нам можливість працювати!
ParlaMint-UA_2007-12-07-m0.u7.p10.sent2	Дякую за увагу.
ParlaMint-UA_2007-12-07-m0.u8.p1.sent1	Зварич Роман Михайлович, Блок „Наша Україна - Народна самооборона”.
ParlaMint-UA_2007-12-07-m0.u9.p1.sent1	Шановні колеги, дозвольте, я дуже лаконічно, без популізму, якого ми дуже часто чуємо з цієї високої трибуни, заявляю офіційну позицію фракції "Наша Україна-Народна самооборона".
ParlaMint-UA_2007-12-07-m0.u9.p1.sent2	Офіційно фракція звертається до Партії регіонів, до „Блоку Литвина”.
ParlaMint-UA_2007-12-07-m0.u9.p1.sent3	Називайте свою кандидатуру, будь-кого із своєї фракції на посаду Першого заступника Голови Верховної Ради.
ParlaMint-UA_2007-12-07-m0.u9.p1.sent4	І ми за цю кандидатуру проголосуємо.
ParlaMint-UA_2007-12-07-m0.u9.p1.sent5	Я також хотів би заявити офіційну позицію фракції "Наша Україна - Народна самооборона" , ми не приймаємо пропозицію Партії Регіонів, яка зводиться до того, щоб на кожний комітет навішати цифру, яка називатиметься балом.
ParlaMint-UA_2007-12-07-m0.u9.p1.sent6	Бо, таким чином, ми будемо ображати не тільки тих членів комітетів, які отримають, комітети яких отримають менший бал, ми не тільки будемо ображати керівників цих комітетів.
ParlaMint-UA_2007-12-07-m0.u9.p1.sent7	Ми будемо ображати цілі верстви населення, проблеми яких мають ці комітети вирішувати.
ParlaMint-UA_2007-12-07-m0.u9.p1.sent8	Ми не сприймаємо пропозицію про те, щоби сидіти десь в якійсь темній кімнаті і займатися насправді визначенням цих балів, оскільки ми вважаємо, що це є дерибан.
ParlaMint-UA_2007-12-07-m0.u9.p1.sent9	І дерибан у цій залі має бути припинений.
ParlaMint-UA_2007-12-07-m0.u9.p1.sent10	Ми ніколи на це не погодимося.
ParlaMint-UA_2007-12-07-m0.u9.p1.sent11	Тому ми абсолютно сприймаємо якраз пропозицію, яка була озвучена лідером "Блоку Юлії Тимошенко".
ParlaMint-UA_2007-12-07-m0.u9.p1.sent12	Перший комітет вибирає найменша фракція.
ParlaMint-UA_2007-12-07-m0.u9.p1.sent13	І Володимире Михайловичу, скажіть мені, в чому є елемент корупції в такій пропозиції.
ParlaMint-UA_2007-12-07-m0.u9.p1.sent14	Я щонайменше її не бачу.
ParlaMint-UA_2007-12-07-m0.u9.p1.sent15	Вибирайте комітет першими.
ParlaMint-UA_2007-12-07-m0.u9.p2.sent1	Наступна фракція по чисельності, це фракція комуністів.
ParlaMint-UA_2007-12-07-m0.u9.p2.sent2	Нехай вибирає той комітет, який вони собі захочуть.
ParlaMint-UA_2007-12-07-m0.u9.p2.sent3	В чому є елементи корупції в такій пропозиції?
ParlaMint-UA_2007-12-07-m0.u9.p2.sent4	Я, принаймні, їх не бачу і не розумію.
ParlaMint-UA_2007-12-07-m0.u9.p2.sent5	Така система була би саме найоб’єктивніша, вона була би прозорою.
ParlaMint-UA_2007-12-07-m0.u9.p2.sent6	Якщо хочете, давайте навіть це проведемо під камерами.
ParlaMint-UA_2007-12-07-m0.u9.p2.sent7	Хай кожна фракція по черзі називає той комітет, який вони для себе хотіли бачити.
ParlaMint-UA_2007-12-07-m0.u9.p2.sent8	Знову ж таки, це вже не дерибан, це вже тоді, дійсно, об’єктивна нормальна відкрита система визначення керівників окремих комітетів.
ParlaMint-UA_2007-12-07-m0.u9.p2.sent9	Але не робіть того, щоби принижувати один комітет по відношенню до інших, визначивши за одним чи іншим комітетом якісь бали.
ParlaMint-UA_2007-12-07-m0.u9.p3.sent1	Я би хотів, шановні колеги, вам нагадати, що зараз перед Верховною Радою України стоїть єдине питання – обрання Першого заступника і заступника Голови Верховної Ради.
ParlaMint-UA_2007-12-07-m0.u9.p4.sent1	Хотів би нагадати яка була наша пропозиція три дні тому - щоби ми єдиним списком визначилися по Голові, і першому заступнику, і заступнику.
ParlaMint-UA_2007-12-07-m0.u9.p4.sent2	Ми винесли цю пропозицію, тому що ми розуміли, що, по-перше, посада Першого заступника Голови Верховної Ради України належить опозиції, але ми також розуміли, що у вас немає голосів і для того, щоби забезпечити, щоби все ж таки наші колеги від більшості проголосували за вашу кандидатуру, ми запропонували це робити єдиним списком.
ParlaMint-UA_2007-12-07-m0.u9.p5.sent1	Ви нас звинуватили в тому, що ми порушуємо всі принципи демократії і ледь не образили все прогресивне людство.
ParlaMint-UA_2007-12-07-m0.u9.p5.sent2	Ми тому відкликали цю пропозицію.
ParlaMint-UA_2007-12-07-m0.u9.p6.sent1	Тепер я знову ж кажу без жодної іронії, внесіть, не тепер ми будемо вносити цю пропозицію, внесіть пропозицію про голосування, обрання вірніше, Першого заступника і заступника Голови Верховної Ради єдиним списком.
ParlaMint-UA_2007-12-07-m0.u9.p6.sent2	Я не буду вимагати від вас вибачення за ті репліки, які я чув з цієї трибуни.
ParlaMint-UA_2007-12-07-m0.u9.p6.sent3	Ми проголосуємо за цю пропозицію і давайте оберемо тоді ці дві посадові особи єдиним списком.
ParlaMint-UA_2007-12-07-m0.u9.p6.sent4	Але я таки категорично хочу, щоби ви зрозуміли позицію нашої фракції.
ParlaMint-UA_2007-12-07-m0.u9.p6.sent5	За жодних умов ми не будемо підтримувати список, або не будемо підтримувати кандидата на посаду Першого заступника чи заступника Голови Верховної Ради України від Комуністичної партії України.
ParlaMint-UA_2007-12-07-m0.u9.p6.sent6	Дякую за увагу.
ParlaMint-UA_2007-12-07-m0.u10.p1.sent1	Фракція Комуністична партія України Симоненко Петро Миколайович.
ParlaMint-UA_2007-12-07-m0.u11.p1.sent1	Шановні громадяни України, шановні колеги.
ParlaMint-UA_2007-12-07-m0.u11.p1.sent2	Я хотів би від імені фракції висловити нашу точку зору і пояснити, що стоїть за цими словами, які у блуд заводять всю Україну.
ParlaMint-UA_2007-12-07-m0.u11.p1.sent3	Ми маємо результат виборів.
ParlaMint-UA_2007-12-07-m0.u11.p1.sent4	Кожен виборець повинен сьогодні, слідкуючи за подіями у Верховній Раді ще і ще раз подумати, за кого взагалі ви, шановні, проголосували.
ParlaMint-UA_2007-12-07-m0.u11.p2.sent1	Які процеси сьогодні відбуваються у нас в Україні за результатами виборів?
ParlaMint-UA_2007-12-07-m0.u11.p2.sent2	Загальний процес – це розподіл влади, а за цим процесом буде розподіл залишків власності.
ParlaMint-UA_2007-12-07-m0.u11.p2.sent3	Це зрозуміло.
ParlaMint-UA_2007-12-07-m0.u11.p2.sent4	Як це вплине на добробут наших громадян – це зрозуміло, вони ще біднішими будуть.
ParlaMint-UA_2007-12-07-m0.u11.p3.sent1	Але давайте ми сьогодні зрозуміємо, чому сьогодні виникла ця ситуація у Верховній Раді, бо реально Україні загрожує узурпація влади.
ParlaMint-UA_2007-12-07-m0.u11.p3.sent2	І Компартія сьогодні пояснює, у чому це відбувається.
ParlaMint-UA_2007-12-07-m0.u11.p3.sent3	Ми стоїмо сьогодні на сторожі того, щоб якраз ця узурпація влади не відбулася.
ParlaMint-UA_2007-12-07-m0.u11.p3.sent4	Пояснюю.
ParlaMint-UA_2007-12-07-m0.u11.p3.sent5	Президент помаранчевий і він сьогодні все робить для того, щоб помаранчева політика.
ParlaMint-UA_2007-12-07-m0.u11.p3.sent6	помаранчева політика – це частини тільки українського народу, підтримана політика реалізовувалася.
ParlaMint-UA_2007-12-07-m0.u11.p3.sent7	Верховна Рада, більшість.
ParlaMint-UA_2007-12-07-m0.u11.p3.sent8	у тому числі і організаційне забезпечення роботи Верховної Ради, тобто розподіл посад – це також помаранчева більшість.
ParlaMint-UA_2007-12-07-m0.u11.p3.sent9	Кабінет Міністрів наступний буде повністю помаранчевий.
ParlaMint-UA_2007-12-07-m0.u11.p3.sent10	Таким чином, у нас в Україні формується дуже загрозлива ситуація: відбувається узурпація влади, яка призведе до зміни, як внутрішньої, так і зовнішньої політики.
ParlaMint-UA_2007-12-07-m0.u11.p3.sent11	До речі, я хотів би нагадати, що у попередньому уряді було вісім міністрів, які були представниками від президентської команди.
ParlaMint-UA_2007-12-07-m0.u11.p4.sent1	Шляхи вирішення.
ParlaMint-UA_2007-12-07-m0.u11.p4.sent2	Безумовно, Верховна Рада повинна збалансувати сьогодні, виходячи з результатів виборів, все те, що відбувається у нас в організації влади.
ParlaMint-UA_2007-12-07-m0.u11.p4.sent3	Тому невипадково ми, комуністи, наполягаємо, що сьогодні голови комітетів тих, які практично забезпечують внутрішню політику у нас в державі, повинні бути від тих фракцій, які не ввійшли до коаліції, бо міністри, бо міністри будуть ті помаранчеві, які будуть проводити помаранчеву політику, а це називається за Конституцією узурпацією влади.
ParlaMint-UA_2007-12-07-m0.u11.p5.sent1	Друга проблема.
ParlaMint-UA_2007-12-07-m0.u11.p5.sent2	Це те, що вже сьогодні відбувається у нас.
ParlaMint-UA_2007-12-07-m0.u11.p5.sent3	У нас в Україні ще не відбулася узурпація влади, а нав’язується націоналізм, русофобія, антикомуністична істерія сьогодні роздмухується у державі, а за цим вже очевидним є, що далів буде і розгортання антисемітизму в Україні.
ParlaMint-UA_2007-12-07-m0.u11.p6.sent1	Далі.
ParlaMint-UA_2007-12-07-m0.u11.p6.sent2	Я хотів би звернути увагу і на третю проблему.
ParlaMint-UA_2007-12-07-m0.u11.p6.sent3	Це, у першу чергу, те, що має відношення до результатів того, якщо відбудеться ця узурпація влади.
ParlaMint-UA_2007-12-07-m0.u11.p6.sent4	Це обов’язково призведе, по-перше, до того, що вступ до НАТО буде прискорений, а це певні проблеми будуть для України обов’язково; це та програма вступу до СОТ, яка вимагається заокеанськими хазяїнами для України; це загострення і стосунків з Росією.
ParlaMint-UA_2007-12-07-m0.u11.p6.sent5	Все це якраз і буде призводити до того, що Україна буде перетворена із суб’єкта зовнішньоекономічних і зовнішньополітичних стосунків остаточно в об’єкт для маніпуляції і у третьорозрядну державу.
ParlaMint-UA_2007-12-07-m0.u11.p6.sent6	Що, безумовно, і є загрозою, проти якої ми, комуністи, виступаємо.
ParlaMint-UA_2007-12-07-m0.u11.p7.sent1	Таким чином висновок перший.
ParlaMint-UA_2007-12-07-m0.u11.p7.sent2	Не допустити треба узурпації влади.
ParlaMint-UA_2007-12-07-m0.u11.p7.sent3	І Верховна Рада, яка отримала 50 на 50 мандати своїх виборців, повинна розірвати цей ланцюг, до якого прагнуть помаранчева команда, виконуючи вказівки із-за кордону.
ParlaMint-UA_2007-12-07-m0.u11.p8.sent1	По-друге.
ParlaMint-UA_2007-12-07-m0.u11.p8.sent2	Ми повинні сьогодні через Верховну Раду створити передумову, щоб у нас ні у якому разі не загострювалися відносини у суспільстві, коли нав’язується націоналізм, русофобія, ще раз кажу, і розгортується, роздмухується антикомуністична істерія.
ParlaMint-UA_2007-12-07-m0.u11.p8.sent3	Це дуже велика загроза для держави в цілому.
ParlaMint-UA_2007-12-07-m0.u11.p8.sent4	Тому ми, фракція комуністів, і наполягаємо, треба продовжити переговорний процес і збалансувати все те, що є волею народу України, а не намагатися сьогодні узурпувати владу, як це робить
ParlaMint-UA_2007-12-07-m0.u11.p8.sent5	Президент і помаранчева команда.
ParlaMint-UA_2007-12-07-m0.u11.p8.sent6	Дякую.
ParlaMint-UA_2007-12-07-m0.u12.p1.sent1	Вельмишановні народні депутати, з вашого дозволу, коротке підсумовування підсумків і ще раз звернення.
ParlaMint-UA_2007-12-07-m0.u12.p1.sent2	Що „Регіони”?
ParlaMint-UA_2007-12-07-m0.u12.p2.sent1	Микола Янович Азаров, я вас не побачив записаним.
ParlaMint-UA_2007-12-07-m0.u12.p2.sent2	Вибачте, Микола Яновичу.
ParlaMint-UA_2007-12-07-m0.u12.p2.sent3	Вибачте, Микола Янович, зразу.
ParlaMint-UA_2007-12-07-m0.u12.p2.sent4	Я думаю, що ніхто не буде заперечувати – замість п’яти хвилин, шість хвилин, як компенсація, вибачте.
ParlaMint-UA_2007-12-07-m0.u13.p1.sent1	Вот потому мы блокируем трибуну, что нам не дают слова.
ParlaMint-UA_2007-12-07-m0.u13.p1.sent2	Если говорить серьезно, уважаемые народные депутаты, конечно, то, что вам рассказала здесь Тимошенко, конечно, это неправда.
ParlaMint-UA_2007-12-07-m0.u13.p1.sent3	Не потому мы заблокировали трибуну, что нам не хватало каких-то баллов или каких-то комитетов, или мы не договоримся о должности какой-то для нас – Партии регионов, это, поверьте, непринципиально.
ParlaMint-UA_2007-12-07-m0.u13.p2.sent1	Принципиально для нас другое – как будет организована работа Верховного Совета: либо так, как это попытались с нами сделать на первых же днях, разговаривать с нами языком силы, ультиматумов, когда нас 227 голосов, и мы можем вам диктовать, вот так, уважаемые коллеги, так не будет.
ParlaMint-UA_2007-12-07-m0.u13.p2.sent2	Мы представляем практически половину населения Украины, поэтому мы не позволим с нами разговаривать языком силы и ультиматумов.
ParlaMint-UA_2007-12-07-m0.u13.p2.sent3	Вы с этого должны начинать.
ParlaMint-UA_2007-12-07-m0.u13.p2.sent4	Как только вы осознаете эту простую истину, что мы настроены на конструктивную работу и с нами можно конструктивно работать, вот с ого момента начнется конструктивная работа в Украине украинского парламента на благо народа Украины.
ParlaMint-UA_2007-12-07-m0.u13.p3.sent1	А вопросов у нас, которые парламент должен рассмотреть, колоссальное множество.
ParlaMint-UA_2007-12-07-m0.u13.p3.sent2	И поверьте, Партия регионов никогда не была деструктивной силой, и никогда не будет ей впредь.
ParlaMint-UA_2007-12-07-m0.u13.p4.sent1	Почему, уважаемый Роман Михайлович, вы считаете возможным для себя диктовать нам кого вы нам рекомендуете поддерживать на пост первого вице-спикера, а кого не рекомендуете поддерживать.
ParlaMint-UA_2007-12-07-m0.u13.p4.sent2	Вот.
ParlaMint-UA_2007-12-07-m0.u13.p5.sent1	Поэтому, уважаемые коллеги.
ParlaMint-UA_2007-12-07-m0.u13.p5.sent2	Я вас прошу не перебивать меня, я ведь никого не перебивал.
ParlaMint-UA_2007-12-07-m0.u13.p5.sent3	Я внимательно выслушал все то, что говорили мои коллеги и прошу дать возможность мне высказать.
ParlaMint-UA_2007-12-07-m0.u13.p6.sent1	Вот это маленький пример того – это я говорю для прессы, для наших радиослушателей – каким образом с нами пытались разговаривать, а мы пытаемся добиться того, чтобы наше мнение уважали.
ParlaMint-UA_2007-12-07-m0.u13.p7.sent1	Второй момент, чрезвычайно важный.
ParlaMint-UA_2007-12-07-m0.u13.p7.sent2	Так много и лицемерно заявляли о попытках подкупа народных депутатов.
ParlaMint-UA_2007-12-07-m0.u13.p7.sent3	Почему же сейчас представители так называемой бильшости и о чем Владимир Михайлович говорил, и о чем мы знаем, пытаются расколоть и фракции, и отдельных депутатов, предлагая им различные должности.
ParlaMint-UA_2007-12-07-m0.u13.p7.sent4	Это как называется?
ParlaMint-UA_2007-12-07-m0.u13.p7.sent5	Ведь совсем недавно именно вы заблокировали работу Верховной Рады, ссылаясь на такие факты и благодаря вашей работе более года нормально не работала.
ParlaMint-UA_2007-12-07-m0.u13.p7.sent6	Верховный Совет.
ParlaMint-UA_2007-12-07-m0.u13.p7.sent7	Поэтому мы предлагаем и призываем к вам, давайте попробуем работать честно, уважаемые коллеги.
ParlaMint-UA_2007-12-07-m0.u13.p7.sent8	Давайте.
ParlaMint-UA_2007-12-07-m0.u13.p7.sent9	Вот.
ParlaMint-UA_2007-12-07-m0.u13.p8.sent1	Мы готовы до абсолютно честной работы, мы ни с кем не ведем закулисных переговоров.
ParlaMint-UA_2007-12-07-m0.u13.p8.sent2	Ни с кем.
ParlaMint-UA_2007-12-07-m0.u13.p9.sent1	Я Арсению Петровичу подтвердил позицию нашей фракции.
ParlaMint-UA_2007-12-07-m0.u13.p9.sent2	Если вы согласны на то, чтобы рассмотреть ни жеребьевку, ни очередность, а принципы, по которым должна работать коалиция, и принципы, по которым должна работать ну оппозиция, назовем ее так, какие направления, за которые мы должны будем отвечать, спокойно обсудим.
ParlaMint-UA_2007-12-07-m0.u13.p9.sent3	Мы в течение двух-трех часов, и мы неоднократно в этом вас убеждали, способны договариваться и находить компромиссы.
ParlaMint-UA_2007-12-07-m0.u13.p10.sent1	Однако вчера те пять часов, о которых вы говорили, мы ведь не об этом говорили, а мы обсуждали предложенные вам принципы жеребьевки, очередности.
ParlaMint-UA_2007-12-07-m0.u13.p10.sent2	Нас это не интересует.
ParlaMint-UA_2007-12-07-m0.u13.p10.sent3	Нас интересует, как организовать работу, чтобы оппозиция имела возможность работать на благо народа Украины.
ParlaMint-UA_2007-12-07-m0.u13.p11.sent1	Перед нами, уважаемые коллеги стоят чрезвычайно важные задачи.
ParlaMint-UA_2007-12-07-m0.u13.p11.sent2	Это, например, принятие Государственного бюджета на 2008 год.
ParlaMint-UA_2007-12-07-m0.u13.p11.sent3	И вам здесь как никогда потребуется слаженная работа всех фракций Верховного Совета.
ParlaMint-UA_2007-12-07-m0.u13.p12.sent1	Поэтому мы сегодня призываем вас.
ParlaMint-UA_2007-12-07-m0.u13.p12.sent2	У нас есть с вами сегодня, завтра, послезавтра несколько дней.
ParlaMint-UA_2007-12-07-m0.u13.p12.sent3	И если от вас будет конструктивная позиция, мы найдем общий язык и мы договоримся.
ParlaMint-UA_2007-12-07-m0.u13.p13.sent1	Спасибо за внимание.
ParlaMint-UA_2007-12-07-m0.u14.p1.sent1	Репліка.
ParlaMint-UA_2007-12-07-m0.u14.p1.sent2	Слово на репліку.
ParlaMint-UA_2007-12-07-m0.u14.p1.sent3	Тимошенко Юлія Володимирівна.
ParlaMint-UA_2007-12-07-m0.u15.p1.sent1	Шановні друзі, я зараз хочу звернутися до депутатів трьох фракцій, які сьогодні представляють меншість.
ParlaMint-UA_2007-12-07-m0.u15.p1.sent2	Більшість з вас працювали не в одному скликанні парламенту.
ParlaMint-UA_2007-12-07-m0.u15.p1.sent3	І ви зараз з трибуни мали можливість почути різні позиції і порівняти їх як з попередніми періодами, так і з тим, що сьогодні декларують і пропонують.
ParlaMint-UA_2007-12-07-m0.u15.p2.sent1	Ви знаєте, що ніколи опозиції такі умови, як зараз ми запропонували, не пропонувалися.
ParlaMint-UA_2007-12-07-m0.u15.p2.sent2	І я хочу ще раз повторити: посада першого віце-спікера або від трьох фракцій одна визначена, або кожна фракція може провести переговори на цю тему, плюс перший вибір комітетів за фракціями, які мають найменшу кількість, і потім між Партією регіонів і демократичною коаліцією почерговий вибір комітетів в залежності від пріоритетів кожної фракції.
ParlaMint-UA_2007-12-07-m0.u15.p2.sent3	Це, дійсно, умови, які перший раз на системному рівні запропоновані публічно, і ніякого силового голосування з боку демократичної більшості не буде.
ParlaMint-UA_2007-12-07-m0.u15.p2.sent4	Дякую.
ParlaMint-UA_2007-12-07-m0.u16.p1.sent1	Слово на репліку – Зварич Роман Михайлович.
ParlaMint-UA_2007-12-07-m0.u17.p1.sent1	Шановний Микола Яновичу, я до вас звертаюсь.
ParlaMint-UA_2007-12-07-m0.u17.p1.sent2	Ви говорили про бюджет, давайте тоді наступну пропозицію, яка була уже озвучена, до речі лідером "Блоку Юлії Тимошенко", щоби найменша фракція взяла перший вибір.
ParlaMint-UA_2007-12-07-m0.u17.p1.sent3	Я, ймовірно, припускаю, оскільки таке було заявлено Володимиром Михайловичем на переговорах, що ця фракція „Блоку Литвина” візьме бюджетний комітет.
ParlaMint-UA_2007-12-07-m0.u17.p2.sent1	Давайте сформуємо бюджетний комітет і будемо вирішувати питання бюджету.
ParlaMint-UA_2007-12-07-m0.u18.p1.sent1	Дякую.
ParlaMint-UA_2007-12-07-m0.u18.p1.sent2	Шановні народні депутати, у зв’язку із тим, що всі фракції виступили, я хотів би відзначити, що така публічна дискусія є надзвичайно корисною.
ParlaMint-UA_2007-12-07-m0.u18.p1.sent3	При цьому ще раз повернутися до матеріалів і до тих рішень, які прийнялаПогоджувальна рада і які прийняли всі керівники фракцій.
ParlaMint-UA_2007-12-07-m0.u18.p2.sent1	Посада першого заступника Голови Верховної Ради залишається за представниками меншості, які не сформовані до сьогоднішнього дня в опозицію.
ParlaMint-UA_2007-12-07-m0.u18.p2.sent2	Настільки наскільки ми розійшлися, дане питання залишається на порядку денному до вівторка і в вівторок апарат Верховної Ради очікує офіційної пропозиції, і Верховна Рада очікує офіційної пропозиції від фракцій, які не входять до більшості, щодо кандидатури на пост Першого заступника Голови Верховної Ради.
ParlaMint-UA_2007-12-07-m0.u18.p3.sent1	Щодо кандидатури на пост заступника Голови Верховної Ради, то більшість внесла таку пропозицію - це Томенко Микола Володимирович і відповідно до статті 74 Регламенту розгляд даного питання на пленарному засіданні можливий після обговорення у фракції і проведення відповідних консультацій номінантом на посаду заступника Голови Верховної Ради, паном Томенко.
ParlaMint-UA_2007-12-07-m0.u18.p4.sent1	Надзвичайно важливе повідомлення, яке я хочу в цьому залі виголосити.
ParlaMint-UA_2007-12-07-m0.u18.p4.sent2	За будь-яких обставин, відповідно до Закону України „Про Кабінет Міністрів України” та статті 200-ої Регламенту Верховної Ради України в вівторок відбудеться голосування за Прем’єр-міністра України та склад Уряду, якщо такий буде внесений.
ParlaMint-UA_2007-12-07-m0.u18.p4.sent3	Я підкреслюю, що це чітка законодавча і регламентна норма.
ParlaMint-UA_2007-12-07-m0.u18.p5.sent1	І, з вашого дозволу, останнє, я звертаюсь в першу чергу до керівників фракцій, давайте не будемо робити з Верховної Ради посміховисько на всю країну, яке сьогодні відбувається в частині блокування і в частині створення просто неприйнятної обстановки в очах українців.
ParlaMint-UA_2007-12-07-m0.u18.p5.sent2	Тоді буде сьома, двадцять сьома, триста п’ятдесят шоста Верховна Рада відповідного скликання.
ParlaMint-UA_2007-12-07-m0.u18.p6.sent1	Якщо ми домовляємося на засіданні Погоджувальної ради.
ParlaMint-UA_2007-12-07-m0.u18.p6.sent2	Там ми можемо за закритими дверима говорити все, що хочете, але ж бажано, щоб ми виходили звідтіля з узгодженим і прийнятним рішенням.
ParlaMint-UA_2007-12-07-m0.u18.p7.sent1	Я прошу як Голова Верховної Ради припинити цирк із блокуванням трибуни Верховної Ради, з посадкою у місце Голови Верховної Ради.
ParlaMint-UA_2007-12-07-m0.u18.p7.sent2	Хто хоче – хай сідає і далі веде.
ParlaMint-UA_2007-12-07-m0.u18.p7.sent3	І з огляду на це, щоби ми все вирішували на Погоджувальній раді, а сюди тільки спокійно, взаємоприйнятно заходили і голосували, і працювали на благо українського народу.
ParlaMint-UA_2007-12-07-m0.u18.p8.sent1	З огляду на те, що засідання Верховної.
ParlaMint-UA_2007-12-07-m0.u18.p8.sent2	З огляду на те, що у нас немає остаточних пропозицій, і стаття 74 Регламенту вимагає проведення консультацій, засідання Верховної Ради на сьогодні оголошується закритим.
ParlaMint-UA_2007-12-07-m0.u18.p8.sent3	Наступне засідання – у вівторок о 10 годині ранку.
