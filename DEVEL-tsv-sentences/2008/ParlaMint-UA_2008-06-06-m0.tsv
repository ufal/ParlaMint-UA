id	text
ParlaMint-UA_2008-06-06-m0.u1.p1.sent1	Шановні колеги, ми щойно провели засідання керівників фракцій.
ParlaMint-UA_2008-06-06-m0.u1.p1.sent2	Хотів би вас повідомити про те, що розгляд кадрового питання відкладається по декільком причинам.
ParlaMint-UA_2008-06-06-m0.u1.p2.sent1	По-перше, фракція Партії регіонів не готова розблокувати трибуну у зв’язку з тим, що немає Валентини Семенюк.
ParlaMint-UA_2008-06-06-m0.u1.p2.sent2	А, по-друге, немає можливості запросити сьогодні Валентину Семенюк.
ParlaMint-UA_2008-06-06-m0.u1.p2.sent3	Третє.
ParlaMint-UA_2008-06-06-m0.u1.p2.sent4	Буде запропоновано, я запропонував розглянути це питання за відсутності Валентини Петрівни.
ParlaMint-UA_2008-06-06-m0.u1.p2.sent5	Але, на превеликий жаль, до згоди ми не прийшли, і погодження на розблокування трибуни, на жаль, не відбулося.
ParlaMint-UA_2008-06-06-m0.u1.p3.sent1	Що пропонується?
ParlaMint-UA_2008-06-06-m0.u1.p3.sent2	Пропонується у вівторок наступний у 9-ть годин – засідання Погоджувальної ради, тому що у нас понеділок – вихідний.
ParlaMint-UA_2008-06-06-m0.u1.p3.sent3	А на сьогоднішній день обмежитися виключно інформативними заявами і запитами.
ParlaMint-UA_2008-06-06-m0.u1.p4.sent1	Шановні колеги, нам спочатку треба розпочати пленарне засідання.
ParlaMint-UA_2008-06-06-m0.u1.p4.sent2	Тому, шановні народні депутати, прошу зареєструватися.
ParlaMint-UA_2008-06-06-m0.u1.p4.sent3	А далі я вже офіційно все повідомлю.
ParlaMint-UA_2008-06-06-m0.u1.p4.sent4	Реєструємося.
ParlaMint-UA_2008-06-06-m0.u1.p5.sent1	Зареєструвалося -399
ParlaMint-UA_2008-06-06-m0.u1.p6.sent1	399 – у залі.
ParlaMint-UA_2008-06-06-m0.u1.p6.sent2	Шановні колеги, ранкове пленарне засідання Верховної Ради України оголошую відкритим.
ParlaMint-UA_2008-06-06-m0.u1.p7.sent1	Ми з вами проходимо тільки один блок – зачитування інформації і зачитування запитів.
ParlaMint-UA_2008-06-06-m0.u1.p7.sent2	Що стосується подальшої роботи, у самому кінці я вас проінформую.
ParlaMint-UA_2008-06-06-m0.u1.p8.sent1	Надійшли запити народних депутатів України.
ParlaMint-UA_2008-06-06-m0.u1.p9.sent1	Володимира Литвина до Президента України щодо тиску за політичними мотивами з боку керівництва Луганської обласної державної адміністрації на родину Ірини Пової.
ParlaMint-UA_2008-06-06-m0.u1.p10.sent1	Валентина Ландика до Прем’єр-міністра України щодо перегляду рішення Міжвідомчої комісії з міжнародної торгівлі від 4 лютого поточного року.
ParlaMint-UA_2008-06-06-m0.u1.p11.sent1	Вікторії Дем’янчук до Прем’єр-міністра України, виконуючого обов’язки голови Служби безпеки України, Генерального прокурора України стосовно невдоволення відповіддю на депутатське звернення щодо притягнення до відповідальності посадових осіб Державної митної служби, які причетні до злочинних схем ввезення транспортних засобів в Одеській області.
ParlaMint-UA_2008-06-06-m0.u1.p12.sent1	Дмитра Колєснікова до Прем’єр-міністра України щодо внесення змін до Закону України "Про Державний бюджет на 2008 рік” та про внесення змін до деяких законодавчих актів України;
ParlaMint-UA_2008-06-06-m0.u1.p13.sent1	Євгена Добряка до першого віце прем’єр-міністра України щодо зволікання при поновленні на посаді голови правління відкритого акціонерного товариства „Український зональний науково-дослідний і проектний інститут по цивільному будівництву” Шевельова у відповідності з рішенням суду.
ParlaMint-UA_2008-06-06-m0.u1.p14.sent1	Ігоря Калєтніка до Прем’єр-міністра України, Голови Рахункової палати України, Генерального прокурора України стосовно невдоволення відповіддю Генеральної прокуратури, в якій не було надано належної юридичної оцінки діям посадових осіб відкритого акціонерного товариства „Вінницяобленерго”, що нанесли збитки державі в сумі 400 мільйонів гривень.
ParlaMint-UA_2008-06-06-m0.u1.p15.sent1	Ігоря Калєтніка до Прем’єр-міністра України, виконуючого обов’язки Голови Служби безпеки України, міністра внутрішніх справ України, Голови головного контрольно-ревізійного управління України, Голови Рахункової палати України, Генерального прокурора України щодо фактів зловживання службовим становищем, порушення бюджетного законодавства та вчинення корупційних дій з боку голови Києво-Святошинської районної ради Київської області Григорія Косенка.
ParlaMint-UA_2008-06-06-m0.u1.p16.sent1	Ігоря Шарова до Прем’єр-міністра України щодо прискорення підготовки Кабінетом Міністрів України законопроекту „Про внесення змін до закону України „Про реабілітацію жертв політичних репресій на Україні” в частині посилення соціального захисту реабілітованих громадян та членів їх сімей.
ParlaMint-UA_2008-06-06-m0.u1.p17.sent1	Леоніда Литвинова до Прем’єр-міністра України щодо порушень законодавства під час реорганізації Інституту онкології Академії медичних наук України.
ParlaMint-UA_2008-06-06-m0.u1.p18.sent1	Миколи Деркача до Прем’єр-міністра України щодо вирішення проблем забезпечення питною водою ряду населених пунктів Дніпропетровської області, які з кінця 2007 року залишилися без водопостачання.
ParlaMint-UA_2008-06-06-m0.u1.p19.sent1	Миколи Шершуна до Прем’єр-міністра України, міністра фінансів України щодо незадоволення відповіддю на питання про завершення будівництва обласного онкологічного диспансеру в місті Рівне.
ParlaMint-UA_2008-06-06-m0.u1.p20.sent1	Олега Зарубінського до Прем’єр-міністра України щодо питання ратифікації угоди між Україною, між Кабінетом Міністрів України та Урядом Федеративної Республіки Німеччина про фінансове співробітництво.
ParlaMint-UA_2008-06-06-m0.u1.p21.sent1	Петра Писарчука до Прем’єр-міністра України щодо проведення державної санітарно-екологічної експертизи території Бібрської міської ради Перемишлянського району Львівської області на предмет загрози навколишнього середовища за наслідками пожежі на дочірньому підприємстві „Полісинтез” Акціонерного товариства „Органіка”.
ParlaMint-UA_2008-06-06-m0.u1.p22.sent1	Сергія Гриневецького до Прем’єр-міністра України щодо фінансування Одеського національного академічного театру опери та балету;
ParlaMint-UA_2008-06-06-m0.u1.p23.sent1	Юрія Кармазіна до Прем’єр-міністра України стосовно перевірки фактів завезення в Україну гральних автоматів низької якості, що призводить до широкомасштабного шахрайства з коштами громадян, особливо з числа неповнолітніх і молоді, вжиття невідкладних заходів щодо наведення порядку у сфері грального бізнесу, зокрема прискорення затвердження правил обов’язкової сертифікації гральних автоматів з грошовим виграшем з боку відповідних міністерств та відомств.
ParlaMint-UA_2008-06-06-m0.u1.p24.sent1	Юрія Кармазіна до Прем’єр-міністра України, міністра охорони здоров’я України, міністра внутрішніх справ України, Генерального прокурора України щодо перевірки фактів невиконання постанови уряду з питань обмеження, випуску і розповсюдження лікарського препарату „Трамадол”, неконтрольоване вживання якого призводить до наркозалежності десятків тисяч молодих людей і приносить наркобаронам доходів на сотні мільйонів гривень та загрожує національній безпеці України.
ParlaMint-UA_2008-06-06-m0.u1.p25.sent1	Групи народних депутатів: Бахтеєвої, Коржа та інших, - до Прем’єр-міністра України, Генерального прокурора України стосовно необхідного повернення в державну власність незаконно привласненого приватними структурами об’єкту незавершеного будівництва, розташованого на території Донецького обласного клінічно-територіального медичного об’єднання.
ParlaMint-UA_2008-06-06-m0.u1.p26.sent1	Групи народних депутатів: Комара, Маньковський та інший – до Прем’єр-міністра України стосовно нанесення збитків агропромисловому комплексу України.
ParlaMint-UA_2008-06-06-m0.u1.p27.sent1	Групи народних депутатів: Коржа, Пєрєдєрія – до Прем’єр-міністра України, міністра охорони здоров’я України, Генерального прокурора України стосовно порушення законодавства про проведення вакцини проти кору і краснухи в Україні.
ParlaMint-UA_2008-06-06-m0.u1.p28.sent1	Валерія Сушкевича до міністра охорони здоров’я України щодо запровадження індивідуального підходу до вакцинації з метою запобігання важких ускладнень щеплення від інфекційних захворювань.
ParlaMint-UA_2008-06-06-m0.u1.p29.sent1	Василя Петьовки до міністра аграрної політики України, виконуючого обов’язки голови Служби безпеки України, голови Контрольно-ревізійного управління України, Генерального прокурора України стосовно перевірки інформації щодо порушення законодавства України та фактів зловживань службовим становищем посадовими особами центральної ради Всеукраїнського фізкультурно-спортивного товариства „Колос”.
ParlaMint-UA_2008-06-06-m0.u1.p30.sent1	Володимира Полохало до виконуючого обов’язки голови Служби безпеки України, міністра внутрішніх справ України, Генерального прокурора України стосовно суттєвих порушень в діяльності організації колективного правління правами в системі збору та виплати винагороди авторам виконавцям, виробникам фонограм.
ParlaMint-UA_2008-06-06-m0.u1.p31.sent1	Володимира Яворівського до міністра закордонних справ України, міністра юстиції України стосовно не виконання Указу Президента України номер 39/2006 від 20 січня 2006 року щодо ратифікації Європейської конвенції про відшкодування збитків жертвам насильницьких злочинів та приведення українського законодавства у відповідність з її положеннями.
ParlaMint-UA_2008-06-06-m0.u1.p32.sent1	Володимира Яворівського до міністра транспорту та зв’язку України щодо перевірки фактів зловживання службовим становищем начальником Севастопольського морського порту, який всупереч чинному законодавству перешкоджає господарській діяльності українським підприємцям.
ParlaMint-UA_2008-06-06-m0.u1.p33.sent1	Ігоря Шарова до голови Секретаріату Президента України стосовно забезпечення виконання Указу Президента України від 12 липня 2005 року номер 1088/2005 про заходи щодо посилення державної підтримки колишніх політичних в’язнів, репресованих та їх громадських організацій в частині підготовки проекту закону відносно підвищення у відповідних відсотках до прожиткового мінімуму пенсій громадянам, які необґрунтовано зазнали політичних репресій і згодом були реабілітовані, а також членам їх сімей, яких було примусово переселено.
ParlaMint-UA_2008-06-06-m0.u1.p34.sent1	Миколи Кравченка до міністра охорони навколишнього природного середовища України, голові Державного комітету України з промислової безпеки, охорони праці і гірничого нагляду, Генерального прокурора України щодо фактів порушення норм природо-захисного законодавства та законодавства про безпеку праці відкритим акціонерним товариством „Арселор”, „Мітел”, Кривий Ріг та іншим.
ParlaMint-UA_2008-06-06-m0.u1.p35.sent1	Миколи Томенко до Голови Рахункової палати України щодо ефективності використання коштів державного бюджету на утримання Державного управління справами.
ParlaMint-UA_2008-06-06-m0.u1.p36.sent1	Сергія Гордієнка до міністра внутрішніх справ України, міністра юстиції України, Генерального прокурора України щодо неналежного розгляду депутатського звернення стосовно порушень законодавства при відчуженні нерухомості та пайового майна селян села Заріг Оржицького району Полтавської області.
ParlaMint-UA_2008-06-06-m0.u1.p36.sent2	В ході чого позбавлено приміщення місцевої ради.
ParlaMint-UA_2008-06-06-m0.u1.p37.sent1	Сергія Гордієнка до міністра юстиції України, Генерального прокурора України стосовно порушення законодавства працівникам державної виконавчої служби Глобинського району Полтавської області при відчужені майна, об’єкту незавершеного будівництва будинку культури в селі Манжелія цього району.
ParlaMint-UA_2008-06-06-m0.u1.p37.sent2	Неналежний розгляд неодноразових звернень місцевої територіальної громади та депутатського звернення з даного питання.
ParlaMint-UA_2008-06-06-m0.u1.p38.sent1	Групи народних депутатів: України Комара, Павленко та інших – до міністра охорони здоров’я щодо приведення вакцинації в Україні.
ParlaMint-UA_2008-06-06-m0.u1.p39.sent1	Владислава Каськіва до Генерального прокурора України щодо бездіяльності органів прокуратури стосовно розгляду заяви громадянина Ігоря Тинного про шахрайські дії окремих посадових осіб під час відчуження земельної ділянки на території Лисняківської сільської ради Київської області.
ParlaMint-UA_2008-06-06-m0.u1.p40.sent1	Володимира Бондаренка до Генеральної прокуратури України щодо ненадання Генеральною прокуратурою України відповіді на депутатські звернення стосовно перевірки незаконного використання компанії „Київенерго” зібраних у киян на придбання та встановлення лічильників коштів у сумі 10 мільйонів гривень.
ParlaMint-UA_2008-06-06-m0.u1.p41.sent1	Володимира Карпука до Генерального прокурора України щодо перевірки фактів порушення умов договору оренди торгівельно-виробничої бази за адресою вулиця Промислова, 7 місто Нова Каховка Херсонської області орендарем відкритого акціонерного товариства фірма „Херсонагробуд” та усунення порушень чинного законодавства.
ParlaMint-UA_2008-06-06-m0.u1.p42.sent1	Володимира Пилипенка до Генерального прокурора України щодо перевірки фактів, пов’язаних з отриманням заступником Генерального прокурора України Тетяною Корняковою фіктивного диплому про вищу освіту.
ParlaMint-UA_2008-06-06-m0.u1.p43.sent1	Володимира Сівковича до Генерального прокурора України щодо порушення кримінальної справи стосовно заступника голови Бориспільської районної державної адміністрації Вадима Гордієвського, який незаконно вилучив із жеребкування 47 гектарів землі.
ParlaMint-UA_2008-06-06-m0.u1.p44.sent1	Ірини Геращенко до Генерального прокурора, голови Миколаївської обласної державної адміністрації щодо порушення принципів свободи слова, утисків представників засобів масової інформації та втручання в редакційну політику газети „Перемога” Братського району Миколаївської області з боку голови державної адміністрації Братського району Миколаївської області Любові Московщук, а також перешкоджання нею інформування населення про зустріч з народними депутатами України.
ParlaMint-UA_2008-06-06-m0.u1.p45.sent1	Миколи Шершуна до Генерального прокурора України щодо порушення слідчими Тернопільської обласної прокуратури прав громадянки Галини Ячишин.
ParlaMint-UA_2008-06-06-m0.u1.p46.sent1	Михайла Сироти до Генерального прокурора України щодо неналежного розслідування кримінальної справи за фактом ДТП слідчим управлінням УМВС України в Закарпатській області.
ParlaMint-UA_2008-06-06-m0.u1.p47.sent1	Олександра Донія до Генерального прокурора України стосовно відсутності відповіді на депутатське звернення щодо спроби захоплення невідомими особами військового містечка № 227 та вилучення тварин.
ParlaMint-UA_2008-06-06-m0.u1.p48.sent1	Олексія Донія до Генерального прокурора України стосовно неналежного розгляду депутатського звернення щодо ігнорування Генеральною прокуратурою України заяви адвоката Віктора Агєєва відносно порушення кримінальної справи.
ParlaMint-UA_2008-06-06-m0.u1.p49.sent1	Сергія Гриневецького до Генерального прокурора України щодо дій посадових осіб Одеської філії Інституту біології південних морів імені Ковалевського Національної академії наук, спрямованих на завдання шкоди державі.
ParlaMint-UA_2008-06-06-m0.u1.p50.sent1	Володимира Сівковича до голови Бориспільської районної державної адміністрації Київської області щодо ненадання копій розпоряджень, які стосуються виділення земельних ділянок під особисте селянське господарство, крім соціальної сфери, зокрема, фірмам: благодійна організація „Український екологічний фонд - 3000”, ТОВ ресурсна компанія „Миловид”, мале багатопрофільне сумісне підприємство „КіМіКе”, ТОВ „Найс” та іншим.
ParlaMint-UA_2008-06-06-m0.u1.p51.sent1	Володимира Литвина до Генерального прокурора України щодо тиску за політичними мотивами з боку керівництва Луганської обласної державної адміністрації на родину Ірини Попової.
ParlaMint-UA_2008-06-06-m0.u1.p52.sent1	Андрія Павловського до Київського міського голови щодо порушення прав громадян через розміщення та експлуатацію автостоянки і тимчасових павільйонів за адресою: проспект академіка Палладіна, 7 у Святошинському районі міста Києва.
ParlaMint-UA_2008-06-06-m0.u1.p53.sent1	Миколи Деркача до голови Дніпропетровської обласної ради щодо недопущення зносу будівлі обласного кардіологічного центру в місті Дніпропетровську.
ParlaMint-UA_2008-06-06-m0.u1.p54.sent1	Шановні колеги, є запити до Президента України, запит Володимира Литвина.
ParlaMint-UA_2008-06-06-m0.u1.p54.sent2	І я ставлю на голосування.
ParlaMint-UA_2008-06-06-m0.u1.p54.sent3	Увага, колеги!
ParlaMint-UA_2008-06-06-m0.u1.p54.sent4	Увага!
ParlaMint-UA_2008-06-06-m0.u1.p55.sent1	Ставлю на голосування питання про підтримку запита Володимира Литвина до Президента України щодо тиску за політичними мотивами з боку керівництва Луганської обласної державної адміністрації на родину Ірини Попової.
ParlaMint-UA_2008-06-06-m0.u1.p55.sent2	Увага, голосуємо.
ParlaMint-UA_2008-06-06-m0.u1.p56.sent1	За-187
ParlaMint-UA_2008-06-06-m0.u1.p57.sent1	Рішення прийнято.
ParlaMint-UA_2008-06-06-m0.u1.p58.sent1	Тепер ставлю на голосування питання про направлення Президенту України відповідного запиту.
ParlaMint-UA_2008-06-06-m0.u1.p58.sent2	Для цього рішення треба 226 голосів.
ParlaMint-UA_2008-06-06-m0.u1.p58.sent3	Увага, колеги!
ParlaMint-UA_2008-06-06-m0.u1.p58.sent4	Голосуємо!
ParlaMint-UA_2008-06-06-m0.u1.p59.sent1	За-209
ParlaMint-UA_2008-06-06-m0.u1.p60.sent1	Рішення не прийнято.
ParlaMint-UA_2008-06-06-m0.u1.p61.sent1	Шановні колеги, перед закриттям є остання інформація, яку я щойно оголосив керівникам фракцій, не хотів би давати оцінок, але все-таки почну з цього.
ParlaMint-UA_2008-06-06-m0.u1.p62.sent1	У коаліції відбулась певна зрада.
ParlaMint-UA_2008-06-06-m0.u1.p62.sent2	Поступило дві заяви, які сьогодні вранці, цих два народних депутата України, вручили в апарат Верховної Ради.
ParlaMint-UA_2008-06-06-m0.u1.p63.sent1	Перша заява народного депутата Рибакова – член „Блоку Юлії Тимошенко”, де народний депутат Рибаков повідомляє про свій вихід з Коаліції демократичних сил.
ParlaMint-UA_2008-06-06-m0.u1.p64.sent1	І друга заява народного депутата Бута Юрія Анатолійовича – "Наша Україна – Народна самооборона", де він також повідомляє про вихід з Коаліції демократичних сил.
ParlaMint-UA_2008-06-06-m0.u1.p65.sent1	Я єдине, що хочу сказати, нехай ці люди спам’ятаються.
ParlaMint-UA_2008-06-06-m0.u1.p66.sent1	Шановні колеги!
ParlaMint-UA_2008-06-06-m0.u1.p66.sent2	Шановні колеги, пленарне засідання Верховної Ради України оголошую закритим.
