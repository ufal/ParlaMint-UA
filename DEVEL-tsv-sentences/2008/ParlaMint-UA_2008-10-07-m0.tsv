id	text
ParlaMint-UA_2008-10-07-m0.u1.p1.sent1	Доброго ранку, шановні народні депутати і гості Верховної Ради України!
ParlaMint-UA_2008-10-07-m0.u1.p2.sent1	Сьогодні у нас два іменинника.
ParlaMint-UA_2008-10-07-m0.u1.p2.sent2	Я хочу привітати від імені Верховної Ради наших колег: Коржева Анатолія Леонідовича і Уколова Віктора Олександровича, у якого сьогодні ювілейні 40 років .
ParlaMint-UA_2008-10-07-m0.u1.p3.sent1	Будь ласка, прошу реєструватися.
ParlaMint-UA_2008-10-07-m0.u1.p4.sent1	Зареєструвалося -377
ParlaMint-UA_2008-10-07-m0.u1.p5.sent1	У залі зареєстровано 377 народних депутатів України.
ParlaMint-UA_2008-10-07-m0.u1.p5.sent2	Ранкове пленарне засідання оголошую відкритим.
ParlaMint-UA_2008-10-07-m0.u1.p6.sent1	Шановні колеги!
ParlaMint-UA_2008-10-07-m0.u1.p6.sent2	Сьогодні, так як і у попередні пленарні дні, у нас немає погодженого порядку денного, оскільки немає такої кількості народних депутатів України у фракціях, які б погодили порядок денний на сьогодні, і сьогодні ми не маємо зранку Голови Верховної Ради України, який знаходиться на консультаціях чи на нараді у Президента України.
ParlaMint-UA_2008-10-07-m0.u1.p6.sent3	У зв’язку з тим, щоб ми могли підготуватися до початку роботи у пленарному режимі, я оголошую перерву до 12 години 30 хвилин.
ParlaMint-UA_2008-10-07-m0.u1.p6.sent4	І прошу керівників депутатських фракцій об 11-ій годині прийти на нараду у кабінет Голови Верховної Ради України.
ParlaMint-UA_2008-10-07-m0.u2.p1.sent1	Добрий день, шановні колеги.
ParlaMint-UA_2008-10-07-m0.u2.p1.sent2	Розпочнемо з того, що абсолютно зрозуміло, що домовлятися по розкладу сьогоднішнього засідання немає жодного змісту у зв’язку з тим, що ми стоїмо напередодні двох виборів.
ParlaMint-UA_2008-10-07-m0.u2.p1.sent3	Вибір перший – це нова коаліція.
ParlaMint-UA_2008-10-07-m0.u2.p1.sent4	Вибір другий – це дострокове припинення повноважень українського парламенту.
ParlaMint-UA_2008-10-07-m0.u2.p1.sent5	Думаю, нічого оригінального, нічого нового.
ParlaMint-UA_2008-10-07-m0.u2.p2.sent1	Думаю, що треба чітко зрозуміти і усвідомити, що хто би що не говорив назовні, але доля українського парламенту виключно у руках самого парламенту.
ParlaMint-UA_2008-10-07-m0.u2.p2.sent2	Якщо коаліція буде сформована до кінця поточного дня, то таким чином закриються будь-які дискусії на предмет припинення повноважень і роботи Верховної Ради.
ParlaMint-UA_2008-10-07-m0.u2.p2.sent3	Якщо ця коаліція не буде сформована, то об’єктивно є конституційні підстави для застосування статті 90 Конституції.
ParlaMint-UA_2008-10-07-m0.u2.p2.sent4	При цьому чітко зазначаю, що стаття 90 Конституції не може застосовуватись без проведення консультацій з Головою Верховної Ради України, заступниками і керівниками фракцій.
ParlaMint-UA_2008-10-07-m0.u2.p3.sent1	З огляду на це, шановні товариші, маємо ще цілу купу часу на вірогідну можливість домовитися, але вірогідність цієї можливості тане з кожною хвилиною.
ParlaMint-UA_2008-10-07-m0.u2.p3.sent2	Думаю, що було би доцільно, щоби керівники фракцій відповідно до Регламенту висловили власну позицію, і це було погоджено у мене на засіданні.
ParlaMint-UA_2008-10-07-m0.u2.p3.sent3	І прошу записатися від фракцій на виступи від представників фракцій.
ParlaMint-UA_2008-10-07-m0.u2.p4.sent1	Тепер що стосується інсинуацій різних, які виникли сьогодні після зустрічі з Президентом.
ParlaMint-UA_2008-10-07-m0.u2.p4.sent2	Я був присутній на тій зустрічі.
ParlaMint-UA_2008-10-07-m0.u2.p4.sent3	Я не чув у виступі Президента ні слово „розпуск”, ні слова „дострокове припинення повноважень”, ні слова „указ”.
ParlaMint-UA_2008-10-07-m0.u2.p4.sent4	Це так, щоб не було різного роду інсинуацій.
ParlaMint-UA_2008-10-07-m0.u2.p5.sent1	Гасюк Петро Петрович.
ParlaMint-UA_2008-10-07-m0.u3.p1.sent1	Прошу передати.
ParlaMint-UA_2008-10-07-m0.u4.p1.sent1	Іван Кириленко.
ParlaMint-UA_2008-10-07-m0.u5.p1.sent1	слово пану Кириленку Івану.
ParlaMint-UA_2008-10-07-m0.u6.p1.sent1	Шановний Голово, колеги, шановні виборці!
ParlaMint-UA_2008-10-07-m0.u6.p1.sent2	Здається, вже все і всім зрозуміло: в умовах штучно спровокованої в Україні політичної кризи верх бере партія війни – перемагають яструби.
ParlaMint-UA_2008-10-07-m0.u6.p2.sent1	На жаль, в жертву політичним амбіціям принесені такі бажані в суспільстві стабільність, злагода, порозуміння, разом з ними і економіка.
ParlaMint-UA_2008-10-07-m0.u6.p2.sent2	Наша політична сила протягом 10 місяців послідовно, наполегливо і відкрито проголошувала саме такі цивілізовані принципи і прозорі політичні стосунки.
ParlaMint-UA_2008-10-07-m0.u6.p2.sent3	Ми терпіли.
ParlaMint-UA_2008-10-07-m0.u6.p2.sent4	Всі ви свідки: загроза позачергових виборів вітає над Україною вже чи не з перших днів роботи нової коаліції, а БЮТ боровся і бореться за її живучість до останньої миті.
ParlaMint-UA_2008-10-07-m0.u6.p3.sent1	У нас є рішення фракції, у нас є 155 підписів, ми готові до відновлення демократичної коаліції вже зараз, але поки зустрічних кроків немає.
ParlaMint-UA_2008-10-07-m0.u6.p4.sent1	В чому нас за цей час тільки не звинувачували?
ParlaMint-UA_2008-10-07-m0.u6.p4.sent2	Чого варті тільки публічні підозри у державній зраді, у формуванні фантастичної коаліції, у державному перевороті!
ParlaMint-UA_2008-10-07-m0.u6.p4.sent3	Немає ні одного, ні другого, ні третього.
ParlaMint-UA_2008-10-07-m0.u6.p5.sent1	Є в математиці термін „аксіома”, тобто „очевидна істина”.
ParlaMint-UA_2008-10-07-m0.u6.p5.sent2	Напередодні задуманого спустошливого політичного ристалища хочеться нагадати декілька для України визначальних аксіом.
ParlaMint-UA_2008-10-07-m0.u6.p6.sent1	Перша, якими б не були підсумки майбутніх виборів, якщо ще вони відбудуться, наступна коаліція буде формуватися або на базі Партії регіонів, або на базі БЮТ.
ParlaMint-UA_2008-10-07-m0.u6.p6.sent2	Беріть калькулятори, панове, запрошуйте не заангажованих соціологів, експертів і рахуйте, чи справа наліво, чи зверху знизу, але іншого не дано.
ParlaMint-UA_2008-10-07-m0.u6.p7.sent1	Якщо автори дострокових виборів мріють про щось інше, його не буде.
ParlaMint-UA_2008-10-07-m0.u6.p7.sent2	Рік, наприклад, велися переговори про створення широкої коаліції між Партією регіонів і „Нашою Україною” не в цьому залі.
ParlaMint-UA_2008-10-07-m0.u6.p7.sent3	Тепер є унікальна можливість їх результативно завершити.
ParlaMint-UA_2008-10-07-m0.u6.p7.sent4	Говорю це без іронії, бо через два місяці серйозні політики з Донбасу цілком реально можуть утворити в цьому залі зовсім іншу конфігурацію і тоді до побачення ПДЧ, НАТО, зато цілком можливо „Да здравствует великий и могучий!”.
ParlaMint-UA_2008-10-07-m0.u6.p7.sent5	Отже, не треба терзати країну і людей, робіть задумане сьогодні.
ParlaMint-UA_2008-10-07-m0.u6.p7.sent6	ніхто не заважає, бо завтра може бути пізно.
ParlaMint-UA_2008-10-07-m0.u6.p8.sent1	Друге.
ParlaMint-UA_2008-10-07-m0.u6.p8.sent2	Хто б кому що не нашіптував, обіцяв, запевняв, ніхто на цих виборах однозначну тотальну перемогу не отримає.
ParlaMint-UA_2008-10-07-m0.u6.p8.sent3	Воістину, Україна – не Росія.
ParlaMint-UA_2008-10-07-m0.u6.p8.sent4	18 років поспіль народ голосує половина наполовину, без різниці парламентські це перегони чи президентські.
ParlaMint-UA_2008-10-07-m0.u6.p8.sent5	Так буде й нині.
ParlaMint-UA_2008-10-07-m0.u6.p8.sent6	І якщо в черговий раз не захочуть об’єднатися сильні заради країни, як це зробили в Німеччині, то в діло підуть вже звичні для нас і дикі для Європи політичні прикупи.
ParlaMint-UA_2008-10-07-m0.u6.p8.sent7	До чого вони призводять, минулорічна історія яскраво про це свідчить.
ParlaMint-UA_2008-10-07-m0.u6.p8.sent8	Але у нас, як у нас – історія нічому не учить.
ParlaMint-UA_2008-10-07-m0.u6.p8.sent9	Невже для того, щоб домовитись, треба затівати чергову політичну бойню, тим паче знаючи її підсумки.
ParlaMint-UA_2008-10-07-m0.u6.p9.sent1	Наша політична сила завжди виступала і виступає за те, що влади, повноважень, відповідальності вистачить на всіх.
ParlaMint-UA_2008-10-07-m0.u6.p9.sent2	Саме ми пропонували най значущі, контрольні комітети Верховної Ради, посади замів у міністерствах, контролюючі органи і саме опозиції.
ParlaMint-UA_2008-10-07-m0.u6.p9.sent3	На жаль, не прислухались.
ParlaMint-UA_2008-10-07-m0.u6.p9.sent4	Зрозуміло, хочеться більше і негайно.
ParlaMint-UA_2008-10-07-m0.u6.p9.sent5	Та й політиків, які не працювали і не хочуть працювати в опозиції, у нас вдосталь.
ParlaMint-UA_2008-10-07-m0.u6.p10.sent1	Третє.
ParlaMint-UA_2008-10-07-m0.u6.p10.sent2	Про те, для чого придумані позачергові вибори, вже, здається, написали і заводські багатотиражки, і фермерські стінгазети.
ParlaMint-UA_2008-10-07-m0.u6.p10.sent3	Головна мета – зганьбити і принизити Юлію Тимошенко, бо виною всьому преславуті рейтинги.
ParlaMint-UA_2008-10-07-m0.u6.p10.sent4	До чого ми дожилися?
ParlaMint-UA_2008-10-07-m0.u6.p10.sent5	Щоб усунути занадто строптивого Прем’єра, треба знищити парламент, а разом з ним і парламентаризм, бо в той день, коли на це приміщення повісять замок, демократія скінчиться, почнеться демократура.
ParlaMint-UA_2008-10-07-m0.u6.p10.sent6	І все це заради одного – перемоги на президентських виборах.
ParlaMint-UA_2008-10-07-m0.u6.p10.sent7	Посади глави держави в Україні вже давно воістину не пост, а діагноз.
ParlaMint-UA_2008-10-07-m0.u6.p10.sent8	Говорю це без відносно когось, бо історія весь час повторюється і буде повторюватися напевне.
ParlaMint-UA_2008-10-07-m0.u6.p10.sent9	Та ще й Конституція передбачає два терміни підряд.
ParlaMint-UA_2008-10-07-m0.u6.p10.sent10	З чого починає свій перший день роботи новий гарант?
ParlaMint-UA_2008-10-07-m0.u6.p10.sent11	Вірно, з підготовки до наступного терміну.
ParlaMint-UA_2008-10-07-m0.u6.p10.sent12	Що для цього треба зробити?
ParlaMint-UA_2008-10-07-m0.u6.p10.sent13	Вірно, вичислити і нейтралізувати майбутніх конкурентів.
ParlaMint-UA_2008-10-07-m0.u6.p10.sent14	Де вони?
ParlaMint-UA_2008-10-07-m0.u6.p10.sent15	В парламенті і в уряді.
ParlaMint-UA_2008-10-07-m0.u6.p11.sent1	А далі, як кажуть, за текстом: за роки незалежності майже 20 урядів і напівпаралізований парламент.
ParlaMint-UA_2008-10-07-m0.u6.p11.sent2	Країно, народе, де ви?
ParlaMint-UA_2008-10-07-m0.u6.p11.sent3	І кому ви потрібні?
ParlaMint-UA_2008-10-07-m0.u6.p11.sent4	Може, дійсно, праві ті, хто пропонує один термін, але на 7 років.
ParlaMint-UA_2008-10-07-m0.u6.p11.sent5	Бо з першого дня лідер нації, напевно, буде дбати про народ і про пам’ять за свої діяння, а не про наступні вибори.
ParlaMint-UA_2008-10-07-m0.u6.p11.sent6	Але для цього знову ж таки треба порозуміння і об’єднання зусилля саме.
ParlaMint-UA_2008-10-07-m0.u7.p1.sent1	Дайте завершити.
ParlaMint-UA_2008-10-07-m0.u8.p1.sent1	по уточненню Конституції.
ParlaMint-UA_2008-10-07-m0.u8.p2.sent1	І четверте.
ParlaMint-UA_2008-10-07-m0.u8.p2.sent2	За ці останні роки ми стали свідками колосальних світових потрясінь: війни, конфлікти, терористичні акти, обвали фондових ринків, лихоманить світову економіку, фінанси, іпотеку, голод став не загрозою, а реальністю.
ParlaMint-UA_2008-10-07-m0.u8.p2.sent3	Зачепило весь світ, у нас поки що тільки грізні відголоски.
ParlaMint-UA_2008-10-07-m0.u8.p2.sent4	Хтось таки береже нашу неньку і дає можливість нам, політикам – що робити? –дуріти і далі чи таки схаменутися?
ParlaMint-UA_2008-10-07-m0.u8.p2.sent5	Терпіння Всевишнього і народу не безмежне, і ми вже ним занадто довго користуємося.
ParlaMint-UA_2008-10-07-m0.u8.p3.sent1	Один з відомих політиків днями спрогнозував жовтень-2008 в Україні жовтнем-93 в Росії.
ParlaMint-UA_2008-10-07-m0.u8.p3.sent2	Боронь, Боже, нам таке завтра, бо то вже буде історія не України і навіть не Зімбабве.
ParlaMint-UA_2008-10-07-m0.u8.p3.sent3	Доля поки ще в наших руках.
ParlaMint-UA_2008-10-07-m0.u8.p3.sent4	Очевидно, не треба її більше випробовувати.
ParlaMint-UA_2008-10-07-m0.u8.p3.sent5	Ще є кілька годин.
ParlaMint-UA_2008-10-07-m0.u8.p3.sent6	Бог в поміч!
ParlaMint-UA_2008-10-07-m0.u8.p4.sent1	Дякую за увагу.
ParlaMint-UA_2008-10-07-m0.u9.p1.sent1	В’ячеслав Кириленко, „Наша Україна – Народна Самооборона”.
ParlaMint-UA_2008-10-07-m0.u10.p1.sent1	Тишина, товариші!
ParlaMint-UA_2008-10-07-m0.u10.p1.sent2	Ну, ведіть себе по-людськи!
ParlaMint-UA_2008-10-07-m0.u10.p1.sent3	Що ж ви під кінець нашої каденції так недобре себе поводите!
ParlaMint-UA_2008-10-07-m0.u10.p1.sent4	Тишина!
ParlaMint-UA_2008-10-07-m0.u10.p2.sent1	Будь ласка, В’ячеслав Анатолійович.
ParlaMint-UA_2008-10-07-m0.u11.p1.sent1	Шановні колеги, шановні виборці!
ParlaMint-UA_2008-10-07-m0.u11.p1.sent2	Перше.
ParlaMint-UA_2008-10-07-m0.u11.p1.sent3	Я хочу, щоб ті, хто зараз ревли, не ображалися, тому що ми відстоюємо інтереси своїх виборців.
ParlaMint-UA_2008-10-07-m0.u11.p1.sent4	Ми відстоюємо інтереси тих людей, які послали нас сюди, в парламент, для того щоб захищати національні цінності, національні пріоритети і національний український інтерес.
ParlaMint-UA_2008-10-07-m0.u11.p1.sent5	Інколи ми боролися у цій боротьбі лише із опозицією, інколи доводилося боротися і з колишніми партнерами, які по-своєму розуміли національний інтерес.
ParlaMint-UA_2008-10-07-m0.u11.p2.sent1	Ми і далі будемо посідати саме таку позицію, бо вона відповідає позиції наших виборців, а їх – мільйони.
ParlaMint-UA_2008-10-07-m0.u11.p3.sent1	Друге.
ParlaMint-UA_2008-10-07-m0.u11.p3.sent2	Повинен знати весь парламент і вся країна, ми ніколи і нікому не ставили ультиматумів і не ставимо.
ParlaMint-UA_2008-10-07-m0.u11.p3.sent3	Ми оголошуємо свої програмові принципи.
ParlaMint-UA_2008-10-07-m0.u11.p3.sent4	Я розумію, що безпринципним політикам, які зараз ревуть в залі, це не подобається.
ParlaMint-UA_2008-10-07-m0.u11.p3.sent5	Набагато легше під килимом робити ситуативні домовленості, але для нас така практика неприпустима.
ParlaMint-UA_2008-10-07-m0.u11.p3.sent6	Тому ми просто приймали на озброєння програмові принципи, які тут е оприлюднювали і перед опонентами, і перед колишніми, а можливо і майбутніми партнерами.
ParlaMint-UA_2008-10-07-m0.u11.p4.sent1	Третє.
ParlaMint-UA_2008-10-07-m0.u11.p4.sent2	2 вересня, на жаль, в українському парламенті відбулося.
ParlaMint-UA_2008-10-07-m0.u11.p4.sent3	І тепер зробити вигляд, що цілий місяць не відбувалося реальної коаліції між Партією регіонів, комуністами і БЮТом – неможливо.
ParlaMint-UA_2008-10-07-m0.u11.p4.sent4	Ці події мали місце в нашій історії.
ParlaMint-UA_2008-10-07-m0.u11.p4.sent5	Під час цих подій парламент ухвалив велику кількість рішень.
ParlaMint-UA_2008-10-07-m0.u11.p4.sent6	На жаль, значна частина із цих рішень суперечить українським національним інтересам.
ParlaMint-UA_2008-10-07-m0.u11.p4.sent7	Для того, щоб більше таке ніколи не повторилося можливі майбутні партнери повинні вийти на режим довіри одне до одного.
ParlaMint-UA_2008-10-07-m0.u11.p4.sent8	А для того, потрібно дати, бодай, мінімальну, але принципову оцінку тому, що відбулося.
ParlaMint-UA_2008-10-07-m0.u11.p5.sent1	Тому я можу поінформувати виборців і вас, шановні колеги, із тих позицій, які нам було потрібно розв’язати, щоб відновити або по-новому створити коаліцію, більша частина врегульована.
ParlaMint-UA_2008-10-07-m0.u11.p5.sent2	Але не врегульоване одне принципове питання, яке чомусь дехто із колег, очевидно, маніпулюючи поняттями, намагається називати питанням про Грузію.
ParlaMint-UA_2008-10-07-m0.u11.p5.sent3	Колеги, я вас розчарую, це питання про Україну, це питання про те, як ми бачимо суверенітет рідної країни у найближчому і найдальшому майбутньому.
ParlaMint-UA_2008-10-07-m0.u11.p5.sent4	Чи ми будемо дозволяти, щоб чужоземні війська туди-сюди їздили нашою територією, чужоземні кораблі туди-сюди плавали, куди їм дасть команду інша країна і інша столиця, чи ми будемо поважати власний суверенітет, власну країну, власні національні інтереси і власний народ.
ParlaMint-UA_2008-10-07-m0.u11.p5.sent5	(Ш у м у з а л і)
ParlaMint-UA_2008-10-07-m0.u11.p5.sent6	І те, що депутати від опозиції знову ревуть, підказує, що вони з цим не згодні, але це їхнє право.
ParlaMint-UA_2008-10-07-m0.u11.p6.sent1	Ми закликаємо схаменутися майбутніх можливих партнерів по коаліції і прийняти останній пункт, який у нас лишився для реалізації.
ParlaMint-UA_2008-10-07-m0.u11.p7.sent1	Арсеній Петрович, чи є у нас лікар у Верховній Раді?
ParlaMint-UA_2008-10-07-m0.u12.p1.sent1	Привеземо.
ParlaMint-UA_2008-10-07-m0.u13.p1.sent1	Будь ласка.
ParlaMint-UA_2008-10-07-m0.u13.p1.sent2	Я думаю, частині колег уже треба.
ParlaMint-UA_2008-10-07-m0.u13.p1.sent3	Будь ласка, дайте команду, щоб лікар постійно чергував у залі.
ParlaMint-UA_2008-10-07-m0.u13.p2.sent1	Тому.
ParlaMint-UA_2008-10-07-m0.u13.p2.sent2	Я доповідаю тим людям, які хотіли би слухати, а не кричати.
ParlaMint-UA_2008-10-07-m0.u13.p2.sent3	Ми на шляху до розв’язання і цієї проблеми.
ParlaMint-UA_2008-10-07-m0.u13.p2.sent4	Правда, є частина обставин, які стримують швидке і результативне завершення консультацій.
ParlaMint-UA_2008-10-07-m0.u13.p2.sent5	Ці обставини пов’язані із позицією лідера „Блоку Тимошенко”.
ParlaMint-UA_2008-10-07-m0.u13.p2.sent6	Нас прикро вразили результати і стиль візиту до столиці Російської Федерації .
ParlaMint-UA_2008-10-07-m0.u13.p3.sent1	Не у зв’язку із тим, що він відбувся.
ParlaMint-UA_2008-10-07-m0.u13.p3.sent2	Це дуже добре, і кожен Прем’єр повинен відбувати до столиці нашого стратегічного партнера.
ParlaMint-UA_2008-10-07-m0.u13.p3.sent3	Але, колеги, ось вам три ускладнення, які ставлять для нас додаткові питання.
ParlaMint-UA_2008-10-07-m0.u13.p4.sent1	Перше, жодних домовленостей по газу немає, зате є пропозиція у перспективі передачі газотранспортної системи для Росії .
ParlaMint-UA_2008-10-07-m0.u13.p5.sent1	Друге.
ParlaMint-UA_2008-10-07-m0.u13.p5.sent2	Чому Прем’єр-міністр України мовчки сиділа і спостерігала, коли Президент і Прем’єр іншої країни звинувачували нашу рідну країну у незаконній торгівлі зброєю?
ParlaMint-UA_2008-10-07-m0.u13.p5.sent3	Хіба Прем’єр-міністру не відомо, що частка експорту українських озброєнь до Грузії – лише 6 відсотків, а частка експорту українських озброєнь до Росії – 28 відсотків, тобто майже в 5 разів більше.
ParlaMint-UA_2008-10-07-m0.u13.p5.sent4	Хіба Прем’єр-міністру Тимошенко не відомо, до Росія донедавна активно і цілеспрямовано здійснювала постачання зброї до Грузії і не бачила в цьому ніякого сорому для себе?
ParlaMint-UA_2008-10-07-m0.u13.p5.sent5	І хіба не зрозуміло, що така страусина.
ParlaMint-UA_2008-10-07-m0.u14.p1.sent1	Дайте завершити.
ParlaMint-UA_2008-10-07-m0.u15.p1.sent1	Мій колега виступав ще додатково півтори хвилини.
ParlaMint-UA_2008-10-07-m0.u15.p2.sent1	І хіба не зрозуміло, що така страусина позиція Прем’єра прямо б’є по інтересам оборонного комплексу України і по інтересам наших експортерів, які в рік від торгівлі зброєю до державного бюджету постачає більше чотирьох мільярдів доларів США.
ParlaMint-UA_2008-10-07-m0.u15.p3.sent1	І останнє, нам не подобається, що Прем’єр-міністр незалежної країни мовчки сидить і спостерігає, коли Прем’єр-міністр іншої країни ображає Президента суверенної держави.
ParlaMint-UA_2008-10-07-m0.u15.p3.sent2	Можна ставитися до Президента як завгодно, але політик такого рівня не повинен дозволяти собі такого роду поведінку на міждержавних зустрічах.
ParlaMint-UA_2008-10-07-m0.u15.p4.sent1	І я хочу сказати, що ці обставини, звичайно, додатково стримують результативне завершення переговорного процесу.
ParlaMint-UA_2008-10-07-m0.u15.p4.sent2	Нам і дотепер здається, що все-таки справжній сценарій в Кремлі, а тут – лише димова завіса.
ParlaMint-UA_2008-10-07-m0.u15.p4.sent3	Але і надалі ми будемо робити все для того, щоб демократична коаліція постала, але на принципах захисту національних інтересів, національних цінностей і національних пріоритетів.
ParlaMint-UA_2008-10-07-m0.u15.p4.sent4	Так велить нам наш український виборець.
ParlaMint-UA_2008-10-07-m0.u15.p5.sent1	Слава Україні!
ParlaMint-UA_2008-10-07-m0.u16.p1.sent1	Шановні народні депутати України, я прошу всіх заспокоїтися.
ParlaMint-UA_2008-10-07-m0.u16.p1.sent2	Ну, встаньте, трохи майте стримання, колеги, ну чого ви так кричите?
ParlaMint-UA_2008-10-07-m0.u16.p2.sent1	Будь ласка, Олександр Володимирович Лавринович.
ParlaMint-UA_2008-10-07-m0.u17.p1.sent1	Шановні колеги, я вибачаюся, мені доведеться виступи звідси, тому що там зачинено.
ParlaMint-UA_2008-10-07-m0.u17.p2.sent1	Ми зараз почули два важливих виступи.
ParlaMint-UA_2008-10-07-m0.u17.p2.sent2	І я собі так думаю, що очевидно мало для кого в Україні сьогодні є секретом, що четвертий рік поспіль, починаючи з 2005 року, вся Україна є заручником взаємостосунків двох осіб.
ParlaMint-UA_2008-10-07-m0.u17.p2.sent3	Згадайте 2005 рік, як розвивалися процеси всередині так званої помаранчевої команди, як вони розвиваються сьогодні, які наслідки це для країни мали і попередні роки, і сьогодні мають які наслідки.
ParlaMint-UA_2008-10-07-m0.u17.p3.sent1	І згадайте, будь ласка, минулий рік, він не так давно був, коли потрібно було зупинити працюючий парламент, працюючу коаліцію і працюючий уряд.
ParlaMint-UA_2008-10-07-m0.u17.p3.sent2	Для цього можна було застосовувати будь-які засоби: від хуліганських у межах цього будинку, зупинення всіх правових інститутів у країні, нехтування всіма нормами Основного закону, інших законів України з тим, щоб потім можна було поставити країну в ситуацію, коли на підставі політичних домовленостей, всупереч законодавству в Україні відбулися перші позачергові вибори.
ParlaMint-UA_2008-10-07-m0.u17.p4.sent1	Сьогодні вже трошки інша ситуація.
ParlaMint-UA_2008-10-07-m0.u17.p4.sent2	І сьогодні ми бачимо змагання за те, щоб хто з цих двох осіб, з цих двох складових політичних сил буде відповідальним за чергові дострокові вибори.
ParlaMint-UA_2008-10-07-m0.u17.p4.sent3	Кожен хоче покласти відповідальність на свого партнера по сучасній коаліції і по попередній.
ParlaMint-UA_2008-10-07-m0.u17.p4.sent4	Тобто змагання йде тільки в цьому.
ParlaMint-UA_2008-10-07-m0.u17.p4.sent5	Ми побачили, що існування цього об’єднання протягом всього цього скликання було достатньо ефемерним.
ParlaMint-UA_2008-10-07-m0.u17.p4.sent6	І коли опозиція дала спробу попрацювати коаліції, щоб показати, яким чином вона може працювати, ми дуже швидко переконалися, що парламент не може працювати.
ParlaMint-UA_2008-10-07-m0.u17.p5.sent1	Так само ми бачимо, яким чином може працювати вся система державної влади в країні, коли головним змістом діяльності вищих посадових осіб є змагання між собою і поборення одне одного.
ParlaMint-UA_2008-10-07-m0.u17.p5.sent2	Зрозуміло, що нам ці вибори не потрібні.
ParlaMint-UA_2008-10-07-m0.u17.p5.sent3	Ми не були ініціаторами ні тих хуліганських виборів, які були минулого року, і цього року також ми їх не ініціюємо.
ParlaMint-UA_2008-10-07-m0.u17.p5.sent4	Ми спокійно і впевнено могли б працювати в статусі української опозиції в цьому парламенті.
ParlaMint-UA_2008-10-07-m0.u17.p5.sent5	Ми могли вести переговори після обрання про інший формат коаліції, але сьогодні в нас ситуація, коли ми опинилися перед вибором, чи консультації, які ми пробували проводити, будуть давати результат, чи ні.
ParlaMint-UA_2008-10-07-m0.u17.p5.sent6	Результату немає.
ParlaMint-UA_2008-10-07-m0.u17.p6.sent1	Є бажання шукати можливості відродження, відновлення тієї коаліції, яка була створена на самому початку.
ParlaMint-UA_2008-10-07-m0.u17.p6.sent2	Будь ласка, жодних перешкод у цьому немає.
ParlaMint-UA_2008-10-07-m0.u17.p6.sent3	І ми бачимо, що позитивний підсумок таких переговорів, які зараз ведуть, є дуже малоймовірним.
ParlaMint-UA_2008-10-07-m0.u17.p6.sent4	І ми б хотіли застерегти український народ від повторення ще на черговий рік існування при владі цієї помаранчевої команди, яка вже четвертий рік знущається над українським народом.
ParlaMint-UA_2008-10-07-m0.u18.p1.sent1	Петро Симоненко.
ParlaMint-UA_2008-10-07-m0.u19.p1.sent1	Уважаемые коллеги, уважаемые избиратели!
ParlaMint-UA_2008-10-07-m0.u19.p1.sent2	Стало очевидно, что политические банкроты, стоящие во главе государства – Президент Ющенко и вся его помаранчевая рать – ведут Украину к дефолту.
ParlaMint-UA_2008-10-07-m0.u19.p1.sent3	К дефолту экономическому, политическому и социальному.
ParlaMint-UA_2008-10-07-m0.u19.p1.sent4	При этом разворовывание страны глобалист Ющенко вывел на международный уровень.
ParlaMint-UA_2008-10-07-m0.u19.p1.sent5	Фактически отдал Украину на откуп мировым финансовым спекулянтам, он поставил страну сегодня на грань социального взрыва.
ParlaMint-UA_2008-10-07-m0.u19.p1.sent6	В результате мы имеем практически неподъемный внешний долг, стагнацию промышленного и аграрного секторов, засилие импорта, деградацию собственных производственных мощностей и производительных сил.
ParlaMint-UA_2008-10-07-m0.u19.p1.sent7	Мы имеем жесточайшую инфляцию, опустошающую и без того тощие кошельки граждан Украины.
ParlaMint-UA_2008-10-07-m0.u19.p2.sent1	Компартия всегда честно и открыто предупреждала народ Украины о неизбежных негативных последствиях преступной по отношению к нашей стране и народу политики националистов.
ParlaMint-UA_2008-10-07-m0.u19.p2.sent2	И вот теперь, когда миф о процветании либеральной экономики потерпел крах, когда система глобального финансового капитализма, к которой нас так упорно, в которую пытается втянуть помаранчевая власть, обвалилась, Украина в полной мере ощущает на себе все последствия ее краха.
ParlaMint-UA_2008-10-07-m0.u19.p3.sent1	Источники внешних инвестиций в экономику Украины перекрыты, а внутренние – не созданы.
ParlaMint-UA_2008-10-07-m0.u19.p3.sent2	На днях стала половина металлургических мощностей, остановились 17 из 36 доменных печей, а ведь это – основа бюджета, основа экономики, это рабочие места, это социальные программы и выплаты, это пенсии и зарплаты.
ParlaMint-UA_2008-10-07-m0.u19.p4.sent1	Завершается развал инфраструктуры на селе, ликвидировано 18 тысяч тракторных бригад, 13 тысяч машинных дворов, уничтожены повсеместно крупные животноводческие комплексы, из 192 сахзаводов осталось около 80-ти.
ParlaMint-UA_2008-10-07-m0.u19.p4.sent2	Выведены из обработки от 10 до 12 миллионов гектар сельскохозяйственных земель.
ParlaMint-UA_2008-10-07-m0.u19.p4.sent3	50 процентов сел не имеют школ, 60 процентов – фельдшерско-акушерских пунктов, 40 процентов – отсутствуют клубы, дворцы культуры, библиотеки, в 70 процентах сел нет.установок.
ParlaMint-UA_2008-10-07-m0.u19.p5.sent1	С 1 января 2009 года национальные безумцы, отменив мораторий на продажу земли, предлагает и родной землей уже торговать.
ParlaMint-UA_2008-10-07-m0.u19.p6.sent1	Украинские коммерческие банки, обогащаясь на сомнительных финансовых операциях и увлекшись кредитными пирамидами, сегодня балансируют на базе банкротства.
ParlaMint-UA_2008-10-07-m0.u19.p6.sent2	Таким образом, они парализуют экономику, а вкладчики, среди которых миллионы пенсионеров, могут лишиться в ближайшее время всех своих сбережений.
ParlaMint-UA_2008-10-07-m0.u19.p7.sent1	Через систему потребительского кредитования девяносто миллиардов долларов иностранных займов истрачено на поддержку зарубежных компаний и импортеров.
ParlaMint-UA_2008-10-07-m0.u19.p7.sent2	То есть, они спасли Запад от кризиса, при этом для погашения долгов и выплаты по процентам украинским банкам уже необходимо двенадцать миллиардов долларов в год.
ParlaMint-UA_2008-10-07-m0.u19.p7.sent3	Откуда возьмутся эти деньги?
ParlaMint-UA_2008-10-07-m0.u19.p7.sent4	Они возьмутся, естественно, из карманов наших граждан.
ParlaMint-UA_2008-10-07-m0.u19.p7.sent5	Всемирная торговая организация вопреки уверениям Президента и правительства не только не открыло путь нашим товарам на мировые рынки, наоборот, внутренний рынок оказался монополизирован зарубежными компаниями и транснациональными корпорациями.
ParlaMint-UA_2008-10-07-m0.u19.p8.sent1	Я еще на один вопрос хочу обратить ваше внимание, уважаемые избиратели.
ParlaMint-UA_2008-10-07-m0.u19.p8.sent2	Мировой кризис, который оттянули во времени на двадцать лет за счет разрушения Советского Союза, то есть нашей крови и пота, разразился и не исключено, что в ближайшее время пять-семь миллионов украинцев вынуждены будут вернуться в Украину, их просто выгонять из Европы.
ParlaMint-UA_2008-10-07-m0.u19.p8.sent3	Таким образом, Украина находится на пороге социального взрыва.
ParlaMint-UA_2008-10-07-m0.u19.p8.sent4	Несмотря на всю очевидность, преступная деятельность Ющенко, он продолжает опасный внешний политический курс.
ParlaMint-UA_2008-10-07-m0.u19.p8.sent5	Курс, который подчинен исключительно интересам США, а вступление в НАТО стало маниакальной идеей для Президента.
ParlaMint-UA_2008-10-07-m0.u19.p8.sent6	В итоге, Украина может оказаться одной из первых в списке стан, чья экономика, а с ней и наш народ, будут принесены в жертву во имя интересов государств золотого миллиарда и транснациональных корпораций.
ParlaMint-UA_2008-10-07-m0.u19.p8.sent7	Украина уже на пороге дефолта.
ParlaMint-UA_2008-10-07-m0.u19.p9.sent1	Сегодня Ющенко и возглавляемые им националисты всеми способами пытаются отвлечь внимание людей от реальных экономических и политических проблем.
ParlaMint-UA_2008-10-07-m0.u19.p9.sent2	Через новый сговор Президента с олигархами, Украину толкуют в пучину внеочередных парламентских выборов, при этом в результате пострадают простые труженики, новые цены и тарифы очередной раз захлестнут их.
ParlaMint-UA_2008-10-07-m0.u19.p9.sent3	При этом всеми силами и средствами стараются дезориентировать и разобщить украинских граждан от информационной блокады и политических инсинуаций до провокации масштабных конфликтов.
ParlaMint-UA_2008-10-07-m0.u19.p10.sent1	Именно с этой целью помаранчевая власть во главе с Ющенко поощряет деятельность радикальных националистических группировок в Крыму и по всей Украине.
ParlaMint-UA_2008-10-07-m0.u19.p10.sent2	Именно с этой целью Нацсовет по телевидению и радиовещанию заставляет своих представителей ежечасно – вслушайтесь, уважаемые депутаты! – ежечасно отчитываться как отключаются от.
ParlaMint-UA_2008-10-07-m0.u20.p1.sent1	Дайте завершити.
ParlaMint-UA_2008-10-07-m0.u21.p1.sent1	Как отключаются от эфира российские и русскоговорящие телеканалы.
ParlaMint-UA_2008-10-07-m0.u21.p1.sent2	Они план выполняют сегодня по уничтожению информационного пространства.
ParlaMint-UA_2008-10-07-m0.u21.p1.sent3	Именно националисты, захватив власть, целенаправленно разжигают религиозную этническую нетерпимость: ксенофобию, русофобию.
ParlaMint-UA_2008-10-07-m0.u21.p1.sent4	Россия – исторический и стратегический партнер нашего народа объявляется Президентом Ющенко «империей зла».
ParlaMint-UA_2008-10-07-m0.u21.p1.sent5	И это тогда, когда в условиях мирового и внутреннего экономического кризиса сотрудничество с Россией открывает значительные перспективы для преодоления этого кризиса.
ParlaMint-UA_2008-10-07-m0.u21.p2.sent1	Завершая свое выступление, еще раз хочу обратиться к вам, уважаемые сограждане, мы уверены, что именно вы, граждане Украины, сделаете правильные выводы и не допустите, чтобы игры захалявных патриотов уничтожили нашу историю и культуру, уничтожили суверенитет и территориальную целостность нашей страны.
ParlaMint-UA_2008-10-07-m0.u21.p2.sent2	Обращаясь к нашим избирателям, не забудьте всех тех, кто стоял на Майдане и призывал вас избрать Ющенко Президентом.
ParlaMint-UA_2008-10-07-m0.u21.p2.sent3	Мы уверены, что кризис в Украине будет преодолен и основой для преодоления может быть немедленное отстранение Ющенко от власти.
ParlaMint-UA_2008-10-07-m0.u21.p3.sent1	И завершая, хочу сказать в чем лично убежден, его преступление не имеет срока давности, он обязательно будет осужден по закону народом Украины.
ParlaMint-UA_2008-10-07-m0.u22.p1.sent1	Олег Зарубінський.
ParlaMint-UA_2008-10-07-m0.u23.p1.sent1	Олег Зарубінський, "Блок Литвина".
ParlaMint-UA_2008-10-07-m0.u23.p1.sent2	Шановні колеги, шановні громадяни!
ParlaMint-UA_2008-10-07-m0.u23.p1.sent3	Україна нині увійшла не просто в черговий етап політичної кризи, вперше вона втягнута в політичну бойню, справжню політичну бойню за участю трьох основних центрів впливу та трьох інститутів влади: Президент, Кабінет Міністрів, Верховна Рада.
ParlaMint-UA_2008-10-07-m0.u23.p1.sent4	До неї підключаються вже місцеві органи влади.
ParlaMint-UA_2008-10-07-m0.u23.p2.sent1	З’явилися стривожені і негативіські оціночні заяви щодо подій в Україні з боку міжнародних інституцій.
ParlaMint-UA_2008-10-07-m0.u23.p2.sent2	На жаль, суспільство поки що недооцінює небезпечність нинішньої ситуації з огляду на те, що вже майже два десятиліття у нас постійна криза.
ParlaMint-UA_2008-10-07-m0.u23.p2.sent3	Відбулося певне звикання до неї.
ParlaMint-UA_2008-10-07-m0.u23.p2.sent4	Багато хто кризу взагалі почав сприймати як природне для нашої країни явище.
ParlaMint-UA_2008-10-07-m0.u23.p3.sent1	Більше того, навряд чи це можна вважати природним, але факт, політичні кризи до останнього часу виступали навіть способом і формою існування України як держави.
ParlaMint-UA_2008-10-07-m0.u23.p3.sent2	Проте, навіть цей парадоксальний ресурс вже також вичерпано, що вимагає сьогодні суспільного реагування на ті виклики і ті серйозні ризики, на які наражається Україна в своєму державному будівництві.
ParlaMint-UA_2008-10-07-m0.u23.p4.sent1	Перше.
ParlaMint-UA_2008-10-07-m0.u23.p4.sent2	Наявними є згасання державотворчого імпульсу.
ParlaMint-UA_2008-10-07-m0.u23.p4.sent3	Криза державності та національної ідентичності, за якими в українській історії завжди поставав час руїни.
ParlaMint-UA_2008-10-07-m0.u23.p4.sent4	Як би після спровокованих дострокових виборів не прийшла чергова руїна.
ParlaMint-UA_2008-10-07-m0.u23.p4.sent5	А, може, хтось саме на це і розраховує.
ParlaMint-UA_2008-10-07-m0.u23.p5.sent1	Друге.
ParlaMint-UA_2008-10-07-m0.u23.p5.sent2	Сьогоднішні українські провідники посилено шукають опору в першу чергу за межами країни, а не на власний, свій народ.
ParlaMint-UA_2008-10-07-m0.u23.p6.sent1	Третє.
ParlaMint-UA_2008-10-07-m0.u23.p6.sent2	Егоїзм влади при зруйнованій старій економіці і відсутності повноцінної нової економіки.
ParlaMint-UA_2008-10-07-m0.u23.p7.sent1	Четверте.
ParlaMint-UA_2008-10-07-m0.u23.p7.sent2	Зношеність країни та вичерпаність ресурсів, закладених у попередній період.
ParlaMint-UA_2008-10-07-m0.u23.p8.sent1	І, нарешті, п’яте.
ParlaMint-UA_2008-10-07-m0.u23.p8.sent2	Примушування народу до життя минулим за відсутності перспективи майбутнього.
ParlaMint-UA_2008-10-07-m0.u23.p9.sent1	Все сказане має кумулятивний ефект через те, що очільники держави замість консолідуючих дій віддають перевагу нав’язуванню свого власного бачення облаштуванню країни та її зовнішньої політики, що розколює українське суспільство, що розсварює людей.
ParlaMint-UA_2008-10-07-m0.u23.p10.sent1	В Україні відсутній діалог як на рівні влади, так і суспільства.
ParlaMint-UA_2008-10-07-m0.u23.p10.sent2	І що показово, з цим вже звиклися.
ParlaMint-UA_2008-10-07-m0.u23.p10.sent3	Як наслідок, державне будівництво не стало справою всього українського загалу, а віддано на відкуп купці людей, до того ж по часті мало інтелектуальних, поверхово ерудованих, але при цьому хворобливо амбіціозних.
ParlaMint-UA_2008-10-07-m0.u23.p10.sent4	За таких умов з усією гостротою має бути поставлено питання про особисту відповідальність керівників держави та політиків за перебіг подій в політичній та економічних сферах.
ParlaMint-UA_2008-10-07-m0.u23.p11.sent1	Чому в США в ситуації загострення фінансово-економічних проблем вся влада, незалежно від політичної кон’юнктури об’єднується, шукає і знаходить вихід із ситуації, вносить на розгляд до Конгресу обґрунтований план дій, а Конгрес після фахових дискусій його ухвалює.
ParlaMint-UA_2008-10-07-m0.u23.p11.sent2	Чому аналогічні узгодженні рішення приймаються в Німеччині та в інших країнах?
ParlaMint-UA_2008-10-07-m0.u23.p11.sent3	Я дам відповідь: тому що там влада не породжує безлад і хаос, а навпаки – продукує і гарантує порядок.
ParlaMint-UA_2008-10-07-m0.u23.p11.sent4	Якщо б в Україні влада була відповідальною, керівництво держави замість стимулювання і організації дострокових виборів мало б внести для розгляду Верховною Радою план дій з унеможливлення сповзання України у фінансово-економічну прірву, наведення ладу у валютно-грошовій системі, припинення галопуючого зростання цін на продукти харчування та на житлово-комунальні послуги, розв’язання земельних проблем, боротьби з безробіттям.
ParlaMint-UA_2008-10-07-m0.u23.p11.sent5	Нічого цього немає і не робиться!
ParlaMint-UA_2008-10-07-m0.u23.p11.sent6	А люди чекають саме таких ініціатив, таких пропозицій і таких дій.
ParlaMint-UA_2008-10-07-m0.u23.p11.sent7	Це потрібно 10 мільйонів громадян України, а не хаос і безлад, породжувальний владою.
ParlaMint-UA_2008-10-07-m0.u23.p12.sent1	Люди вимагають порядку.
ParlaMint-UA_2008-10-07-m0.u23.p12.sent2	Люди не хочуть і не допустять розвал України.
ParlaMint-UA_2008-10-07-m0.u23.p12.sent3	Люди заслуговують.
ParlaMint-UA_2008-10-07-m0.u24.p1.sent1	Дайте завершити.
ParlaMint-UA_2008-10-07-m0.u25.p1.sent1	люди заслуговують врешті-решт на нормальну владу і нормальне життя.
ParlaMint-UA_2008-10-07-m0.u25.p2.sent1	Дякую за увагу.
ParlaMint-UA_2008-10-07-m0.u26.p1.sent1	Де ж її взять цю нормальну владу?
ParlaMint-UA_2008-10-07-m0.u26.p1.sent2	Ми її, до речі, всі і представляємо, шановні колеги!
ParlaMint-UA_2008-10-07-m0.u26.p1.sent3	Якщо ви це не знаєте, то я вам відкрию цю таємницю.
ParlaMint-UA_2008-10-07-m0.u26.p1.sent4	Нікому не вдасться відділитися від влади, тут всі представляють владу.
ParlaMint-UA_2008-10-07-m0.u26.p1.sent5	Влада називається „законодавча”.
ParlaMint-UA_2008-10-07-m0.u26.p2.sent1	А те, що стосується лікаря, то я вам хочу сказати, що ми тут самі всі прихворіли і суспільство зарази безвідповідальністю і безнадією, на превеликий жаль.
ParlaMint-UA_2008-10-07-m0.u26.p3.sent1	Шановні колеги!
ParlaMint-UA_2008-10-07-m0.u26.p3.sent2	Да заспокойтесь ви, чого ви кричите?
ParlaMint-UA_2008-10-07-m0.u26.p3.sent3	Ведіть себе нормально!
ParlaMint-UA_2008-10-07-m0.u26.p4.sent1	Шановні колеги, у нас є час до 24-ої години, з одного боку.
ParlaMint-UA_2008-10-07-m0.u26.p4.sent2	З іншого боку, я пропоную поступити по Регламенту.
ParlaMint-UA_2008-10-07-m0.u26.p4.sent3	Ранкове засідання закриємо, а вечірнє відкриємо, як це вимагає законодавство.
ParlaMint-UA_2008-10-07-m0.u26.p4.sent4	Прошу.
ParlaMint-UA_2008-10-07-m0.u26.p4.sent5	Вважаю ранкове засідання закритим.
