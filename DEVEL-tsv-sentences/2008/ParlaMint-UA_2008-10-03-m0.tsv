id	text
ParlaMint-UA_2008-10-03-m0.u1.p1.sent1	Доброго ранку, колеги!
ParlaMint-UA_2008-10-03-m0.u1.p1.sent2	Прошу реєструватися.
ParlaMint-UA_2008-10-03-m0.u1.p2.sent1	Зареєструвалося -441
ParlaMint-UA_2008-10-03-m0.u1.p3.sent1	У залі зареєстрований 441 народний депутат України.
ParlaMint-UA_2008-10-03-m0.u1.p3.sent2	Пленарне засідання Верховної Ради України оголошую відкритим.
ParlaMint-UA_2008-10-03-m0.u1.p4.sent1	Шановні колеги, у нас сьогодні надзвичайно плідний день у частині днів народжень.
ParlaMint-UA_2008-10-03-m0.u1.p4.sent2	Сьогодні день народження: у Васильєва Геннадія Андрійовича, давайте привітаємо Геннадія Андрійовича, у нього ювілей ; у Давиденка Андрія Анатолійовича ; у Дончака Володимира Андрійовича ; у Кирильчука Євгенія Івановича ; у Володимира Васильовича Рибака і у Михайла Васильовича Чечетова .
ParlaMint-UA_2008-10-03-m0.u1.p5.sent1	Шановні народні депутати України, для формування розкладу сьогоднішнього дня і взагалі для з’ясування долі українського парламенту я запрошую керівників фракцій до себе у кабінет.
ParlaMint-UA_2008-10-03-m0.u1.p6.sent1	Година, як завжди.
ParlaMint-UA_2008-10-03-m0.u2.p1.sent1	Нарада керівників фракцій прийняла рішення оголосити запити наших колег народних депутатів і після цього продовжити перерву до 13-ої години.
ParlaMint-UA_2008-10-03-m0.u2.p2.sent1	Шановні колеги, надійшли запити народних депутатів України:
ParlaMint-UA_2008-10-03-m0.u2.p3.sent1	Івана СТОЙКА до Президента України щодо вжиття невідкладних заходів по збереженню пам’ятників архітектури, які мають всесвітнє значення: Національний заповідник „Софія Київська”, Андріївська Церква, Києво-Печерська Лавра від руйнації через недбалих забудовників.
ParlaMint-UA_2008-10-03-m0.u2.p4.sent1	Друзі, нагадую, що президентські запити приймаються відповідним чином, необхідно нам 150 голосів для того, щоб цей запит підтримати, а направити до Президента 226.
ParlaMint-UA_2008-10-03-m0.u2.p4.sent2	Прошу підтримати запит народного депутата Івана Стойка до Президента України.
ParlaMint-UA_2008-10-03-m0.u2.p4.sent3	Прошу голосувати.
ParlaMint-UA_2008-10-03-m0.u2.p5.sent1	За-135
ParlaMint-UA_2008-10-03-m0.u2.p6.sent1	Рішення не прийнято.
ParlaMint-UA_2008-10-03-m0.u2.p7.sent1	Шановні народні депутати, тут, я бачу, іде з приводу того, що ми мусимо поспілкуватися.
ParlaMint-UA_2008-10-03-m0.u2.p7.sent2	Я так розумію, якщо до 13-ої години у нас не буде жодної домовленості стосовно того, як ми працюємо, очевидно „Різне” у нас годин залишиться, буде можливість вам сказати українському народу, що ви думаєте про ситуацію.
ParlaMint-UA_2008-10-03-m0.u2.p8.sent1	Запит Ігоря ШАРОВА до Голови Верховної Ради України щодо проведення у Верховній Раджі України заходів по відзначенню 60-річниці прийняття Загальної декларації прав людини та нагородження з цього приводу представників громадських і правозахисних організацій відзнаками Верховної Ради України.
ParlaMint-UA_2008-10-03-m0.u2.p9.sent1	Микола ШЕРШУНА до Голова Верховної Ради України, Прем’єр-міністра щодо заяви української екологічної асоціації „Зелений світ” про ініціативу запровадження Екологічної конституції землі.
ParlaMint-UA_2008-10-03-m0.u2.p10.sent1	Миколи КАТЕРИНЧУКА до Уповноваженого Верховної Ради України з прав людини, Міністра закордонних справ України щодо недопущення спричинення шкоди життю та здоров’ю громадян на захопленому „Фаїна”.
ParlaMint-UA_2008-10-03-m0.u2.p11.sent1	Володимира ЛИТВИНА до Прем’єр-міністра У країни щодо ситуації навколо земельних ділянок, виділених для дослідних і навчальних цілей Білоцерківському національному аграрному університету та підстав і мотивів звільнення Михайла Барановського з посади ректора університету.
ParlaMint-UA_2008-10-03-m0.u2.p12.sent1	Володимира ЛИТВИНА до Прем’єр-міністра України про реальні загрози безпеці людей, викликані відсутністю належного фінансування військової частини А-1352 у Балаклійському районі Харківської області.
ParlaMint-UA_2008-10-03-m0.u2.p13.sent1	Геннадія ЗАДИРКА до Прем’єр-міністра України щодо виплати заборгованості по заробітній платі колишнім працівникам державного відкритого акціонерного товариства "Шахта "Рассвет" міста Кіровське Донецької області.
ParlaMint-UA_2008-10-03-m0.u2.p14.sent1	Євгена ДОБРЯКА до Прем’єр-міністра України, Міністра фінансів України щодо формування Міністерством фінансів України обсягів прогнозованих доходів на 2009 рік Ємільчинському району Житомирської області.
ParlaMint-UA_2008-10-03-m0.u2.p15.sent1	Ірини БЕЛОУСОВОЇ до Прем’єр-міністра України щодо необхідності внесення змін до Переліку закладів і установ освіти, охорони здоров’я та соціального захисту і посад, робота на яких дає право на пенсію за вислугу років.
ParlaMint-UA_2008-10-03-m0.u2.p16.sent1	Миколи ДЕРКАЧА до Прем’єр-міністра України щодо необхідності вжиття невідкладних заходів, направлених на продовження фінансування будівництва метрополітену в місті Дніпропетровську.
ParlaMint-UA_2008-10-03-m0.u2.p17.sent1	Миколи ШЕРШУНА до Прем’єр-міністра України щодо фінансування сільських медичних установ із Загального фонду Державного бюджету України на наступний рік.
ParlaMint-UA_2008-10-03-m0.u2.p18.sent1	Романа ЗАБЗАЛЮКА до Віце-прем’єр-міністра України щодо неналежного розгляду звернення народного депутата та незалучення до розгляду справи уповноваженої народним депутатом України особи.
ParlaMint-UA_2008-10-03-m0.u2.p19.sent1	Сергія КОШИНА до Прем’єр-міністра України щодо термінового виділення цільових п’яти мільйонів гривень для продовження будівництва Глинівської загальноосвітньої школи I-III ступеня у 2008 році та включення в Програму будівництва об’єктів соціальної інфраструктури Рівненської області для їх повного завершення у 2009 році.
ParlaMint-UA_2008-10-03-m0.u2.p20.sent1	Юрія КАРМАЗІНА до Прем’єр-міністра, виконуючого обов’язки Голови СБУ, Генерального прокурора щодо вжиття заходів із недопущення рейдерського захоплення Київського національного університету імені Тараса Шевченка через проведення виборів ректора із застосуванням корупційних схем, організації перевірки фактів корупційних дій, зловживання службовим становищем, перевищення службових повноважень, порушення статті 63 Закону "Про освіту", Земельного Кодексу, колишнім ректором Віктором Скопенком та іншими посадовими особами університету, при вирішенні питання про відчуження земель, які належать університету та організації перевірки вказаних фактів, вжиття заходів з повернення незаконно відчужених земель у власність університету та вирішення питання про притягнення його і інших посадових осіб до відповідальності.
ParlaMint-UA_2008-10-03-m0.u2.p21.sent1	Юрія КРУКА до Віце-прем’єр-міністра України щодо ситуації, яка склалася навколо Одеської студентської поліклініки № 21.
ParlaMint-UA_2008-10-03-m0.u2.p22.sent1	Андрія ПАВЛОВСЬКОГО до міністра внутрішніх справ України щодо перевірки правомірності дій Головного управління Міністерства внутрішніх справ України у місті Києві в зв’язку із будівництвом житлового будинку у місті Києві по вулиці Василя Стуса, 7-А та можливого порушення прав людей.
ParlaMint-UA_2008-10-03-m0.u2.p23.sent1	Володимира ДАНИЛЕНКА до міністра внутрішніх справ України стосовно незадовільної роботи органів внутрішніх справ України у Сумській області по розкриттю кримінальних злочинів щодо фактів вандалізму над пам’ятниками історії.
ParlaMint-UA_2008-10-03-m0.u2.p24.sent1	Едуарда ПРУТНІКА до міністра охорони здоров’я України, міністра фінансів України стосовно необхідності вжиття невідкладних заходів щодо подолання зростання захворюваності на туберкульоз та покращання фінансування центральних районних лікарень Сосницького і Бахмацького районів Чернігівської області, та необхідності створення фельдшерсько-акушерського пункту у селі Бахмач Бахмацького району Чернігівської області.
ParlaMint-UA_2008-10-03-m0.u2.p25.sent1	Катерини ВАЩУК до міністра внутрішніх справ України, Генерального прокурора України щодо неналежного реагування прокуратурою та управлінням МВС у Луганській області на звернення до Президента України жительки міста Сєвєродонецька Луганської області Ірини Гаврилової.
ParlaMint-UA_2008-10-03-m0.u2.p26.sent1	Олега МАЛІЧА до міністра регіонального розвитку та будівництва щодо необхідності корегування опосередкованої вартості квадратного метра житла для закупівлі за кошти Державного бюджету України.
ParlaMint-UA_2008-10-03-m0.u2.p27.sent1	Олега МАЛІЧА до міністра палива та енергетики України, голови Національної комісії регулювання електроенергетики України щодо невідкладної розробки тимчасових правил приєднання до електромереж.
ParlaMint-UA_2008-10-03-m0.u2.p28.sent1	Олександра ШЕПЕЛЕВА до міністра охорони здоров’я щодо термінового вжиття заходів для унеможливлення повторення випадків масового харчового отруєння дітей в дошкільних закладах.
ParlaMint-UA_2008-10-03-m0.u2.p29.sent1	Олександра ШЕПЕЛЕВА до міністра охорони здоров’я щодо недопущення закриття Алупкінської міської лікарні.
ParlaMint-UA_2008-10-03-m0.u2.p30.sent1	Сергія ГОРДІЄНКА до міністра внутрішніх справ України, Генерального прокурора України щодо неналежного розгляду та неправомірності закриття кримінальної справи, порушеної по факту умисного вбивства двох жителів міста Кременчука.
ParlaMint-UA_2008-10-03-m0.u2.p31.sent1	Сергія ГОРДІЄНКА до міністра освіти і науки, Генерального прокурора України щодо захисту трудових прав вчительки початкових класів Лубенської загальноосвітньої школи № 4 Надії Лутович та необхідності додаткової ґрунтовної перевірки фактів, викладених нею у зверненні.
ParlaMint-UA_2008-10-03-m0.u2.p32.sent1	Юрія ЛИТВИНА до міністра культури щодо збільшення запланованих видатків з Державного бюджету для проведення ремонтно-реставраційних робіт у Державному музеї-заповіднику імені Карпенка-Карого "Хутір Надія" у селі Миколаївка Кіровоградської області.
ParlaMint-UA_2008-10-03-m0.u2.p33.sent1	Юрія ЛИТВИНА до міністра аграрної політики України щодо виділення додаткових коштів з Державного бюджету для здійснення фінансової підтримки підприємств агропромислового комплексу через механізм здешевлення кредитів для Кіровоградської області.
ParlaMint-UA_2008-10-03-m0.u2.p34.sent1	Володимира ПИЛИПЕНКА та Віктора ЛОЗІНСЬКОГО до голови Ради суддів України, Голови Державної судової адміністрації щодо перевірки доцільності перебування на посаді голови Одеського окружного адміністративного суду Олега Глуханчука.
ParlaMint-UA_2008-10-03-m0.u2.p35.sent1	групи народних депутатів до Міністра внутрішніх справ щодо грубого порушення чинного законодавства при наданні дозволу на право користування надрами Першим заступником Міністра охорони навколишнього середовища Іваном Чорнокуром.
ParlaMint-UA_2008-10-03-m0.u2.p36.sent1	групи народних депутатів до Міністра внутрішніх справ України щодо грубого порушення чинного законодавства при наданні дозволу на користування надрами двох родовищ первинних каолінів Міністром охорони навколишнього природного середовища України.
ParlaMint-UA_2008-10-03-m0.u2.p37.sent1	Василя ДЕРЕВЛЯНОГО до Генерального прокурора України щодо неналежної перевірки прокуратурою Тернопільської області фактів, викладених у депутатському зверненні.
ParlaMint-UA_2008-10-03-m0.u2.p38.sent1	Всеволода БОРОДІНА до Генерального прокурора України щодо незаконного заволодіння Державним підприємством "Укрриба" Відкритого акціонерного товариства "Самарський рибгосп".
ParlaMint-UA_2008-10-03-m0.u2.p39.sent1	Євгена КИРИЛЬЧУКА до Генерального прокурора України щодо грубого порушення законних прав та фальсифікацію кримінальної справи відносно громадянки Ганни Воробей працівниками управління МВС у Волинській області.
ParlaMint-UA_2008-10-03-m0.u2.p40.sent1	Ігора КАЛЄТНІКА до Генерального прокурора стосовно притягнення до кримінальної відповідальності Валерія Гордейчука за порушення ним Закону під час перебування на посаді директора Київської регіональної філії Державного підприємства "Центр державного земельного кадастру при Державному комітеті України по земельних ресурсах".
ParlaMint-UA_2008-10-03-m0.u2.p41.sent1	Катерини ВАЩУК та Олега ЗАРУБІНСЬКОГО до Генерального прокурора України, Львівського міського голови щодо правової оцінки дій керівництва Управління архітектури департаменту містобудування Львівської міської ради стосовно невиконання рішень Вищого господарського суду України про визнання права власності спільного українсько-англійського підприємства "Західна нафтова група" на земельні ділянки.
ParlaMint-UA_2008-10-03-m0.u2.p42.sent1	Андрія ПАВЛОВСЬКОГО до Київського міського голови щодо правомірності будівництва житлового будинку по вулиці Василя Стуса, 7-А у Святошинському районі.
ParlaMint-UA_2008-10-03-m0.u2.p43.sent1	Ігора ШАРОВА до Київського міського голови щодо виділення коштів на продовження будівельно-реставраційних робіт на об’єктах по вулиці Воровського, 2 з пристосуванням під розміщення Державного спеціалізованого мистецького навчального закладу "Київська дитяча школа мистецтв № 2 імені Веріківського".
ParlaMint-UA_2008-10-03-m0.u2.p44.sent1	Шановні колеги, як я вас і інформував, перерву ми продовжуємо до 13-ої години.
ParlaMint-UA_2008-10-03-m0.u2.p44.sent2	О 13-ій годині спробуємо розпочату роботу сьогоднішнього засідання.
ParlaMint-UA_2008-10-03-m0.u3.p1.sent1	Шановні колеги, я приречений сказати, що консультації тривають, і навіть багато людей отримують від цього процесу задоволення, але результату поки що немає.
ParlaMint-UA_2008-10-03-m0.u3.p1.sent2	Тому продовжую перерву до 13.30.
ParlaMint-UA_2008-10-03-m0.u4.p1.sent1	Шановні колеги, надзвичайно позитивні новини.
ParlaMint-UA_2008-10-03-m0.u4.p2.sent1	Перша новина, що через декілька хвилин ми завершимо робити.
ParlaMint-UA_2008-10-03-m0.u4.p3.sent1	Друга новина, яка стосується коаліційних переговорів.
ParlaMint-UA_2008-10-03-m0.u4.p3.sent2	Поки що рішення про створення коаліції немає, але при цьому коаліційні переговори проходять.
ParlaMint-UA_2008-10-03-m0.u4.p4.sent1	Третє, що стосується долі парламенту, то, я думаю, що питання щодо розпуску парламенту – це саме останнє, яке може стояти в череді будь-яких рішень.
ParlaMint-UA_2008-10-03-m0.u4.p4.sent2	Парламентаризм повинен жити, і ми повинні зробити все для того, щоби парламент залишився тією демократичною основою розвитку українського суспільства, яким він є, не дивлячись на те, що у нас доволі дуже складні дискусії, але на це і є демократія, на це і є парламент, і ми є з вами відображенням тих суспільних процесів, які проходять ззовні.
ParlaMint-UA_2008-10-03-m0.u4.p5.sent1	І останнє, шановні колеги, що я, як капітан корабля, не „Тітаніка”, дорогі друзі, а як капітан корабля буду робити все для того, щоб цей корабель плив далі.
ParlaMint-UA_2008-10-03-m0.u4.p6.sent1	Засідання оголошую закритим.
ParlaMint-UA_2008-10-03-m0.u4.p7.sent1	Все по графіку, у вівторок, як передбачено нашим розкладом, зустрічаємося о 10-ій годині.
ParlaMint-UA_2008-10-03-m0.u4.p7.sent2	Щодо Погоджувальної ради – я окремо повідомлю чи будемо проводить, чи ні.
ParlaMint-UA_2008-10-03-m0.u4.p7.sent3	А як же!?
ParlaMint-UA_2008-10-03-m0.u4.p7.sent4	Пленарний наступний тиждень.
