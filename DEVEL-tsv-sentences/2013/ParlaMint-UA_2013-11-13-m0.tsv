id	text
ParlaMint-UA_2013-11-13-m0.u1.p1.sent1	Доброго ранку, шановні народні депутати!
ParlaMint-UA_2013-11-13-m0.u1.p1.sent2	Давайте привітаємо з візитом керівників Моніторингової місії Європейського парламенту Александра Кваснєвського і пана Пета Кокса.
ParlaMint-UA_2013-11-13-m0.u1.p2.sent1	Прошу сідати.
ParlaMint-UA_2013-11-13-m0.u1.p3.sent1	Шановні народні депутати, прошу підготуватися до реєстрації.
ParlaMint-UA_2013-11-13-m0.u1.p3.sent2	Увімкніть систему "Рада".
ParlaMint-UA_2013-11-13-m0.u1.p4.sent1	У залі зареєструвалися 307 народних депутатів.
ParlaMint-UA_2013-11-13-m0.u1.p4.sent2	Позачергове пленарне засідання Верховної Ради України оголошую відкритим.
ParlaMint-UA_2013-11-13-m0.u1.p5.sent1	Прошу показати по фракціях.
ParlaMint-UA_2013-11-13-m0.u1.p5.sent2	Партія регіонів – 139, "Батьківщина" – 79, "УДАР Віталія Кличка" – 38, об’єднання "Свобода" – 28, Компартія України – 0, позафракційні – 23.
ParlaMint-UA_2013-11-13-m0.u1.p6.sent1	Давайте домовимося, кричати не треба.
ParlaMint-UA_2013-11-13-m0.u1.p6.sent2	Все чути, ми чуємо один одного, і все, що треба, все будемо показувати.
ParlaMint-UA_2013-11-13-m0.u1.p6.sent3	Я вас дуже прошу.
ParlaMint-UA_2013-11-13-m0.u1.p7.sent1	Шановні народні депутати, сьогодні відповідно до Конституції України та частини восьмої статті 19 Регламенту Верховної Ради України на вимогу 160 народних депутатів України проводиться позачергове пленарне засідання Верховної Ради України.
ParlaMint-UA_2013-11-13-m0.u1.p8.sent1	Друга фракція об’єднання "Свобода", да?
ParlaMint-UA_2013-11-13-m0.u1.p8.sent2	Нет.
ParlaMint-UA_2013-11-13-m0.u1.p9.sent1	Заява.
ParlaMint-UA_2013-11-13-m0.u1.p9.sent2	Відповідно до пункту 15 частини першої статті 27 Регламенту Верховної Ради України вимагаємо оголосити перерву для проведення консультацій з питань порядку денного та виголошення заяви.
ParlaMint-UA_2013-11-13-m0.u1.p9.sent3	Підписали голова фракції "Батьківщина" і голова фракції "УДАР Віталія Кличка".
ParlaMint-UA_2013-11-13-m0.u1.p10.sent1	Оголошується перерва на 30 хвилин.
ParlaMint-UA_2013-11-13-m0.u1.p10.sent2	Керівники фракцій, прошу зайти в кабінет Голови Верховної Ради.
ParlaMint-UA_2013-11-13-m0.u2.p1.sent1	Шановні народні депутати, продовжуємо нашу роботу.
ParlaMint-UA_2013-11-13-m0.u2.p2.sent1	І почнемо з приємного.
ParlaMint-UA_2013-11-13-m0.u2.p2.sent2	Сьогодні день народження народних депутатів України Джемілєва Мустафи, Кожем’якіна Андрія Анатолійовича, Коржа Павла Петровича і Чернякова Валерія Вікторовича.
ParlaMint-UA_2013-11-13-m0.u2.p2.sent3	Давайте привітаємо їх усіх з днем народження.
ParlaMint-UA_2013-11-13-m0.u2.p3.sent1	Шановні колеги, на узгоджувальній раді ми розглянули питання порядку денного нашого засідання.
ParlaMint-UA_2013-11-13-m0.u2.p3.sent2	Я хочу надати слово керівнику робочої групи Васильєву Геннадію Андрійовичу.
ParlaMint-UA_2013-11-13-m0.u2.p3.sent3	Потім по 3 хвилини візьмуть слово керівники фракцій.
ParlaMint-UA_2013-11-13-m0.u2.p3.sent4	А потім визначимося.
ParlaMint-UA_2013-11-13-m0.u2.p4.sent1	Скільки хвилин, Геннадію Андрійовичу, вам потрібно?
ParlaMint-UA_2013-11-13-m0.u2.p4.sent2	Скільки?
ParlaMint-UA_2013-11-13-m0.u2.p4.sent3	І пропозиція – всім дати до 3 хвилин.
ParlaMint-UA_2013-11-13-m0.u2.p4.sent4	Прошу.
ParlaMint-UA_2013-11-13-m0.u2.p5.sent1	Васильєв Геннадій Андрійович, керівник робочої групи.
ParlaMint-UA_2013-11-13-m0.u3.p1.sent1	Шановний Володимире Васильовичу, шановні колеги народні депутати!
ParlaMint-UA_2013-11-13-m0.u3.p1.sent2	Як відомо, розпорядженням Голови Верховної Ради України від 9 листопада затверджено персональний склад Тимчасової робочої групи з підготовки законопроекту щодо можливості лікування за кордоном осіб, засуджених до позбавлення волі.
ParlaMint-UA_2013-11-13-m0.u3.p2.sent1	Виходячи з рекомендацій спостерігачів від Європейського парламенту Александра Кваснєвського і Пета Кокса про те, що проурядовим та опозиційним партіям слід шукати необхідний консенсус у вирішенні цього питання.
ParlaMint-UA_2013-11-13-m0.u3.p2.sent2	І приймаючи до уваги, що жоден не узгоджений законопроект, підготовлений самостійно чи то опозицією, чи то іншим політичним формуванням, не набере достатньої кількості голосів.
ParlaMint-UA_2013-11-13-m0.u3.p2.sent3	Саме цей принцип консенсусу і був взятий нами за основу.
ParlaMint-UA_2013-11-13-m0.u3.p3.sent1	При цьому були залучені і до роботи законопроекти народних депутатів Лабунської, Міщенка, Крупчака, Яценюка, Кличка, Тягнибока, Кожем’якіна, Геращенко та інших.
ParlaMint-UA_2013-11-13-m0.u3.p3.sent2	Для того, щоб вийти на узгоджений законопроект, було запропоновано визначитися з базових його положень.
ParlaMint-UA_2013-11-13-m0.u3.p3.sent3	Це стосувалося внесення змін до Кримінального кодексу України, до Кримінально-процесуального кодексу, до Кримінально-виконавчого кодексу.
ParlaMint-UA_2013-11-13-m0.u3.p3.sent4	Коли стали узгоджувати й ці позиції, виявилося, що тільки третина з них знаходять загальну підтримку.
ParlaMint-UA_2013-11-13-m0.u3.p3.sent5	Окремі очевидні питання, такі як внесення змін до КПК чи Кримінально-виконавчого кодексу зовсім не сприймалися.
ParlaMint-UA_2013-11-13-m0.u3.p3.sent6	По суті ми втратили день і ні до чого не прийшли.
ParlaMint-UA_2013-11-13-m0.u3.p4.sent1	З чим ми всі погодилися – так це з тим, щоб зміни до закону стосувалися відстрочення, перерви покарання для проходження лікування за кордоном.
ParlaMint-UA_2013-11-13-m0.u3.p4.sent2	Але вже на слідуючий день на чергове засідання робочої групи опозицією був представлений новий законопроект про умовно-дострокове звільнення від покарання у зв’язку з необхідністю лікування за кордоном.
ParlaMint-UA_2013-11-13-m0.u3.p5.sent1	Тобто зразу було зрозуміло, про що йде мова.
ParlaMint-UA_2013-11-13-m0.u3.p5.sent2	При цьому такі принципові питання, як медичний висновок установи, де засуджена людина проходила лікування з рекомендаціями подальшого лікування за кордоном, зобов’язання такої людини після лікування повернутися та продовжити відбування покарання та інші питання залишилася поза увагою.
ParlaMint-UA_2013-11-13-m0.u3.p6.sent1	Подальше обговорення всіх цих питань.
ParlaMint-UA_2013-11-13-m0.u4.p1.sent1	Я прошу, дайте можливість завершити.
ParlaMint-UA_2013-11-13-m0.u5.p1.sent1	Подальше обговорення всіх цих питань позитивних результатів не дали, тому в робочої групи узгоджений законопроект відсутній.
ParlaMint-UA_2013-11-13-m0.u5.p1.sent2	Дякую.
ParlaMint-UA_2013-11-13-m0.u6.p1.sent1	Дякую, сідайте.
ParlaMint-UA_2013-11-13-m0.u6.p2.sent1	Я прошу народного депутата Арсенія Яценюка, 3 хвилини, прошу, у вас.
ParlaMint-UA_2013-11-13-m0.u6.p2.sent2	Прошу.
ParlaMint-UA_2013-11-13-m0.u7.p1.sent1	Шановні народні депутати України, ми сподівались, що Партія регіонів прийде сьогодні на позачергове засідання Верховної Ради України і проголосує 3 останніх закони, які є обов’язковою умовою для підписання Угоди між Україною і Європейським Союзом.
ParlaMint-UA_2013-11-13-m0.u7.p2.sent1	Перший – це закон, який дає можливість Юлії Тимошенко отримати медичну допомогу.
ParlaMint-UA_2013-11-13-m0.u7.p2.sent2	І це закон, який фактично робить перший крок до звільнення Юлії Тимошенко.
ParlaMint-UA_2013-11-13-m0.u7.p3.sent1	Друге – це закон, який робить європейським лице прокуратури, це Закон "Про прокуратуру".
ParlaMint-UA_2013-11-13-m0.u7.p4.sent1	І третє – це виборче законодавство.
ParlaMint-UA_2013-11-13-m0.u7.p5.sent1	На превеликий жаль, в першу чергу Партія регіонів відмовилась розглядати законопроекти, які стосуються лікування Юлії Тимошенко.
ParlaMint-UA_2013-11-13-m0.u7.p5.sent2	Більше того, сьогодні мені офіційно передали відповідь Адміністрації Президента Віктора Януковича про те, що Президент України не збирається приймати ніяких актів щодо помилування Юлії Тимошенко.
ParlaMint-UA_2013-11-13-m0.u7.p5.sent3	І це є чітка відповідь чи готовий Віктор Янукович підписувати Угоду з Європейським Союзом.
ParlaMint-UA_2013-11-13-m0.u7.p6.sent1	Ми як опозиція неодноразово були на робочих групах і звертались до наших політичних опонентів – виконайте вказівку вашого Президента, який сказав про те, що треба прийняти закон.
ParlaMint-UA_2013-11-13-m0.u7.p6.sent2	Жодної пропозиції від Партії регіонів станом на сьогоднішній ранок не було.
ParlaMint-UA_2013-11-13-m0.u7.p7.sent1	Ми напрацювали ще один законопроект, який є прийнятний з усіх точок зору і який може бути прийнятий парламентом, якщо є на це політична воля Президента Януковича.
ParlaMint-UA_2013-11-13-m0.u7.p7.sent2	Але і цей законопроект не влаштовує наших політичних опонентів, не кажучи вже про Закон "Про прокуратуру" і Закон про вибори.
ParlaMint-UA_2013-11-13-m0.u7.p7.sent3	Чудово усвідомлюючи, що угоду вони не збираються підписувати, їм потрібно залишити репресивний прокурорський апарат в тій формі, в якій він є сьогодні, для того, щоб тиснути на своїх політичних опонентів і для того, щоб фальшувати вибори 2015 року.
ParlaMint-UA_2013-11-13-m0.u7.p7.sent4	А з новим Законом "Про прокуратуру", з поправками опозиції, цього неможливо зробити.
ParlaMint-UA_2013-11-13-m0.u7.p8.sent1	Ми звертаємося особисто до Президента.
ParlaMint-UA_2013-11-13-m0.u7.p8.sent2	Поїздки до Москви, Вікторе Федоровичу, нічого не дадуть.
ParlaMint-UA_2013-11-13-m0.u7.p8.sent3	Країною торгувати неможна.
ParlaMint-UA_2013-11-13-m0.u7.p8.sent4	Країна вам цього не простить!
ParlaMint-UA_2013-11-13-m0.u7.p8.sent5	Приходьте сюди до парламенту, приймайте політичне рішення.
ParlaMint-UA_2013-11-13-m0.u7.p8.sent6	Ми готові на будь-які компроміси, ми готові на все задля європейського майбутнього України.
ParlaMint-UA_2013-11-13-m0.u7.p8.sent7	Ви готові, тільки на політичні переслідування, шантаж, тиск і на те, щоби утримати своє владарювання.
ParlaMint-UA_2013-11-13-m0.u7.p8.sent8	А ми хочемо, щоби владарювання в Україні було за народом України.
ParlaMint-UA_2013-11-13-m0.u7.p8.sent9	І так буде!
ParlaMint-UA_2013-11-13-m0.u7.p9.sent1	Ми вимагаємо від Президента прийняття політичного рішення про підписання Угоди і прийняття трьох необхідних законів для європейської інтеграції України.
ParlaMint-UA_2013-11-13-m0.u8.p1.sent1	Фракція "УДАР Віталія Кличка", керівник фракції Віталій Кличко.
ParlaMint-UA_2013-11-13-m0.u8.p1.sent2	Прошу.
ParlaMint-UA_2013-11-13-m0.u9.p1.sent1	Шановні виборці, шановні громадяни, колеги депутати!
ParlaMint-UA_2013-11-13-m0.u9.p1.sent2	Чим менше часу залишається до саміту у Вільнюсі, тим більш зрозумілим стає те, що влада сьогоднішня не бажає підписувати Угоду про асоціацію.
ParlaMint-UA_2013-11-13-m0.u9.p1.sent3	Бо влада розуміє:
ParlaMint-UA_2013-11-13-m0.u9.p1.sent4	Угода про асоціацію – це перш за все втілення європейських стандартів життя.
ParlaMint-UA_2013-11-13-m0.u9.p1.sent5	Коли з бюджету неможна безсоромно, безперервно, безкарно тягнути гроші.
ParlaMint-UA_2013-11-13-m0.u9.p1.sent6	Коли зарплати повинні гарантувати кожному громадянину гідне життя, а не виживання.
ParlaMint-UA_2013-11-13-m0.u9.p1.sent7	Коли за незаконні дії, за порушення прав людини невідворотньо настає відповідальність.
ParlaMint-UA_2013-11-13-m0.u9.p1.sent8	Цей шлях для влади Януковича непотрібний.
ParlaMint-UA_2013-11-13-m0.u9.p1.sent9	Чому?
ParlaMint-UA_2013-11-13-m0.u9.p1.sent10	Тільки тому, що небезпечний.
ParlaMint-UA_2013-11-13-m0.u9.p1.sent11	І тому всіма силами вони сьогодні роблять все, щоб її зірвати.
ParlaMint-UA_2013-11-13-m0.u9.p1.sent12	Комітети демонстративно не хочуть працювати над проектами європейських законів.
ParlaMint-UA_2013-11-13-m0.u9.p1.sent13	В питаннях Тимошенко вже скільки триває мильна опера, яку робить Віктор Янукович та депутати його партії.
ParlaMint-UA_2013-11-13-m0.u9.p1.sent14	Хоча питання Тимошенко Янукович може вирішити одним розчерком пера.
ParlaMint-UA_2013-11-13-m0.u9.p1.sent15	Президент Янукович забуває, євроінтеграція це не його заслуга, це вимога українського суспільства і суспільство ще скаже своє слово.
ParlaMint-UA_2013-11-13-m0.u9.p1.sent16	Президент Янукович і вся його вертикаль довели, що вони протилежність європейській Україні.
ParlaMint-UA_2013-11-13-m0.u9.p2.sent1	Тому хочу заявити, якщо влада зірве підписання Угоди про асоціацію, тоді її обов’язково підпише новий Президент.
ParlaMint-UA_2013-11-13-m0.u9.p2.sent2	І новий Президент зробить все, щоб європейські стандарти життя були втілені в Україні, і щоб кожен громадянин України зміг відчути на собі європейські зміни.
ParlaMint-UA_2013-11-13-m0.u9.p2.sent3	Режим Януковича – це помилка України.
ParlaMint-UA_2013-11-13-m0.u9.p2.sent4	І ми всі незабаром зможемо її, цю помилку.
ParlaMint-UA_2013-11-13-m0.u9.p2.sent5	зробити.
ParlaMint-UA_2013-11-13-m0.u9.p2.sent6	виправимо всі разом тільки тому, що Україна – це Європа, і ми зможемо це довести.
ParlaMint-UA_2013-11-13-m0.u9.p2.sent7	Дякую.
ParlaMint-UA_2013-11-13-m0.u10.p1.sent1	Дякую.
ParlaMint-UA_2013-11-13-m0.u10.p1.sent2	Об’єднання "Свобода", керівник фракції Олег Тягнибок.
ParlaMint-UA_2013-11-13-m0.u10.p1.sent3	Прошу.
ParlaMint-UA_2013-11-13-m0.u11.p1.sent1	Дякую.
ParlaMint-UA_2013-11-13-m0.u11.p1.sent2	Шановне товариство, сьогодні опозиційні сили дали чи не останній шанс для партії влади, щоб реабілітуватися перед українським суспільством.
ParlaMint-UA_2013-11-13-m0.u11.p1.sent3	Ми дали вам можливість, щоби сьогодні ви могли проголосувати за необхідні законопроекти, які від нас так чекає європейські співтовариство, наші європейські партнери.
ParlaMint-UA_2013-11-13-m0.u11.p1.sent4	Відповідно ми сьогодні апелюємо до вас, Партія регіонів, дайте шанс Україні, дайте шанс українцям на інше, краще, реальне майбутнє, на завтрашній день, щоб ми могли спокійно дивитися у майбуття.
ParlaMint-UA_2013-11-13-m0.u11.p1.sent5	Адже політика, яку ви займаєте останнім часом, останні тижні – це є політика геополітичного страуса.
ParlaMint-UA_2013-11-13-m0.u11.p1.sent6	Ніхто ніяк не може зрозуміти, ви куди: чи направо, чи наліво?
ParlaMint-UA_2013-11-13-m0.u11.p1.sent7	Ви в "таєжний московський союз", чи ви хочете в Європу?
ParlaMint-UA_2013-11-13-m0.u11.p1.sent8	Дайте, будь ласка чіткість і дайте відповідний сигнал для українського суспільства і дайте відповідний сигнал для європейських партнерів.
ParlaMint-UA_2013-11-13-m0.u11.p2.sent1	Не потрібно нас лякати і українську громаду якимись економічними негараздами, які нібито можуть наступити у випадку, якщо Україна піде до Європи.
ParlaMint-UA_2013-11-13-m0.u11.p2.sent2	Адже погодьтеся, весь той час, ми ж тісно за вашою участю співпрацювали з Російською Федерацією, з Москвою в економічному плані.
ParlaMint-UA_2013-11-13-m0.u11.p2.sent3	І який результат?
ParlaMint-UA_2013-11-13-m0.u11.p2.sent4	Ви знаєте цей результат.
ParlaMint-UA_2013-11-13-m0.u11.p2.sent5	Внутрішній валовий продукт впав на 1,5 відсотки, промислове виробництво впало на 5,6 відсотків, порівнюючи з минулим роком, величезна заборгованість по заробітній платі і соціальним виплатам.
ParlaMint-UA_2013-11-13-m0.u11.p2.sent6	Ми маємо величезні проблеми зараз з зовнішнім боргом, який кожного разу росте і росте.
ParlaMint-UA_2013-11-13-m0.u11.p2.sent7	До речі, Російська Федерація постійно скорочує спільні програми з Україною: космічні програми, програми в енергетичній сфері і інші.
ParlaMint-UA_2013-11-13-m0.u11.p2.sent8	При чому це робиться не з моменту, коли Україна почала євроінтеграційні процеси, а ще до того.
ParlaMint-UA_2013-11-13-m0.u11.p3.sent1	"Російські обійми", напевно, занадто сильними сьогодні для нас є, щоб ми могли так просто відмовлятися від теперішньої нашої європейської перспективи.
ParlaMint-UA_2013-11-13-m0.u11.p3.sent2	Крім того, пам’ятаймо, що ще в 1994 році у нас підписаний відповідний меморандум.
ParlaMint-UA_2013-11-13-m0.u11.p3.sent3	І Сполучені Штати Америки, і Великобританія є певними гарантами для України у випадку, якщо якась інша країна може чинити на нас, в тому числі, і економічний тиск.
ParlaMint-UA_2013-11-13-m0.u11.p4.sent1	І нарешті, я сподіваюся, що наша збірна переможе збірну Франції, і ми поїдемо у Бразилію.
ParlaMint-UA_2013-11-13-m0.u11.p4.sent2	Сподіваюся, ми всі, і ліва, і права частини залу, хоче цього, Маю надію, що французька сторона не буде голосувати проти інтеграції України тільки через те, що Україна переможе.
ParlaMint-UA_2013-11-13-m0.u11.p4.sent3	Але ви маєте розуміти, якщо переходимо на футбольну термінологію, шлях наш до Європи – це є гра в лізі чемпіонів, шлях наш в Росію – це є гра на кубок Кремля, і не більше, і не менше.
ParlaMint-UA_2013-11-13-m0.u11.p5.sent1	І на завершення.
ParlaMint-UA_2013-11-13-m0.u12.p1.sent1	Я прошу завершувати.
ParlaMint-UA_2013-11-13-m0.u13.p1.sent1	І на завершення.
ParlaMint-UA_2013-11-13-m0.u13.p1.sent2	Ми, українці, є європейська нація.
ParlaMint-UA_2013-11-13-m0.u13.p1.sent3	Ми, ідучи в Європу, ми просто повертаємося додому.
ParlaMint-UA_2013-11-13-m0.u13.p1.sent4	Не ставайте тими колодами на нашому шляху до нашого доку, до сім’ї, родини європейських народів.
ParlaMint-UA_2013-11-13-m0.u13.p1.sent5	І пам’ятайте, що якщо ти хочеш вирішити проблему, то шукаєш шляхи для вирішення проблеми, а якщо ти прийняв для себе політичне рішення не вирішувати цієї проблеми, то ти шукаєш причину.
ParlaMint-UA_2013-11-13-m0.u13.p1.sent6	Пам’ятайте про наслідки.
ParlaMint-UA_2013-11-13-m0.u13.p1.sent7	Слава Україні!
ParlaMint-UA_2013-11-13-m0.u14.p1.sent1	Фракція Партії регіонів, Олександр Єфремов.
ParlaMint-UA_2013-11-13-m0.u14.p1.sent2	Прошу.
ParlaMint-UA_2013-11-13-m0.u15.p1.sent1	Шановний Голово, шановні колеги, шановні гості!
ParlaMint-UA_2013-11-13-m0.u15.p1.sent2	На сьогодні Україна пройшла більшу частину шляху до підписання угоди про асоціацію з Європейським Союзом.
ParlaMint-UA_2013-11-13-m0.u15.p1.sent3	Залишилося зробити останні кроки, які виведуть нашу державу на більш високий рівень відносин з Євросоюзом.
ParlaMint-UA_2013-11-13-m0.u15.p2.sent1	Але на цьому шляху ми зіткнулися з серйозними перешкодами, які загрожують зупинити рух 46-мільйонної країни до європейської сім’ї.
ParlaMint-UA_2013-11-13-m0.u15.p2.sent2	Усе суспільство знає, з чим пов’язані ці проблеми.
ParlaMint-UA_2013-11-13-m0.u15.p3.sent1	У цьому зв’язку у мене є запитання до представників опозиційної частини залу: що відбувається у ваших лавах?
ParlaMint-UA_2013-11-13-m0.u15.p3.sent2	Ми з вами чітко домовлялися, що головним пріоритетом у законодавчій робочі Верховної Ради України є євроінтеграційна складова.
ParlaMint-UA_2013-11-13-m0.u15.p3.sent3	Та не зважаючи на досягнуту домовленість, ви постійно перешкоджали виконанню узгодженої з Євросоюзом дорожньої карти.
ParlaMint-UA_2013-11-13-m0.u15.p3.sent4	Без вас ми прийняли: Кримінально-процесуальний кодекс, Закон про адвокатуру, про створення національного превентивного механізму протидії катуванням, внесли зміни до Конституції у напрямку забезпечення незалежності суддів та підвищення ролі Рахункової палати.
ParlaMint-UA_2013-11-13-m0.u15.p3.sent5	Ми завершили перший етап модернізації законодавства для спрощення візового режиму, прийнято комплекс законів щодо захисту інтелектуальної власності.
ParlaMint-UA_2013-11-13-m0.u15.p3.sent6	Фактично, всі законопроекти, які стосуються адаптації правової системи України до європейських критеріїв ми голосували без вас.
ParlaMint-UA_2013-11-13-m0.u15.p4.sent1	На сьогодні Верховній Раді залишилося ухвалити три закони: про прокуратуру, про вибори до Верховної Ради і про лікування засуджених за кордоном.
ParlaMint-UA_2013-11-13-m0.u15.p4.sent2	І тут ми вперлися в глуху стіну.
ParlaMint-UA_2013-11-13-m0.u15.p4.sent3	У законопроекті про прокуратуру і про вибори представники опозиційних фракцій подали вже близько 500 поправок, тим самим заблокувавши можливість їх прийняття не тільки сьогодні, але й найближчим часом.
ParlaMint-UA_2013-11-13-m0.u15.p5.sent1	Водночас, як показали перші засідання створеної робочої групи, законопроектом про лікування засуджених взагалі серйозно і професійно ніхто не займався.
ParlaMint-UA_2013-11-13-m0.u15.p5.sent2	У результаті сьогодні в нас немає навіть варіанту цього законопроекту, який можна було б взяти за основу.
ParlaMint-UA_2013-11-13-m0.u15.p5.sent3	Я дуже сумніваюсь, що серед вас, шановні представники опозиції, немає підготовлених юристів.
ParlaMint-UA_2013-11-13-m0.u15.p5.sent4	У зв’язку з цим у нас міцнішають підозри, що ви просто розігруєте спектакль для виборців, а, насправді, бачите себе вже кандидатами президентських виборів і питання Тимошенко вирішувати навіть не збираєтесь.
ParlaMint-UA_2013-11-13-m0.u15.p5.sent5	І виступи трьох попередників це підтверджують.
ParlaMint-UA_2013-11-13-m0.u15.p5.sent6	І просто морочити голову європейським представникам, намагаючись підставити.
ParlaMint-UA_2013-11-13-m0.u16.p1.sent1	Дайте завершити.
ParlaMint-UA_2013-11-13-m0.u17.p1.sent1	Щоб не було непорозумінь, ще раз заявляю: Президент України вніс проект Закону про прокуратуру, погоджений з європейськими експертами, і фракція Партії регіонів готова за нього голосувати.
ParlaMint-UA_2013-11-13-m0.u17.p2.sent1	Ми підготували і внесли законопроект про внесення змін до Закону про вибори народних депутатів – і також готові віддати за нього голоси.
ParlaMint-UA_2013-11-13-m0.u17.p3.sent1	А що стосується закону про лікування засуджених за кордоном, то ми готові розглядати і його у тому варіанті, який підготує створена Верховною Радою, тобто нами з вами, робоча група.
ParlaMint-UA_2013-11-13-m0.u17.p3.sent2	Якщо ви включаєтеся в цю роботу, шлях до Європи для нашої держави відкритий.
ParlaMint-UA_2013-11-13-m0.u17.p3.sent3	Якщо ні – з’ясуйте між собою і скажіть усій країні, в яку гру ви граєте.
ParlaMint-UA_2013-11-13-m0.u17.p4.sent1	Дякую за увагу .
ParlaMint-UA_2013-11-13-m0.u18.p1.sent1	Шановні колеги, таким чином, проект Закону щодо можливості лікування за кордоном осіб, засуджених до позбавлення волі, на жаль, Тимчасовою робочою групою до розгляду Верховною Радою ще не підготовлений.
ParlaMint-UA_2013-11-13-m0.u18.p1.sent2	А комітет разом з керівником комітету прийняв рішення, що всі законопроекти, що стосуються лікування, направити на доопрацювання на базі робочої групи.
ParlaMint-UA_2013-11-13-m0.u18.p1.sent3	Це керівник от фракції.
ParlaMint-UA_2013-11-13-m0.u18.p2.sent1	Далі, наступні два законопроекти: про прокуратуру, щодо вдосконалення законодавства з питань проведення виборів комітетами – теж не підготовлені.
ParlaMint-UA_2013-11-13-m0.u18.p2.sent2	І, дійсно, там є сьогодні поправок стільки, що місяць їх треба буде розглядати в комітетах.
ParlaMint-UA_2013-11-13-m0.u18.p2.sent3	Це Єфремов правду сказав.
ParlaMint-UA_2013-11-13-m0.u18.p3.sent1	Ми прийняли їх за основу в першому читанні 8 листопада.
ParlaMint-UA_2013-11-13-m0.u18.p3.sent2	Скоротили терміни підготовки до другого читання наполовину, тобто час подачі народними депутатами пропозицій поправок збігає о 18 годині 15 листопада, в п’ятницю.
ParlaMint-UA_2013-11-13-m0.u18.p4.sent1	За такої ситуації відповідно до вимог Конституції, Регламенту ми не можемо позбавляти народних депутатів права подавати свої пропозиції до законопроектів.
ParlaMint-UA_2013-11-13-m0.u18.p5.sent1	Таким чином, з трьох питань, які ініційовані для розгляду на позачерговому пленарному засіданні парламенту, два не можуть бути розглянуті, тому що там дуже багато поправок, а третє ще не підготовлено робочою групою.
ParlaMint-UA_2013-11-13-m0.u18.p5.sent2	Тому позачергове пленарне засідання Верховної Ради України оголошую закритим.
ParlaMint-UA_2013-11-13-m0.u18.p6.sent1	Наступне засіданні буде у вівторок 19 листопада о 10-й годині.
