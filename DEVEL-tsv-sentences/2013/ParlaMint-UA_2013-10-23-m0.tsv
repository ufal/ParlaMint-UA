id	text
ParlaMint-UA_2013-10-23-m0.u1.p1.sent1	Доброго ранку, шановні народні депутати, запрошені, гості Верховної Ради України!
ParlaMint-UA_2013-10-23-m0.u1.p1.sent2	Прошу підготуватися до реєстрації.
ParlaMint-UA_2013-10-23-m0.u1.p1.sent3	Увімкніть систему "Рада".
ParlaMint-UA_2013-10-23-m0.u1.p2.sent1	В залі зареєструвалося 331 народний депутат.
ParlaMint-UA_2013-10-23-m0.u1.p3.sent1	Ранкове засідання Верховної Ради України оголошую відкритим.
ParlaMint-UA_2013-10-23-m0.u1.p4.sent1	Шановні колеги, відповідно до статті 25 Регламенту у середу ми маємо 30 хвилин для виступів народних депутатів з внесенням пропозицій, оголошенням заяв, повідомлень.
ParlaMint-UA_2013-10-23-m0.u1.p4.sent2	Прошу народних депутатів підготуватися до запису.
ParlaMint-UA_2013-10-23-m0.u1.p4.sent3	Увімкніть систему "Рада".
ParlaMint-UA_2013-10-23-m0.u1.p4.sent4	Записуйтесь на виступи.
ParlaMint-UA_2013-10-23-m0.u1.p5.sent1	Слово для виступу надається народному депутату Івану Кириленко, фракція "Батьківщина".
ParlaMint-UA_2013-10-23-m0.u1.p5.sent2	Народний депутат Немиря, Григорій Немиря – передали слово.
ParlaMint-UA_2013-10-23-m0.u1.p5.sent3	Прошу.
ParlaMint-UA_2013-10-23-m0.u2.p1.sent1	Шановний пане Голово, шановні колеги народні депутати!
ParlaMint-UA_2013-10-23-m0.u2.p1.sent2	Сьогодні Європейський парламент буде голосувати Резолюцію щодо політики Східного партнерства.
ParlaMint-UA_2013-10-23-m0.u2.p1.sent3	В проекті резолюції, яка підтримана всіма, підкреслюю, всіма політичними групами Європейського парламенту, зазначається, що Європейський парламент підтримує підписання Угоди між Україною та ЄС про Асоціацію лише за умови повного виконання всіх критеріїв, висловлених Радою Європейського Союзу.
ParlaMint-UA_2013-10-23-m0.u2.p2.sent1	По-друге, там констатується, що на сьогодні Україна не виконала головного критерію, який формулюється наступним чином: припинення політично вмотивованого правосуддя, вирішення питання ув’язнення Юлії Тимошенко.
ParlaMint-UA_2013-10-23-m0.u2.p3.sent1	Я підкреслюю, що до Вільнюського саміту залишається п’ять тижнів.
ParlaMint-UA_2013-10-23-m0.u2.p3.sent2	Рішення щодо підписання угоди має бути прийнято найпізніше 18 листопада.
ParlaMint-UA_2013-10-23-m0.u2.p3.sent3	Тому зараз на українській владі лежить відповідальність за виконання цього критерію.
ParlaMint-UA_2013-10-23-m0.u2.p3.sent4	Час для димових завіс, шантажу, обману, блефу і розмов минув.
ParlaMint-UA_2013-10-23-m0.u2.p3.sent5	Зараз настає час відповідальності і дій.
ParlaMint-UA_2013-10-23-m0.u2.p4.sent1	Проблема політично вмотивованого правосуддя не була створена тут, у Верховній Раді.
ParlaMint-UA_2013-10-23-m0.u2.p4.sent2	Проблема політично вмотивованого правосуддя була створена українською владою.
ParlaMint-UA_2013-10-23-m0.u2.p4.sent3	Цією ж українською владою, зокрема Президентом України, ця проблема має бути вирішена.
ParlaMint-UA_2013-10-23-m0.u2.p5.sent1	Механізм і стратегічну ідею щодо вирішення цієї проблеми запропоновано місією президента Кокса і президента Кваснєвського.
ParlaMint-UA_2013-10-23-m0.u2.p5.sent2	Вона полягає в тому, і запропоновано офіційно Президентові України, українській владі, щоб Юлії Тимошенко було надано можливість з медичних та гуманітарних обставин пройти лікування у Німеччині шляхом помилування.
ParlaMint-UA_2013-10-23-m0.u2.p5.sent3	Я підкреслюю, Юлія Тимошенко не скоювала злочинів, вона потребує лікування.
ParlaMint-UA_2013-10-23-m0.u2.p5.sent4	Таке лікування в країнах Європейського Союзу вона може і отримає лише як вільна людина.
ParlaMint-UA_2013-10-23-m0.u2.p5.sent5	Тому будь-які спроби перевести відповідальність сюди, в цей зал, вони означають відсутність політичної волі у тієї людини, яка має вирішити це питання.
ParlaMint-UA_2013-10-23-m0.u2.p5.sent6	Час дій для Президента Януковича.
ParlaMint-UA_2013-10-23-m0.u2.p5.sent7	Ми вимагаємо відповідальності.
ParlaMint-UA_2013-10-23-m0.u3.p1.sent1	Дякую.
ParlaMint-UA_2013-10-23-m0.u3.p1.sent2	Народний депутат Мошенський, прошу, запрошується на виступ.
ParlaMint-UA_2013-10-23-m0.u4.p1.sent1	Прошу передати слово Володимиру Миколайовичу Литвину.
ParlaMint-UA_2013-10-23-m0.u5.p1.sent1	Прошу, Володимир Михайлович Литвин.
ParlaMint-UA_2013-10-23-m0.u6.p1.sent1	Шановний Володимире Васильовичу, шановні колеги!
ParlaMint-UA_2013-10-23-m0.u6.p1.sent2	У нас багато що відбувається в Україні за Салтиковим-Щедріним.
ParlaMint-UA_2013-10-23-m0.u6.p1.sent3	Цитую: "Випустив реформу – досить, став крапку.
ParlaMint-UA_2013-10-23-m0.u6.p1.sent4	Потім через час знову випустив реформу.
ParlaMint-UA_2013-10-23-m0.u6.p1.sent5	І знову крапку став.
ParlaMint-UA_2013-10-23-m0.u6.p1.sent6	І так далі до того часу, поки не сповняться несповідані Божі шляхи".
ParlaMint-UA_2013-10-23-m0.u6.p1.sent7	І далі: "Краще за все це досягається шляхом оглушення".
ParlaMint-UA_2013-10-23-m0.u6.p2.sent1	Отак нас, Україну, оглушили медичною реформою.
ParlaMint-UA_2013-10-23-m0.u6.p2.sent2	В принципі Президент України правильно поставив завдання щодо її здійснення.
ParlaMint-UA_2013-10-23-m0.u6.p2.sent3	Але зробили її кабінетні теоретики, які жодного дня не знали й не бачили, чим живуть люди і які їх потреби.
ParlaMint-UA_2013-10-23-m0.u6.p3.sent1	Чим це обернулося?
ParlaMint-UA_2013-10-23-m0.u6.p3.sent2	Ліквідацією мережі медичних закладів.
ParlaMint-UA_2013-10-23-m0.u6.p3.sent3	Відсутністю доступу людей до закладів охорони здоров’я.
ParlaMint-UA_2013-10-23-m0.u6.p3.sent4	Оскільки у нас доріг немає, виключено напрямки, ви це прекрасно знаєте.
ParlaMint-UA_2013-10-23-m0.u6.p4.sent1	Наступний момент, до чого це призвело.
ParlaMint-UA_2013-10-23-m0.u6.p4.sent2	Збільшили кількість бюрократичного адміністративного апарату.
ParlaMint-UA_2013-10-23-m0.u6.p4.sent3	Вдумайтесь!
ParlaMint-UA_2013-10-23-m0.u6.p4.sent4	Раніше в місті і районі був один керівник – головний лікар міскрайлікарні.
ParlaMint-UA_2013-10-23-m0.u6.p4.sent5	Зараз п’ять керівників, два відділи.
ParlaMint-UA_2013-10-23-m0.u6.p4.sent6	Відділ охорони здоров’я району, відділ охорони здоров’я міста – по 18 осіб штатного персоналу!
ParlaMint-UA_2013-10-23-m0.u6.p4.sent7	Прикиньте, це 100 тисяч гривень щомісяця викидається грошей.
ParlaMint-UA_2013-10-23-m0.u6.p5.sent1	І далі ще одна проблема, шановні колеги.
ParlaMint-UA_2013-10-23-m0.u6.p5.sent2	Всіх випускників вузів, стоматологів, хірургів та інших записали сімейними лікарями!
ParlaMint-UA_2013-10-23-m0.u6.p5.sent3	Це трагедія для молодих випускників.
ParlaMint-UA_2013-10-23-m0.u6.p5.sent4	Вони абсолютно непідготовлені!
ParlaMint-UA_2013-10-23-m0.u6.p5.sent5	Їх всіх масово примушують, щоб вони йшли працювати сімейними лікарями.
ParlaMint-UA_2013-10-23-m0.u6.p5.sent6	Це призвело до абсолютного збурення людей.
ParlaMint-UA_2013-10-23-m0.u6.p6.sent1	Окрім всього іншого, шановні колеги, ми маємо бути свідомі цього, що дільнична лікарня, фельдшерсько-акушерський пункт – це для людей звичай, це місце спілкування, де вони дістають розраду, якщо не медичну допомогу.
ParlaMint-UA_2013-10-23-m0.u6.p7.sent1	Тому, я вважаю, що нам, шановні народні депутати, треба повернутися до цієї проблеми.
ParlaMint-UA_2013-10-23-m0.u6.p7.sent2	І сила влади має полягати в тому, щоб визнати помилки і спочатку створити умови, а потім здійснювати медичну реформу.
ParlaMint-UA_2013-10-23-m0.u6.p7.sent3	І нам треба прийняти невідкладно той закон, який ми проголосували в першому читанні.
ParlaMint-UA_2013-10-23-m0.u6.p7.sent4	Я звертаюся насамперед до фракції Партії регіонів.
ParlaMint-UA_2013-10-23-m0.u6.p7.sent5	Не жартуйте, приймаємо у першому читанні, а потім не ставимо на розгляд.
ParlaMint-UA_2013-10-23-m0.u6.p7.sent6	Треба прийняти це рішення і заспокоїти суспільство, особливо у переддень великих політичних кампаній.
ParlaMint-UA_2013-10-23-m0.u6.p7.sent7	Нам треба зберегти стабільність в Україні.
ParlaMint-UA_2013-10-23-m0.u6.p7.sent8	Дякую за увагу.
ParlaMint-UA_2013-10-23-m0.u7.p1.sent1	Дякую.
ParlaMint-UA_2013-10-23-m0.u7.p2.sent1	Фракція "Батьківщина", народний депутат Кучерук.
ParlaMint-UA_2013-10-23-m0.u8.p1.sent1	Прошу передати слово Олександру Турчинову.
ParlaMint-UA_2013-10-23-m0.u9.p1.sent1	Олександру Турчинову передаємо слово.
ParlaMint-UA_2013-10-23-m0.u9.p1.sent2	Прошу.
ParlaMint-UA_2013-10-23-m0.u10.p1.sent1	Шановні колеги, шановні виборці!
ParlaMint-UA_2013-10-23-m0.u10.p1.sent2	Зараз біля Київської міської ради знову зібралися кияни.
ParlaMint-UA_2013-10-23-m0.u10.p1.sent3	Знову майорять прапори опозиційних партій.
ParlaMint-UA_2013-10-23-m0.u10.p1.sent4	Наші колеги депутати також знаходяться там.
ParlaMint-UA_2013-10-23-m0.u10.p1.sent5	Причина зрозуміла для всіх.
ParlaMint-UA_2013-10-23-m0.u10.p1.sent6	Поза законом, поза Конституцією Партія регіонів і комуністи, які їх підтримують, продовжують незаконно повноваження Київської міської ради.
ParlaMint-UA_2013-10-23-m0.u10.p1.sent7	Понад рік в Києві немає мера.
ParlaMint-UA_2013-10-23-m0.u10.p1.sent8	Все це безглуздя відбувається тільки тому, що правляча більшість боїться і не здатна виграти вибори.
ParlaMint-UA_2013-10-23-m0.u10.p1.sent9	Вони не здатні перемагати чесно.
ParlaMint-UA_2013-10-23-m0.u10.p1.sent10	І саме тому на Києві відпрацьовуються механізми блокування виборчого процесу взагалі.
ParlaMint-UA_2013-10-23-m0.u10.p1.sent11	І все це відбувається на тлі виступів проєвропейської інтеграції, проєвропейський вибір.
ParlaMint-UA_2013-10-23-m0.u10.p2.sent1	Шановні колеги, буквально зараз мені зателефонували з Київської міської ради.
ParlaMint-UA_2013-10-23-m0.u10.p2.sent2	Народних депутатів незаконно не пускають до приміщення.
ParlaMint-UA_2013-10-23-m0.u10.p3.sent1	Ми задаємо питання: "Чому, чому порушується елементарний закон?
ParlaMint-UA_2013-10-23-m0.u10.p3.sent2	Чому порушується Конституція?"
ParlaMint-UA_2013-10-23-m0.u10.p3.sent3	Ми негайно викликаємо, вимагаємо викликати до залу міністра внутрішніх справ Захарченка, щоб він тут звітував, чому міліція продовжує займатися злочинною діяльністю, чому міліція продовжує блокувати можливість депутатів виконувати свої обов’язки.
ParlaMint-UA_2013-10-23-m0.u10.p3.sent4	Ми вимагаємо негайно прийняти закон про вибори, Постанову про вибори в місті Києві як Київської міської ради, так і голови міста Києва.
ParlaMint-UA_2013-10-23-m0.u10.p4.sent1	Шановні колеги, все це відбувається на фоні повної руйнації економіки, повної руйнації соціальних програм, блокування виплат, соціальних виплат, блокування виплат бюджетникам зарплати.
ParlaMint-UA_2013-10-23-m0.u10.p4.sent2	Це відбувається у всіх регіонах України.
ParlaMint-UA_2013-10-23-m0.u10.p4.sent3	Правляча більшість, чинна влада не здатна керувати країною.
ParlaMint-UA_2013-10-23-m0.u10.p5.sent1	Ми звертаємося до вас, колеги, розпустити свою комуно-олігархічну більшість.
ParlaMint-UA_2013-10-23-m0.u10.p5.sent2	Ідіть у відставку, звільніть Україну.
ParlaMint-UA_2013-10-23-m0.u10.p5.sent3	Тільки таким чином можна зупинити руйнацію, повну руйнацію економіки.
ParlaMint-UA_2013-10-23-m0.u10.p5.sent4	Тільки таким чином можна захистити наших громадян.
ParlaMint-UA_2013-10-23-m0.u10.p6.sent1	Я звертаюся до Голови Верховної Ради.
ParlaMint-UA_2013-10-23-m0.u10.p6.sent2	Коли ми хочемо прийняти порядок денний, не відходьте від гострих питань, включайте їх до порядку денного.
ParlaMint-UA_2013-10-23-m0.u10.p6.sent3	Тільки таким чином Верховна Рада хоч щось почне робити, почне розв’язувати не проблеми корупціонерів навколо Президента, а проблеми українського народу.
ParlaMint-UA_2013-10-23-m0.u10.p6.sent4	Слава Україні!
ParlaMint-UA_2013-10-23-m0.u11.p1.sent1	Шановні народні депутати, я прошу не звинувачувати Голову Верховної Ради України, а голосувати.
ParlaMint-UA_2013-10-23-m0.u11.p1.sent2	І надо правду виборцям казати.
ParlaMint-UA_2013-10-23-m0.u11.p1.sent3	Я вчора поставив на голосування закон, Постанову про вибори в місті Києві.
ParlaMint-UA_2013-10-23-m0.u11.p1.sent4	Ви не захотіли голосувати, не голосували представники всіх фракцій, опозиція – 40 чоловік не проголосували.
ParlaMint-UA_2013-10-23-m0.u11.p1.sent5	Якби опозиція проголосувала, вчора б ця постанова була прийнята.
ParlaMint-UA_2013-10-23-m0.u11.p2.sent1	Ну, це ж правда.
ParlaMint-UA_2013-10-23-m0.u11.p2.sent2	Нащо ж ви тоді звинувачуєте Голову Верховної Ради?
ParlaMint-UA_2013-10-23-m0.u11.p2.sent3	Я ставлю на голосування всі гострі питання.
ParlaMint-UA_2013-10-23-m0.u11.p2.sent4	Голосуйте і все буде в порядку.
ParlaMint-UA_2013-10-23-m0.u11.p3.sent1	А зараз я запрошую на виступ народного депутата Тимошенка.
ParlaMint-UA_2013-10-23-m0.u11.p3.sent2	Прошу.
ParlaMint-UA_2013-10-23-m0.u12.p1.sent1	Дякую, Володимире Васильовичу.
ParlaMint-UA_2013-10-23-m0.u12.p1.sent2	Прошу передати слово Олесю Донію.
ParlaMint-UA_2013-10-23-m0.u13.p1.sent1	Прошу, народний депутат Олесь Доній.
ParlaMint-UA_2013-10-23-m0.u13.p1.sent2	Прошу.
ParlaMint-UA_2013-10-23-m0.u14.p1.sent1	Шановні пані і панове, не часто доводиться виступати з цієї трибуни з позитивною інформацією.
ParlaMint-UA_2013-10-23-m0.u14.p1.sent2	Як правило, народні депутати використовують трибуну для того, щоб критикувати, сварити, лаятися.
ParlaMint-UA_2013-10-23-m0.u14.p2.sent1	Маю честь зараз розповісти про позитив.
ParlaMint-UA_2013-10-23-m0.u14.p2.sent2	З 1 жовтня ми започаткували, а ми – це Всеукраїнський комітет захисту української мови, про всій Україні програму безкоштовних курсів української мови.
ParlaMint-UA_2013-10-23-m0.u14.p2.sent3	Гасло програми: "Навчи друга розмовляти українською!"
ParlaMint-UA_2013-10-23-m0.u14.p3.sent1	Бачите, не сваримо, не ганимо, а навпаки протягуємо руку дружби.
ParlaMint-UA_2013-10-23-m0.u14.p3.sent2	В Україні мільйони людей, які розмовляють російською, але бажають вивчити українську.
ParlaMint-UA_2013-10-23-m0.u14.p3.sent3	Їм потрібно допомогти.
ParlaMint-UA_2013-10-23-m0.u14.p3.sent4	Ми знаходимо приміщення, волонтерів-викладачів.
ParlaMint-UA_2013-10-23-m0.u14.p3.sent5	Ми відкриваємо курси в різних містах.
ParlaMint-UA_2013-10-23-m0.u14.p3.sent6	Я назву лише міста, де ми вже відкрили з 1 жовтня.
ParlaMint-UA_2013-10-23-m0.u14.p3.sent7	Це Житомир.
ParlaMint-UA_2013-10-23-m0.u14.p3.sent8	До речі, тут сидить Геннадій Зубко, який один з тих, хто допоміг.
ParlaMint-UA_2013-10-23-m0.u14.p3.sent9	В Луганську Ігор Ліскі допоміг.
ParlaMint-UA_2013-10-23-m0.u14.p3.sent10	В Калуші, до речі, там і на Західній Україні потребують деякі люди покращення української мови, Олег Нижник.
ParlaMint-UA_2013-10-23-m0.u14.p3.sent11	В Кременчуці – Ольга.
ParlaMint-UA_2013-10-23-m0.u14.p3.sent12	Невдовзі буде у Сумах.
ParlaMint-UA_2013-10-23-m0.u14.p3.sent13	Зараз відкрилися вже в Херсоні.
ParlaMint-UA_2013-10-23-m0.u14.p3.sent14	Чотири групи в Києві.
ParlaMint-UA_2013-10-23-m0.u14.p4.sent1	І ви знаєте, настільки вал іде людей, які готові вивчати українську, що ми потребують ще сприяння.
ParlaMint-UA_2013-10-23-m0.u14.p4.sent2	Безкоштовно надали приміщення: Київська федерація профспілок в Києві, Спілка письменників, Видавництво "Смолоскип".
ParlaMint-UA_2013-10-23-m0.u14.p4.sent3	Отже, програма шириться.
ParlaMint-UA_2013-10-23-m0.u14.p4.sent4	Оце, мені здається, приклад, коли ми можемо не сваритися, а допомагаючи один одному, твори ти спільно націю, творити спільно гуманітарний просторі.
ParlaMint-UA_2013-10-23-m0.u14.p4.sent5	І в даному випадку таке гасло "Навчи друга розмовляти українською", мені здається, воно не може викликати будь якої зневаги і недовіри.
ParlaMint-UA_2013-10-23-m0.u14.p5.sent1	Недаремно, наприклад, в Кіровограді, де ми так само відкрили курси, там Сергій Михальйонок цим займається, звернулася обласна рада відкрити для них окрему групу.
ParlaMint-UA_2013-10-23-m0.u14.p5.sent2	Ми для чиновників обласної ради відкриваємо групу.
ParlaMint-UA_2013-10-23-m0.u14.p5.sent3	В Києві, в Київській федерації профспілок відкриваємо групу.
ParlaMint-UA_2013-10-23-m0.u14.p6.sent1	І я звертався до вас на брифінгу, і звертаюсь тут.
ParlaMint-UA_2013-10-23-m0.u14.p6.sent2	Шановні панове депутати.
ParlaMint-UA_2013-10-23-m0.u14.p6.sent3	І журналісти теж деякі потребують викладання з української.
ParlaMint-UA_2013-10-23-m0.u14.p6.sent4	Я звертаюсь до депутатів: ми готові для кожного з депутатів створити групу по вивчанню української мови, для депутатів з Партії регіонів, з "УДАРу", з "Батьківщини", будь ласка, ми допоможемо безкоштовну групу, лише проявіть бажання.
ParlaMint-UA_2013-10-23-m0.u14.p6.sent5	Отже гасло програми: "Навчи друга розмовляти українською".
ParlaMint-UA_2013-10-23-m0.u14.p6.sent6	Слава Україні!
ParlaMint-UA_2013-10-23-m0.u15.p1.sent1	Дякую.
ParlaMint-UA_2013-10-23-m0.u15.p2.sent1	Народний депутат Цибенко передає слово Ігорю Алексєєву.
ParlaMint-UA_2013-10-23-m0.u15.p2.sent2	Прошу.
ParlaMint-UA_2013-10-23-m0.u16.p1.sent1	Шановні громадяни України, шановні колеги!
ParlaMint-UA_2013-10-23-m0.u16.p1.sent2	Компартія в черговий раз звертає увагу української і європейської спільноти на санкціоновані владою протиправні і незаконні рішення судів та дії Центральної виборчої комісії стосовно зборів громадян і реєстрації ініціативних груп із проведення референдуму за народною ініціативою, який має визначити вектор зовнішньоекономічної інтеграції України.
ParlaMint-UA_2013-10-23-m0.u16.p2.sent1	Обурення викликає цинічна і брехлива позиція Міністерства юстиції і міністра пані Лукаш, яка, використовуючи службове становище, розповсюджує неправдиву інформацію про нібито порушення законів під час проведення зборів громадян та формування складу ініціативної групи.
ParlaMint-UA_2013-10-23-m0.u16.p2.sent2	Збори громадян з питання проголошення референдуму пройшли у 18 містах України: Київ, Сімферополь, Донецьк, Харків, Запоріжжя, Чернігів, Миколаїв, Дніпропетровськ.
ParlaMint-UA_2013-10-23-m0.u16.p2.sent3	Кривий Ріг, Суми, Севастополь, Луганськ, Каховка, Полтава, Кіровоград, Одеса, Вінниця, Житомир.
ParlaMint-UA_2013-10-23-m0.u16.p2.sent4	Всі ці міста і люди, які збиралися, висловилися за підтримку вступу України до Митного союзу.
ParlaMint-UA_2013-10-23-m0.u16.p2.sent5	І всюди збори пройшли без жодних порушень з боку їх учасників і організаторів, були витримані всі вимоги закону як щодо кількості учасників в не менше ніж 2 тисячі осіб, так і порядку проведення зборів і прийняття рішень.
ParlaMint-UA_2013-10-23-m0.u16.p3.sent1	Всі рішення окружного адмінсуду Києва не направляти у ЦВК своїх представників на збори є незаконними.
ParlaMint-UA_2013-10-23-m0.u16.p3.sent2	Бо немає такого положення Закону "Про референдум", який вимагає обов’язкової присутності на зборах членів ЦВК.
ParlaMint-UA_2013-10-23-m0.u16.p3.sent3	Так ЦВК може направляти своїх представників, щоб встановити, були чи ні порушення.
ParlaMint-UA_2013-10-23-m0.u16.p3.sent4	Але є і такі факти, як відеозйомка, починаючи з процесу реєстрації учасників зборів і ведення їх аж до закриття.
ParlaMint-UA_2013-10-23-m0.u16.p3.sent5	Такі матеріали ми надали в ЦВК, але Центральна виборча комісія їх не взяла до уваги.
ParlaMint-UA_2013-10-23-m0.u16.p4.sent1	Я хочу запитати і нагадати, що до ініціативної групи має входити не менше ніж 500 осіб.
ParlaMint-UA_2013-10-23-m0.u16.p4.sent2	Ми подали на реєстрацію майже 10 тисяч членів ініціативної групи.
ParlaMint-UA_2013-10-23-m0.u16.p4.sent3	І що?
ParlaMint-UA_2013-10-23-m0.u16.p4.sent4	Я маю спитати членів ЦВК, ви можете, поклавши руку на серце і дивлячись людям прямо в очі, сказати, що у списках з 10 тисяч не набралося 500 людей?
ParlaMint-UA_2013-10-23-m0.u16.p5.sent1	Шановні громадяни України, кожне доленосне рішення повинно вирішуватися через референдум.
ParlaMint-UA_2013-10-23-m0.u16.p5.sent2	Можливість безперешкодно проводити референдум – це одна з європейських цінностей, про які постійно заявляють євролобісти, до яких прагнуть.
ParlaMint-UA_2013-10-23-m0.u16.p5.sent3	Тому, не зважаючи на перепони влади, її опозиційних, в лапках, шісток, ми будемо проводити ці дії.
ParlaMint-UA_2013-10-23-m0.u16.p6.sent1	І хочу сказати тут деяким "доморощеним", в лапках, вождям, які звинувачують Компартію, що нібито вона не підтримує вибори в Києві.
ParlaMint-UA_2013-10-23-m0.u16.p6.sent2	Нехай подивиться голосування фракції Компартії з цього питання.
ParlaMint-UA_2013-10-23-m0.u16.p6.sent3	Дякую за увагу.
ParlaMint-UA_2013-10-23-m0.u17.p1.sent1	Якраз фракція комуністів всі проголосували до одного за вибори в Києві, не в приклад другим.
ParlaMint-UA_2013-10-23-m0.u17.p2.sent1	Морозенко передає слово Анатолію Кінаху народному депутату, фракція Партії регіонів.
ParlaMint-UA_2013-10-23-m0.u17.p2.sent2	Прошу.
ParlaMint-UA_2013-10-23-m0.u18.p1.sent1	Шановні народні депутати, пропоную нам всім у Верховній Раді як вищому законодавчому органу влади нашої держави подумати про слідуюче.
ParlaMint-UA_2013-10-23-m0.u18.p1.sent2	В сучасному світі жорстко загострюється як глобальні, так і регіональні процеси інтеграції, які супроводжуються збільшенням політичної, економічної конкуренції, боротьби за ринки збуту, доступ до ресурсів.
ParlaMint-UA_2013-10-23-m0.u18.p1.sent3	Україна як найбільша держава по території в Європі дуже серйозно відчуває всі глобальні впливи, в тому числі на внутрішньому політичному, економічному просторі.
ParlaMint-UA_2013-10-23-m0.u18.p2.sent1	Не існує альтернативи створення на українській землі сучасних європейських міжнародних стандартів, конкурентоздатності економіки, права, якості життя громадян.
ParlaMint-UA_2013-10-23-m0.u18.p2.sent2	І має найпринциповіше значення, незважаючи на поточну особисту політичну конкуренцію, консолідація всіх громадсько-політичних, владних, опозиційних сил навколо створення на українській землі сучасних демократичних міжнародних стандартів.
ParlaMint-UA_2013-10-23-m0.u18.p3.sent1	Дуже важливо те, що незважаючи на труднощі і протиріччя, вперше в Україні у Верховній Раді відбулося засідання Національного круглого столу з питань стратегії і розвитку нашої держави, в якому прийняли участь народні депутати, голови всіх політичних фракцій парламенту, міжфракційне об’єднання Верховної Ради "Європейський вибір", уряд, представники Євросоюзу, Європарламенту, величезної кількості громадських об’єднань.
ParlaMint-UA_2013-10-23-m0.u18.p3.sent2	Прийнята відповідна заява, де чітко сформульований пріоритет консолідації зусиль навколо євроінтеграційної стратегії України.
ParlaMint-UA_2013-10-23-m0.u18.p3.sent3	Круглий стіл, прийнято рішення, буде проводитися на постійній основі з максимальним залученням громадськості.
ParlaMint-UA_2013-10-23-m0.u18.p3.sent4	Уряду разом з парламентом, Європейським Союзом і іншими партнерами необхідно негайно підсилити формування національної стратегії євроінтеграції, адаптації економіки України до загострення конкуренції в умовах вільної торгівлі.
ParlaMint-UA_2013-10-23-m0.u18.p3.sent5	Максимальні дипломатичні, політичні, економічні зусилля по збереженню нашого економічного простору стратегічними партнерами Російською Федерацією, Митним союзом.
ParlaMint-UA_2013-10-23-m0.u18.p3.sent6	Тому, шановні народні депутати, неприпустимою, і ми це особливо підкреслюємо, перетворювати стратегію розвитку держави євроінтеграційний вектор в поточну кон’юнктуру.
ParlaMint-UA_2013-10-23-m0.u18.p4.sent1	Ми закликаємо всіх об’єднати зусилля і створити незворотні умови розвитку України, як сучасної, конкурентоздатної, демократичної держави.
ParlaMint-UA_2013-10-23-m0.u18.p4.sent2	Дякую за увагу.
ParlaMint-UA_2013-10-23-m0.u19.p1.sent1	Дякую.
ParlaMint-UA_2013-10-23-m0.u19.p2.sent1	Фракція Партії регіонів, народний депутат Долженков передає слово.
ParlaMint-UA_2013-10-23-m0.u20.p1.sent1	Шипку Андрію Федоровичу.
ParlaMint-UA_2013-10-23-m0.u21.p1.sent1	Народний депутат Шипко.
ParlaMint-UA_2013-10-23-m0.u22.p1.sent1	Шипко Андрій Федорович, Дніпропетровська область, 35 виборчий округ, місто Нікополь, Орджонікідзе, Нікопольський район.
ParlaMint-UA_2013-10-23-m0.u22.p2.sent1	Шановні колеги!
ParlaMint-UA_2013-10-23-m0.u22.p2.sent2	Шановні виборці!
ParlaMint-UA_2013-10-23-m0.u22.p2.sent3	Сьогодні Президент України Віктор Янукович ставить перед вітчизняним урядом та парламентом відповідальні та вкрай необхідні завдання у сфері державної й соціальної політики.
ParlaMint-UA_2013-10-23-m0.u22.p2.sent4	Нині в Україні діють президентські програми та соціальні ініціативи, і ми бачимо результати цієї роботи.
ParlaMint-UA_2013-10-23-m0.u22.p3.sent1	Наприклад, є підстави стверджувати, що ліки, які легально продаються в українських аптеках, вироблено з дотриманням стандартів виробництва і гарантій безпеки їх вживання.
ParlaMint-UA_2013-10-23-m0.u22.p3.sent2	Але так склалося, що громадяни України не мають інформацію про терапевтичну ефективність лікувальних засобів, мало того, запевняю вас як лікар у лікарів її теж немає.
ParlaMint-UA_2013-10-23-m0.u22.p3.sent3	Так сьогодні держава контролює дотримання виробничих норм і безпечність ліків та здоров’я, але ж якість ліків – це не лише якість виробництва і безпечність, ліки повинні лікувати.
ParlaMint-UA_2013-10-23-m0.u22.p4.sent1	А що відбувається зараз?
ParlaMint-UA_2013-10-23-m0.u22.p4.sent2	Можна приймати ліки, які правильно виготовлені, не підроблені і призначені лікарем у відповідності до захворювання.
ParlaMint-UA_2013-10-23-m0.u22.p4.sent3	Але лікувального ефекту може не отримати.
ParlaMint-UA_2013-10-23-m0.u22.p4.sent4	Я вважаю, що українці мають право володіти інформацією щодо терапевтичної ефективності ліків.
ParlaMint-UA_2013-10-23-m0.u22.p4.sent5	Вона на мій погляд повинна стати доступною.
ParlaMint-UA_2013-10-23-m0.u22.p4.sent6	Зокрема, дані про терапевтичну ефективність медпрепаратів треба розміщувати у державному реєстрі лікарських засобів.
ParlaMint-UA_2013-10-23-m0.u22.p4.sent7	Таким чином, ми надамо прозору інформацію і пацієнтам, і лікарям.
ParlaMint-UA_2013-10-23-m0.u22.p4.sent8	За умов такої прозорості і доступності інформації виробник також замислиться не про те, як більш рекламуватися, а про те, як зробити ліки ефективнішими.
ParlaMint-UA_2013-10-23-m0.u22.p5.sent1	Прошу вважати мій виступ депутатським запитом до Міністерства охорони здоров’я.
ParlaMint-UA_2013-10-23-m0.u22.p5.sent2	Нехай інформація про терапевтичну ефективність ліків, що продаються в Україні, стане відкритою і принесе справжню користь мільйонам наших співвітчизників та здорове майбутнє нашій державі.
ParlaMint-UA_2013-10-23-m0.u22.p5.sent3	Дякую за увагу.
ParlaMint-UA_2013-10-23-m0.u23.p1.sent1	Фракція "Батьківщина", народний депутат Володимир Яворівський.
ParlaMint-UA_2013-10-23-m0.u24.p1.sent1	Володимир Яворівський, Київ, Троєщина, "Батьківщина".
ParlaMint-UA_2013-10-23-m0.u24.p2.sent1	Шановні колеги, не дивлячись на те, що Європа нам не просто прорубала вікно, а відчиняє двері для того, щоб Україна в неї увійшла, на превеликий жаль, країна наша опускається у важкий морок.
ParlaMint-UA_2013-10-23-m0.u24.p2.sent2	Страшно подумати, що з тим усім багажем, який ми маємо, ми можемо сьогодні прийти до європейського дому.
ParlaMint-UA_2013-10-23-m0.u24.p2.sent3	Перше, столиця, мегаполіс чотиримільйонний, більше, як півроку існує без представницької влади, чиновники керують величезними коштами, 16-мільярдним бюджетом, фактично, без будь-якого контролю, від районних адміністрацій до міської адміністрації.
ParlaMint-UA_2013-10-23-m0.u24.p2.sent4	Це є неприпустимо абсолютно.
ParlaMint-UA_2013-10-23-m0.u24.p3.sent1	Друге, вже сьогодні появилися чернетки бюджету наступного, де абсолютно очевидно про те, що знову збільшуються виплати на силові структури, і тут же зменшуються виплати на культуру і обрізаються повністю всі соціальні для чорнобильців пільги і тому подібне.
ParlaMint-UA_2013-10-23-m0.u24.p3.sent2	На цьому тлі, я ще раз кажу, коли зменшення на культуру, на цьому тлі особливо жахливим виглядає те, що ми готуємося до ювілею Шевченко, а в цей час губернатор розбирає унікальну пам’ятку – будинок Чумака, який простояв 200 років і міг стояти ще 200 років.
ParlaMint-UA_2013-10-23-m0.u24.p3.sent3	І це розбирається, розтрощується для того, щоби відмити два, уявіть собі, два мільйони на оцю мазанку вони закладають туди грошей.
ParlaMint-UA_2013-10-23-m0.u24.p4.sent1	Те саме відбувається сьогодні і в Національному музеї в Києві, який.
ParlaMint-UA_2013-10-23-m0.u24.p4.sent2	не просто його реставрують, а його проводять реконструкцію, не маючи ні копійки грошей під це.
ParlaMint-UA_2013-10-23-m0.u24.p4.sent3	Недавно комітет наш виїздив туди і ми це все викрили абсолютно, те, що відбувається сьогодні із святкуванням Тараса Григоровича Шевченка.
ParlaMint-UA_2013-10-23-m0.u24.p5.sent1	Країна, ще раз кажу, перебуває у мороці.
ParlaMint-UA_2013-10-23-m0.u24.p5.sent2	Кому сьогодні, бабі сільській, зрозуміло про те, що Президент бере і каже: "Все має вирішуватися в парламенті".
ParlaMint-UA_2013-10-23-m0.u24.p5.sent3	А починалося воно де?
ParlaMint-UA_2013-10-23-m0.u24.p5.sent4	Що ми з вами вирішували посадити Юлію Тимошенко?
ParlaMint-UA_2013-10-23-m0.u24.p5.sent5	Чи це вирішувалося на Банковій?
ParlaMint-UA_2013-10-23-m0.u24.p5.sent6	Нібито кажуть, хай все вирішує Верховна Рада.
ParlaMint-UA_2013-10-23-m0.u24.p5.sent7	А що ця Верховна Рада може вирішити в тому випадку, коли тут знаменита рука-косарка прив’язана до ноги Президента?
ParlaMint-UA_2013-10-23-m0.u24.p5.sent8	Найменший його порух і ця рука рубає все, що тільки можна зарубати – здорове, все те, що є сьогодні в Україні.
ParlaMint-UA_2013-10-23-m0.u24.p6.sent1	Через те сьогодні ситуація, в якій перебуває Україна, жахливішої я просто ще не пам’ятаю, така розгубленість сьогодні у народу.
ParlaMint-UA_2013-10-23-m0.u24.p6.sent2	Нас сьогодні, депутатів, не пустили на засідання міської ради, ми обрані тут у Києві, єдині легітимні хто є, це 11 депутатів, яких нас обрав народ і нас не пускають до міської ради, запустили тільки, значить, там пройтися в цьому майданчику і тому подібне.
ParlaMint-UA_2013-10-23-m0.u24.p7.sent1	Через те ще раз кажу, "регіонали", перестаньте!
ParlaMint-UA_2013-10-23-m0.u24.p7.sent2	Ви ввійдете в історію як найчорніша, як найстрашніша сила, яка була в Україні, як антиукраїнська сила!
ParlaMint-UA_2013-10-23-m0.u25.p1.sent1	Фракція Компартії України, Баландін передав слово народному депутату Зубчевському.
ParlaMint-UA_2013-10-23-m0.u26.p1.sent1	Олександр Зубчевский, фракция коммунисты.
ParlaMint-UA_2013-10-23-m0.u26.p2.sent1	Уважаемые коллеги, уважаемые избиратели!
ParlaMint-UA_2013-10-23-m0.u26.p2.sent2	Безумие, которое пытается совершить правящий режим и примкнувшая к нему, так называемая, оппозиция, ввергнет страну в экономический хаос и приведет к непоправим последствиям.
ParlaMint-UA_2013-10-23-m0.u26.p2.sent3	Это безумие называется подписание Соглашения об ассоциации Украины с Европейским Союзом.
ParlaMint-UA_2013-10-23-m0.u26.p2.sent4	Задрав штаны, сломя голову евроинтеграторы несутся за призрачными благами, так называемой европейской цивилизации с голубоватым оттенком при этом сознательно обманывают граждан, обещая им европейские зарплаты, безвизовый режим, независимые суды, работу и многое другое.
ParlaMint-UA_2013-10-23-m0.u26.p2.sent5	Ничего этого не будет и в помине, хватит дурить народ, вы тянете страну в ассоциацию, при этом сознательно понимая, что никакого безвизового режима не будет, не будет европейских зарплат, а будет развал экономики и дефолт в стране.
ParlaMint-UA_2013-10-23-m0.u26.p2.sent6	С чем и с кем вы хотите идти в Европу: с проблемами, которые вместо нас никто никогда не решит?
ParlaMint-UA_2013-10-23-m0.u26.p2.sent7	С кем вы идете в Европу: со "Свободой", от которой шарахается все европейское сообщество и не подают руки этим последователям Бандеры и Шухевича, пытающимся даже из футбола сделать политику?
ParlaMint-UA_2013-10-23-m0.u26.p2.sent8	С такими попутчиками прямой путь не в Европу, а, как минимум, в Африку.
ParlaMint-UA_2013-10-23-m0.u26.p2.sent9	Для вас ассоциация с ЕС одно: гарантия неприкосновенности наворованных денег, переведенных в европейские банки.
ParlaMint-UA_2013-10-23-m0.u26.p2.sent10	Вы не говорите народу страны, что уже давно живете в Европейском Союзе, где находятся капиталы, активы, живут ваши семьи, учатся дети.
ParlaMint-UA_2013-10-23-m0.u26.p2.sent11	Вы в любой момент готовы дернуть за кордон и получить то ли вид на жительство, то ли политическое убежище.
ParlaMint-UA_2013-10-23-m0.u26.p2.sent12	Вам не нужна страна, не нужен народ, вы меньше всего думаете об отечественной промышленности, прекрасно понимая, что ассоциация добьет авиацию, космос, судостроение, автомобилестроение, машиностроение – то, что еще осталось от Советского Союза и работает на благо государства.
ParlaMint-UA_2013-10-23-m0.u26.p3.sent1	Страна еще не подписала ассоциацию, а холодное дыхание этих последствий уже чувствуется на примере Запорожья.
ParlaMint-UA_2013-10-23-m0.u26.p3.sent2	"АвтоЗАЗ" из-за потери российского рынка сократил производство автомобилей в два раза и перешел на трехдневную рабочую неделю.
ParlaMint-UA_2013-10-23-m0.u26.p3.sent3	По последней информации, на очереди "Запорожсталь", в планах которого сокращение на 4 тысячи рабочих.
ParlaMint-UA_2013-10-23-m0.u26.p3.sent4	В подвешенном состоянии "Мотор-Сич", которая, потеряв рынок и сотрудничество с Россией, будет вынуждена прекратить свою работу в нашей стране.
ParlaMint-UA_2013-10-23-m0.u26.p4.sent1	Кто сегодня из евроинтеграторов готов взять на себя ответственность и – главное – ответить за последствия этого, подчеркиваю, безумного шага?
ParlaMint-UA_2013-10-23-m0.u26.p4.sent2	Кто пойдет в трудовые коллективы и объяснит, почему их продукция не нужна Европе?
ParlaMint-UA_2013-10-23-m0.u26.p4.sent3	Почему люди пополнят ряды безработных?
ParlaMint-UA_2013-10-23-m0.u26.p4.sent4	Кто из вас ответит, где государство возьмет 165 миллиардов евро на введение 20 тысяч европейских стандартов?
ParlaMint-UA_2013-10-23-m0.u26.p4.sent5	Смелых нет, а есть общие слова и "лапша на ушах" у рядовых граждан.
ParlaMint-UA_2013-10-23-m0.u26.p4.sent6	При этом из братской страны России все активнее лепится образ врага.
ParlaMint-UA_2013-10-23-m0.u26.p4.sent7	Власть и так называемая оппозиция слились в едином порыве не допустить проведение референдума о вступлении Украины в Таможенный союз, способный вывести экономику Украины из кризиса.
ParlaMint-UA_2013-10-23-m0.u26.p4.sent8	Вы боретесь таким образом не против Компартии – вы боретесь против собственного народа, который сломает вам шею за преступные действия, совершаемые евроинтеграторами.
ParlaMint-UA_2013-10-23-m0.u26.p4.sent9	Спасибо за внимание.
ParlaMint-UA_2013-10-23-m0.u27.p1.sent1	Шановні народні депутати, я надаю слово, хвилину, народний депутат Геращенко і закінчуємо виступи.
ParlaMint-UA_2013-10-23-m0.u28.p1.sent1	Дуже дякую.
ParlaMint-UA_2013-10-23-m0.u28.p1.sent2	Шановні колеги!
ParlaMint-UA_2013-10-23-m0.u28.p1.sent3	Очевидно, всім нам дуже би хотілося, щоб в цій сесійній залі ми більше говорили про ті теми, які нас об’єднують.
ParlaMint-UA_2013-10-23-m0.u28.p1.sent4	І тому я особисто приєднуюсь до ініціативи Олеся Донія, і записуюся перша в оцю безкоштовну групу української мови.
ParlaMint-UA_2013-10-23-m0.u28.p1.sent5	Бо немає такого депутата в цій залі, якому не потрібно було би знати краще українську мову.
ParlaMint-UA_2013-10-23-m0.u28.p2.sent1	Так само я хочу подякувати всім депутатам Верховної Ради, які підключилися до ініціативи МФО "Рівні можливості" по боротьбі з раком молочної залози і вирішили перерахувати з різних фракцій, - Партії регіонів, "Батьківщини", "УДАРу", Комуністичної партії, позафракційних, "Свободи" свою одноденну зарплату на ремонт пересувного мамографау на Черкащині.
ParlaMint-UA_2013-10-23-m0.u28.p2.sent2	Це і буде наш кращий подарунок до черкаської землі, щоб жінки там були здорові.
ParlaMint-UA_2013-10-23-m0.u28.p3.sent1	Але, на жаль, більше тем нас сьогодні роз’єднують.
ParlaMint-UA_2013-10-23-m0.u28.p3.sent2	Багато євроінтеграційної риторики в цьому залі.
ParlaMint-UA_2013-10-23-m0.u28.p3.sent3	Але натомість ми бачимо неповагу до місцевого самоврядування.
ParlaMint-UA_2013-10-23-m0.u28.p3.sent4	І те, що сьогодні відбувається біля Київради, де "Беркут" вирішує долю Києва, це не є європрактикою.
ParlaMint-UA_2013-10-23-m0.u28.p4.sent1	Так само і те, що відбувається навколо Шевченківських днів.
ParlaMint-UA_2013-10-23-m0.u28.p4.sent2	Коли у засобах масової інформації щодня з’являються шокуючі картинки руйнації автентичних будинків часів Шевченка, і потім з’ясовується, що це начебто реконструкція,.
ParlaMint-UA_2013-10-23-m0.u29.p1.sent1	Завершуйте.
ParlaMint-UA_2013-10-23-m0.u30.p1.sent1	питання, чи може проводити реконструкцію сокирою місцевий голова клубу.
ParlaMint-UA_2013-10-23-m0.u30.p2.sent1	Тому, пане Голово, ми хочемо звернутися до вас, щоб ви дали завдання міністру культури, щоб нам до п’ятниці, всім фракціям міністр культури Новохатько надав наступну інформацію.
ParlaMint-UA_2013-10-23-m0.u30.p2.sent2	Де саме, які саме заходи відбуваються в рамках Шевченківських днів?
ParlaMint-UA_2013-10-23-m0.u30.p2.sent3	Які саме реконструкції відбуваються, які експертизи було проведено, чи проходять вони законно?
ParlaMint-UA_2013-10-23-m0.u30.p2.sent4	Які гроші на то було виділено?
ParlaMint-UA_2013-10-23-m0.u30.p2.sent5	Хто за цим слідкує і хто буде відповідати, якщо насправді все це є антизаконна руйнація пам’яток історії, архітектури і культури?
ParlaMint-UA_2013-10-23-m0.u30.p3.sent1	Просимо вас від імені Верховної Ради України надати таку інформацію.
ParlaMint-UA_2013-10-23-m0.u30.p3.sent2	Щоб ані в Києві, ані в Моринцях, ані в Каневі, ніде не руйнувалися без відома народних депутатів України, жодна пам’ятка, що пов’язана із Шевченком.
ParlaMint-UA_2013-10-23-m0.u31.p1.sent1	Дякую.
ParlaMint-UA_2013-10-23-m0.u31.p1.sent2	Домовились.
ParlaMint-UA_2013-10-23-m0.u31.p2.sent1	На вимогу двох депутатських фракцій, фракція "Батьківщина" і фракція "УДАР", я оголошую перерву на 30 хвилин.
ParlaMint-UA_2013-10-23-m0.u31.p2.sent2	Прошу керівників фракцій зайти в кабінет Голови Верховної Ради.
ParlaMint-UA_2013-10-23-m0.u32.p1.sent1	Запрошуйте народних депутатів в сесійну залу.
ParlaMint-UA_2013-10-23-m0.u32.p2.sent1	Шановні народні депутати, я прошу сідати, продовжуємо роботу засідання.
ParlaMint-UA_2013-10-23-m0.u32.p2.sent2	Прошу, прошу.
ParlaMint-UA_2013-10-23-m0.u32.p3.sent1	Хто буде виступати від фракцій, які брали перерву, прошу.
ParlaMint-UA_2013-10-23-m0.u32.p3.sent2	Прошу, Арсеній Петрович Яценюк.
ParlaMint-UA_2013-10-23-m0.u32.p3.sent3	Три хвилини хватить вам?
ParlaMint-UA_2013-10-23-m0.u32.p3.sent4	Прошу, три хвилини.
ParlaMint-UA_2013-10-23-m0.u33.p1.sent1	Шановний пане Голово!
ParlaMint-UA_2013-10-23-m0.u33.p1.sent2	Вчора декілька разів ставилося на голосування питання про включення до порядку денного і розгляд питань порядку денного.
ParlaMint-UA_2013-10-23-m0.u33.p1.sent3	Жодного разу голосів не було дано по тій простій причині, що Партія регіонів відмовляється розглядати питання по виборах мера міста Києва і Київської міської ради.
ParlaMint-UA_2013-10-23-m0.u33.p2.sent1	У вас на нараді ми прийняли наступне рішення.
ParlaMint-UA_2013-10-23-m0.u33.p2.sent2	Ви погоджуєтеся на розгляд питання про включення до порядку денного Постанови про вибори мера міста Києва та Київської міської ради за авторства опозиції.
ParlaMint-UA_2013-10-23-m0.u33.p2.sent3	Зокрема за авторством Володимира Яворівського і зокрема за авторства колеги нашого Чорноволенка.
ParlaMint-UA_2013-10-23-m0.u33.p3.sent1	Друге.
ParlaMint-UA_2013-10-23-m0.u33.p3.sent2	Що стосується питань порядку денного за таких обставин, тоді ми затверджуємо порядок денний.
ParlaMint-UA_2013-10-23-m0.u33.p4.sent1	Третє.
ParlaMint-UA_2013-10-23-m0.u33.p4.sent2	По сьогоднішнім і по попереднім подіям біля Київської міської ради.
ParlaMint-UA_2013-10-23-m0.u33.p4.sent3	Ви зобов’язалися направити листа з вимогою до міністра внутрішніх справ Захарченка дати чіткі пояснення, чому працівники спецпідрозділу "Беркут" протягом останніх чотирьох засідань Київської міської ради перешкоджають народним депутатам України у здійсненні їхній конституційних повноважень щодо відвідування засідань Київської міської ради.
ParlaMint-UA_2013-10-23-m0.u33.p5.sent1	Також ми домовилися про те, що Захарченко буде присутній в п’ятницю на "годині запитань до Уряду" і буде письмово і усно відповідати на питання опозиції, чому міліція зловживає правами, чому вона охороняє бандитів в Київській міській раді, а не полює за бандитами, які ходять по вулицям міста Києва.
ParlaMint-UA_2013-10-23-m0.u33.p6.sent1	З огляду на це ми вам пропонуємо оголосити і підтвердити ці домовленості і поставити ці питання на голосування.
ParlaMint-UA_2013-10-23-m0.u33.p6.sent2	Дякую за увагу.
ParlaMint-UA_2013-10-23-m0.u34.p1.sent1	Дякую.
ParlaMint-UA_2013-10-23-m0.u34.p1.sent2	Шановні народні депутати, я вкотре хочу звернутися до вас з пропозицією про затвердження розкладу засідань на 23-25 жовтня.
ParlaMint-UA_2013-10-23-m0.u34.p1.sent3	Нам треба визначитися з переліком питань, які ми плануємо розглянути сьогодні, в четвер, в п’ятницю.
ParlaMint-UA_2013-10-23-m0.u34.p2.sent1	На вимогу народних депутатів фракції "Свобода" до розкладу засідань на сьогодні включене питання: Закон (реєстраційний номер 1250) про ліквідацію приватних монополій; (номер 1249) про спрощену процедуру державної реєстрації суб’єктів малого підприємництва; (номер 2692) про ставку ввізного мита на насіння деяких видів олійних культур.
ParlaMint-UA_2013-10-23-m0.u34.p3.sent1	На вимогу народного депутата Петра Симоненка з фракції Комуністичної партії України та депутатів Людмили Денисової з фракції "Батьківщина", Павла Розенка з фракції "УДАР", народного депутата Володимира Литвина в розклад засідання на сьогодні включено законопроект, який стосується питань пенсійного забезпечення громадян, а саме реєстраційні номери: №2934, 2997, 2072а, 2294а.
ParlaMint-UA_2013-10-23-m0.u34.p3.sent2	І в розклад включено законопроекти, що стосуються скасування пільг народних депутатів від фракції "Батьківщина" та "УДАР".
ParlaMint-UA_2013-10-23-m0.u34.p3.sent3	Тобто всі пропозиції фракцій стосовно нагальних питань порядку денного враховані.
ParlaMint-UA_2013-10-23-m0.u34.p4.sent1	Є пропозиція, я поставлю на голосування першим цей порядок денний і ці закони, які я назвав.
ParlaMint-UA_2013-10-23-m0.u34.p5.sent1	Друге.
ParlaMint-UA_2013-10-23-m0.u34.p5.sent2	Я поставлю.
ParlaMint-UA_2013-10-23-m0.u34.p5.sent3	Сідай, не кричи, сідай.
ParlaMint-UA_2013-10-23-m0.u34.p6.sent1	Друге.
ParlaMint-UA_2013-10-23-m0.u34.p6.sent2	Я поставлю на голосування окремо постанову на голосування №3003 – це Постанова народного депутата Яворівського про вибори міського голови і народних депутатів Київської міської ради.
ParlaMint-UA_2013-10-23-m0.u34.p6.sent3	Я поставлю питання розглянути це по скороченій процедурі.
ParlaMint-UA_2013-10-23-m0.u34.p7.sent1	Третє.
ParlaMint-UA_2013-10-23-m0.u34.p7.sent2	Я дав зараз завдання, підготують письмо на міністра внутрішніх справ, що сталося сьогодні, що сталися ті факти, коли були раніше біля міської ради міста Києва, щоб була у нас повна інформація від міністра.
ParlaMint-UA_2013-10-23-m0.u34.p8.sent1	В п’ятницю на "дні Уряду" буде присутнє все керівництво, уряд нашої держави, буде міністр.
ParlaMint-UA_2013-10-23-m0.u34.p8.sent2	У депутатів буде можливість задати питання міністру і почути відповідь на ці питання.
ParlaMint-UA_2013-10-23-m0.u34.p8.sent3	Зрозуміло?
ParlaMint-UA_2013-10-23-m0.u34.p8.sent4	Зрозуміло.
ParlaMint-UA_2013-10-23-m0.u34.p9.sent1	Тому я знову вношу пропозицію: затвердити тижневий розклад пленарних засідань на 23-25 жовтня з доповненнями законів від всіх фракцій.
ParlaMint-UA_2013-10-23-m0.u34.p9.sent2	Прошу народних депутатів голосувати.
ParlaMint-UA_2013-10-23-m0.u34.p9.sent3	Прошу голосувати.
ParlaMint-UA_2013-10-23-m0.u34.p10.sent1	За-317
ParlaMint-UA_2013-10-23-m0.u34.p11.sent1	Проти - 0, утримався - 1, не голосували - 82.
ParlaMint-UA_2013-10-23-m0.u34.p12.sent1	Рішення прийнято.
ParlaMint-UA_2013-10-23-m0.u34.p13.sent1	Прошу, по фракціях.
ParlaMint-UA_2013-10-23-m0.u34.p13.sent2	Партія регіонів - 142, "Батьківщина" - 61, "УДАР Віталія Кличка" - 32, "Свобода" - 29, Компартії - 32, позафракційні - 21.
ParlaMint-UA_2013-10-23-m0.u34.p14.sent1	Я прошу уваги.
ParlaMint-UA_2013-10-23-m0.u34.p14.sent2	Ми включимо зараз в порядок денний, а коли будемо розглядати питання.
ParlaMint-UA_2013-10-23-m0.u34.p15.sent1	Добре.
ParlaMint-UA_2013-10-23-m0.u34.p15.sent2	Нема питань.
ParlaMint-UA_2013-10-23-m0.u34.p15.sent3	Добре, я почув вас.
ParlaMint-UA_2013-10-23-m0.u34.p16.sent1	Ви наполягаєте, що при включенні виступи.
ParlaMint-UA_2013-10-23-m0.u34.p17.sent1	Розглядається питання, проект Постанови.
ParlaMint-UA_2013-10-23-m0.u36.p1.sent1	Розглядається проект постанови.
ParlaMint-UA_2013-10-23-m0.u36.p1.sent2	Ти давай українською мовою, Чечетов, кричи, а то я не розумію.
ParlaMint-UA_2013-10-23-m0.u36.p1.sent3	Чого ти кричиш?
ParlaMint-UA_2013-10-23-m0.u36.p1.sent4	Я зараз ще раз, ви два слова почули і вже кричите, ви послухайте.
ParlaMint-UA_2013-10-23-m0.u36.p2.sent1	Шановні народні депутати, розглядається проект Постанови (3003) про включення до порядку денного "Про вибори міського голови міста Києва і депутатів міської ради".
ParlaMint-UA_2013-10-23-m0.u36.p2.sent2	Для цього я прошу, щоб ми розглянути це питання по включенню до порядку денного по скороченій процедурі.
ParlaMint-UA_2013-10-23-m0.u36.p2.sent3	Прошу народних депутатів проголосувати.
ParlaMint-UA_2013-10-23-m0.u36.p3.sent1	Ніхто не проти розглянути по скороченій процедурі?
ParlaMint-UA_2013-10-23-m0.u36.p3.sent2	Ніхто.
ParlaMint-UA_2013-10-23-m0.u36.p3.sent3	Прошу записатися від фракції.
ParlaMint-UA_2013-10-23-m0.u36.p3.sent4	Давайте ми запишемось і надамо слово доповідачу Яворівському і все, так як ви просили.
ParlaMint-UA_2013-10-23-m0.u36.p3.sent5	Записалися від фракції?
ParlaMint-UA_2013-10-23-m0.u36.p3.sent6	Записалися.
ParlaMint-UA_2013-10-23-m0.u36.p3.sent7	Питання розглядається по скороченій процедурі.
ParlaMint-UA_2013-10-23-m0.u36.p4.sent1	Я надаю дві хвилини.
ParlaMint-UA_2013-10-23-m0.u36.p4.sent2	Доповідає автор закону Володимир Яворівський.
ParlaMint-UA_2013-10-23-m0.u36.p4.sent3	Прошу.
ParlaMint-UA_2013-10-23-m0.u37.p1.sent1	В чому суть мого законопроекту, який я вніс?
ParlaMint-UA_2013-10-23-m0.u37.p1.sent2	У ньому немає конкретної дати і через те ми можемо рухатися ним.
ParlaMint-UA_2013-10-23-m0.u37.p1.sent3	Суть його така: з моменту прийняття цієї Постанови про вибори міського голови і про вибори депутатів Київської міської ради, з моменту опублікування цього законопроекту через два місяці можна проводити вибори.
ParlaMint-UA_2013-10-23-m0.u37.p2.sent1	Якщо сьогодні більшість набереться духу і проголосує для того, щоб зняти це питання, дразливе питання, і перед прийняттям до Європи і тому подібне, то фактично вибори можуть відбутися в грудні місяці, залежно від того, коли цей законопроект буде опублікований.
ParlaMint-UA_2013-10-23-m0.u37.p3.sent1	Чому потрібні ці вибори?
ParlaMint-UA_2013-10-23-m0.u37.p3.sent2	Товариство, вже світ сміється із нас.
ParlaMint-UA_2013-10-23-m0.u37.p3.sent3	Столиця – мегаполіс, величезне чотиримільйонне місто, де живуть і міністри, і переміністри, і простолюд український – немає свого самоврядування півроку!
ParlaMint-UA_2013-10-23-m0.u37.p3.sent4	Якісь деморалізовані маріонетки, які сидять у міський раді, добивають київську землю, добивають київську нерухомість, а ми спокійно на це все дивимося.
ParlaMint-UA_2013-10-23-m0.u37.p3.sent5	Через те, я думаю, це є абсолютно недопустимо!
ParlaMint-UA_2013-10-23-m0.u37.p4.sent1	Я хочу сказати, звернутися до більшості, яка сьогодні або проголосує, або надалі, надалі буде крутити цей бездарний спектакль з київськими виборами.
ParlaMint-UA_2013-10-23-m0.u37.p4.sent2	Сьогодні у мене таке враження, що вас об’єднує страх, страх перед Юлією Тимошенко у Президента, ваш страх перед київськими виборами і перед киянами, і перед багатьма виборцями.
ParlaMint-UA_2013-10-23-m0.u37.p4.sent3	Я ще раз закликаю вас і опозиція просить, проголосувати і зняти це запитання, провести нормальні вибори в Києві і поставити крапку.
ParlaMint-UA_2013-10-23-m0.u37.p5.sent1	Якщо нас навіть приймуть до Ради Європи, нас з неї викинуть, якщо ми нічого не поміняємо, а судячи з усього ніхто і не збирається нічого міняти сьогодні на краще.
ParlaMint-UA_2013-10-23-m0.u37.p5.sent2	І сьогодні київські вибори – це та остання якась позиція, яка може зняти великі протистояння в українському суспільстві.
ParlaMint-UA_2013-10-23-m0.u37.p5.sent3	Проголосуйте за цю постанову!
ParlaMint-UA_2013-10-23-m0.u38.p1.sent1	Дякую.
ParlaMint-UA_2013-10-23-m0.u38.p2.sent1	Об’єднання "Свобода", Андрій Іллєнко.
ParlaMint-UA_2013-10-23-m0.u38.p2.sent2	Прошу.
ParlaMint-UA_2013-10-23-m0.u39.p1.sent1	Андрій Іллєнко, Всеукраїнське об’єднання "Свобода", місто Київ.
ParlaMint-UA_2013-10-23-m0.u39.p2.sent1	Шановні виборці, шановні колеги!
ParlaMint-UA_2013-10-23-m0.u39.p2.sent2	Нам дуже часто розповідають про те, що депутати від опозиції когось там штурмують, заходять туди кудись там з бійками і в Київраду.
ParlaMint-UA_2013-10-23-m0.u39.p2.sent3	Сьогодні, власне, представники всіх трьох опозиційних фракцій спокійно прийшли до будівлі Київської міської ради, показавши свої посвідчення представникам міліції, хотіли згідно Закону про статус народного депутата потрапити в приміщення Київради, абсолютно наше законне й справедливе право.
ParlaMint-UA_2013-10-23-m0.u39.p2.sent4	Але чомусь нас спочатку водили, то в одні двері, то кажуть, вибачте, в інші двері, то потім в треті двері, але потім сказали, що виявляється ви теоретично можете щось там зробити, і тому ми вас пускати не будемо.
ParlaMint-UA_2013-10-23-m0.u39.p2.sent5	Тому, товариство, якщо у нас такі подвійні стандарти, якщо у нас такі правові маразми, така неповага до статусу народного депутата, то ми дійсно будемо викликати міністра і ми будемо жорстко ставити це питання.
ParlaMint-UA_2013-10-23-m0.u39.p3.sent1	А взагалі, що стосується ситуації з виборами в Києві, то про це б вже здавалося говорили ми дуже багато разів.
ParlaMint-UA_2013-10-23-m0.u39.p3.sent2	Але нарешті все-таки повинна Верховна Рада змити це.
ParlaMint-UA_2013-10-23-m0.u39.p3.sent3	абсолютно цю ганьбу.
ParlaMint-UA_2013-10-23-m0.u39.p3.sent4	Тому що сьогодні столиця позбавлена повністю права на місцеве самоврядування.
ParlaMint-UA_2013-10-23-m0.u39.p3.sent5	Сьогодні сидить ця злочинна псевдо-Київрада і вона вже не розповідає, як вона бюджетникам буде якісь подачки робити.
ParlaMint-UA_2013-10-23-m0.u39.p3.sent6	Вони сьогодні 130 земельних питань розглядають.
ParlaMint-UA_2013-10-23-m0.u39.p3.sent7	Це знову деребан Києва, це будівництво в заповідних зонах, це знищення парків, це вирубка дерев, це знову для цих "щурів", це знову для цих дерибанщиків, які нищать наше місто вже стільки років, і їх покриває сьогодні Партія регіонів, яка не голосує за вибори і таким чином продовжує правління цих "щурів" Чернівецького в Київській міській раді.
ParlaMint-UA_2013-10-23-m0.u39.p4.sent1	Але ми доб’ємося цих виборів.
ParlaMint-UA_2013-10-23-m0.u39.p4.sent2	Вибори в Києві будуть, ви їх з тріском програєте і в Києві буде справжня київська влада для киян, для українців, для всіх тих людей, які люблять своє місто.
ParlaMint-UA_2013-10-23-m0.u39.p4.sent3	Така ситуація буде і ми обов’язково переможемо.
ParlaMint-UA_2013-10-23-m0.u39.p4.sent4	Слава Україні!
ParlaMint-UA_2013-10-23-m0.u40.p1.sent1	Фракція "Батьківщина", народний депутат Павловський.
ParlaMint-UA_2013-10-23-m0.u40.p1.sent2	Прошу.
ParlaMint-UA_2013-10-23-m0.u41.p1.sent1	Андрій Павловський.
ParlaMint-UA_2013-10-23-m0.u41.p1.sent2	Прошу передати слово депутату "Батьківщини" Володимиру Бондаренку.
ParlaMint-UA_2013-10-23-m0.u42.p1.sent1	Володимиру Бондаренку передаємо слово.
ParlaMint-UA_2013-10-23-m0.u42.p1.sent2	Прошу.
ParlaMint-UA_2013-10-23-m0.u43.p1.sent1	Дякую.
ParlaMint-UA_2013-10-23-m0.u43.p1.sent2	Володимир Бондаренко, фракція "Батьківщина".
ParlaMint-UA_2013-10-23-m0.u43.p1.sent3	Це питання сьогодні розглядається, очевидно, більшість депутатів, яка знаходиться в цій залі, абсолютно чітко розуміє, що перспектива його ухвалення нульова, адже в тій половині залу, яка представляє владу, є абсолютно чітке усвідомлення, в Києві їм не бачити цієї ради і того голови, як кажуть, "свого хвоста".
ParlaMint-UA_2013-10-23-m0.u43.p2.sent1	Хочу звернути увагу на те, що це питання не просто кадрове, не просто треба замінити когось кимось, це питання, яке є базовим, чи є Конституція в Україні, чи вона діє.
ParlaMint-UA_2013-10-23-m0.u43.p2.sent2	Ні, не діє, тому що в Конституції поняття таке, як "місцеве самоврядування", воно в Києві знищене.
ParlaMint-UA_2013-10-23-m0.u43.p2.sent3	Чи діють Закони України сьогодні в Києві?
ParlaMint-UA_2013-10-23-m0.u43.p2.sent4	Ні.
ParlaMint-UA_2013-10-23-m0.u43.p2.sent5	Народний депутат не може потрапити на засідання місцевої ради і виступи ти там не може, поки ті, хто сьогодні "дерибанить" київську міську землю, так звані "колишні депутати Київради" не проголосують, надати слово чи ні.
ParlaMint-UA_2013-10-23-m0.u43.p3.sent1	Я думаю, що це сьогодні повинно піти в анали історії як зразок абсолютного волюнтаризму тієї партії, яка представляє владу, коли один з її представників "шкірить зуби" через скло Київради, довівши своє рідне місто, яке є монопольно ним контрольоване, тому що там підприємства його батька, так він сьогодні "шкірить зуби", показуючи, наскільки він сьогодні впливає в Києві на все те, що робиться.
ParlaMint-UA_2013-10-23-m0.u43.p3.sent2	Це може привести до серйозних наслідків.
ParlaMint-UA_2013-10-23-m0.u43.p4.sent1	Хочу сказати, що Київ сьогодні уже, практично, стає таким, як і його місто: тут не працює тепловодопостачання, сьогодні дороги в Києві розбиті, і ніхто їх ремонтувати не збирається, будуть ділити і далі по 130 ділянок землі.
ParlaMint-UA_2013-10-23-m0.u43.p5.sent1	Тому сьогоднішнє голосування покаже, хто хоче, щоб у Києві був наведений порядок, і ті, хто вважають себе киянами, бо всі ви живете у Києві, сьогодні покажете, хто з вас хоче, щоб тут було нормальне життя, чи той, хто хоче, щоб доділили остатки власності вашим олігархам донецьким і луганським, які сюди прибувають, і тому тільки треба така влада, яка сьогодні є в Києві, не народна, а "гауляйтерна".
ParlaMint-UA_2013-10-23-m0.u43.p5.sent2	Тому ми хочемо сьогодні зроби ти це голосування знаковим, порахувати, хто як себе вів.
ParlaMint-UA_2013-10-23-m0.u44.p1.sent1	Дякую.
ParlaMint-UA_2013-10-23-m0.u44.p1.sent2	Фракція Партії регіонів, народний депутат Володимир Олійник.
ParlaMint-UA_2013-10-23-m0.u44.p1.sent3	Прошу вас.
ParlaMint-UA_2013-10-23-m0.u45.p1.sent1	Шановні колеги, шановний Володимир Васильович!
ParlaMint-UA_2013-10-23-m0.u45.p1.sent2	Отут висів такий великий плакат "Законним виборам у Києві бути!", і ми з ним погоджуємося.
ParlaMint-UA_2013-10-23-m0.u45.p1.sent3	Але на слові "законним" виборам у Києві бути.
ParlaMint-UA_2013-10-23-m0.u45.p1.sent4	І коли сьогодні ми побачили ситуацію, що і Конституційний суд та і вся Конституція проти того, щоб призначати незаконні вибори, бо чергові вибори призначаються, відповідно до Конституції, одночасно у всій Україні, якщо це позачергові, то їх немає, бо терміни вже збігли.
ParlaMint-UA_2013-10-23-m0.u45.p2.sent1	Але що стало причиною подібної дискусії і колізії?
ParlaMint-UA_2013-10-23-m0.u45.p2.sent2	Безперечно, незаконні дії нинішньої опозиції, яка була в 2008 році при владі.
ParlaMint-UA_2013-10-23-m0.u45.p2.sent3	Тому що тоді не питали в киян, не проводили референдум, а просто до коліна в цьому залі перегнули інтереси і переламали інтереси територіальної громади, і достроково призначили вибори як міського голови, так і міської ради.
ParlaMint-UA_2013-10-23-m0.u45.p2.sent4	І в результаті появилася оця юридична колізія, коли призначити вибори в Києві – це діяти всупереч Конституції.
ParlaMint-UA_2013-10-23-m0.u45.p2.sent5	Тому ми сьогодні наполягаємо на тому, щоб вибори були в Києві чітко так, як вимагає Конституція України.
ParlaMint-UA_2013-10-23-m0.u45.p2.sent6	А ви не лийте сльози, ви не плачте, бо ви не говорите про інтереси територіальної громади, бо сьогодні для того, щоб місто жило нинішньою владою робиться дуже багато – і розв’язки, і мости, і будівництво метро.
ParlaMint-UA_2013-10-23-m0.u45.p2.sent7	А те, що ви блокуєте діяльність конституційного законного органу місцевого самоврядування як сесії, ви про це добре знаєте.
ParlaMint-UA_2013-10-23-m0.u45.p2.sent8	І тому зупиніться і припиняйте чинити тиск на територіальну громаду.
ParlaMint-UA_2013-10-23-m0.u45.p2.sent9	А ми – Партія регіонів говоримо, що ми повагу маємо до цієї територіальної громади, які вона має повагу до Конституції України.
ParlaMint-UA_2013-10-23-m0.u45.p2.sent10	Не ламайте державу!
ParlaMint-UA_2013-10-23-m0.u46.p1.sent1	Фракція "УДАР Віталія Кличка", народний депутат Віктор Чумак.
ParlaMint-UA_2013-10-23-m0.u46.p1.sent2	Прошу.
ParlaMint-UA_2013-10-23-m0.u47.p1.sent1	Віктор Чумак, 214 виборчий округ, Дніпровський район.
ParlaMint-UA_2013-10-23-m0.u47.p2.sent1	Шановні колеги, шановний Володимир Васильович, шановні виборці, шановні кияни!
ParlaMint-UA_2013-10-23-m0.u47.p2.sent2	Те, що сьогодні відбувається в Києві, виходить за рамки права, закону, здорового глузду і взагалі розуміння будь-якою нормальної людиною.
ParlaMint-UA_2013-10-23-m0.u47.p2.sent3	Те, що казав сьогодні колега Олійник – це є прояв, ну, такого, знаєте, неперевершеного цинізму, коли кажуть про необхідність проведення законних виборів Київради.
ParlaMint-UA_2013-10-23-m0.u47.p2.sent4	Законні вибори в Київраді повинні були відбутися вже давно, і ми з вами це знаємо.
ParlaMint-UA_2013-10-23-m0.u47.p3.sent1	Декларація прав людини 1948 року, якою є підписантом і Україна, який є документ основоположний щодо прав людини, в тому числі і виборчих, каже, що вибори повинні проводитися у розумні періодичні терміни, і ця періодичність не повинна бути більшою ніж термін повноважень тієї чи іншої ради.
ParlaMint-UA_2013-10-23-m0.u47.p3.sent2	Ця рада вже давно прострочена.
ParlaMint-UA_2013-10-23-m0.u47.p4.sent1	Що сьогодні відбувається в нашій раді?
ParlaMint-UA_2013-10-23-m0.u47.p4.sent2	Подивіться, 63 відсотки киян на останніх дослідженнях сказали, що ця Київрада повинна бути вже давно переобрана.
ParlaMint-UA_2013-10-23-m0.u47.p4.sent3	Що повинна зробити розумна влада для цього?
ParlaMint-UA_2013-10-23-m0.u47.p4.sent4	Розумна влада повинна підійти до свого громадянина і сказати: "Добре, громадо, ми йдемо на це, ми проводимо вибори".
ParlaMint-UA_2013-10-23-m0.u47.p4.sent5	Що робить нерозумна влада?
ParlaMint-UA_2013-10-23-m0.u47.p4.sent6	Нерозумна влада робить те, що ми сьогодні бачимо: вона оточує Київраду, оточує приміщення Київради тисячею "Беркуту" для того, щоб захистити нелегітимне засідання отих щурів, як казали мої колеги про дерибан київської землі, тисячу озброєних вояків.
ParlaMint-UA_2013-10-23-m0.u47.p5.sent1	Я хотів би сказати, що сьогодні відбувається злочин, передбачений абсолютно чітко, склад злочину передбачений 341 статтею Кримінального кодексу: "Захоплення державних будівель і споруд".
ParlaMint-UA_2013-10-23-m0.u47.p5.sent2	Подивіться, група людей, в тому числі і озброєних, забарикадувалася в Київраді, не пускає туди громадян, які мають абсолютно повне право зайти в Київраду; не пускає туди народних депутатів, які мають і конституційне, і законне право пройти в Київраду.
ParlaMint-UA_2013-10-23-m0.u47.p5.sent3	І не справа міліціонерів – оцінювати політичні.
ParlaMint-UA_2013-10-23-m0.u48.p1.sent1	Дайте завершити.
ParlaMint-UA_2013-10-23-m0.u49.p1.sent1	Я хочу просто сказати.
ParlaMint-UA_2013-10-23-m0.u49.p1.sent2	Шановні кияни, шановні виборці, шановна громадо!
ParlaMint-UA_2013-10-23-m0.u49.p1.sent3	Це голосування, яке ми зараз з вами тут побачимо, воно буде знакове: хто хоче європейської України, хто хоче європейського самоврядування, а хто його не хоче.
ParlaMint-UA_2013-10-23-m0.u49.p1.sent4	Дякую.
ParlaMint-UA_2013-10-23-m0.u50.p1.sent1	Я прошу, з мотивів, прошу, Адам Іванович Мартинюк.
ParlaMint-UA_2013-10-23-m0.u50.p1.sent2	Хвилина у вас є.
ParlaMint-UA_2013-10-23-m0.u51.p1.sent1	Передусім дві невеличкі зауваги.
ParlaMint-UA_2013-10-23-m0.u51.p2.sent1	Перша.
ParlaMint-UA_2013-10-23-m0.u51.p2.sent2	Я порекомендував тим, хто волає "бе", спочатку самокритично сказати "а".
ParlaMint-UA_2013-10-23-m0.u51.p2.sent3	Бо давайте пригадаємо 2008 рік.
ParlaMint-UA_2013-10-23-m0.u51.p2.sent4	Хто тут вимагав у Верховній Раді провести позачергові вибори?
ParlaMint-UA_2013-10-23-m0.u51.p2.sent5	Вимагали ті, хто сьогодні вимагає ще одних виборів.
ParlaMint-UA_2013-10-23-m0.u51.p3.sent1	Тому, давайте спочатку на себе, фракція "Батьківщина", візьміть критично і визнайте, що це ви привели до тієї ситуації, яка сьогодні є в Київській міській раді і з київським міським головою.
ParlaMint-UA_2013-10-23-m0.u51.p4.sent1	Тепер друга заувага.
ParlaMint-UA_2013-10-23-m0.u51.p4.sent2	Мене дивує, чому мовчить свобода?
ParlaMint-UA_2013-10-23-m0.u51.p4.sent3	Чому ви кричите тільки про Київ, а чому забули про Тернопіль?
ParlaMint-UA_2013-10-23-m0.u51.p4.sent4	Бо в 2008 році проводили позачергові вибори не тільки в Києві, але і в Тернополі.
ParlaMint-UA_2013-10-23-m0.u51.p4.sent5	Тому давайте говорити про обидва вибори.
ParlaMint-UA_2013-10-23-m0.u51.p5.sent1	І головне.
ParlaMint-UA_2013-10-23-m0.u51.p5.sent2	Ви знаєте, що фракція комуністів завжди підтримувала пропозиції про проведення виборів.
ParlaMint-UA_2013-10-23-m0.u51.p5.sent3	Ми за те, щоб провести позачергові, ще раз наголошую, позачергові вибори у Києві і в Тернополі.
ParlaMint-UA_2013-10-23-m0.u51.p5.sent4	Дякую.
ParlaMint-UA_2013-10-23-m0.u52.p1.sent1	Прошу, репліка, хвилина.
ParlaMint-UA_2013-10-23-m0.u52.p1.sent2	Об’єднання "Свобода".
ParlaMint-UA_2013-10-23-m0.u52.p1.sent3	Хто?
ParlaMint-UA_2013-10-23-m0.u52.p1.sent4	Махніцький, народний депутат.
ParlaMint-UA_2013-10-23-m0.u53.p1.sent1	Олег Махніцький, Всеукраїнське об’єднання "Свобода".
ParlaMint-UA_2013-10-23-m0.u53.p1.sent2	Тільки що було з уст попереднього виступаючого згадано про Всеукраїнське об’єднання "Свобода" і про ситуацію в Тернополі.
ParlaMint-UA_2013-10-23-m0.u53.p2.sent1	Так я ось хочу нагадати, що завдяки територіальній виборчій комісії, яку очолював і якою керував представник від Комуністичної партії, два роки блокувалася робота територіальної виборчої комісії.
ParlaMint-UA_2013-10-23-m0.u53.p2.sent2	І вона просто ігнорувала вимоги закону.
ParlaMint-UA_2013-10-23-m0.u53.p3.sent1	І ця її злочинна бездіяльність тієї посадової особи і тієї комісії на чолі з комуністом була встановлена неодноразовими судовими рішеннями, які вступили в законну силу, а так само Постановою Центральної виборчої комісії.
ParlaMint-UA_2013-10-23-m0.u53.p3.sent2	І власне Центральна виборча комісія розігнала цю територіальну виборчу комісію, яка зумисно довела до колапсу області і не вводила депутатів, які були наступними по списку і вибули із списку.
ParlaMint-UA_2013-10-23-m0.u53.p4.sent1	Проте завдяки роботі Центральної виборчої комісії вчора ситуація була виправлена, і вчора було прийнято рішення про введення депутатів, які йшли наступними по списку, до.
ParlaMint-UA_2013-10-23-m0.u54.p1.sent1	Шановні народні депутати, всі бажаючі прийняли в обговоренні цього питання.
ParlaMint-UA_2013-10-23-m0.u54.p1.sent2	Тому я прошу підготуватися голосувати персонально.
ParlaMint-UA_2013-10-23-m0.u54.p2.sent1	Я ставлю на голосування проект Постанови (3003) про вибори міського голови і депутатів міської ради міста Києва для включення до порядку денного, до розкладу засідань на 23-25 жовтня.
ParlaMint-UA_2013-10-23-m0.u54.p2.sent2	Прошу народних депутатів голосувати.
ParlaMint-UA_2013-10-23-m0.u54.p2.sent3	Голосуйте.
ParlaMint-UA_2013-10-23-m0.u54.p3.sent1	За-199
ParlaMint-UA_2013-10-23-m0.u54.p4.sent1	Проти – 2, утрималося – 26, не голосувало – 171.
ParlaMint-UA_2013-10-23-m0.u54.p5.sent1	Рішення не прийнято.
ParlaMint-UA_2013-10-23-m0.u54.p6.sent1	По фракціях.
ParlaMint-UA_2013-10-23-m0.u54.p6.sent2	Партія регіонів – 1, "Батьківщина" – 76; "УДАР Віталія Кличка" – 36, "Свобода" – 30, Компартія – 32, позафракційні – 24.
ParlaMint-UA_2013-10-23-m0.u54.p7.sent1	Шановні народні депутати, ми дуже багато робили перерв, є пропозиція попрацювати до 14 години.
ParlaMint-UA_2013-10-23-m0.u54.p7.sent2	Тому що багато питань і більшості, і опозиції.
ParlaMint-UA_2013-10-23-m0.u54.p8.sent1	Тому розглядається проект Закону (номер 0023) про ратифікацію Протоколу між Кабінетом Міністрів України і Урядом Республіки Таджикистан про вилучення окремих товарів з режиму вільної торгівлі до Угоди між Кабінетом Міністрів України і Урядом Республіки Таджикистан про вільну торгівлю від 6 липня 2000 року.
ParlaMint-UA_2013-10-23-m0.u54.p9.sent1	Є пропозиція розглянути по скороченій процедурі.
ParlaMint-UA_2013-10-23-m0.u54.p9.sent2	Прошу народних депутатів проголосувати за скорочену процедуру.
ParlaMint-UA_2013-10-23-m0.u54.p10.sent1	За-231
ParlaMint-UA_2013-10-23-m0.u54.p11.sent1	Проти – 13, утрималося – 3, не голосувало – 151.
ParlaMint-UA_2013-10-23-m0.u54.p12.sent1	Рішення прийнято.
ParlaMint-UA_2013-10-23-m0.u54.p13.sent1	Запрошую для доповіді першого заступника міністра економічного розвитку і торгівлі Анатолія Аркадійовича Максюту.
ParlaMint-UA_2013-10-23-m0.u54.p13.sent2	Прошу.
ParlaMint-UA_2013-10-23-m0.u55.p1.sent1	Шановний Володимире Васильовичу, шановні народні депутати, проект Закону України про ратифікацію Протоколу між Кабінетом Міністрів України і Урядом Республіки Таджикистан про вилучення окремих товарів з режиму вільної торгівлі до Угоди між Кабінетом Міністрів України і Урядом Республіки Таджикистан про вільну торгівлю від 6 липня 2001 року розроблено з метою набуття чинності зазначеним протоколом, який був підписаний 28 червня 2012 року.
ParlaMint-UA_2013-10-23-m0.u55.p2.sent1	Ратифікація протоколу дасть можливість, по-перше, зафіксувати зобов’язання щодо ставок мит для товарів, що вилучені з режиму вільної торгівлі між країнами.
ParlaMint-UA_2013-10-23-m0.u55.p2.sent2	Друге, закріпити в протоколі зобов’язання держав щодо незастосування нових обмежень у взаємній торгівлі, тобто не погіршення теперішнього режиму торгівлі.
ParlaMint-UA_2013-10-23-m0.u55.p2.sent3	І третє, створення механізму вирішення торгівельних спорів в рамках механізмів і процедур прийнятих і Світовій організації торгівлі.
ParlaMint-UA_2013-10-23-m0.u55.p3.sent1	Прийняття і реалізація положень протоколу не потребує додаткових фінансових і матеріальних витрат з державного бюджету України.
ParlaMint-UA_2013-10-23-m0.u55.p3.sent2	Навпаки, реалізація протоколу за розрахунками дасть можливість збільшити експорт українських товарів до Республіки Таджикистан.
ParlaMint-UA_2013-10-23-m0.u55.p4.sent1	Протокол спрямований на розвиток рівноправних взаємовигідних торгівельно-економічних відносин між Україною і Республікою Таджикистан, заснування спільних виробничих структур, стимулювання інвестиційної діяльності, реалізацію міждержавних програм торгівельно-економічного співробітництва і буде діяти на період до набрання чинності для держав-сторін Договору про зону вільної торгівлі, прийнятої 18 жовтня 2011 року Договору вільної торгівлі країн СНГ.
ParlaMint-UA_2013-10-23-m0.u55.p5.sent1	Шановні народні депутати, прошу підтримати ратифікацію зазначеного протоколу.
ParlaMint-UA_2013-10-23-m0.u55.p5.sent2	Дякую за увагу.
ParlaMint-UA_2013-10-23-m0.u56.p1.sent1	Дякую.
ParlaMint-UA_2013-10-23-m0.u56.p1.sent2	Сідайте, будь ласка.
ParlaMint-UA_2013-10-23-m0.u56.p2.sent1	Для співдоповіді запрошується член Комітету у закордонних справах Козуб Олександр Андрійович.
ParlaMint-UA_2013-10-23-m0.u57.p1.sent1	Шановні колеги, Комітет у закордонних справах розглянув внесений Кабінетом Міністрів України проект Закону України про ратифікацію Протоколу між Кабінетом Міністрів України і Урядом Республіки Таджикистанпро вилучення окремих товарів з режиму вільної торгівлі до Угоди між Кабінетом Міністрів України і Урядом Республіки Таджикистан про вільну торгівлю від 06 липня 2001 року (реєстраційний номер 0023) і ухвалив рекомендувати вищезгаданий проект закону до прийняття Верховною Радою України.
ParlaMint-UA_2013-10-23-m0.u57.p2.sent1	Ратифікація протоколу сприятиме захисту інтересів вітчизняних виробників, в результаті вилучення з режиму вільної торгівлі групи товарів, які обкладатимуться українською стороною експортним митом при їх поставці з митної території України на митну територію Республіки Таджикистан.
ParlaMint-UA_2013-10-23-m0.u57.p3.sent1	Головне науково-експертне управління Апарату Верховної Ради України до поданого законопроекту висловлює ряд зауважень щодо оформлення супровідних документів та змісту Пояснювальної записки до законопроекту.
ParlaMint-UA_2013-10-23-m0.u57.p4.sent1	Комітет Верховної Ради України з питань бюджету за наслідками свого розгляду визначив, що прийняття законопроекту матиме вплив на показники бюджету, оскільки може привести до збільшення доходів державного бюджету від експортного мита.
ParlaMint-UA_2013-10-23-m0.u57.p5.sent1	Отже, враховуючи те, що ратифікація протоколу сприятиме подальшому поглибленню і розвитку взаємовигідного торговельно-економічного співробітництва між країнами, прошу підтримати рішення Комітету закордонних справах та ратифікувати згаданий протокол.
ParlaMint-UA_2013-10-23-m0.u57.p5.sent2	Дякую.
ParlaMint-UA_2013-10-23-m0.u58.p1.sent1	Дякую.
ParlaMint-UA_2013-10-23-m0.u58.p1.sent2	Сідайте.
ParlaMint-UA_2013-10-23-m0.u58.p2.sent1	Прошу записатися представників фракцій.
ParlaMint-UA_2013-10-23-m0.u58.p3.sent1	Народний депутат Шульга, фракція "Батьківщина".
ParlaMint-UA_2013-10-23-m0.u59.p1.sent1	Прошу передати слово депутату Яворівському.
ParlaMint-UA_2013-10-23-m0.u60.p1.sent1	Шановні наші виборці, шановні народні депутати!
ParlaMint-UA_2013-10-23-m0.u60.p1.sent2	Безперечно, йдеться про те, що між собою погоджують спільні економічні дії дві пострадянські країни, це зрозуміло.
ParlaMint-UA_2013-10-23-m0.u60.p1.sent3	Я хотів би наголосити і взяв слово заради того, що все-таки як непрофесійно працює наш уряд.
ParlaMint-UA_2013-10-23-m0.u60.p1.sent4	Адже під цю ратифікацію потрібно було б подати записку ділову, які є ризики в цьому всьому, які є вигоди і які є невигоди.
ParlaMint-UA_2013-10-23-m0.u60.p1.sent5	А то ось попередній виступаючий, представник комітету, ну буквально лякає нас тим, що може бути непередбачуване, що може збільшитися надходження до нашого з вами жалюгідного національного бюджету.
ParlaMint-UA_2013-10-23-m0.u60.p1.sent6	Дай Боже, щоб це справді сталося.
ParlaMint-UA_2013-10-23-m0.u60.p2.sent1	Через те я наголошую ще один раз, що приймати такі документи без глибокого аналізу, що це нам дає, які ризики, що ми на цьому втрачаємо і що ми на цьому здобуваємо, тільки тоді, звичайно, можна за це все буде голосувати.
ParlaMint-UA_2013-10-23-m0.u61.p1.sent1	Народний депутат Зарубінський, фракція Партії регіонів.
ParlaMint-UA_2013-10-23-m0.u62.p1.sent1	Шановний Ігорю Григоровичу, шановні колеги.
ParlaMint-UA_2013-10-23-m0.u62.p1.sent2	Я теж взяв слово, але для того щоб говорити з теми законопроекту, який ми розглядаємо.
ParlaMint-UA_2013-10-23-m0.u62.p1.sent3	Справа в тому, що до поданої пояснювальної записки, до поданого тексту законопроекту є ще 2 додатки, в яких власне і визначається перелік і асортимент оцих вилучень, про які йдеться.
ParlaMint-UA_2013-10-23-m0.u62.p1.sent4	Що стосується вилучень з української сторони і, що стосується вилучень з таджицької сторони.
ParlaMint-UA_2013-10-23-m0.u62.p1.sent5	І ті, хто дійсно працював над цим законопроектом, а не просто оперує назвою його для того, щоб виступати, прекрасно розуміють, про які групи товарів ідеться.
ParlaMint-UA_2013-10-23-m0.u62.p2.sent1	Взагалі, шановні колеги, оптимальна ситуація, безумовно, коли немає жодних вилучень, жодних обмежень в жодній зоні вільної торгівлі і в жодному режимі вільної торгівлі, власне для цього зона вільної торгівлі і створюється, але це теорія.
ParlaMint-UA_2013-10-23-m0.u62.p3.sent1	На практиці, безумовно, коли ті чи інші міжнародні суб’єкти або міжнародні об’єкти практикують зону вільної торгівлі з іншими суб’єктами, вони завжди цікавляться, перш за все, своїми інтересами.
ParlaMint-UA_2013-10-23-m0.u62.p3.sent2	В даному випадку те, що експертне мито встановлюється на групу українських товарів, які для нас важливі, які дають додаткові доходи до бюджету, і тому саме прогнозні оцінки, що мова йде не про дорівнює або більше, або дорівнює в плані надходжень до українського бюджету.
ParlaMint-UA_2013-10-23-m0.u62.p3.sent3	Тому такі пропозиції треба, безумовно, підтримувати.
ParlaMint-UA_2013-10-23-m0.u62.p4.sent1	Важливий момент полягає в тому.
ParlaMint-UA_2013-10-23-m0.u62.p4.sent2	і в цьому протоколі зазначено, що будь-які інші вилучення без взаємного погодження не допускаються.
ParlaMint-UA_2013-10-23-m0.u62.p4.sent3	Це дуже важливий юридикотехнічний момент.
ParlaMint-UA_2013-10-23-m0.u62.p4.sent4	Тому пропоную не політичні тут виступи робити, а підтримати цей протокол, його ратифікувати, бо він вигідний Україні і це має бути критерієм підтримки того чи іншого законопроекту.
ParlaMint-UA_2013-10-23-m0.u62.p5.sent1	Фракція Партії регіонів, зрозуміло, буде підтримувати той законопроект, який відповідає українським національним інтересам.
ParlaMint-UA_2013-10-23-m0.u62.p5.sent2	Дякую.
ParlaMint-UA_2013-10-23-m0.u63.p1.sent1	Дякую.
ParlaMint-UA_2013-10-23-m0.u63.p1.sent2	Сідайте.
ParlaMint-UA_2013-10-23-m0.u63.p1.sent3	Для виступу запрошується народний депутат Леонов, фракція "Свобода".
ParlaMint-UA_2013-10-23-m0.u64.p1.sent1	Прошу передати слово Олександру Оксеньтійовичу Шевченко.
ParlaMint-UA_2013-10-23-m0.u65.p1.sent1	Включіть мікрофон народного депутата Шевченка.
ParlaMint-UA_2013-10-23-m0.u66.p1.sent1	Олександр Шевченко, фракція "Свобода".
ParlaMint-UA_2013-10-23-m0.u66.p1.sent2	Протоколом до Угоди між Кабінетом Міністрів України і Урядом Республіки Таджикистан про вільну торгівлю від 2001 року передбачається зробити певні виключення стосовно мит на певні товари.
ParlaMint-UA_2013-10-23-m0.u66.p1.sent3	Зокрема, у додатках визначені товари, на які Україна, відповідно Таджикистан, встановлюються експортні мита.
ParlaMint-UA_2013-10-23-m0.u66.p1.sent4	Мені здається, що ці додатки до Протоколу, вони протирічать взагалі правилам Світової організації торгівлі.
ParlaMint-UA_2013-10-23-m0.u66.p1.sent5	По суті справи відбувається подвійне обкладання, я б сказав, митами і з боку Таджикистану, який встановлює свої мита, і з боку України те ж саме.
ParlaMint-UA_2013-10-23-m0.u66.p2.sent1	Тому "Свобода" утримається від підтримки ратифікації цього протоколу, адже навіть у цьому протоколі і пояснень до нього не визначено, які фінансово-економічні вигоди буде мати Україна від цього чи взагалі вони буде мати, чи, можливо, це буде збитково для України, встановлення відповідних експортних мит?
ParlaMint-UA_2013-10-23-m0.u66.p2.sent2	Тому ми утримаємося при голосуванні за ратифікацію цього протоколу.
ParlaMint-UA_2013-10-23-m0.u66.p2.sent3	Дякую за увагу.
ParlaMint-UA_2013-10-23-m0.u67.p1.sent1	Народний депутат Пинзеник, фракція "УДАР".
ParlaMint-UA_2013-10-23-m0.u68.p1.sent1	Шановний головуючий!
ParlaMint-UA_2013-10-23-m0.u68.p1.sent2	Шановні народні депутати!
ParlaMint-UA_2013-10-23-m0.u68.p1.sent3	Я просив би, здавалося б простий технічний документ, який є нормальною практикою в торгових стосунках двох країн, звернути на нього увагу.
ParlaMint-UA_2013-10-23-m0.u68.p1.sent4	Якщо одна країна пропонує вилучення з цього режиму, застосовується простий принцип – принцип симетричності.
ParlaMint-UA_2013-10-23-m0.u68.p1.sent5	Одна країна просить – друга країна просить, уступіть теж.
ParlaMint-UA_2013-10-23-m0.u68.p2.sent1	Дивлюсь Додаток номер 1: це товари, які обкладаються Таджикистаном імпортним митом (це позиція Таджикистану).
ParlaMint-UA_2013-10-23-m0.u68.p2.sent2	Відкриваю Додаток номер 2, чекаю, що буде перелік товарів, які Україна обкладає імпортним митом.
ParlaMint-UA_2013-10-23-m0.u68.p2.sent3	Нічого подібного!
ParlaMint-UA_2013-10-23-m0.u68.p2.sent4	Другий додаток містить перелік товарів, які Україна обкладає експортним митом.
ParlaMint-UA_2013-10-23-m0.u68.p2.sent5	Якщо перевести все, що я сказав на людську мову, це означає і Додаток номер 1, і Додаток номер 2 б’є по українській економіці, виключно по українській економіці, немає тут асиметрії.
ParlaMint-UA_2013-10-23-m0.u68.p2.sent6	Тому що перша частина б’є через імпортні мита Таджикистану, а друга частина – через експортні мита на українські товари.
ParlaMint-UA_2013-10-23-m0.u68.p3.sent1	Я не знаю.
ParlaMint-UA_2013-10-23-m0.u69.p1.sent1	Дайте завершити.
ParlaMint-UA_2013-10-23-m0.u70.p1.sent1	від’ємний торговий баланс і дискримінують національний експорт.
ParlaMint-UA_2013-10-23-m0.u70.p1.sent2	Але це не єдина проблема.
ParlaMint-UA_2013-10-23-m0.u70.p2.sent1	Друга проблема.
ParlaMint-UA_2013-10-23-m0.u70.p2.sent2	Протокол містить норму, дія цього протоколу може бути внесення зміни або доповнення за узгодженням сторін.
ParlaMint-UA_2013-10-23-m0.u70.p2.sent3	Ці зміни і доповнення стають невід’ємною частиною протоколу.
ParlaMint-UA_2013-10-23-m0.u70.p2.sent4	Якщо ви пам’ятаєте, що ратифіковані угоди є норм частиною українського законодавства, то ратифікуючи цю норму, ми даємо право в майбутньому приймати будь-які зміни до цього проколу без ратифікації Верховної Ради України.
ParlaMint-UA_2013-10-23-m0.u70.p3.sent1	То моя пропозиція – утриматись від голосування за цей документ.
ParlaMint-UA_2013-10-23-m0.u71.p1.sent1	Обговорення завершено.
ParlaMint-UA_2013-10-23-m0.u71.p1.sent2	Шановні народні депутати, переходимо до прийняття рішень.
ParlaMint-UA_2013-10-23-m0.u71.p2.sent1	Ставлю на голосування проект Закону про ратифікацію Протоколу між Кабінет Міністрів України і Урядом Республіки Таджикистан про вилучення окремих товарів з режиму вільної торгівлі до Угоди між Кабінет Міністрів України і Урядом Республіки Таджикистан про вільну торгівлю від 6 липня 2001 року (реєстраційний номер 0023) для прийняття за основу і в цілому.
ParlaMint-UA_2013-10-23-m0.u71.p3.sent1	Прошу народних депутатів голосувати.
ParlaMint-UA_2013-10-23-m0.u71.p4.sent1	За-156
ParlaMint-UA_2013-10-23-m0.u71.p5.sent1	Рішення не прийнято.
ParlaMint-UA_2013-10-23-m0.u71.p6.sent1	По фракціях.
ParlaMint-UA_2013-10-23-m0.u71.p6.sent2	Партія регіонів – 117, "Батьківщина" -0, "УДАР Віталія Кличка" – 0, "Свобода" -0, Компартія України – 28, позафракційні –11.
ParlaMint-UA_2013-10-23-m0.u71.p7.sent1	Шановні народні депутати, вношу пропозицію направити даний законопроект на доопрацювання до комітету для підготовки на повторне перше читання.
ParlaMint-UA_2013-10-23-m0.u71.p8.sent1	Ставлю на голосування дану пропозицію законопроект 0023.
ParlaMint-UA_2013-10-23-m0.u71.p8.sent2	Прошу голосувати.
ParlaMint-UA_2013-10-23-m0.u71.p9.sent1	Не потрібно кричати, читайте Регламент: ратифікації розглядаються так само, як і порядок розгляду як і законопроектів.
ParlaMint-UA_2013-10-23-m0.u71.p10.sent1	За-162
ParlaMint-UA_2013-10-23-m0.u71.p11.sent1	Стаття 200 частина перша Регламенту Верховної Ради України.
ParlaMint-UA_2013-10-23-m0.u71.p12.sent1	Рішення не прийнято.
ParlaMint-UA_2013-10-23-m0.u71.p13.sent1	На розгляд вноситься проект Закону (реєстраційний номер 0025) про ратифікацію Угоди між Кабінетом Міністрів України, урядом Російської Федерації та урядом Угорщини про перевезення ядерних матеріалів між Російською Федерацією та Угорщиною через територію України.
ParlaMint-UA_2013-10-23-m0.u71.p14.sent1	Доповідач – голова Державної інспекції ядерного регулювання Миколайчук Олена Анатоліївна.
ParlaMint-UA_2013-10-23-m0.u71.p15.sent1	Вношу пропозицію про розгляд за скороченою процедурою, прошу голосувати.
ParlaMint-UA_2013-10-23-m0.u71.p16.sent1	За-128
ParlaMint-UA_2013-10-23-m0.u71.p17.sent1	Рішення не прийнято.
ParlaMint-UA_2013-10-23-m0.u71.p18.sent1	Будь ласка, доповідач.
ParlaMint-UA_2013-10-23-m0.u71.p19.sent1	Голова ж озвучив, голова озвучив, щоб попрацювали народні депутати без перерви сьогодні.
ParlaMint-UA_2013-10-23-m0.u71.p19.sent2	Ми вчора мали велику перерву з вами.
ParlaMint-UA_2013-10-23-m0.u71.p19.sent3	Будь ласка.
ParlaMint-UA_2013-10-23-m0.u72.p1.sent1	Шановний пане головуючий, шановні народні депутати України!
ParlaMint-UA_2013-10-23-m0.u72.p1.sent2	Вашій увазі пропонується проект Закону України про ратифікацію Угоди між Кабінетом Міністрів України, урядом Російської Федерації та урядом Угорщини про перевезення ядерних матеріалів між Російською Федерацією та Угорщиною через територію України.
ParlaMint-UA_2013-10-23-m0.u72.p2.sent1	Зазначену угоду було підписано 17 жовтня минулого року в місті Київ.
ParlaMint-UA_2013-10-23-m0.u72.p2.sent2	Відповідно до статті 26 Закону України про перевезення небезпечних вантажів угода підлягає ратифікації Верховною Радою України.
ParlaMint-UA_2013-10-23-m0.u72.p2.sent3	Регулярні транзитні перевезення ядерних матеріалів між Російською Федерацією та Угорщиною розпочалися з почату 80-х років минулого століття і мають на меті забезпечення безперебійної роботи АЕС "Пакш" на території Угорщини.
ParlaMint-UA_2013-10-23-m0.u72.p2.sent4	За час цих перевезень, за весь цей час не сталося жодних інцидентів.
ParlaMint-UA_2013-10-23-m0.u72.p3.sent1	З набуттям Незалежності Україною постало питання правового врегулювання цих перевезень і тому уряди Угорщини, Російської Федерації та України підписали у грудні 1992 року Угоду між урядом України і урядом Угорської Республіки та урядом Російської Федерації про співробітництво у сфері транспортування ядерного палива між Угорською Республікою та Російською Федерацією через територію України від 29 грудня 1992 року, яка має чинність і на сьогодні, відповідно до якої на сьогодні здійснюються такі перевезення.
ParlaMint-UA_2013-10-23-m0.u72.p4.sent1	Разом з цим, положення цієї угоди не відповідають сучасному законодавству України, не відповідають міжнародно-правовим режимам, членами якої стали всі три країни.
ParlaMint-UA_2013-10-23-m0.u72.p4.sent2	Зокрема, це стосується вирішення питань цивільної відповідальності за ядерну шкоду у випадку ядерного інциденту, це стосується того, що угода передбачає супровід спеціальних вантажів територією України: охорону Російської Федерації і так далі.
ParlaMint-UA_2013-10-23-m0.u72.p5.sent1	Угодою, що пропонується вашій увазі до ратифікації, врегульовані питання забезпечення безпеки перевезень, у тому числі ядерної та радіаційної безпеки, охорони спеціальних вантажів та розподілу відповідальності сторін при здійсненні таких перевезень, передбачені гарантії безпеки населення та навколишнього природного середовища відповідно до сучасного законодавства та міжнародних зобов’язань всіх трьох сторін.
ParlaMint-UA_2013-10-23-m0.u72.p6.sent1	В угоді враховані положення та принципи Віденської конвенції про цивільну відповідальність за ядерну шкоду, Конвенції про фізичний захист ядерного матеріалу, Конвенції про оперативне сповіщення про ядерні аварії, Конвенції про допомогу у випадку ядерної аварії або радіаційної аварійної ситуації, Об’єднаної конвенції про безпеку поводження з відпрацьованим паливом та безпеку поводження з радіоактивними відходами, Правил безпечного перевезення радіоактивних матеріалів відповідно до стандартів безпеки МАГАТЕ, інших міжнародних документів, що регулюють питання безпеки перевезень ядерних матеріалів.
ParlaMint-UA_2013-10-23-m0.u72.p7.sent1	Укладення вищезазначеної угоди дасть змогу вдосконалити законодавчу базу у відносинах між Україною, Російською Федерацією, Угорщиною при здійсненні перевезень ядерних матеріалів, визначити чіткі механізми взаємодії компетентних органів сторін угоди на всіх етапах перевезення ядерних матеріалів, в повній мірі вирішити питання щодо забезпечення ядерної та радіаційної безпеки та фізичного захисту при здійсненні перевезення ядерних матеріалів, привести у відповідність до вимог Віденської конвенції про цивільну відповідальність за ядерну шкоду вирішення питань щодо відшкодування шкоди у випадку ядерного інциденту.
ParlaMint-UA_2013-10-23-m0.u72.p8.sent1	Після ратифікації ця угода буде частиною законодавства України та договірно-правовою основою для здійснення транзитних перевезень ядерних матеріалів між Угорщиною і Російською Федерацією через територію України відповідно до проголошених принципів добросусідства та взаємовигідного співробітництва з країнами Західної Європи та Російської Федерації, що сприятиме підвищенню міжнародного іміджу нашої держави.
ParlaMint-UA_2013-10-23-m0.u72.p9.sent1	Прошу вас підтримати законопроект про ратифікацію угоди.
ParlaMint-UA_2013-10-23-m0.u72.p9.sent2	Дякую за увагу.
ParlaMint-UA_2013-10-23-m0.u73.p1.sent1	Дякую.
ParlaMint-UA_2013-10-23-m0.u73.p1.sent2	Запитання є до доповідача?
ParlaMint-UA_2013-10-23-m0.u73.p2.sent1	Немає.
ParlaMint-UA_2013-10-23-m0.u73.p2.sent2	Сідайте будь ласка.
ParlaMint-UA_2013-10-23-m0.u73.p3.sent1	Співдоповідач – член Комітету у закордонних справах Козуб Олександр Андрійович, будь ласка.
ParlaMint-UA_2013-10-23-m0.u74.p1.sent1	Шановні колеги!
ParlaMint-UA_2013-10-23-m0.u74.p1.sent2	Комітет у закордонних справах розглянув внесений Кабінетом Міністрів України проект Закону України про ратифікацію Угоди між Кабінетом Міністрів України, Урядом Російської Федерації та Урядом Угорщини про перевезення ядерних матеріалів між Російською Федерацією та Угорщиною через територію України (реєстраційний номер 0025) і ухвалив рішення рекомендувати Верховній Раді України прийняти його в цілому як закон.
ParlaMint-UA_2013-10-23-m0.u74.p2.sent1	Головна мета угоди: створення належного правового підґрунтя для перевезення ядерних матеріалів між Російською Федерацією та Угорщиною через територію України, визначення чітких механізмів взаємодії компетентних органів цих держав на всіх етапах перевезення спеціальних вантажів, вирішення питання забезпечення ядерної та радіаційної безпеки та фізичного захисту при здійсненні перевезень ядерних матеріалів.
ParlaMint-UA_2013-10-23-m0.u74.p3.sent1	Головне науково-експертне управління Апарату Верховної Ради України вважає, що угода може бути ратифікована.
ParlaMint-UA_2013-10-23-m0.u74.p3.sent2	Комітети з питань паливно-енергетичного комплексу, ядерної політики та ядерної безпеки та з питань екологічної політики, природокористування та ліквідації наслідків Чорнобильської катастрофи пропонують Верховній Раді України ратифікувати угоду.
ParlaMint-UA_2013-10-23-m0.u74.p3.sent3	Комітет з питань бюджету повідомляє, що законопроект не матиме впливу на показники бюджету.
ParlaMint-UA_2013-10-23-m0.u74.p4.sent1	Отже, прошу підтримати рішення Комітету у закордонних справах та ратифікувати згадану угоду.
ParlaMint-UA_2013-10-23-m0.u74.p4.sent2	Дякую.
ParlaMint-UA_2013-10-23-m0.u75.p1.sent1	Запитання до співдоповідача є?
ParlaMint-UA_2013-10-23-m0.u75.p1.sent2	Немає.
ParlaMint-UA_2013-10-23-m0.u75.p1.sent3	Сідайте будь ласка.
ParlaMint-UA_2013-10-23-m0.u75.p2.sent1	Виступи від фракцій.
ParlaMint-UA_2013-10-23-m0.u75.p2.sent2	Прошу записатись.
ParlaMint-UA_2013-10-23-m0.u75.p2.sent3	Народний депутат Яворівський, фракція "Батьківщина", будь ласка.
ParlaMint-UA_2013-10-23-m0.u76.p1.sent1	Володимир Яворівський, Троєщина, "Батьківщина", місто Київ.
ParlaMint-UA_2013-10-23-m0.u76.p1.sent2	Безголовий Київ.
ParlaMint-UA_2013-10-23-m0.u76.p1.sent3	Я хотів би сказати про те чесно, що моя позиція роздвоюється.
ParlaMint-UA_2013-10-23-m0.u76.p1.sent4	З одного боку, безперечно, ми прекрасно розуміємо, що ми є транзитною країною, і ми повинні бути готові до того, що через нашу територію будуть проходити найрізноманітніші вантажі із європейських країн до Росії, до інших країн і тому подібне.
ParlaMint-UA_2013-10-23-m0.u76.p1.sent5	Ми повинні бути до цього готові.
ParlaMint-UA_2013-10-23-m0.u76.p1.sent6	Але з іншого боку, ще сьогодні в уряді нашому ніхто не прорахував, що ми можемо мати як транзитна країна, що може надійти, яка реальна сума, яку мету ми перед собою ставимо, щоб вона надійшла до нашого бюджету, ніхто сьогодні абсолютне рахував.
ParlaMint-UA_2013-10-23-m0.u76.p2.sent1	Я вже не кажу про стан доріг, які ми маємо сьогодні в Україні, і судячи з усього, в бюджеті наступного року, фактично, навіть зменшується або збільшуються на дуже мізерну суму кошти на утримання українських доріг.
ParlaMint-UA_2013-10-23-m0.u76.p2.sent2	По таких дорогах, як у нас, ніхто їздити не буде, бо вони нагадують, буквально, післявоєнну Україну, після вибухів, вирв і тому подібне.
ParlaMint-UA_2013-10-23-m0.u76.p3.sent1	Через те, ще раз кажу, це – одна позиція, де Україна може на цьому мати певний зиск, і повинна би його на цьому мати.
ParlaMint-UA_2013-10-23-m0.u76.p4.sent1	Друге.
ParlaMint-UA_2013-10-23-m0.u76.p4.sent2	Йдеться, звичайно, про небезпечні товари, які будуть транспортуватися через Україну.
ParlaMint-UA_2013-10-23-m0.u76.p4.sent3	Ми не забуваймо про те, що ми маємо сьогодні 800 так званих "тимчасових" ядерних поховань у 30-кілометровій зоні, що сама зона сьогодні є "чорною діркою", що ми маємо сьогодні багато українських земель, які сьогодні є затруєні.
ParlaMint-UA_2013-10-23-m0.u76.p4.sent4	Затруєні тим же самим Чорнобилем.
ParlaMint-UA_2013-10-23-m0.u76.p5.sent1	Через те, я вважаю, ми повинні дуже жорстко поставитися до цього.
ParlaMint-UA_2013-10-23-m0.u76.p5.sent2	Добре, що в цій ратифікації є все-таки певні позиції.
ParlaMint-UA_2013-10-23-m0.u76.p5.sent3	Але я мало вірю в те, що сьогоднішня корумпована влада здатна проконтролювати і дотриматися.
ParlaMint-UA_2013-10-23-m0.u76.p5.sent4	Будуть і хабарі, буде все на світі.
ParlaMint-UA_2013-10-23-m0.u76.p5.sent5	Але, я ще раз кажу, все-таки підтримати цю потрібно.
ParlaMint-UA_2013-10-23-m0.u76.p6.sent1	Слава Києву, каже Катеринчук, і слава Троєщині!
ParlaMint-UA_2013-10-23-m0.u77.p1.sent1	Народний депутат Янків, фракція "Свобода".
ParlaMint-UA_2013-10-23-m0.u78.p1.sent1	Прошу передати слово Олександру Оксентійовичу Шевченку.
ParlaMint-UA_2013-10-23-m0.u79.p1.sent1	Мікрофон включіть Шевченка.
ParlaMint-UA_2013-10-23-m0.u80.p1.sent1	Олександр Шевченко, фракція "Свобода".
ParlaMint-UA_2013-10-23-m0.u80.p1.sent2	Ратифікація Угоди між Кабінетом Міністрів України і Урядом Російської Федерації та Урядом Угорщини про перевезення ядерних матеріалів між Російською Федерацією та Угорщиною через територію України є досить актуальною проблемою, я б сказав би.
ParlaMint-UA_2013-10-23-m0.u80.p2.sent1	Мова йде про забезпечення перевезень свіжого і відпрацьованого палива та інших радіоактивних матеріалів, які утворюються в результаті переробки відпрацьованого ядерного палива, а також порожніх транспортних пакувальних комплектів для таких матеріалів з Російської Федерації до Угорщини, із Угорщини до Російської Федерації через нашу територію.
ParlaMint-UA_2013-10-23-m0.u80.p3.sent1	Я повинен сказати, що ця угода є більш досконалою у порівнянні із попередніми.
ParlaMint-UA_2013-10-23-m0.u80.p3.sent2	Якщо у попередній, наприклад, угоді передбачалося, що транспорт буде супроводжувати російська озброєна охорона і через територію України до кордонів Угорщини, а потім від кордонів Угорщини через територію України, то ця угода передбачає, що російська озброєна охорона бути мінятися на Хуторі Михайлівському, вже на території України, і українська озброєна охорона буде супроводжувати ці матеріали до Чопа.
ParlaMint-UA_2013-10-23-m0.u80.p3.sent3	В Чопі буде приймати вантажі вже угорська озброєна охорона.
ParlaMint-UA_2013-10-23-m0.u80.p3.sent4	Так само, коли з Угорщини відпрацьований матеріал буде відправлятися, то на станції Захонь українська озброєна охорона, тобто на території Угорщини, буде приймати вантаж і супроводжувати його до Куп’янська, сортирувальна станція в Харківській області.
ParlaMint-UA_2013-10-23-m0.u80.p3.sent5	А там буде приймати російська озброєна охорона.
ParlaMint-UA_2013-10-23-m0.u80.p4.sent1	В даному випадку, якщо ми бачимо, що рівноправні відносини чи умови є з Угорщиною, то з Росією не зовсім рівноправні.
ParlaMint-UA_2013-10-23-m0.u80.p4.sent2	Російська озброєна охорона прибуває на Хутір Михайлівський, і російська озброєна охорона буде з Куп’янська супроводжувати вже з території України.
ParlaMint-UA_2013-10-23-m0.u80.p5.sent1	Крім того, я повинен сказати, що не встановлена цивільно-правова відповідальність за аварію.
ParlaMint-UA_2013-10-23-m0.u80.p5.sent2	Сторона, на якій трапилася аварія, вона самостійно веде боротьбу з її наслідками.
ParlaMint-UA_2013-10-23-m0.u80.p5.sent3	А конкретно не вказано, яка цивільна відповідальність чи то російської чи угорської сторони, з вини якої трапилася, можливо, і ця ж аварія.
ParlaMint-UA_2013-10-23-m0.u80.p5.sent4	Все покладається на одну сторону, в тому числі на Україну.
ParlaMint-UA_2013-10-23-m0.u80.p5.sent5	Тому ці недоліки досить значні.
ParlaMint-UA_2013-10-23-m0.u80.p5.sent6	Але, не дивлячись на це, "Свобода" буде голосувати.
ParlaMint-UA_2013-10-23-m0.u81.p1.sent1	Дякую.
ParlaMint-UA_2013-10-23-m0.u81.p2.sent1	Народний депутат Каплін, фракція "УДАР Віталія Кличка".
ParlaMint-UA_2013-10-23-m0.u82.p1.sent1	Прошу передати слово Валентину Наливайченку.
ParlaMint-UA_2013-10-23-m0.u83.p1.sent1	Включіть мікрофон Валентина Наливайченка.
ParlaMint-UA_2013-10-23-m0.u84.p1.sent1	Валентин Наливайченко, фракція "УДАР Віталія Кличка".
ParlaMint-UA_2013-10-23-m0.u84.p1.sent2	Вважаємо, що ця міжнародна угода з Російською Федерацією відповідає національним інтересам України і дійсно свідчить про важливий безпековий внесок України і для відносин і з Європейським Союзом, і з Російською Федерацією.
ParlaMint-UA_2013-10-23-m0.u84.p2.sent1	Друге – це національний суверенітет України над перевезенням небезпечних вантажів, що в цій угоді є позитивом і фракція "УДАР Віталія Кличка" вважає, що саме так і треба діяти – відповідати на своїй території за безпеку власних громадян.
ParlaMint-UA_2013-10-23-m0.u84.p3.sent1	Третій аспект.
ParlaMint-UA_2013-10-23-m0.u84.p3.sent2	Вважаємо, що реалізація цієї угоди нашою стороною, стороною ЄС, тобто Угорщиною, і Російською Федерацією дійсно дає шанс і для того, щоб транспортна галузь України розвивалася і піднімала стандарти до Європейського Союзу, і довіра з боку партнерів – Російської Федерації також була на належному рівні до українських партнерів.
ParlaMint-UA_2013-10-23-m0.u84.p4.sent1	Відтак наша пропозиція підтримати ратифікацію і взяти на контроль виконання урядом фінансування насамперед для залізниці, для Агентства з ядерної безпеки необхідних бюджетних коштів, де б передбачалася безпека українських громадян від хутору Михайлівського до Чопу, до кордону з Європейським Союзом.
ParlaMint-UA_2013-10-23-m0.u84.p4.sent2	Дякуємо за увагу.
ParlaMint-UA_2013-10-23-m0.u85.p1.sent1	Народний депутат Ярослав Сухий, фракція Партії регіонів.
ParlaMint-UA_2013-10-23-m0.u86.p1.sent1	Шановні колеги, я хочу нагадати всім, що російське ядерне паливо транспортується через територію України з 1982 року.
ParlaMint-UA_2013-10-23-m0.u86.p1.sent2	Саме тоді на угорській території, якщо пригадуєте, за участі Радянського Союзу була збудована атомна електростанція "Пакш".
ParlaMint-UA_2013-10-23-m0.u86.p1.sent3	Тобто ми говоримо про ситуацію, котра існує вже протягом 30 років, причому Росія не тільки поставляє в Угорщину ядерне паливо, але й здійснює повернення відпрацьованого ядерного палива і також території нашої країни.
ParlaMint-UA_2013-10-23-m0.u86.p2.sent1	Для врегулювання цього питання в 1992 році була підписана відповідна трьохстороння угода.
ParlaMint-UA_2013-10-23-m0.u86.p2.sent2	За цей час відбулося багато змін і в нормативно-правових документах, і в питаннях ядерної безпеки.
ParlaMint-UA_2013-10-23-m0.u86.p2.sent3	Тому нам і необхідно провести у відповідність ту угоду 1992 року до вимог Віденської конвенції 1963 року.
ParlaMint-UA_2013-10-23-m0.u86.p3.sent1	Як з тексту угоди відомо, що вона захистить країну від потенційних ризиків і зафіксує юридично відповідальність наших партнерів.
ParlaMint-UA_2013-10-23-m0.u86.p3.sent2	І це дуже важливо, вона не може бути переглянута пізніше ніж за 10 років.
ParlaMint-UA_2013-10-23-m0.u86.p3.sent3	Адже саме на такий термін встановлена її дія.
ParlaMint-UA_2013-10-23-m0.u86.p4.sent1	І окремо хочу наголосити, нагадати, колеги, ми ж в цьому сесійному залі вже розглядали ці питання.
ParlaMint-UA_2013-10-23-m0.u86.p4.sent2	В нас є позитивний досвід, бо аналогічні угоди Росії Україна підписала в 2006 році з Болгарією, а в 2010 – із Словаччиною.
ParlaMint-UA_2013-10-23-m0.u86.p5.sent1	От переді мною Пояснювальна записка угоди: регулює питання забезпечення безпеки та розподілу відповідальності при здійсненні міжнародних перевезень ядерних матеріалів.
ParlaMint-UA_2013-10-23-m0.u86.p5.sent2	З одного боку, це гарантія безпеки довкілля, а з іншого боку, це реалізація переваг України як транзитної держави.
ParlaMint-UA_2013-10-23-m0.u86.p5.sent3	Тому, я думаю, що угода буде гарантувати перевезення ядерних матеріалів з охороною без перезавантаження на території України, про що вже тут говорив колега професор Шевченко.
ParlaMint-UA_2013-10-23-m0.u86.p5.sent4	Це дві важливі позиції, без яких погодження України на транзит ядерних матеріалів нашою територією не може бути можливим.
ParlaMint-UA_2013-10-23-m0.u86.p6.sent1	Тому Партія регіонів вважає, що ратифікація документу необхідна в першу чергу і напевно перш за все нам, українській стороні.
ParlaMint-UA_2013-10-23-m0.u86.p6.sent2	Я пропоную підтримати цей законопроект.
ParlaMint-UA_2013-10-23-m0.u86.p6.sent3	Дякую.
ParlaMint-UA_2013-10-23-m0.u87.p1.sent1	Виступи від фракцій завершено.
ParlaMint-UA_2013-10-23-m0.u87.p2.sent1	Прошу записатися на виступи народних депутатів.
ParlaMint-UA_2013-10-23-m0.u87.p2.sent2	Народний депутат Ляшко, позафракційний.
ParlaMint-UA_2013-10-23-m0.u88.p1.sent1	Олег Ляшко, Радикальна партія.
ParlaMint-UA_2013-10-23-m0.u88.p2.sent1	Безумовно, питання, яке ми розглядаємо, вкрай важливе.
ParlaMint-UA_2013-10-23-m0.u88.p2.sent2	Але я думаю, що мільйони українських громадян, які стежать за діяльністю Верховної Ради, хвилює інше питання.
ParlaMint-UA_2013-10-23-m0.u88.p2.sent3	Питання ратифікації ядерних перевезень ми могли б розглянути за 5 хвилин.
ParlaMint-UA_2013-10-23-m0.u88.p3.sent1	Сьогодні в порядку денному питання - мій законопроект про мораторій на закриття лікарень, і до нього черга не дійде.
ParlaMint-UA_2013-10-23-m0.u88.p3.sent2	У сьогоднішньому порядку денному питання пенсійного віку.
ParlaMint-UA_2013-10-23-m0.u88.p3.sent3	У сьогоднішньому порядку денному маса інших соціальних питань, які хвилюють громадян.
ParlaMint-UA_2013-10-23-m0.u88.p3.sent4	Ми натомість розглядаємо годину питання, яке не варте того, щоб годину про нього говорити.
ParlaMint-UA_2013-10-23-m0.u88.p4.sent1	Я ще раз звертаю увагу громадян України, що сьогодні в парламенті ми маємо більшість Партії регіонів, комуністів і "тушок", які разом, змовившись, працюють проти інтересів українських громадян.
ParlaMint-UA_2013-10-23-m0.u88.p4.sent2	Через Партію регіонів, через комуністів і через "тушок" люди не отримують пенсії, люди не отримують заробітні плати, мільйони українських громадян позбавляються роботи.
ParlaMint-UA_2013-10-23-m0.u88.p4.sent3	Через Партію регіонів, комуністів і "тушок" сьогодні: казначейство блокує всі платежі, не ремонтуються дитячі садки, школи, лікарні, дороги, не можуть селяни нормально картоплю свою продати, молоко продати!
ParlaMint-UA_2013-10-23-m0.u88.p4.sent4	Це все наслідки діяльності Партії регіонів, комуністів і "тушок", яких привів до парламенту Яценюк.
ParlaMint-UA_2013-10-23-m0.u88.p5.sent1	І тому я кажу, що для того, щоб ми змінили баланс сил у Верховній Раді, ми маємо невідкладно розглянути питання про позбавлення депутатських мандатів усіх "тушок", які зрадили своїх виборців.
ParlaMint-UA_2013-10-23-m0.u88.p5.sent2	Геть з парламенту "тушок"!
ParlaMint-UA_2013-10-23-m0.u88.p5.sent3	І разом із "тушками": геть з парламенту "тушкороба", який привів їх до парламенту – Яценюка!
ParlaMint-UA_2013-10-23-m0.u88.p5.sent4	Адже відповідальність за "тушок" у парламенті, мають в першу чергу нести лідери політичних сил, які продавали місця у парламентському списку, дурили людей перед виборами і обіцяли, що знімуть Партію регіонів, а насправді допомагають Партії регіонів, привівши до парламенту "тушок".
ParlaMint-UA_2013-10-23-m0.u88.p6.sent1	Тому я звертаюся до громадян України: питання номер один сьогодні – це зміна влади.
ParlaMint-UA_2013-10-23-m0.u88.p6.sent2	Питання номер один сьогодні – це геть Партію регіонів.
ParlaMint-UA_2013-10-23-m0.u88.p6.sent3	Питання номер один – це у відставку уряд Азарова.
ParlaMint-UA_2013-10-23-m0.u88.p6.sent4	Але для того, щоб вирішити ці питання, ми маємо об’єднатися.
ParlaMint-UA_2013-10-23-m0.u88.p6.sent5	В парламенті мають сидіти всі до одного опозиційні депутати, а їх половини немає, бо вони ходять невідомо де, а потім на регіоналів киваємо.
ParlaMint-UA_2013-10-23-m0.u88.p6.sent6	Знаємо, ми хто такі регіонали, але й ми як опозиційні депутати так само несемо відповідальність перед виборцями за те, що робиться в парламенті.
ParlaMint-UA_2013-10-23-m0.u88.p6.sent7	Якби в парламенті не було "тушок", тут би давно вже регіоналів з комуністами не було.
ParlaMint-UA_2013-10-23-m0.u88.p7.sent1	Геть Партію регіонів!
ParlaMint-UA_2013-10-23-m0.u88.p7.sent2	Ганьба Партії регіонів разом з комуністами і "тушками"!
ParlaMint-UA_2013-10-23-m0.u89.p1.sent1	Народний депутат Бутківський, фракція Партії регіонів.
ParlaMint-UA_2013-10-23-m0.u90.p1.sent1	Народний депутат Бутківський Віктор Володимирович просив би передати слово депутату Гайдош, він знає цю проблемі і її вивчив.
ParlaMint-UA_2013-10-23-m0.u91.p1.sent1	Включіть мікрофон народного депутата Гайдоша.
ParlaMint-UA_2013-10-23-m0.u92.p1.sent1	Іштван Гайдош, фракція Партії регіонів.
ParlaMint-UA_2013-10-23-m0.u92.p2.sent1	Шановний головуючий, шановні колеги, підтримуючи ратифікацію Угоди між Кабінетом Міністрів України, Урядом Російської Федерації та Урядом Угорщини, вважаю позитивом, що ця угода створює правову основу для перевезення спеціальних вантажів, тобто ядерних матеріалів територією України.
ParlaMint-UA_2013-10-23-m0.u92.p2.sent2	Всі ми розуміємо, що це небезпечні матеріали, тому важливим є забезпечення саме правового механізму таких перевезень, взаємодії компетентних органів цих держав на усіх етапах транспортування спецвантажів.
ParlaMint-UA_2013-10-23-m0.u92.p2.sent3	Тому пропоную підтримати цей Закон про ратифікацію угоди.
ParlaMint-UA_2013-10-23-m0.u92.p2.sent4	Це вигідно для України.
ParlaMint-UA_2013-10-23-m0.u92.p2.sent5	Дякую.
ParlaMint-UA_2013-10-23-m0.u93.p1.sent1	Дякую.
ParlaMint-UA_2013-10-23-m0.u93.p2.sent1	Народний депутат Гузенко, фракція Партії регіонів.
ParlaMint-UA_2013-10-23-m0.u94.p1.sent1	Костянтин Гузенко, 30 виборчий округ, Дніпропетровська область.
ParlaMint-UA_2013-10-23-m0.u94.p1.sent2	Прошу передати слово народному депутату Журавському.
ParlaMint-UA_2013-10-23-m0.u95.p1.sent1	Включіть мікрофон народного депутата Журавського.
ParlaMint-UA_2013-10-23-m0.u96.p1.sent1	Шановні колеги, я хотів би все-таки не про політику, а конкретно до цього документу.
ParlaMint-UA_2013-10-23-m0.u96.p1.sent2	Цей документ надзвичайно важливий, він, ратифікація угоди дає можливість вдосконалити законодавчу базу у відносинах між Російською Федерацією і Угорщиною при здійсненні перевезень ядерних матеріалів і визначити цілком чіткі механізми взаємодії компетентних органів сторін на всіх етапах перевезення ядерних матеріалів.
ParlaMint-UA_2013-10-23-m0.u96.p1.sent3	Ратифікація угоди дає можливість знову в повній мірі вирішити питання щодо забезпечення ядерної та радіаційної безпеки та фізичного захисту при здійсненні перевезення ядерних матеріалів.
ParlaMint-UA_2013-10-23-m0.u96.p1.sent4	І крім того ратифікація угоди дає змогу привести у відповідність до вимог Віденської конвенції про цивільну відповідальність за ядерну шкоду від 21.05.
ParlaMint-UA_2013-10-23-m0.u96.p1.sent5	1963 року існуючу договірно-правову базу у відносинах між Україною і Російською Федерацією та Угорщиною при здійсненні перевезень ядерних матеріалів щодо вирішення питання відшкодування збитків у випадку ядерного інциденту.
ParlaMint-UA_2013-10-23-m0.u96.p2.sent1	Цей документ погоджений з багатьма міністерствами і відомствами.
ParlaMint-UA_2013-10-23-m0.u96.p2.sent2	Немає претензій до цього документу Науково-експертного управління секретаріату Верховної Ради України.
ParlaMint-UA_2013-10-23-m0.u96.p3.sent1	Регіональний аспект: проект Закону не стосується питання розвитку адміністративно-територіальних одиниць.
ParlaMint-UA_2013-10-23-m0.u96.p3.sent2	Проект Закону України не містить ознак дискримінації і не потребує проведення громадської експертизи.
ParlaMint-UA_2013-10-23-m0.u96.p3.sent3	Проект Закону України не містить правила і процедури, які можуть містити ризики вчинення корупційних правопорушень та не потребує проведення антикорупційної експертизи.
ParlaMint-UA_2013-10-23-m0.u96.p3.sent4	Проект Закону не стосується соціально-трудової сфери.
ParlaMint-UA_2013-10-23-m0.u96.p3.sent5	Проект Закону України не відноситься до регуляторних актів та не впливає на ринкове середовище забезпечення прав та інтересів суб’єктів господарювання.
ParlaMint-UA_2013-10-23-m0.u96.p4.sent1	Тому закликаю народних депутатів відкинути політику і дружно проголосувати за цей важливий документ.
ParlaMint-UA_2013-10-23-m0.u96.p4.sent2	Дякую.
ParlaMint-UA_2013-10-23-m0.u97.p1.sent1	Дякую.
ParlaMint-UA_2013-10-23-m0.u97.p2.sent1	Народний депутат Наливайченко, фракція "УДАР Віталія Кличка".
ParlaMint-UA_2013-10-23-m0.u98.p1.sent1	Валентин Наливайченко, фракція "УДАР Віталія Кличка".
ParlaMint-UA_2013-10-23-m0.u98.p2.sent1	Пропоную до слова нашого колегу Сергія Капліна.
ParlaMint-UA_2013-10-23-m0.u99.p1.sent1	Передає слово народному депутату Капліну.
ParlaMint-UA_2013-10-23-m0.u100.p1.sent1	Шановні телеглядачі!
ParlaMint-UA_2013-10-23-m0.u100.p1.sent2	Шановні радіослухачі!
ParlaMint-UA_2013-10-23-m0.u100.p1.sent3	Колеги, народні депутати України!
ParlaMint-UA_2013-10-23-m0.u100.p1.sent4	До опозиції кожного дня закидаються різні псевдозвинувачення про те, начебто ми не хочемо працювати, про те, начебто ми не голосуємо за порядок денний і не хочемо вирішувати.
ParlaMint-UA_2013-10-23-m0.u100.p1.sent5	начебто не хочемо вирішувати нагальні проблеми сучасної України.
ParlaMint-UA_2013-10-23-m0.u100.p1.sent6	Проте сьогодні ми витрачаємо величезну кількість часу для того аби розглядати питання, які б мали бути розглянуті протягом 10 хвилин.
ParlaMint-UA_2013-10-23-m0.u100.p2.sent1	Разом з тим, в українського пенсіонера, в українського платника податку, в українського селянина, в українського виробника крадеться час парламентом, більшістю із комуністів і регіоналів і системних "тушок" ті, які не предстали на позиції опозиції і заявляють про існування начебто надопозиції, але разом з тим підіграють сьогодні комуністам і регіоналам.
ParlaMint-UA_2013-10-23-m0.u100.p2.sent2	Говориться про те, що треба захищати українського селянина, українських людей і не розглядається, затягується розгляд питань, які є сьогодні найбільш важливішими.
ParlaMint-UA_2013-10-23-m0.u100.p3.sent1	Три мільйони українців живуть пенсіонерів живуть за межею бідності і отримують зарплатню менше 900 гривень.
ParlaMint-UA_2013-10-23-m0.u100.p3.sent2	Разом з тим народні депутати України усіх можливих скликань продовжують отримувати, не будучи в парламенті, заробітну платню, продовжують отримувати заробітну платню в 15 тисяч гривень, митники – 8 тисяч, СБУшники – 9 тисяч і так далі.
ParlaMint-UA_2013-10-23-m0.u100.p3.sent3	Це є не припустиме і наша політична сила вносила на розгляд законопроекти, які мають урівняти соціальні права чиновників, народних депутатів і простих людей.
ParlaMint-UA_2013-10-23-m0.u100.p4.sent1	І ми наш лідер, Віталій Кличко і наша фракція, наша партія, наші сторонники разом з опозицією закликають вас, коли будуть внесені подібні законопроекти, урівняти в правах народного депутата із значком, людину в пагонах і ту бабусю, яка для вас будувала дороги, заводи, фабрики, які ви розікрали, і яка сьогодні живе на ту тисячу гривень, дві третіх з якої витрачає на своє лікування, бо ви знищили її здоров’я, бо ви забрали у них зрілість і молодість.
ParlaMint-UA_2013-10-23-m0.u100.p4.sent2	1 мільярд 170 мільйонів гривень Азаров винен сьогодні по зарплатні.
ParlaMint-UA_2013-10-23-m0.u100.p4.sent3	Я не чую позиції Федерації роботодавців України, яка мала б провести серйозний моніторинг і запропонувати рішення, як вийти з цієї ситуації.
ParlaMint-UA_2013-10-23-m0.u100.p4.sent4	Два мільярди сьогодні зависло, люди не можуть отримати грошей.
ParlaMint-UA_2013-10-23-m0.u100.p4.sent5	Разом з тим, тільки в рік близько 70 мільярдів гривень розкрадається на тендерних закупівлях.
ParlaMint-UA_2013-10-23-m0.u100.p5.sent1	Я закликаю Партію регіонів повернути своїх депутатів з їх.
ParlaMint-UA_2013-10-23-m0.u100.p5.sent2	вашого мальдівського закордонного округу, де начебто вони обиралися, і щоб вони працювали кожен день і розв’язували питання, які сьогодні є нагальними, а не приходили лише у четвер на роботу!
ParlaMint-UA_2013-10-23-m0.u101.p1.sent1	Сідайте.
ParlaMint-UA_2013-10-23-m0.u101.p1.sent2	Я би просив народних депутатів, виступаючих, чітко дотримуватися норм Регламенту і виступати по темі.
ParlaMint-UA_2013-10-23-m0.u101.p2.sent1	Зараз надаю слово для репліки Журавському.
ParlaMint-UA_2013-10-23-m0.u101.p2.sent2	Журавський, фракція Партії регіонів.
ParlaMint-UA_2013-10-23-m0.u102.p1.sent1	Шановні народні депутати, колеги!
ParlaMint-UA_2013-10-23-m0.u102.p1.sent2	Я звертаюся до всіх вас, до керівників фракцій: ну є документ, по документу.
ParlaMint-UA_2013-10-23-m0.u102.p1.sent3	говоріть, будь ласка.
ParlaMint-UA_2013-10-23-m0.u102.p1.sent4	Я розумію, що парламент – політико-законодавчий орган, треба туди вкраплення і політичне.
ParlaMint-UA_2013-10-23-m0.u102.p1.sent5	Але ж не можна робити так, як зробив попередній виступаючий: ні слова про документ, обплював всіх, принизив всіх і пішов з трибуни.
ParlaMint-UA_2013-10-23-m0.u102.p1.sent6	Ну, він же того документу не читав.
ParlaMint-UA_2013-10-23-m0.u102.p1.sent7	От запитайте, про що той документ.
ParlaMint-UA_2013-10-23-m0.u102.p1.sent8	Ні слова!
ParlaMint-UA_2013-10-23-m0.u102.p1.sent9	Так не можна робити.
ParlaMint-UA_2013-10-23-m0.u102.p2.sent1	А до Головуючого у мене пропозиція: позбавляйте таких депутатів слова.
ParlaMint-UA_2013-10-23-m0.u102.p2.sent2	І це правильно, це відповідатиме духу і букві Закону України "Про Регламент Верховної Ради України".
ParlaMint-UA_2013-10-23-m0.u102.p2.sent3	Дякую.
ParlaMint-UA_2013-10-23-m0.u103.p1.sent1	Народний депутат Момот, фракція Партії регіонів.
ParlaMint-UA_2013-10-23-m0.u104.p1.sent1	Олександр Момот, 27 виборчий округ, Дніпропетровськ, Партія регіонів.
ParlaMint-UA_2013-10-23-m0.u104.p2.sent1	Шановний Голово, шановні колеги!
ParlaMint-UA_2013-10-23-m0.u104.p2.sent2	Угоду треба підтримувати, її треба ратифікувати, і ось чому.
ParlaMint-UA_2013-10-23-m0.u104.p2.sent3	Ми позиціонуємо нашу країну як транзитну державу, а це – транзит, і великий транзит.
ParlaMint-UA_2013-10-23-m0.u104.p3.sent1	По-друге, це перевезення дуже високовартісне, тому що це спеціальні вантажі, де тарифи дуже високі.
ParlaMint-UA_2013-10-23-m0.u104.p4.sent1	По-третє, з точки зору екології, хай відпрацьоване ядерне паливо їде в Красноярськ на переробку, чим воно буде стояти в нашому Закарпатті на кордоні, на угорській стороні.
ParlaMint-UA_2013-10-23-m0.u104.p4.sent2	І четверте, не треба політизувати і плутати технологію роботи залізниць і політику.
ParlaMint-UA_2013-10-23-m0.u104.p4.sent3	Охорона міняється на залізниці там, де передбачає технологія роботи прикордонної залізничної станції, це буде або Куп’янськ, або інша станція.
ParlaMint-UA_2013-10-23-m0.u104.p4.sent4	Я вам повинен сказати, що московські електровози заїжджають в Київ і нічого страшного в цьому нема.
ParlaMint-UA_2013-10-23-m0.u104.p4.sent5	Поїзди повинні ходити швидко.
ParlaMint-UA_2013-10-23-m0.u104.p4.sent6	Тому прошу колег підтримати.
ParlaMint-UA_2013-10-23-m0.u104.p4.sent7	Дякую за увагу.
ParlaMint-UA_2013-10-23-m0.u105.p1.sent1	Дякую вам.
ParlaMint-UA_2013-10-23-m0.u105.p1.sent2	Останній виступаючий – народний депутат Кайда, фракція "Свобода".
ParlaMint-UA_2013-10-23-m0.u106.p1.sent1	Прошу передати слово Олександру Мирному.
ParlaMint-UA_2013-10-23-m0.u107.p1.sent1	Включить мікрофон народного депутата Мирного.
ParlaMint-UA_2013-10-23-m0.u108.p1.sent1	Олександр Мирний, Всеукраїнське об’єднання "Свобода".
ParlaMint-UA_2013-10-23-m0.u108.p2.sent1	Враховуючи всі ті аргументи, які звучали уже в цьому залі, зрозуміло, що, в принципі, тут є консенсусна думка про те, що потрібно підтримати відповідний законопроект.
ParlaMint-UA_2013-10-23-m0.u108.p2.sent2	Але ми чітко повинні сказати один одному і в першу чергу дати доручення уряду про те, що ми – велика транзитна держава і через нашу територію іде маса вантажів, в тому числі небезпечних.
ParlaMint-UA_2013-10-23-m0.u108.p2.sent3	Небезпечний вантаж – це в нормальній країні прибутковий вантаж.
ParlaMint-UA_2013-10-23-m0.u108.p2.sent4	Небезпечний вантаж – це те, навколо чого працює величезна кількість людей і має нормальну заробітну плату, має можливість спокійно утримувати свої сім’ї.
ParlaMint-UA_2013-10-23-m0.u108.p2.sent5	У нас, на жаль, все те, що відбувається з ядерними і свіжим паливом відходами, воно іде в загальній структурі.
ParlaMint-UA_2013-10-23-m0.u108.p2.sent6	Тому, на наш погляд, необхідно звернути увагу на те, що це додаткове джерело надходжень.
ParlaMint-UA_2013-10-23-m0.u108.p2.sent7	Це перше.
ParlaMint-UA_2013-10-23-m0.u108.p2.sent8	І друге: що тоді транспорт і наших ядерних відходів, і нашого ядерного палива ми точно так під Віденську конвенцію можемо підганяти, працювати з цим – і знову-таки і на цьому заробляти.
ParlaMint-UA_2013-10-23-m0.u108.p2.sent9	Бо інакше ми просто самі упускаємо можливість додаткового заробітку.
ParlaMint-UA_2013-10-23-m0.u108.p3.sent1	А відносно інфраструктури і всього іншого, що тут звучало: дороги і так далі, - так, мабуть, це важливо.
ParlaMint-UA_2013-10-23-m0.u108.p3.sent2	Але, мабуть, ми повинні чітко дотримуватися теми питання, теми розгляду.
ParlaMint-UA_2013-10-23-m0.u108.p4.sent1	Тому приведення нашого законодавства до європейських норм – це правильно.
ParlaMint-UA_2013-10-23-m0.u108.p4.sent2	Питання доріг – це теж правильно.
ParlaMint-UA_2013-10-23-m0.u108.p4.sent3	Питання додаткового заробітку – теж правильно.
ParlaMint-UA_2013-10-23-m0.u108.p4.sent4	І давайте про це казати один одному.
ParlaMint-UA_2013-10-23-m0.u108.p5.sent1	Тому ще раз наголошу.
ParlaMint-UA_2013-10-23-m0.u108.p5.sent2	Фракція Всеукраїнського об’єднання "Свобода" вважає правильним приведення нашого законодавства до чинного європейського, буде підтримувати ратифікацію цієї угоди, але наголошуємо на тому, що у нас є суттєві зауваження, і ми вважаємо, що парламент має дати доручення уряду працювати в тих напрямках, про які наголошує і загострює увагу Всеукраїнське об’єднання "Свобода".
ParlaMint-UA_2013-10-23-m0.u108.p5.sent3	Дякую за увагу.
ParlaMint-UA_2013-10-23-m0.u109.p1.sent1	Виступи народних депутатів завершено.
ParlaMint-UA_2013-10-23-m0.u109.p2.sent1	Слово для репліки надається Олександру Зубчевському, представнику Комуністичної партії України, фракція комуністів.
ParlaMint-UA_2013-10-23-m0.u110.p1.sent1	Зубчевский, фракция коммунистов.
ParlaMint-UA_2013-10-23-m0.u110.p1.sent2	Уважаемые избиратели, несколько минут назад из уст одного депутата той самой фракции, которая впервые в стенах парламента узнала о том, что Украина – это, оказывается, Европа, прозвучали обвинения в адрес нашей фракции, что мы затягиваем важные вопросы, которые необходимы для наших граждан.
ParlaMint-UA_2013-10-23-m0.u110.p1.sent3	Это откровенная ложь, потому что именно из-за того, что вчера оппозиционные фракции не проголосовали повестку дня, за бортом рассмотрения Верховной Рады оказались столь важнейшие вопросы, как отмена пенсионной реформы, введение моратория на закрытие школ в сельской местности и так далее.
ParlaMint-UA_2013-10-23-m0.u110.p1.sent4	Поэтому это вранье самое настоящее.
ParlaMint-UA_2013-10-23-m0.u110.p1.sent5	Ну, и нечего на зеркало пенять, коли у самих рожа крива.
ParlaMint-UA_2013-10-23-m0.u110.p1.sent6	Спасибо за внимание.
ParlaMint-UA_2013-10-23-m0.u111.p1.sent1	Переходимо для прийняття рішення, шановні народні депутати.
ParlaMint-UA_2013-10-23-m0.u111.p1.sent2	Прошу підготуватись до голосування.
ParlaMint-UA_2013-10-23-m0.u111.p2.sent1	Ставлю на голосування проект Закону (реєстраційний номер 0025) про ратифікацію Угоди між Кабінетом Міністрів України, Урядом Російської Федерації та Урядом Угорщини про перевезення ядерних матеріалів між Російською Федерацією та Угорщиною через територію України для прийняття за основу і в цілому.
ParlaMint-UA_2013-10-23-m0.u111.p2.sent2	Прошу народних депутатів голосувати.
ParlaMint-UA_2013-10-23-m0.u111.p3.sent1	За-255
ParlaMint-UA_2013-10-23-m0.u111.p4.sent1	Рішення прийнято.
ParlaMint-UA_2013-10-23-m0.u111.p5.sent1	По фракціям.
ParlaMint-UA_2013-10-23-m0.u111.p5.sent2	Партія регіонів – 109, "Батьківщина" – 45, "УДАР Віталія Кличка" – 24, "Свобода" – 30, Компартія України – 29, позафракційні – 18.
ParlaMint-UA_2013-10-23-m0.u111.p6.sent1	На розгляд вноситься проект Закону (реєстраційний номер 0026) про ратифікацію Угоди між Урядом України та Урядом Республіки Судан про співробітництво у сфері дослідження та використання космічного простору в мирних цілях.
ParlaMint-UA_2013-10-23-m0.u111.p7.sent1	Вношу пропозицію про розгляд даного питання за скороченою процедурою.
ParlaMint-UA_2013-10-23-m0.u111.p7.sent2	Прошу народних депутатів голосувати.
ParlaMint-UA_2013-10-23-m0.u111.p8.sent1	За-30
ParlaMint-UA_2013-10-23-m0.u111.p9.sent1	Рішення не прийнято.
ParlaMint-UA_2013-10-23-m0.u111.p10.sent1	Доповідає заступник голови Державного космічного агентства Засуха Сергій Олексійович.
ParlaMint-UA_2013-10-23-m0.u112.p1.sent1	Шановний головуючий!
ParlaMint-UA_2013-10-23-m0.u112.p1.sent2	Шановні народні депутати!
ParlaMint-UA_2013-10-23-m0.u112.p1.sent3	Угода між Урядом України та Урядом Республіки Судан про співробітництво у сфері дослідження та використання космічного простору в мирних цілях підписана 27 вересня 2012 року в місті Києві.
ParlaMint-UA_2013-10-23-m0.u112.p2.sent1	Угода покликана створити належну правову та організаційну основу для українсько-суданського співробітництва у сфері дослідження та використання космічного простору та використання космічного простору в мирних цілях.
ParlaMint-UA_2013-10-23-m0.u112.p3.sent1	Реалізація зазначеного закону України не потребує додаткових витрат з державного бюджету.
ParlaMint-UA_2013-10-23-m0.u112.p3.sent2	Проект закону України погоджено без зауважень Міністерством економічного розвитку і торгівлі, Міністерством закордонних справ, Міністерством освіти і науки, Міністерством фінансів України і Міністерством юстиції.
ParlaMint-UA_2013-10-23-m0.u112.p4.sent1	Ратифікована законом України угода стане правовою основою для реалізації спільних проектів, сприятиме налагодженню співробітництва між Україною та Республікою Судан у космічній сфері.
ParlaMint-UA_2013-10-23-m0.u112.p4.sent2	Угода надасть можливість залучення підприємств до укладення зовнішньоекономічних договорів щодо постачання продукції і послуг космічного спрямування, сприятиме подальшому просуванню продукції космічної галузі України на світовий ринок космічних послуг та технологій.
ParlaMint-UA_2013-10-23-m0.u112.p5.sent1	Реалізація положень угоди забезпечить для України додаткові робочі місця у високотехнологічній сфері.
ParlaMint-UA_2013-10-23-m0.u112.p5.sent2	Сприятиме залученню спеціалістів до реалізації фахових завдань.
ParlaMint-UA_2013-10-23-m0.u112.p6.sent1	Виходячи з викладеного, прошу підтримати прийняття Закону України "Про ратифікацію Угоди між Урядом України та Республікою Судан про співробітництво у сфері дослідження та використання космічного простору у мирних цілях".
ParlaMint-UA_2013-10-23-m0.u112.p6.sent2	Дякую за увагу.
ParlaMint-UA_2013-10-23-m0.u113.p1.sent1	Запитання до доповідача є?
ParlaMint-UA_2013-10-23-m0.u113.p1.sent2	Прошу записатися.
ParlaMint-UA_2013-10-23-m0.u113.p2.sent1	Народний депутат Оксана Калетник, фракція Компартії України.
ParlaMint-UA_2013-10-23-m0.u114.p1.sent1	Чи можна, в мене коротке запитання до доповідача.
ParlaMint-UA_2013-10-23-m0.u114.p1.sent2	Будь ласка, можна, крім того, що було погоджено з іншими інстанціями ця пропозиція, доповісти докладніше, що нас пов’язує по суті з Суданом?
ParlaMint-UA_2013-10-23-m0.u115.p1.sent1	По-перше, це бажання Судану і його громадян долучитися до тих здобутків, які Україна має в космічній сфері, в космічних технологіях.
ParlaMint-UA_2013-10-23-m0.u115.p1.sent2	Це перш за все викликає дистанційне зондування Землі і вивчення Землі з космосу для сільського господарства Судану і для вивчення навколишнього простору на суданській території.
ParlaMint-UA_2013-10-23-m0.u115.p2.sent1	У Судану є кілька станцій прийому даних з дистанційного зондування Землі з супутників.
ParlaMint-UA_2013-10-23-m0.u115.p2.sent2	Вони зараз знаходяться в такій ситуації, що вони потребують додаткового технічного втручання і модернізації.
ParlaMint-UA_2013-10-23-m0.u115.p2.sent3	І суданська сторона звернулася до нас щодо можливості проведення цієї модернізації.
ParlaMint-UA_2013-10-23-m0.u116.p1.sent1	Народний депутат Ляшко, позафракційні.
ParlaMint-UA_2013-10-23-m0.u117.p1.sent1	Олег Ляшко, Радикальна партія.
ParlaMint-UA_2013-10-23-m0.u117.p1.sent2	Я хочу звернутися до залу.
ParlaMint-UA_2013-10-23-m0.u117.p1.sent3	Шановні колеги, що ми з вами робимо?
ParlaMint-UA_2013-10-23-m0.u117.p1.sent4	Ми знову будемо годину обговорювати питання ратифікації угоди із Суданом.
ParlaMint-UA_2013-10-23-m0.u117.p1.sent5	У нас четвертим питанням стоять законопроекти про зниження пенсійного віку для жінок.
ParlaMint-UA_2013-10-23-m0.u117.p2.sent1	Я звертаюся до фракцій опозиції, до Яценюка – лідера "Батьківщини".
ParlaMint-UA_2013-10-23-m0.u117.p2.sent2	Поясніть, чому ви зараз не голосували за скорочену процедуру, щоб ми сьогодні встигнули розглянути питання і знизити жінкам пенсійний вік.
ParlaMint-UA_2013-10-23-m0.u117.p2.sent3	Що вас Судан той цікавить?
ParlaMint-UA_2013-10-23-m0.u117.p2.sent4	Мене цікавить не Судан.
ParlaMint-UA_2013-10-23-m0.u117.p2.sent5	І я думаю, що мільйони українських жінок цікавить не Судан, а цікавить, щоб в 55 років виходили на пенсію.
ParlaMint-UA_2013-10-23-m0.u117.p3.sent1	Ви тягнете.
ParlaMint-UA_2013-10-23-m0.u117.p3.sent2	Я вимагаю пояснень.
ParlaMint-UA_2013-10-23-m0.u117.p3.sent3	Нехай пояснять усій країні, чому затягується розгляд питань другорядних замість того, щоб сьогодні розглянути питання зниження пенсійного віку для жінок, розглянути питання мораторію на закриття лікарень, розглянути питання, яке стоїть сьогодні в порядку денному про мораторій.
ParlaMint-UA_2013-10-23-m0.u118.p1.sent1	Дякую.
ParlaMint-UA_2013-10-23-m0.u118.p1.sent2	Сідайте, будь ласка.
ParlaMint-UA_2013-10-23-m0.u118.p2.sent1	Співдоповідач – член комітету у закордонних справах Козуб Олександр Андрійович.
ParlaMint-UA_2013-10-23-m0.u118.p2.sent2	Сергій Олексійович, присідайте, будь ласка.
ParlaMint-UA_2013-10-23-m0.u119.p1.sent1	Шановні колеги, шановний головуючий, Комітет у закордонних справах розглянув внесений Кабінетом Міністрів України проект Закону України про ратифікацію Угоди між Урядом України і Урядом Республіки Судан про співробітництво у сфері дослідження та використання космічного простору в мирних цілях (реєстраційний номер 0026) і ухвалив рекомендувати вищезгаданий проект Закону до прийняття Верховною Радою України.
ParlaMint-UA_2013-10-23-m0.u119.p2.sent1	Основною метою угоди є розвиток співробітництва між Україною та Республікою Судан у сфері космічної діяльності на основі закріплення правових рамок регламентації питань суб’єктного складу правовідносин, напрямів та форм співробітництва, розподілу прав на об’єкти інтелектуальної власності, співпрацю у сфері обміну даними, фінансування та відповідальності, механізмів вирішення спорів, митних привілеїв тощо.
ParlaMint-UA_2013-10-23-m0.u119.p3.sent1	Головне науково-експертне управління Апарату Верховної Ради України вважає, що угода може бути ратифікована.
ParlaMint-UA_2013-10-23-m0.u119.p4.sent1	Комітет Верховної Ради України з питань промислової та інвестиційної політики, розглянувши зазначений законопроект, вирішив підтримати його і рекомендувати внести на розгляд Верховної Ради України та прийняти в цілому як закон.
ParlaMint-UA_2013-10-23-m0.u119.p5.sent1	Комітет Верховної Ради України з питань бюджету за результатами розгляду прийняв рішення про те, що законопроект не має впливу на показники бюджету та у разі прийняття може набрати чинності згідно із законодавством.
ParlaMint-UA_2013-10-23-m0.u119.p6.sent1	Отже, враховуючи те, що ратифікація угоди сприятиме створенню правових підстав для співробітництва між Україною та Республікою Судан у сфері у сфері космічної діяльності за напрямами, що становлять спільний інтерес для обох сторін, прошу підтримати рішення Комітету у закордонних справах прийняти законопроект та ратифікувати угоду.
ParlaMint-UA_2013-10-23-m0.u119.p6.sent2	Дякую.
ParlaMint-UA_2013-10-23-m0.u120.p1.sent1	Дякую.
ParlaMint-UA_2013-10-23-m0.u120.p1.sent2	Запитання до співдоповідача є у народних депутатів?
ParlaMint-UA_2013-10-23-m0.u120.p1.sent3	Немає.
ParlaMint-UA_2013-10-23-m0.u120.p1.sent4	Дякую.
ParlaMint-UA_2013-10-23-m0.u120.p1.sent5	Сідайте.
ParlaMint-UA_2013-10-23-m0.u120.p2.sent1	Прошу народних депутатів записатися на виступи від фракцій.
ParlaMint-UA_2013-10-23-m0.u120.p2.sent2	Народний депутат Шульга, фракція "Батьківщина".
ParlaMint-UA_2013-10-23-m0.u121.p1.sent1	Прошу передати слово депутату Стойко.
ParlaMint-UA_2013-10-23-m0.u122.p1.sent1	Передаю слово, народний депутат Стойко.
ParlaMint-UA_2013-10-23-m0.u123.p1.sent1	Дякую за передане слово.
ParlaMint-UA_2013-10-23-m0.u123.p2.sent1	Шановний головуючий, шановні колеги, справді угода, ратифікація, вірніше, із Суданом принесе користь для України і про це доповіли вже 2 виступаючих з трибуни.
ParlaMint-UA_2013-10-23-m0.u123.p3.sent1	Пояснюю для тих, хто не розуміє, особливо для керівника Радикальної партії, який звинувачував "Батьківщину".
ParlaMint-UA_2013-10-23-m0.u123.p3.sent2	Це додаткові робочі місця, це нові технології, це знову ж таки просування України на міжнародному ринку.
ParlaMint-UA_2013-10-23-m0.u123.p3.sent3	І власне це те, що в нас ще лишилося мабуть в Україні одне з найбільш сучасних виробництв – це космічна галузь.
ParlaMint-UA_2013-10-23-m0.u123.p3.sent4	І тому, шановні колеги, звісно ми повинні підтримати дану угоду, дану ратифікацію.
ParlaMint-UA_2013-10-23-m0.u123.p4.sent1	А ще раз для того, хто виступав проти "Батьківщини", я пояснюю до пана Олега.
ParlaMint-UA_2013-10-23-m0.u123.p4.sent2	"Батьківщина" ніколи не голосувала і не голосуватиме за скорочену процедуру, тому що це порушення Регламенту Верховної Ради.
ParlaMint-UA_2013-10-23-m0.u123.p4.sent3	А якщо ви вболіваєте за пенсіонерів, то будь ласка, продайте свого "Рейндж-ровера" і пересядьте на "ровера" звичайного тобто на велосипеда.
ParlaMint-UA_2013-10-23-m0.u123.p4.sent4	І все буде нормально, допоможете пенсіонерам.
ParlaMint-UA_2013-10-23-m0.u123.p4.sent5	Дякую.
ParlaMint-UA_2013-10-23-m0.u124.p1.sent1	Народний депутат Тягнибок, фракція "Свобода".
ParlaMint-UA_2013-10-23-m0.u125.p1.sent1	Тягнибок, "Свобода".
ParlaMint-UA_2013-10-23-m0.u125.p1.sent2	Прошу слово передати Олександрові Шевченкові.
ParlaMint-UA_2013-10-23-m0.u126.p1.sent1	Олександр Шевченко, фракція "Свобода".
ParlaMint-UA_2013-10-23-m0.u126.p2.sent1	Фракція "Свобода" не буде голосувати за ратифікацію цієї угоди.
ParlaMint-UA_2013-10-23-m0.u126.p2.sent2	Я хотів би пояснити чім справа і закликати інші опозиційні сили не підтримувати ратифікацію цього законопроекту.
ParlaMint-UA_2013-10-23-m0.u126.p3.sent1	Ця угода передбачає наприклад: спільну науково-дослідну діяльність, спорудження, виготовлення, запуск, експлуатацію, використання ракет-носіїв, супутників і інших космічних систем, обмін вченими і технічним персоналом, обмін обладнанням, документацією, даними і так далі, і тому подібне.
ParlaMint-UA_2013-10-23-m0.u126.p3.sent2	Суть справи в тому, що резолюцією Ради безпеки Організації Об’єднаних Націй від 14 лютого 2013 року накладено заборону на будь-яку технічну допомогу Судану, включаючи навчальну підготовку, допоміжний ремонт чи обслуговування летальних апаратів і так далі, і тому подібне.
ParlaMint-UA_2013-10-23-m0.u126.p4.sent1	Крім того, я хотів би звернути увагу, що на Комітеті у закордонних справах розглядали два рази цей законопроект.
ParlaMint-UA_2013-10-23-m0.u126.p4.sent2	Перший раз було передбачено асигнування на виконання умов цієї угоди більше 300 мільйонів гривень.
ParlaMint-UA_2013-10-23-m0.u126.p4.sent3	Куди мали піти ці гривні, ніхто не міг пояснити.
ParlaMint-UA_2013-10-23-m0.u126.p4.sent4	У нас є підозра, що очевидно під маркою надання допомоги будуть поставлятися туди, насамперед, військова техніка і так далі.
ParlaMint-UA_2013-10-23-m0.u126.p5.sent1	Крім того, я хотів би звернути вашу увагу, що Сполучені Штати Америки визнали Судан як країну, яка постачає зброю сунітським радикалам, це насамперед у сусідні африканські країни, а також і в Сирію.
ParlaMint-UA_2013-10-23-m0.u126.p5.sent2	Тобто ми можемо на сьогоднішній день мати вибухово-небезпечну ситуацію, коли Україну можуть звинуватити в тому, що вона порушує резолюцію Ради безпеки ООН і це буде, по суті справи, друга "кольчуга".
ParlaMint-UA_2013-10-23-m0.u126.p6.sent1	Тому Всеукраїнське об’єднання "Свобода" не буде підтримувати ратифікацію цієї угоди і закликає інших депутатів приєднатися до нас.
ParlaMint-UA_2013-10-23-m0.u126.p6.sent2	Дякую за увагу.
ParlaMint-UA_2013-10-23-m0.u127.p1.sent1	Народний депутат Каплін, фракція "УДАР Віталія Кличка".
ParlaMint-UA_2013-10-23-m0.u128.p1.sent1	Прошу передати слово Валентину Наливайченко.
ParlaMint-UA_2013-10-23-m0.u129.p1.sent1	Фракція "УДАР Віталія Кличка", Валентин Наливайченко.
ParlaMint-UA_2013-10-23-m0.u129.p1.sent2	Для нас є принциповим питанням, можеш дати працю українцю, громадянину України, зроби це і в парламенті підтримай.
ParlaMint-UA_2013-10-23-m0.u129.p1.sent3	Тому саме це питання і цю угоду ми розглядаємо через призму того, що в Чернігові, в Києві, в Харкові та в інших містах, де є космічні виробництва України, такі замовлення з’явилися, з’явилися робочі місця і гідні зарплати.
ParlaMint-UA_2013-10-23-m0.u129.p1.sent4	Тому пропонуємо, ратифікуючи таку угоду, відкрити ринок, в тому числі і Судану, для українських технологій, якими ми пишаємось, і має знати весь світ.
ParlaMint-UA_2013-10-23-m0.u129.p1.sent5	Пропонуємо не гратися в політику там, де йдеться про заповнення українських заводів замовленнями і контрактами.
ParlaMint-UA_2013-10-23-m0.u129.p2.sent1	Питання друге.
ParlaMint-UA_2013-10-23-m0.u129.p2.sent2	Для нас важливим є, що така угода відповідає тому, що роблять наші європейські партнери, що роблять наші російські партнери.
ParlaMint-UA_2013-10-23-m0.u129.p2.sent3	Конкретніше, ми як Україна як держава і наші виробництва вступаємо в серйозний світовий ринок космічних технологій.
ParlaMint-UA_2013-10-23-m0.u129.p2.sent4	Така угода відкриває цей ринок, він збільшує можливості українському виробнику, від так вона має бути підтримана поза політикою в українському парламенті.
ParlaMint-UA_2013-10-23-m0.u129.p3.sent1	Пропонуємо через цю призму дивитися на цю угоду і фракція "УДАР Віталія Кличка" повторює, можемо розширити ринок праці – робимо це, відкидаємо всі інші застереження.
ParlaMint-UA_2013-10-23-m0.u129.p3.sent2	Від так, заклик наш, Віталія Кличка і всієї фракції: підтримати, ратифікувати Угоду з Суданом.
ParlaMint-UA_2013-10-23-m0.u129.p3.sent3	Дякую за увагу.
ParlaMint-UA_2013-10-23-m0.u130.p1.sent1	Дякую.
ParlaMint-UA_2013-10-23-m0.u130.p2.sent1	Народний депутат Момот, фракція Партії регіонів.
ParlaMint-UA_2013-10-23-m0.u131.p1.sent1	Народний депутат Момот, 27 виборчий округ, Дніпропетровськ.
ParlaMint-UA_2013-10-23-m0.u131.p2.sent1	Я представляю космічну столицю України.
ParlaMint-UA_2013-10-23-m0.u131.p2.sent2	І в космічну галузь входять дуже багато підприємств в різних містах України, як сказав народний депутат Наливайченко.
ParlaMint-UA_2013-10-23-m0.u131.p2.sent3	Ми входимо в п’ятірку країн, здатних спроектувати, збудувати і запустити космічні апарати.
ParlaMint-UA_2013-10-23-m0.u131.p2.sent4	Це, по-перше.
ParlaMint-UA_2013-10-23-m0.u131.p3.sent1	По-друге, це велике додаткове навантаження на космічну галузь, яка, на жаль, працює на скороченій робочій неділі, підприємства не завантажені, а це дасть новий поштовх, новий імпульс їхньої роботи.
ParlaMint-UA_2013-10-23-m0.u131.p4.sent1	І, по-третє, за світовий ринок послуг, в тому числі, космічних, треба боротися і приймати на себе будь-які забаганки покупців.
ParlaMint-UA_2013-10-23-m0.u131.p4.sent2	Тому я від імені Партії регіонів закликаю підтримати ратифікацію угод і всіх колег з других фракцій теж.
ParlaMint-UA_2013-10-23-m0.u131.p4.sent3	Дякую за увагу.
ParlaMint-UA_2013-10-23-m0.u132.p1.sent1	Дякую, сідайте.
ParlaMint-UA_2013-10-23-m0.u132.p2.sent1	Виступи від фракцій завершено, прошу народних депутатів записатися на виступи.
ParlaMint-UA_2013-10-23-m0.u132.p2.sent2	Валентин Наливайченко, фракція "УДАР Віталія Кличка".
ParlaMint-UA_2013-10-23-m0.u133.p1.sent1	Валентин Наливайченко, фракція "УДАР Віталія Кличка" Прошу передати слово Срегію Капліну.
ParlaMint-UA_2013-10-23-m0.u134.p1.sent1	Включіть мікрофон Капліна.
ParlaMint-UA_2013-10-23-m0.u135.p1.sent1	Сергій Каплін, 144 виборчий округ, місто Полтава секретар Комітету з питань національної безпеки і оборони, який є профільним з цього питання.
ParlaMint-UA_2013-10-23-m0.u135.p2.sent1	Розглядаючи ратифікацію цієї угоди, необхідно було б сказати так само про загальний стан справи у розвитку космічної галузі і зазначити, що сьогодні ми маємо приклади абсолютного і злочинного для інтересів безпеки держави, для інтересів інноваційного розвитку держави, інтересів, пов’язаних з підвищенням конкурентоспроможності України, недофінансування космічної галузі.
ParlaMint-UA_2013-10-23-m0.u135.p3.sent1	Так само, ми можемо свідчити про те, що стратегічно, тактично й методологічно космічні програми ніяким чином не пов’язані з відсутніми, на жаль, сьогодні у Миколи Азарова програми розвитку в цілому української економіки, в цілому української державності і механізмів просування наших інтересів за кордоном на світових ринках.
ParlaMint-UA_2013-10-23-m0.u135.p4.sent1	За таких умов, звичайно, нам потрібно було б в інший спосіб розставити акценти і передусім звернути увагу на так званий фінансовий аспект.
ParlaMint-UA_2013-10-23-m0.u135.p5.sent1	Я вважаю неприпустимим, коли відповідно до обсягів фінансування Національної космічної програми, що була нами, до речі, затверджена кілька місяців тому, ми передбачили кошти, які на порядок менше ніж кошти, передбачені на перельоти Президента літаком, чартерними рейсами, а так само обслуговування його вертолітного парку.
ParlaMint-UA_2013-10-23-m0.u135.p5.sent2	Хіба це державна позиція, коли на Віктора Януковича, на його перельоти, на транспортування його тіла з одної точки країни в іншу перетрачується грошей по року менше ніж на Національні космічні програми?
ParlaMint-UA_2013-10-23-m0.u135.p6.sent1	Ми є однією з тих 40 країн, які реалізують свої космічні програми.
ParlaMint-UA_2013-10-23-m0.u135.p6.sent2	Ми є одним із лідерів серед країн, які мають високий, великий космічний потенціал.
ParlaMint-UA_2013-10-23-m0.u135.p6.sent3	І його не реалізовувати тільки через те, що комусь треба відчувати своє м’яке місце у комфорті, є злочином проти української держави.
ParlaMint-UA_2013-10-23-m0.u135.p7.sent1	Тому наша політична сила буде підтримувати цей наш формальний крок для підвищення рівня розвитку нашої галузі і забезпечення міжнародної співпраці, але так само, ми не відкидаємо необхідності повномасштабного і всебічного контролю над тими процесами, які стосуються розвитку галузі в цілому і контролю над тим, щоб там не було корупції, щоб там не.
ParlaMint-UA_2013-10-23-m0.u135.p7.sent2	щоб, власне, галузь належним чином скеровувалася і спрямовувалася так ефективно.
ParlaMint-UA_2013-10-23-m0.u135.p7.sent3	менеджерувалася з боку держави так ефективно, як це робиться в тих сорока країнах, про які я сказав.
ParlaMint-UA_2013-10-23-m0.u135.p8.sent1	До речі, на космічну галузь в усьому світі в рік витрачається 250 мільярдів доларів, а Україна витрачає копійки.
ParlaMint-UA_2013-10-23-m0.u135.p8.sent2	Забрати у Януковича.
ParlaMint-UA_2013-10-23-m0.u136.p1.sent1	Народний депутат Чечетов, фракція Партії регіонів, передає слово народному депутату Журавському.
ParlaMint-UA_2013-10-23-m0.u137.p1.sent1	Шановні колеги, ми всі говоримо про те, що нам треба створювати додаткові робочі місця.
ParlaMint-UA_2013-10-23-m0.u137.p1.sent2	Це дуже правильно.
ParlaMint-UA_2013-10-23-m0.u137.p1.sent3	Так ось, ратифікація цієї угоди, яка була підписана у Києві між Урядом України і урядом Судану, дає можливість створити понад тисячу робочих місць.
ParlaMint-UA_2013-10-23-m0.u137.p1.sent4	Хоча б з огляду на це, варто було б її підтримати.
ParlaMint-UA_2013-10-23-m0.u137.p2.sent1	Закликаю депутатів це зробити, проголосувавши "за".
ParlaMint-UA_2013-10-23-m0.u137.p2.sent2	Дякую.
ParlaMint-UA_2013-10-23-m0.u138.p1.sent1	Народний депутат Цибенко, фракція Компартії України.
ParlaMint-UA_2013-10-23-m0.u139.p1.sent1	Дякую.
ParlaMint-UA_2013-10-23-m0.u139.p1.sent2	Фракція комуністів, Петро Цибенко.
ParlaMint-UA_2013-10-23-m0.u139.p1.sent3	Шановні колеги, шановні громадяни України!
ParlaMint-UA_2013-10-23-m0.u139.p1.sent4	Почну з того, що фракція Компартії, безумовно, підтримає ратифікацію цього закону, бо в когось болить голова про Судан.
ParlaMint-UA_2013-10-23-m0.u139.p1.sent5	У нас болить голова про Україну, бо це додаткові робочі місця на Україні, це збереження наукового і технічного потенціалу, який поки що в Україні є.
ParlaMint-UA_2013-10-23-m0.u139.p1.sent6	Говорю "поки що", маючи на увазі, що дехто, поспішаючи до Європи, готовий загубити все, що завгодно, і космічну галузь у тому числі.
ParlaMint-UA_2013-10-23-m0.u139.p1.sent7	При цьому, хочу сказати, хотів подивитися, як допоможуть зберегти галузь космічну ця угода, ратифікація цієї угоди з огляду на те, що поспішаючи, ще раз наголошую, до Європи, готові віддати на поталу все, що завгодно.
ParlaMint-UA_2013-10-23-m0.u139.p1.sent8	Отже, дуже мало в Україні, на превеликий жаль, тих сфер, де Україна може пишатися своїми досягненнями, космічна, освоєння космічного простору – це одна із них.
ParlaMint-UA_2013-10-23-m0.u139.p1.sent9	Отже, це зайвий шанс підтримати нашу космічну галузь і можливість співробітничати з іншими країнами в галузі дослідження космосу і використання в мирних цілях.
ParlaMint-UA_2013-10-23-m0.u139.p1.sent10	При цьому хочу сказати і ще про одне.
ParlaMint-UA_2013-10-23-m0.u139.p1.sent11	Шановні колеги, ми інколи пишаємося.
ParlaMint-UA_2013-10-23-m0.u139.p1.sent12	пишаючись своєю незалежністю, інколи ми починаємо робити щось абсолютно протилежне.
ParlaMint-UA_2013-10-23-m0.u139.p1.sent13	Одна така національно свідома політична сила, фракція якої сьогодні висловлюючись, закликає не голосувати за цей документ.
ParlaMint-UA_2013-10-23-m0.u139.p1.sent14	Чим мотивує?
ParlaMint-UA_2013-10-23-m0.u139.p1.sent15	А мотивує тим, як подивиться дядя Сем на це.
ParlaMint-UA_2013-10-23-m0.u139.p1.sent16	Ну, по-моєму, ми вже це проходили.
ParlaMint-UA_2013-10-23-m0.u139.p2.sent1	Отже, шановні колеги, фракція Компартії України, безумовно, підтримає цю ратифікацію, оскільки це крок до підтримки нашого виробника, до підтримки однієї із найбільш розвинутих наших галузей і це в інтересах України, безумовно.
ParlaMint-UA_2013-10-23-m0.u139.p2.sent2	Дякую.
ParlaMint-UA_2013-10-23-m0.u140.p1.sent1	Дякую.
ParlaMint-UA_2013-10-23-m0.u140.p1.sent2	Народний депутат Кайда, фракція "Свобода", передає слово народному депутату Мирному.
ParlaMint-UA_2013-10-23-m0.u141.p1.sent1	Олександр Мирний, Всеукраїнське об’єднання "Свобода".
ParlaMint-UA_2013-10-23-m0.u141.p2.sent1	Шановне товариство, я, звичайно, розумію тривогу нашу за те, що космічно-будівні потужності Судану зараз простоюють і ми негайно повинні почати спільне виробництво ракет, майданчиків і супутників.
ParlaMint-UA_2013-10-23-m0.u141.p2.sent2	Зрозуміло, що це викликає велику тривогу, зрозуміло, що ми прямо зараз почнемо всі ці речі там пробити.
ParlaMint-UA_2013-10-23-m0.u141.p2.sent3	Зрозуміло те, що наш науково-технічний потенціал витребуваний Суданом, тому що космічна галузь Судану – це головний напрямок розвитку цієї країни.
ParlaMint-UA_2013-10-23-m0.u141.p3.sent1	Але, ну давайте все-таки будемо реалістами.
ParlaMint-UA_2013-10-23-m0.u141.p3.sent2	Ми зараз з вами кажемо про конкретну країну, ми зараз з вами розмовляємо про країну, в якій іде громадянська війна.
ParlaMint-UA_2013-10-23-m0.u141.p3.sent3	Ми з вами пам’ятаємо 2008 рік, ми пам’ятаємо судно "Фаїна" з танками, яких теж можна назвати, в принципі, космічними супутниками, було би бажання.
ParlaMint-UA_2013-10-23-m0.u141.p4.sent1	Ми розуміємо, що ми можемо з вами просто нарватися на міжнародні санкції, ті люди, які незаангажовано дивляться на проект цієї ратифікації.
ParlaMint-UA_2013-10-23-m0.u141.p4.sent2	То давайте зупинятися, давайте наводити дійсно аргументи, тому що аргумент – створення тисячу робочих місць в Україні, - він не звучить, бо в угоді чітко сказано: спільне виробництво, спільне з Суданом, спільні запуски, спільні майданчики.
ParlaMint-UA_2013-10-23-m0.u141.p4.sent3	Про що ми кажемо?!
ParlaMint-UA_2013-10-23-m0.u141.p4.sent4	Де ті тисячі людей, які будуть в Україні чомусь спільно щось з кимось робити?
ParlaMint-UA_2013-10-23-m0.u141.p4.sent5	Не буде.
ParlaMint-UA_2013-10-23-m0.u141.p4.sent6	А от можливість під цю ратифікацію експортувати військове озброєння – так, вона відкривається.
ParlaMint-UA_2013-10-23-m0.u141.p4.sent7	Можливість заробляти на військовому озброєнні – так, вона відкривається.
ParlaMint-UA_2013-10-23-m0.u141.p4.sent8	Можливість отримати санкції міжнародного співтовариства – так, вона теж відкривається.
ParlaMint-UA_2013-10-23-m0.u141.p5.sent1	Тому перед тим, як голосувати, давайте відповідально підійдемо до того, що ми будемо робити.
ParlaMint-UA_2013-10-23-m0.u141.p5.sent2	Тому що космічну галузь України Угода з Суданом не порятує.
ParlaMint-UA_2013-10-23-m0.u141.p5.sent3	Давайте теж будемо собі чесно про це казати.
ParlaMint-UA_2013-10-23-m0.u141.p5.sent4	Але, вибачайте, ставати посміховиськом для всього світу особисто мені і фракції Всеукраїнського об’єднання "Свобода" немає бажання.
ParlaMint-UA_2013-10-23-m0.u141.p5.sent5	І ми маємо виступати з точки зору державницьких інтересів, і ми маємо розуміти те, що бажання заробити зараз і сьогодні, продавши залишки озброєння, які у нас тут в Україні нікому не потрібні, будь-кому, воно зараз перевищує державницькі підходи.
ParlaMint-UA_2013-10-23-m0.u141.p5.sent6	Але це не у нас.
ParlaMint-UA_2013-10-23-m0.u141.p6.sent1	Тому давайте чітко підійдемо, чітко скажемо, що хочемо.
ParlaMint-UA_2013-10-23-m0.u141.p6.sent2	І ми скажемо це нашим з вами голосуванням.
ParlaMint-UA_2013-10-23-m0.u141.p6.sent3	Всеукраїнське об’єднання "Свобода" ратифікацію Угоди з Суданом підтримувати не буде.
ParlaMint-UA_2013-10-23-m0.u141.p6.sent4	Дякую за увагу.
ParlaMint-UA_2013-10-23-m0.u142.p1.sent1	Народний депутат Ляшко, позафракційний.
ParlaMint-UA_2013-10-23-m0.u143.p1.sent1	Олег Ляшко, Радикальна партія.
ParlaMint-UA_2013-10-23-m0.u143.p1.sent2	Я, звичайно, буду підтримувати ратифікацію цієї угоди, адже якщо ми навіть тисячу додаткових робочих місць в Україні створимо, слава Богу, бо мільйони людей внаслідок діяльності цієї влади залишаються без роботи.
ParlaMint-UA_2013-10-23-m0.u143.p1.sent3	І нехай хоч хтось отримає цю роботу і можливість заробляти копійку і годувати свої сім’ї чи в Дніпропетровську, чи на Чернігівському заводі "Чезара", де виготовляють теж обладнання до космічної техніки тощо.
ParlaMint-UA_2013-10-23-m0.u143.p2.sent1	Але я хотів би сказати про інше.
ParlaMint-UA_2013-10-23-m0.u143.p2.sent2	При всій повазі до нашого партнера Судану все-таки питання життя України значно важливіші.
ParlaMint-UA_2013-10-23-m0.u143.p2.sent3	І я думаю, що в першу чергу треба дбати про те, як живуть наші люди, а не як живуть у Судані.
ParlaMint-UA_2013-10-23-m0.u143.p2.sent4	В Судані хай самі розбираються.
ParlaMint-UA_2013-10-23-m0.u143.p2.sent5	А нас обирали для того, щоб ми з вами вирішували проблеми людей.
ParlaMint-UA_2013-10-23-m0.u143.p2.sent6	І ми їх, на превеликий жаль, не вирішуємо.
ParlaMint-UA_2013-10-23-m0.u143.p3.sent1	Учора Верховна Рада пробайдикувала цілий день, "дурочку валяли", порядок денний не могли затвердити.
ParlaMint-UA_2013-10-23-m0.u143.p3.sent2	Сьогодні півдня обговорюємо Судан, сьогодні півдня обговорюємо Таджикистан.
ParlaMint-UA_2013-10-23-m0.u143.p3.sent3	Замість того, щоб сьогодні розглянути законопроект, який стоїть, про зниження пенсійного віку для жінок, про мораторій на закриття лікарень, про мораторій на закриття шкіл.
ParlaMint-UA_2013-10-23-m0.u143.p3.sent4	Інші соціальні питання.
ParlaMint-UA_2013-10-23-m0.u143.p4.sent1	Для чого вас сюди обрали?
ParlaMint-UA_2013-10-23-m0.u143.p4.sent2	Якщо ви не думаєте про людей, то їдьте в Судан і сидіть там, у суданському парламенті!
ParlaMint-UA_2013-10-23-m0.u143.p4.sent3	І нехай вас терористи там захоплять і втоплять в Індійському океані.
ParlaMint-UA_2013-10-23-m0.u143.p4.sent4	Якщо ви не знаєте, для чого вас люди сюди обрали!
ParlaMint-UA_2013-10-23-m0.u143.p5.sent1	Ну, і нарешті, про що я хотів сказати.
ParlaMint-UA_2013-10-23-m0.u143.p5.sent2	Колега Стойко шановний мною порадив мені, що якщо я дбаю так про пенсіонерів, продати свою машину і поповнити бюджет Пенсійного фонду.
ParlaMint-UA_2013-10-23-m0.u143.p5.sent3	Іване, із великим задоволенням!
ParlaMint-UA_2013-10-23-m0.u143.p5.sent4	Моїй машині 8 років, візьми, купи її!
ParlaMint-UA_2013-10-23-m0.u143.p5.sent5	Я не знаю, куди її збагрити.
ParlaMint-UA_2013-10-23-m0.u143.p5.sent6	Візьми, дай мені гроші і я ці гроші направлю до Пенсійного фонду.
ParlaMint-UA_2013-10-23-m0.u143.p6.sent1	Але водночас я звертаюся і до ваших лідерів показати приклад.
ParlaMint-UA_2013-10-23-m0.u143.p6.sent2	Я щодня бачу, як до Верховної Ради приїжджає Яценюк на трьох "Range Rover"!
ParlaMint-UA_2013-10-23-m0.u143.p6.sent3	Якщо продати три "Range Rover", це можна 5 тисячам пенсіонерам 5 років виплачувати пенсію!
ParlaMint-UA_2013-10-23-m0.u143.p7.sent1	Я дивлюся, як ваш Яценюк ходить в супроводі п’яти охоронців і всі вони оформлені помічниками народного депутата!
ParlaMint-UA_2013-10-23-m0.u143.p7.sent2	Замість того, щоб взяти молодих хлопців, дівчат, які не знають, де найти роботу, мордоворотів оформляють охоронцями!
ParlaMint-UA_2013-10-23-m0.u143.p8.sent1	Я хочу, щоб ви, шановні колеги, подивилися на купол Верховної Ради.
ParlaMint-UA_2013-10-23-m0.u143.p8.sent2	Купол Верховної Ради покритий платиною!
ParlaMint-UA_2013-10-23-m0.u143.p8.sent3	Оцю платину сюди приплели у 2008 році, коли Яценюк був Головою Верховної Ради.
ParlaMint-UA_2013-10-23-m0.u143.p9.sent1	Якщо здерти оцю всю платину і продати, і пустити на пенсії, половину українських пенсіонерів можна п’ять років пенсією забезпечувати.
ParlaMint-UA_2013-10-23-m0.u143.p9.sent2	І тому ви мораль читайте комусь іншому, а не мені.
ParlaMint-UA_2013-10-23-m0.u144.p1.sent1	Народний депутат Безбах, фракція Партії регіонів.
ParlaMint-UA_2013-10-23-m0.u145.p1.sent1	Шановні народні депутати, дуже бурний такий виступ, дуже приємно.
ParlaMint-UA_2013-10-23-m0.u145.p1.sent2	І хочу все-таки повернутися до законопроекту, де пропонується все-таки ратифікувати Угоду між Урядом України та Урядом Республіки Судан про співробітництво у сфері дослідження та використання космічного простору в мирних цілях, підписаного 27 вересня 2012 року у місті Києві, яка визначає основні напрями та форми співробітництва між Урядом України та Республікою Судан у відповідній сфері.
ParlaMint-UA_2013-10-23-m0.u145.p2.sent1	Тут багато казалося там за вооруженіє і так далі.
ParlaMint-UA_2013-10-23-m0.u145.p2.sent2	Цього тут немає.
ParlaMint-UA_2013-10-23-m0.u145.p2.sent3	Крім цього, в угоді регулюється питання компетентних органів, відповідальних за розвиток та реалізацію відповідного співробітництва, фінансування, інтелектуальної власності, створення робочих місць, обміну інформацією та персоналом, порядок вирішення спорів при здійсненні співробітництва тощо.
ParlaMint-UA_2013-10-23-m0.u145.p2.sent4	Додаткові напрямки співробітництва визначатимуться за взаємною домовленістю сторін.
ParlaMint-UA_2013-10-23-m0.u145.p3.sent1	Тому пропоную ратифікувати договір між Україною та Республікою Судан про співробітництво.
ParlaMint-UA_2013-10-23-m0.u145.p3.sent2	Дякую.
ParlaMint-UA_2013-10-23-m0.u146.p1.sent1	Дякую.
ParlaMint-UA_2013-10-23-m0.u146.p1.sent2	Сідайте.
ParlaMint-UA_2013-10-23-m0.u146.p2.sent1	Народний депутат Блавацький, фракція "Свобода".
ParlaMint-UA_2013-10-23-m0.u146.p2.sent2	Немає.
ParlaMint-UA_2013-10-23-m0.u146.p3.sent1	Народний депутат Мисик, фракція Партії регіонів.
ParlaMint-UA_2013-10-23-m0.u146.p4.sent1	Включіть мікрофон народного депутата Гайдоша.
ParlaMint-UA_2013-10-23-m0.u147.p1.sent1	Іштван Гайдош, фракція Партії регіонів.
ParlaMint-UA_2013-10-23-m0.u147.p1.sent2	Шановний головуючий, шановні колеги, хочу зазначити, що Україна – космічна держава з великим науково-технічним потенціалом.
ParlaMint-UA_2013-10-23-m0.u147.p1.sent3	Ми беремо участь у багатьох міжнародних програмах, проводимо співробітництво з багатьма державами світу в цій сфері.
ParlaMint-UA_2013-10-23-m0.u147.p1.sent4	Та тому позитивно, що Україна співпрацює з Республікою Судан у сфері дослідження та використання космосу в мирних цілях.
ParlaMint-UA_2013-10-23-m0.u147.p2.sent1	Ратифікація цієї угоди дозволить нам розширити свою присутність на світовому ринку космічних послуг і технологій.
ParlaMint-UA_2013-10-23-m0.u147.p2.sent2	Пропоную підтримати ратифікацію цієї угоди, адже це для України вигідно.
ParlaMint-UA_2013-10-23-m0.u147.p2.sent3	Дякую.
ParlaMint-UA_2013-10-23-m0.u148.p1.sent1	Дякую.
ParlaMint-UA_2013-10-23-m0.u148.p1.sent2	Виступи народних депутатів завершені.
ParlaMint-UA_2013-10-23-m0.u148.p1.sent3	Шановні народні депутати.
ParlaMint-UA_2013-10-23-m0.u148.p1.sent4	Доповідач має бажання заключне слово оголошувати?
ParlaMint-UA_2013-10-23-m0.u148.p1.sent5	Немає.
ParlaMint-UA_2013-10-23-m0.u148.p2.sent1	Співдоповідач має бажання заключне слово?
ParlaMint-UA_2013-10-23-m0.u148.p2.sent2	Не мають.
ParlaMint-UA_2013-10-23-m0.u148.p3.sent1	Шановні колеги, репліки на репліки немає.
ParlaMint-UA_2013-10-23-m0.u148.p3.sent2	Ви ж це добре знаєте.
ParlaMint-UA_2013-10-23-m0.u148.p4.sent1	Ставлю на голосування проект Закону (реєстраційний номер 0026) про ратифікацію Угоди між Урядом України та Урядом Республіки Судан про співробітництво у сфері дослідження та використання космічного простору в мирних цілях для прийняття за основу і в цілому.
ParlaMint-UA_2013-10-23-m0.u148.p4.sent2	Прошу народних депутатів голосувати.
ParlaMint-UA_2013-10-23-m0.u148.p5.sent1	За-196
ParlaMint-UA_2013-10-23-m0.u148.p6.sent1	Рішення не прийнято.
ParlaMint-UA_2013-10-23-m0.u148.p7.sent1	По фракціям.
ParlaMint-UA_2013-10-23-m0.u148.p7.sent2	Партія регіонів – 116, "Батьківщина" – 24, "УДАР Віталія Кличка" – 15, "Свобода" – 0, Компартія України - 29, позафракційні – 12.
ParlaMint-UA_2013-10-23-m0.u148.p8.sent1	На розгляд вноситься проект Закону (реєстраційний номер 0029) про ратифікацію Угоди між Кабінетом Міністрів України та Урядом Об’єднаних Арабських Еміратів про взаємну охорону інформації з обмеженим доступом.
ParlaMint-UA_2013-10-23-m0.u148.p9.sent1	Вношу пропозицію про розгляд за скороченою процедурою.
ParlaMint-UA_2013-10-23-m0.u148.p9.sent2	Прошу народних депутатів голосувати.
ParlaMint-UA_2013-10-23-m0.u148.p10.sent1	За-15
ParlaMint-UA_2013-10-23-m0.u148.p11.sent1	Рішення не прийнято.
ParlaMint-UA_2013-10-23-m0.u148.p12.sent1	Доповідач – заступник міністра закордонних справ Майко Віктор Анатолійович, будь ласка.
ParlaMint-UA_2013-10-23-m0.u149.p1.sent1	Шановний головуючий, шановні народні депутати!
ParlaMint-UA_2013-10-23-m0.u149.p1.sent2	26 листопада 2012 року з метою створення правових засад для обміну між Україною та Об’єднаними Арабськими Еміратами інформацію з обмеженим доступом в місті Абу-Дабі під час офіційного візиту Президента України Віктора Федоровича Януковича до зазначеної країни, підписано Угоду між Кабінетом Міністрів України та Урядом Об’єднаних Арабських Еміратів про взаємну охорону інформації з обмеженим доступом.
ParlaMint-UA_2013-10-23-m0.u149.p2.sent1	Міжнародному договору надано гриф обмеження доступу "Для службового користування", що не суперечить вимогам законодавства та відповідає міжнародній практиці.
ParlaMint-UA_2013-10-23-m0.u149.p3.sent1	Відповідно до положень статей 2 і 32 Закону України "Про державну таємницю" та статті 9 Закону України "Про міжнародні договори України" для набрання чинності вона підлягає ратифікації Верховною Радою України.
ParlaMint-UA_2013-10-23-m0.u149.p4.sent1	Службою безпеки України як спеціально уповноваженим державним органом у сфері забезпечення охорони державної таємниці підготовлено проект Закону України про ратифікацію Угоди між Кабінетом Міністрів України та Урядом Об’єднаних Арабських Еміратів про взаємну охорону інформації з обмеженим доступом.
ParlaMint-UA_2013-10-23-m0.u149.p5.sent1	Законопроект погоджено Міністерством закордонних справ, Міністерством економічного розвитку і торгівлі, Міністерством фінансів, Міністерством юстиції.
ParlaMint-UA_2013-10-23-m0.u149.p5.sent2	За результатами правової експертизи проекту акту отримано висновок Міністерства юстиції про відповідність Конституції та законодавства України.
ParlaMint-UA_2013-10-23-m0.u149.p5.sent3	І розпорядженням Кабінету Міністрів України від 29 травня 2013 року цей міжнародний договір подано на ратифікацію Верховною Радою України.
ParlaMint-UA_2013-10-23-m0.u149.p6.sent1	Угода сприятиме: підвищенню ефективності взаємовигідного співробітництва України з Об’єднаними Арабськими Еміратами, яке передбачає обмін інформацією з обмеженим доступом у військовій, військово-технічній і науково-технічній та інших сферах.
ParlaMint-UA_2013-10-23-m0.u149.p7.sent1	Активізація двостороннього діалогу між Україною та Об’єднаними Арабськими Еміратами на вищому політичному рівні протягом останніх років дозволяє очікувати на розгортання найближчим часом спільних українсько-еміратських проектів в аерокосмічній і військово-промисловій сферах.
ParlaMint-UA_2013-10-23-m0.u149.p7.sent2	Таким чином ратифікація цього документу створює необхідну нормативно-правову основу для започаткування додаткових двосторонніх проектів.
ParlaMint-UA_2013-10-23-m0.u149.p8.sent1	З врахуванням викладеного, пропоную: підтримати проект Закону України "Про ратифікацію Угоди між Кабінетом Міністрів України та Урядом Об’єднаних Арабських Еміратів про взаємну охорону інформацію з обмеженим доступом".
ParlaMint-UA_2013-10-23-m0.u149.p8.sent2	Дякую за увагу.
ParlaMint-UA_2013-10-23-m0.u150.p1.sent1	Дякую.
ParlaMint-UA_2013-10-23-m0.u150.p2.sent1	Запитання до доповідача є?
ParlaMint-UA_2013-10-23-m0.u150.p2.sent2	Є. Прошу записатись.
ParlaMint-UA_2013-10-23-m0.u150.p3.sent1	Віктор Анатолійович, поверніться назад на трибуну, будь ласка.
ParlaMint-UA_2013-10-23-m0.u150.p4.sent1	Народний депутат Попеску, фракція Партії регіонів.
ParlaMint-UA_2013-10-23-m0.u151.p1.sent1	Дякую.
ParlaMint-UA_2013-10-23-m0.u151.p1.sent2	Попеску, фракція Партії регіонів.
ParlaMint-UA_2013-10-23-m0.u151.p1.sent3	Вельмишановний доповідачу, у мене таке питання.
ParlaMint-UA_2013-10-23-m0.u151.p1.sent4	Ви коли доповідали, сказали, що у нас є також співробітництво у галузі аерокосмічної промисловості.
ParlaMint-UA_2013-10-23-m0.u151.p1.sent5	А скажіть, будь ласка, конкретно по яким напрямам: це супутникове, це стосується використання наших розробок, технологій чи інше?
ParlaMint-UA_2013-10-23-m0.u151.p1.sent6	Що ви мали на увазі?
ParlaMint-UA_2013-10-23-m0.u152.p1.sent1	Дякую за запитання.
ParlaMint-UA_2013-10-23-m0.u152.p2.sent1	Малося на увазі, що Об’єднані Арабські Емірати сьогодні вкладають серйозні інвестиційні кошти в розробку своєї власної аерокосмічної програми.
ParlaMint-UA_2013-10-23-m0.u152.p2.sent2	Україна є надзвичайно цікавим партнером для Арабських Еміратів по цьому напрямку і ми співпрацюємо з Об’єднаними Арабськими Еміратами якраз в створенні і в реалізації спільних проектів в цій галузі.
ParlaMint-UA_2013-10-23-m0.u152.p2.sent3	Дякую.
ParlaMint-UA_2013-10-23-m0.u153.p1.sent1	Народний депутат Шевченко, фракція "Свобода".
ParlaMint-UA_2013-10-23-m0.u154.p1.sent1	Скажіть, будь ласка, що це за "інформація з обмеженим доступом"?
ParlaMint-UA_2013-10-23-m0.u154.p1.sent2	Поняття, яке вкладається в "інформацію з обмеженим доступом"?
ParlaMint-UA_2013-10-23-m0.u155.p1.sent1	Дякую за запитання.
ParlaMint-UA_2013-10-23-m0.u155.p2.sent1	Мається на увазі, що ця угода має гриф "Для службового користування" з обмеженим доступом.
ParlaMint-UA_2013-10-23-m0.u155.p2.sent2	Це зроблено на прохання Об’єднаних Арабських Еміратів Ми це підтримаємо, тому що ця угода містить конфіденційну інформацію, яка стосується, в тому числі і наших питань, які стосуються державної таємниці.
ParlaMint-UA_2013-10-23-m0.u155.p2.sent3	Дякую.
ParlaMint-UA_2013-10-23-m0.u156.p1.sent1	Народний депутат Оробець, фракція "Батьківщина".
ParlaMint-UA_2013-10-23-m0.u157.p1.sent1	Шановні колеги, шановний колего з Міністерства закордонних справ, будь ласка, не робіть такого більше.
ParlaMint-UA_2013-10-23-m0.u157.p1.sent2	Ви змушуєте парламент голосувати за угоду, за яку, я стверджую, подавляюча більшість не мала можливості ознайомитися з її текстом, тому що ви її закрили.
ParlaMint-UA_2013-10-23-m0.u157.p1.sent3	Більше того, у мене виникає величезний сумнів, а яким чином ми введемо її в дію, оскільки законодавство України, а ця угода стане частиною законодавства України, вступає в силу лише з моменту публікації?
ParlaMint-UA_2013-10-23-m0.u157.p1.sent4	Як може бути таємна міжнародна угода?
ParlaMint-UA_2013-10-23-m0.u157.p1.sent5	Це перше питання.
ParlaMint-UA_2013-10-23-m0.u157.p2.sent1	Питання номер два.
ParlaMint-UA_2013-10-23-m0.u157.p2.sent2	Я ознайомилася з текстом цієї угоди і стверджую, там немає ніякої державної таємниці, не вводьте нас в оману.
ParlaMint-UA_2013-10-23-m0.u157.p2.sent3	Це доволі стандартний текст і єдина причина, чому ви нас ставите в таке дурне незручне становище, це винятково комфорт сторони, яка не розібралася з ким вона насправді укладає угоду?
ParlaMint-UA_2013-10-23-m0.u157.p3.sent1	Тому знайдіть, будь ласка, відповідь на ці запитання, інакше фракція "Батьківщина" цю ратифікацію підтримувати не буде.
ParlaMint-UA_2013-10-23-m0.u158.p1.sent1	Дякую за запитання.
ParlaMint-UA_2013-10-23-m0.u158.p1.sent2	Я хочу ще раз повторити цю тезу, що обмежений доступ цієї угоди і "ДСК" гриф був присвоєний цій угоді на прохання сторони підписанта Об’єднаних Арабських Еміратів.
ParlaMint-UA_2013-10-23-m0.u158.p1.sent3	Це була одна з ключових умов підписання цієї угоди.
ParlaMint-UA_2013-10-23-m0.u158.p1.sent4	Тому звичайно від шановних народних депутатів залежить голосувати цю угоду чи ні, але, в іншому випадку вона не буде ратифікована стороною Арабських Еміратів.
ParlaMint-UA_2013-10-23-m0.u158.p1.sent5	Дякую.
ParlaMint-UA_2013-10-23-m0.u159.p1.sent1	Дякую.
ParlaMint-UA_2013-10-23-m0.u159.p1.sent2	Сідайте, Віктор Анатолійович.
ParlaMint-UA_2013-10-23-m0.u159.p2.sent1	Для співдоповіді запрошується член комітету у закордонних справах Козуб Олександр Андрійович.
ParlaMint-UA_2013-10-23-m0.u160.p1.sent1	Шановні колеги!
ParlaMint-UA_2013-10-23-m0.u160.p1.sent2	Шановний головуючий!
ParlaMint-UA_2013-10-23-m0.u160.p1.sent3	Комітет у закордонних справах розглядав внесений Кабінетом Міністрів України проект Закону України про ратифікацію угоди між Кабінетом Міністрів України та Урядом Об’єднаних Арабських Еміратів про взаємну охорону інформації з обмеженим доступом (реєстраційний номер 0029) і ухвалив рекомендувати Верховній Раді України прийняття його в цілому як закон.
ParlaMint-UA_2013-10-23-m0.u160.p2.sent1	Головна мета угоди: створення належних правових засад для захисту інформації з обмеженим доступом, обмін якої буде здійснюватись сторонами у ході співробітництва у військовій, військово-технічній, науково-технічній та інших сферах.
ParlaMint-UA_2013-10-23-m0.u160.p3.sent1	Головне науково-експертне управління Апарату Верховної Ради України не має заперечень щодо ратифікації угоди.
ParlaMint-UA_2013-10-23-m0.u160.p3.sent2	Комітет з питань національної безпеки і оборони у своєму рішенні рекомендує Верховній Раді України ратифікувати угоду.
ParlaMint-UA_2013-10-23-m0.u160.p3.sent3	Комітет з питань бюджету у своєму рішенні повідомляє, що реалізація положень угоди не матиме впливу на показники бюджету.
ParlaMint-UA_2013-10-23-m0.u160.p3.sent4	Комітет з питань європейської інтеграції повідомляє, що законопроект не належить до пріоритетних сфер адаптації законодавства України до законодавства Євросоюзу, а отже не потребує експертного висновку Комітету з питань європейської інтеграції.
ParlaMint-UA_2013-10-23-m0.u160.p4.sent1	Отже, прошу підтримати рішення Комітету у закордонних справах та ратифікувати згадану угоду.
ParlaMint-UA_2013-10-23-m0.u160.p4.sent2	Дякую.
ParlaMint-UA_2013-10-23-m0.u161.p1.sent1	Шановні народні депутати!
ParlaMint-UA_2013-10-23-m0.u161.p1.sent2	Запитання до співдоповідача є?
ParlaMint-UA_2013-10-23-m0.u161.p1.sent3	Немає.
ParlaMint-UA_2013-10-23-m0.u161.p1.sent4	Сідайте, будь ласка, Олександр Андрійович.
ParlaMint-UA_2013-10-23-m0.u161.p2.sent1	Прошу записатися на виступи від фракцій народних депутатів.
ParlaMint-UA_2013-10-23-m0.u161.p2.sent2	Народний депутат Марцінків, фракція "Свобода".
ParlaMint-UA_2013-10-23-m0.u162.p1.sent1	Прошу передати слово Євгену Мельнику.
ParlaMint-UA_2013-10-23-m0.u163.p1.sent1	Мікрофон включіть будь ласка народного депутата Мельника.
ParlaMint-UA_2013-10-23-m0.u164.p1.sent1	Євген Мельник, Всеукраїнське об’єднання "Свобода".
ParlaMint-UA_2013-10-23-m0.u164.p2.sent1	Шановне товариство, текст даної угоди не було надано для ознайомлення на веб-сайті Верховної Ради, у зв’язку з чим неможливо проаналізувати положення даної угоди.
ParlaMint-UA_2013-10-23-m0.u164.p2.sent2	Враховуючи вище сказане, Всеукраїнське об’єднання "Свобода" не буде голосувати за дану угоду.
ParlaMint-UA_2013-10-23-m0.u164.p2.sent3	Ми не голосуємо за те, не знаючи про йдеться в даній угоді.
ParlaMint-UA_2013-10-23-m0.u164.p2.sent4	Дякую.
ParlaMint-UA_2013-10-23-m0.u165.p1.sent1	Народний депутат Томенко, фракція "Батьківщина".
ParlaMint-UA_2013-10-23-m0.u166.p1.sent1	Позиція фракції вже була висловлена, ми теж.
ParlaMint-UA_2013-10-23-m0.u166.p1.sent2	йдеться про формальну і змістову частину угоди.
ParlaMint-UA_2013-10-23-m0.u166.p2.sent1	По змістовній частині угоди ми не маємо якихось застережень.
ParlaMint-UA_2013-10-23-m0.u166.p2.sent2	Наші фахівці і депутати, які працюють у Комітеті закордонних справ, вивчали цю угоду і доповіли, що йдеться про традиційну за змістом угоду.
ParlaMint-UA_2013-10-23-m0.u166.p2.sent3	Але тим не менше, дійсно, цей прецедент, коли одна країна вирішила поставити "ДСП" і не давати можливість ознайомитись навіть членам парламенту, викликає у нас застереження по формі.
ParlaMint-UA_2013-10-23-m0.u166.p2.sent4	І теж ми думаємо, що цей прецедент треба було б зупинити, і в парламенті, який ухвалює рішення і ратифікує міжнародні договори, згідно Закону про міжнародні договори всі депутати та власне і фахівці, і експерти мали можливість познайомитись з цим документом.
ParlaMint-UA_2013-10-23-m0.u166.p2.sent5	Тобто, по-великому рахунку, я б взагалі можливо відклав би, щоб не голосувати, скажімо, і не провалити угоду або відклав для з’ясування ситуацію, щоб ми подивилися, які причини в Міністерство закордонних справ братньої нам держави, яка наполягає на ДСП-характері розгляду цієї угоди.
ParlaMint-UA_2013-10-23-m0.u166.p3.sent1	І пропозиція процедурна.
ParlaMint-UA_2013-10-23-m0.u166.p3.sent2	Ігор Григорович, запропонуйте можливо ще депутатам всіх фракцій, щоб ми попрацювали сьогодні в такому режимі ратифікації: виступ, презентація і голосування.
ParlaMint-UA_2013-10-23-m0.u166.p3.sent3	Тому що я абсолютно переконаний, що звичайно тут велика гра, ми то люди прості депутати, не завжди розуміємо змісту цієї великої гри, коли ми так натужно по годині обговорюємо глибокий зміст Угоди з Суданом, Індією і Арабськими Еміратами, після того не встигнемо розглянути три пенсійні закони, три закони, які представляє Томенко, Яворівський і Кличко, про упорядкування пільг депутатів.
ParlaMint-UA_2013-10-23-m0.u166.p3.sent4	Тому давайте зробимо ще спробу в такому режимі працювати: постанову про ратифікацію чи закон доповів доповідач – ми проголосували.
ParlaMint-UA_2013-10-23-m0.u166.p3.sent5	І таким чином у нас шанс є хоча б дійти до пенсійних законів.
ParlaMint-UA_2013-10-23-m0.u167.p1.sent1	Шановний Миколо Володимировичу, таке питання обговорювалося і ми спілкувалися на цей предмет, але не знайшло воно свого погодження у більшості народних депутатів, тому для того, щоб зараз прийняти вашу пропозицію, нам необхідно набрати відповідно 226 голосів.
ParlaMint-UA_2013-10-23-m0.u167.p1.sent2	Але, як бачите, буде це не можливо.
ParlaMint-UA_2013-10-23-m0.u167.p1.sent3	Тому розглядаємо відповідно до того, як ми з вами прийняли рішення згідно повної процедури.
ParlaMint-UA_2013-10-23-m0.u167.p2.sent1	Народний депутат Журавський.
ParlaMint-UA_2013-10-23-m0.u168.p1.sent1	Запропонована до ратифікації угода, вона була підписана в Абу-Дабі між урядом Об’єднаних Арабських Еміратів і Україною 26 листопада 2012 року.
ParlaMint-UA_2013-10-23-m0.u168.p2.sent1	Ця угода встановлює правові засади для захисту інформації з обмеженим доступом, обмін якою може здійснюватися між двома державами в ході співробітництва.
ParlaMint-UA_2013-10-23-m0.u168.p2.sent2	Зокрема, цією угодою визначається відповідна термінологія, порядок взаємного обміну та поводження з такою інформацією, еквівалентність національних грифів, обмеження доступу до такої інформації.
ParlaMint-UA_2013-10-23-m0.u168.p3.sent1	Необхідність ратифікації угоди випливає з вимог статті 9 Закону України "Про міжнародні договори України" та статей 2 і 32 Закону України "Про державну таємницю".
ParlaMint-UA_2013-10-23-m0.u168.p4.sent1	А тепер по суті.
ParlaMint-UA_2013-10-23-m0.u168.p4.sent2	Якщо.
ParlaMint-UA_2013-10-23-m0.u168.p4.sent3	Це по суті, але в додаток до того, що я сказав.
ParlaMint-UA_2013-10-23-m0.u168.p5.sent1	Ну, подивіться, як голосували наші колеги з опозиції: коли розглядалися угоди щодо Судану, Таджикистану – нуль голосів по скороченій процедурі.
ParlaMint-UA_2013-10-23-m0.u168.p5.sent2	Нуль!
ParlaMint-UA_2013-10-23-m0.u168.p5.sent3	Ну, якщо нуль голосів, то не виступайте в обговоренні!
ParlaMint-UA_2013-10-23-m0.u168.p5.sent4	Виступаєте в обговоренні і не голосуєте, то хто затягує питання розгляду проекту Закону про зниження пенсійного віку?
ParlaMint-UA_2013-10-23-m0.u168.p5.sent5	Ви ж і затягуєте!
ParlaMint-UA_2013-10-23-m0.u168.p6.sent1	Далі, якщо ви хочете зняти цей проект Закону, так його ж можна зняти напередодні, а не в ході обговорення.
ParlaMint-UA_2013-10-23-m0.u168.p6.sent2	Читайте Закон України "Про Регламент Верховної Ради України"!
ParlaMint-UA_2013-10-23-m0.u168.p7.sent1	Дякую.
ParlaMint-UA_2013-10-23-m0.u168.p7.sent2	Партія регіонів України буде голосувати за цей документ.
ParlaMint-UA_2013-10-23-m0.u169.p1.sent1	Виступи від фракцій завершено.
ParlaMint-UA_2013-10-23-m0.u169.p1.sent2	Прошу народних депутатів записатися на виступи.
ParlaMint-UA_2013-10-23-m0.u169.p2.sent1	Народний депутат Сухий, фракція Партії регіонів.
ParlaMint-UA_2013-10-23-m0.u170.p1.sent1	Шановні колеги, я думаю, що нинішній день в сесійному залі показав всім нашим виборцям, на скільки низькою є рівень політичної культури народних депутатів України.
ParlaMint-UA_2013-10-23-m0.u170.p1.sent2	Ну, скільки можна в ці забавки гратися?
ParlaMint-UA_2013-10-23-m0.u170.p1.sent3	А от ви голосуйте, а от тепер ви голосуйте.
ParlaMint-UA_2013-10-23-m0.u170.p1.sent4	Внаслідок того страдає законодавча робота Верховної Ради України.
ParlaMint-UA_2013-10-23-m0.u170.p1.sent5	Ми ніколи, скільки в цьому скликанні я був, ми ніколи ратифікацію не обговорювали по повній процедурі.
ParlaMint-UA_2013-10-23-m0.u170.p1.sent6	Для того є комітет, якому ми віримо і куди ми делегували, до речі, народних депутатів України від усіх фракцій.
ParlaMint-UA_2013-10-23-m0.u170.p2.sent1	Про що йдеться в цьому документі?
ParlaMint-UA_2013-10-23-m0.u170.p2.sent2	Так ми вже ж ратифікували з вами подібні умови із Кіпром, Македонією, Словенією, на пам’яті, з Алжиром, з Йорданією нещодавно.
ParlaMint-UA_2013-10-23-m0.u170.p2.sent3	Це мова йде про технічний документ, який тільки створить правову базу для подальшого діалогу країн у різних формах.
ParlaMint-UA_2013-10-23-m0.u170.p2.sent4	Нещодавно українські авіабудівники створили в Об’єднаних Арабських Еміратах філії для того, аби просувати свою продукцію за кордон.
ParlaMint-UA_2013-10-23-m0.u170.p2.sent5	Цілком зрозуміло, що араби вимагають аби деяка інформація, яка там є, яка була, яка буде іти від них про ринки збуту, була засекреченою чи на рівні державної.
ParlaMint-UA_2013-10-23-m0.u170.p2.sent6	службової держаної якимось чином інформації.
ParlaMint-UA_2013-10-23-m0.u170.p3.sent1	Або ми з вами, я звертаюсь до своїх колег від більшості і до опозиції, або ми опам’ятаємося, або нас, дійсно, звідси народ на дрючках понесе.
ParlaMint-UA_2013-10-23-m0.u170.p3.sent2	Так не можна робити.
ParlaMint-UA_2013-10-23-m0.u170.p3.sent3	Я розумію, що в опозиції після того, якщо будуть прийняті всі законопроекти щодо євроінтеграції і по тому, аби вирішити питання з Юлію Володимирівною Тимошенко, не залишиться нічого, ніякого креативу, ну, але це вже ваша проблема.
ParlaMint-UA_2013-10-23-m0.u170.p3.sent4	Чому повинна страждати законотворча робота?
ParlaMint-UA_2013-10-23-m0.u170.p3.sent5	Подивіться, скільки ми накопичили в комітетах питань, скільки ми накопичили тут зараз питань, які вимагають нашого розгляду і детального по повній процедурі розгляду.
ParlaMint-UA_2013-10-23-m0.u170.p4.sent1	Я вас всіх закликаю, давайте ми будемо працювати як народні депутати України, як люди, котрим виявлено високе довір’я нашими виборцями, без істерики особливо, без криків і без навішування ярликів, обговорюйте законопроекти, обговорюйте питання, але не обговорюйте особистість: хто на якій машині їздить, хто з ким спить.
ParlaMint-UA_2013-10-23-m0.u170.p4.sent2	Ну, ви розумієте, що ви вбиваєте парламентаризм на місці відразу тими криками, ґвалтами в сесійній залі?!
ParlaMint-UA_2013-10-23-m0.u170.p4.sent3	Я вас прошу, давайте будемо людьми.
ParlaMint-UA_2013-10-23-m0.u170.p4.sent4	Дякую.
ParlaMint-UA_2013-10-23-m0.u171.p1.sent1	Дякую.
ParlaMint-UA_2013-10-23-m0.u171.p2.sent1	Народний депутат Мирний, фракція "Свобода".
ParlaMint-UA_2013-10-23-m0.u172.p1.sent1	Олександр Мирний, Всеукраїнське об’єднання "Свобода".
ParlaMint-UA_2013-10-23-m0.u172.p1.sent2	Пане Ярославе, звертаюся особисто до вас.
ParlaMint-UA_2013-10-23-m0.u172.p1.sent3	Коли ви кажете про роботу, я з вами згоден.
ParlaMint-UA_2013-10-23-m0.u172.p1.sent4	Хочу нагадати кількість людей у фракції Партії регіонів: по-моєму, якщо я не помиляюся, 206 чоловік.
ParlaMint-UA_2013-10-23-m0.u172.p1.sent5	Для того, щоб проголосувати скорочену процедуру, 150.
ParlaMint-UA_2013-10-23-m0.u172.p1.sent6	Ну, є Партія регіонів, яка особисто, сама може ці речі робити.
ParlaMint-UA_2013-10-23-m0.u172.p1.sent7	Я ж нічого не маю проти.
ParlaMint-UA_2013-10-23-m0.u172.p2.sent1	Опозиція принципово не голосує за скорочену процедуру.
ParlaMint-UA_2013-10-23-m0.u172.p2.sent2	І ми про це заявляли, заявляємо і будемо заявляти, і далі не будемо голосувати за скорочену процедуру.
ParlaMint-UA_2013-10-23-m0.u172.p2.sent3	Тому що Регламент передбачає розгляд.
ParlaMint-UA_2013-10-23-m0.u172.p2.sent4	І якщо якісь із сил: чи то провладні, чи то опозиційні - вважають за потрібне більш детально розглянути те чи інше питання, вони мають право, і скористуються цим правом на повний розгляд.
ParlaMint-UA_2013-10-23-m0.u172.p3.sent1	Тому ніяких питань до опозиції.
ParlaMint-UA_2013-10-23-m0.u172.p3.sent2	Питання до влади.
ParlaMint-UA_2013-10-23-m0.u172.p3.sent3	А якщо брати разом з комуністами, то це більше 220 чоловік.
ParlaMint-UA_2013-10-23-m0.u172.p3.sent4	Що заважає дати 150 голосів за скорочену процедуру?
ParlaMint-UA_2013-10-23-m0.u172.p3.sent5	Нічого.
ParlaMint-UA_2013-10-23-m0.u172.p3.sent6	Але голосує 15.
ParlaMint-UA_2013-10-23-m0.u172.p3.sent7	Тобто я роблю висновок, що ні комуністи, ні фракція Партії регіонів не зацікавлені в розгляді за скороченою процедурою ці важливі питання ратифікації.
ParlaMint-UA_2013-10-23-m0.u172.p3.sent8	І, мабуть, вони праві, ці люди, які не голосують за скорочену процедуру.
ParlaMint-UA_2013-10-23-m0.u172.p4.sent1	А те, що стосується суті цього питання.
ParlaMint-UA_2013-10-23-m0.u172.p4.sent2	Якщо є питання засекречені, то давайте, мабуть, проведемо або закрите засідання, або закриті комітетські слухання – і тоді депутати будуть ознайомлені з питанням і його будуть підтримувати.
ParlaMint-UA_2013-10-23-m0.u172.p4.sent3	Зрозуміло, що Об’єднані Арабські Емірати – це стратегічний наш партнер.
ParlaMint-UA_2013-10-23-m0.u172.p4.sent4	Зрозуміло, що ми з цією країною маємо працювати.
ParlaMint-UA_2013-10-23-m0.u172.p4.sent5	Зрозуміло, що там наші життєві інтереси.
ParlaMint-UA_2013-10-23-m0.u172.p4.sent6	Зрозуміло, що наші технології там витребувані.
ParlaMint-UA_2013-10-23-m0.u172.p5.sent1	Зрозуміло, що ми маємо зробити все для того, щоб ми рухалися на шляху, рухалися по шляху зближення з цією країною.
ParlaMint-UA_2013-10-23-m0.u172.p5.sent2	Але не можна ставити парламент перед фактом, що давайте ми проголосуємо.
ParlaMint-UA_2013-10-23-m0.u172.p5.sent3	Що там написано, ми вам не скажемо, але повірте нам на слово, - все буде добре.
ParlaMint-UA_2013-10-23-m0.u172.p6.sent1	Ми повірили на слово сьогодні полковнику міліції, який сказав, приходьте, вас там чекають.
ParlaMint-UA_2013-10-23-m0.u172.p6.sent2	Ми дійшли до дверей, а виявляється, нас там ніхто не чекає.
ParlaMint-UA_2013-10-23-m0.u172.p6.sent3	Ми повірили на слово секретарю Київської міської ради, що жодних земельних питань на попередніх сесіях, коли вона казала, не буде ставитися на розгляд.
ParlaMint-UA_2013-10-23-m0.u172.p6.sent4	131 питання сьогодні поставлено на розгляд!
ParlaMint-UA_2013-10-23-m0.u172.p7.sent1	Тому давайте вірити на слово, але під це слово ложити документи.
ParlaMint-UA_2013-10-23-m0.u172.p7.sent2	Фракція Всеукраїнського об’єднання "Свобода" утримається від.
ParlaMint-UA_2013-10-23-m0.u173.p1.sent1	Народний депутат Яворівський, фракція "Батьківщина".
ParlaMint-UA_2013-10-23-m0.u174.p1.sent1	Шановні колеги!
ParlaMint-UA_2013-10-23-m0.u174.p1.sent2	Тут пролунав заклик бути людьми.
ParlaMint-UA_2013-10-23-m0.u174.p1.sent3	Я реагую на це і передаю слово моєму сусідові справа і землякові Миколі Катеринчуку.
ParlaMint-UA_2013-10-23-m0.u175.p1.sent1	Мікрофон включіть Миколи Катеринчука.
ParlaMint-UA_2013-10-23-m0.u176.p1.sent1	Микола Катеринчук, фракція "Батьківщина", Європейська партія України.
ParlaMint-UA_2013-10-23-m0.u176.p1.sent2	Дякую пану Яворівському.
ParlaMint-UA_2013-10-23-m0.u176.p2.sent1	Я хотів би почати з того, що давайте згадаємо, як рік тому ми починали.
ParlaMint-UA_2013-10-23-m0.u176.p2.sent2	Починали з бійок, з блокування, з небажання один одного бачити і поважати, навіть слухати.
ParlaMint-UA_2013-10-23-m0.u176.p2.sent3	Сьогодні мені здається, що більшість зробила все для того, щоб її не існувало.
ParlaMint-UA_2013-10-23-m0.u176.p2.sent4	Тому питання сьогодні не до опозиції.
ParlaMint-UA_2013-10-23-m0.u176.p2.sent5	Сьогодні питання до тієї політики, яка проводиться в більшості.
ParlaMint-UA_2013-10-23-m0.u176.p2.sent6	Тому не треба казати, що щось сьогодні опозиція не це зробила.
ParlaMint-UA_2013-10-23-m0.u176.p2.sent7	Чи це опозиція поставила в день опозиції 5 ратифікацій?
ParlaMint-UA_2013-10-23-m0.u176.p2.sent8	Ні.
ParlaMint-UA_2013-10-23-m0.u176.p2.sent9	Це зроблено автоматично урядом.
ParlaMint-UA_2013-10-23-m0.u176.p2.sent10	І це правда, зняти ми нічого не можемо.
ParlaMint-UA_2013-10-23-m0.u176.p3.sent1	Ми зобов’язані голосувати.
ParlaMint-UA_2013-10-23-m0.u176.p3.sent2	Тому що ми – єдиний конституційний орган, Верховна Рада України, яка ратифікує міжнародні угоди.
ParlaMint-UA_2013-10-23-m0.u176.p4.sent1	Відносно ж, по суті.
ParlaMint-UA_2013-10-23-m0.u176.p4.sent2	Ну, я розумію, що, можливо, таємність полягає в тому, що зараз, після закриття кіпрських офшорів ми переходимо в Штати Арабських Еміратів, де так само є можливість мінімізувати деякі доходи.
ParlaMint-UA_2013-10-23-m0.u176.p4.sent3	Але в угоді цій нічого не написано.
ParlaMint-UA_2013-10-23-m0.u176.p5.sent1	Тому мені здається, що це просто непрофесійність працівників МІДа, які чомусь зрозуміли, що у нас депутати – барани, яких можна в темну використовувати.
ParlaMint-UA_2013-10-23-m0.u176.p6.sent1	Тому моя пропозиція наступна.
ParlaMint-UA_2013-10-23-m0.u176.p6.sent2	Микола Томенко абсолютно дав слушну пропозицію.
ParlaMint-UA_2013-10-23-m0.u176.p6.sent3	Все ж таки Арабські Емірати – для нас важливий ринок.
ParlaMint-UA_2013-10-23-m0.u176.p6.sent4	І не хотіли б через всі ці дрібниці наші внутрішні втрачати можливості встановлення цивілізованих стосунків з цією країною.
ParlaMint-UA_2013-10-23-m0.u176.p7.sent1	Тому прохання таке головуючому.
ParlaMint-UA_2013-10-23-m0.u176.p7.sent2	Можливо, відкласти це питання.
ParlaMint-UA_2013-10-23-m0.u176.p7.sent3	Дати можливість МІДу доопрацювати його, бо змінити ми там нічого не можемо, жодної букви.
ParlaMint-UA_2013-10-23-m0.u176.p7.sent4	Розсекретити її.
ParlaMint-UA_2013-10-23-m0.u176.p7.sent5	Дати можливість всім депутатам вивчити.
ParlaMint-UA_2013-10-23-m0.u176.p7.sent6	Тоді, напевно, і позиція опозиції буде іншою.
ParlaMint-UA_2013-10-23-m0.u176.p7.sent7	А більшість, я би порекомендував би вам, все ж таки слухати один одного, тому що вже час переламання через коліно один одного пройшов.
ParlaMint-UA_2013-10-23-m0.u176.p7.sent8	Давайте слухати один одного і домовлятися.
ParlaMint-UA_2013-10-23-m0.u177.p1.sent1	Народний депутат Юрій Мірошниченко, фракція Партії регіонів.
ParlaMint-UA_2013-10-23-m0.u178.p1.sent1	Дякую.
ParlaMint-UA_2013-10-23-m0.u178.p1.sent2	Шановні виборці, шановні колеги!
ParlaMint-UA_2013-10-23-m0.u178.p1.sent3	Давайте все ж таки повернемося до змісту тієї проблеми, яку ми зараз розглядаємо.
ParlaMint-UA_2013-10-23-m0.u178.p1.sent4	З одного боку, зверніть увагу, і члени нашого Комітету закордонних справ, і ті колеги, які так чи інакше дотичні до питань співробітництва з Об’єднаними Арабськими Еміратами, говорить про те, що така угода Україні потрібна.
ParlaMint-UA_2013-10-23-m0.u178.p1.sent5	Потрібна для того, щоб суб’єкти господарювання, щоби наші державні інституції могли налагоджувати співпрацю.
ParlaMint-UA_2013-10-23-m0.u178.p2.sent1	З іншого боку, абсолютно справедливе зауваження наших колег, що полягає в тому, що український парламент як єдиний суб’єкт ратифікації міждержавних угод повинен ухвалювати свої рішення свідомо.
ParlaMint-UA_2013-10-23-m0.u178.p2.sent2	Адже ми не можемо голосувати за те, чого ми не знаємо.
ParlaMint-UA_2013-10-23-m0.u178.p3.sent1	Ситуація непроста.
ParlaMint-UA_2013-10-23-m0.u178.p3.sent2	І от кожен з нас народних депутатів, я підозрюю, що, скажімо, якщо фракція Партії регіонів визначилася, ми будемо підтримувати цю угоду, оскільки ми, суб’єкти формування нашого уряду, і ми довіряємо нашим спеціалістам.
ParlaMint-UA_2013-10-23-m0.u178.p3.sent3	То питання до наших колег з опозиції.
ParlaMint-UA_2013-10-23-m0.u178.p3.sent4	Що візьме гору – чи наша принциповість, а можливо і гординя, де ми хочемо продемонструвати, що незалежно від того, що наші інтереси полягають в наявності такої угоди, чи все ж таки ми підемо назустріч розвитку, особливо в умовах, коли країна переживає кризу.
ParlaMint-UA_2013-10-23-m0.u178.p4.sent1	Я не можу закликати вас ігнорувати ту обставину, що наші колеги з Арабських Еміратів зажадали, щоби ця угода була з обмеженим доступом.
ParlaMint-UA_2013-10-23-m0.u178.p4.sent2	Але я хочу вас попросити, давайте ми підтримаємо цю угоду, оскільки вона є прямим способом реалізації інтересів наших виборців.
ParlaMint-UA_2013-10-23-m0.u178.p4.sent3	Це компроміс.
ParlaMint-UA_2013-10-23-m0.u178.p4.sent4	Але це той компроміс, на який ми можемо і повинні піти в інтересах наших виборців.
ParlaMint-UA_2013-10-23-m0.u178.p4.sent5	Дякую за увагу.
ParlaMint-UA_2013-10-23-m0.u179.p1.sent1	Дякую.
ParlaMint-UA_2013-10-23-m0.u179.p2.sent1	Народний депутат Швайка, фракція "Свобода".
ParlaMint-UA_2013-10-23-m0.u179.p2.sent2	Відсутній.
ParlaMint-UA_2013-10-23-m0.u179.p2.sent3	Народний депутат Чорноволенко.
ParlaMint-UA_2013-10-23-m0.u179.p2.sent4	Включіть мікрофон народного депутата Швайки.
ParlaMint-UA_2013-10-23-m0.u180.p1.sent1	Ігор Швайка, фракція Всеукраїнського об’єднання "Свобода".
ParlaMint-UA_2013-10-23-m0.u180.p1.sent2	Товариство, ми на сьогоднішній день розглядаємо питання, яке має знайти в стінах парламенту один нормальний висновок, або ми ці питання розглядаємо і депутати знають їх, або ми ці питання не будемо розглядати і Верховна Рада не дасть згоди на ухвалення, цілком ймовірно, що потрібних для країни угод.
ParlaMint-UA_2013-10-23-m0.u180.p2.sent1	Я хотів би нагадати, що подібний підхід використовують також і місцеві ради.
ParlaMint-UA_2013-10-23-m0.u180.p2.sent2	Зокрема в січні поточного року, коли розглядали архіважливе для України питання про видобуток сланцевих газів в Донецькій і в Харківській областях, це є угода з компанією "Шелл", жодному із депутатів, які дуже дружними рядами проголосували за це рішення, надавши Кабінету Міністрів можливість укласти цю угоду, не було навіть роздано проекти угоди, яка не була, до речі, засекречена.
ParlaMint-UA_2013-10-23-m0.u180.p2.sent3	І це призвело до величезного напруження в суспільстві, оскільки питання стосується: перше - прав громади, друге – екологічних обставин і третє – економічної складової помноженої на правові можливості регулювання чинним законодавством.
ParlaMint-UA_2013-10-23-m0.u180.p3.sent1	Те, що ми розглядаємо зараз цю угоду, яка є з грифом "ДСК" може мати наслідком два варіанти: або ми її зараз знімаємо з розгляду і повертаємося до неї в закритому режимі, або насправді ми сьогодні не зможемо дати голосів для ухвалення угоди, яка потрібна для нашої країни, яка потрібна для космічної галузі, яка потрібна для розвитку економіки і створення нових робочих місць.
ParlaMint-UA_2013-10-23-m0.u180.p4.sent1	Тому, коли Апарат Верховної Ради готує подібні законопроекти і коли профільний комітет їх готує, давайте обговоримо питання проведення закритого засідання Верховної Ради, щоби ми могли: перше – бачити текст самої угоди, за яку ми голосуємо, друге – обговорювати, а народні депутати мають право після одержання відповідних документів на доступ до державної таємниці і роботи з документами, які мають гриф "Для службового користування", щоби ми спокійно розглянули всі ці питання, які нам на сьогоднішній день потрібні.
ParlaMint-UA_2013-10-23-m0.u180.p5.sent1	За таких обставин, в яких проходить розгляд цього питання голосування позитивне за такий проект постанови з боку нашої фракції є ускладненим і неможливим.
ParlaMint-UA_2013-10-23-m0.u180.p5.sent2	Дякую.
ParlaMint-UA_2013-10-23-m0.u181.p1.sent1	Народний депутат Чорноволенко, фракція "Батьківщина.
ParlaMint-UA_2013-10-23-m0.u182.p1.sent1	Олександр Чорноволенко, "Батьківщина".
ParlaMint-UA_2013-10-23-m0.u182.p1.sent2	От, шановні друзі, ми сьогодні абсолютно безглуздо витратили час на сьогоднішній день.
ParlaMint-UA_2013-10-23-m0.u182.p1.sent3	Спочатку завалили єдине корисне, що ми могли зробити – це призначити вибори в Києві.
ParlaMint-UA_2013-10-23-m0.u182.p1.sent4	А тепер розглядаємо абсолютно безглузді питання, от, які нам підкидує Міністерство закордонних справ.
ParlaMint-UA_2013-10-23-m0.u182.p1.sent5	Таке враження, що воно нас збирається інтегрувати не в Європу, не в Європейський Союз, а кудись там в Африку чи на Близький Схід.
ParlaMint-UA_2013-10-23-m0.u182.p2.sent1	Я взагалі хотів послухати міністра і він би нам розповів сенс цих угод.
ParlaMint-UA_2013-10-23-m0.u182.p2.sent2	Де той космос, і де той Судан?
ParlaMint-UA_2013-10-23-m0.u182.p2.sent3	Або навіщо нам ця угода з Об’єднаними Арабськими Еміратами?
ParlaMint-UA_2013-10-23-m0.u182.p2.sent4	Чому вона має бути секретною?
ParlaMint-UA_2013-10-23-m0.u182.p2.sent5	Наскільки мені відомо, єдине, що ми робимо гарного для Об’єднаних Арабських Еміратів, – це продаємо український ячмінь для їхніх верблюдів, основні постачальники.
ParlaMint-UA_2013-10-23-m0.u182.p2.sent6	Тому я не думаю, що тут має бути щось секретне, хіба що хтось дуже багато на цьому краде.
ParlaMint-UA_2013-10-23-m0.u182.p3.sent1	Тому, чесно кажучи, от якість роботи Міністерства закордонних справ - це головне питання, з яким має розібратися Верховна Рада.
ParlaMint-UA_2013-10-23-m0.u182.p4.sent1	І ще, одну одну хвилину прошу Стойку передати.
ParlaMint-UA_2013-10-23-m0.u183.p1.sent1	Відповідно до Регламенту, частина виступу не передається, але включіть Стойку на одну хвилину.
ParlaMint-UA_2013-10-23-m0.u183.p1.sent2	Мікрофон Стойко включіть, будь ласка.
ParlaMint-UA_2013-10-23-m0.u184.p1.sent1	Дякую.
ParlaMint-UA_2013-10-23-m0.u184.p1.sent2	Дякую пане Олександре.
ParlaMint-UA_2013-10-23-m0.u184.p2.sent1	Справді, угода, яку ніхто із депутатів фактично не бачив, окрім комітету, мабуть, який розглядав дане питання, ну просто-на-просто абсурдно підтримувати.
ParlaMint-UA_2013-10-23-m0.u184.p2.sent2	Зокрема хочу наголосити на тому, що Комітет з питань національної безпеки не бачив цієї угоди.
ParlaMint-UA_2013-10-23-m0.u184.p2.sent3	І тому ми сьогодні не повинні підтримувати "кота в мішку", не повинні робити те, що ми ніколи не робили.
ParlaMint-UA_2013-10-23-m0.u184.p2.sent4	Справді, якщо є угода з обмеженим доступом, з таємною інформацією, ми повинні провести закрите засідання в цій залі, послухати що це за угода, подивитись на неї, оцінити її і тоді голосувати.
ParlaMint-UA_2013-10-23-m0.u184.p3.sent1	Фракція "Батьківщина" не буде підтримувати дану угоду.
ParlaMint-UA_2013-10-23-m0.u184.p3.sent2	І ми надіємось, що надалі Міністерство закордонних справ працюватиме в іншому режимі, ніж сьогодні, у відкритому для принаймні депутатів.
ParlaMint-UA_2013-10-23-m0.u184.p3.sent3	Дякую.
ParlaMint-UA_2013-10-23-m0.u185.p1.sent1	Виступи від народних депутатів завершені.
ParlaMint-UA_2013-10-23-m0.u185.p2.sent1	Я прошу включити мікрофон в ложу уряду для заключного слова заступнику міністра закордонних справ Майку Віктору Анатолійовичу.
ParlaMint-UA_2013-10-23-m0.u186.p1.sent1	Дякую.
ParlaMint-UA_2013-10-23-m0.u186.p1.sent2	Пане головуючий, шановні народні депутати.
ParlaMint-UA_2013-10-23-m0.u186.p1.sent3	Дякую за запитання, за обговорення.
ParlaMint-UA_2013-10-23-m0.u186.p1.sent4	Я хотів би зазначити декілька моментів, які на мою думку є важливими з точки зору розгляду перед голосуванням по цій угоді.
ParlaMint-UA_2013-10-23-m0.u186.p2.sent1	Об’єднані Арабські Емірати є для України сьогодні ключовим партнером в регіоні Близького Сходу.
ParlaMint-UA_2013-10-23-m0.u186.p2.sent2	І статистика засвідчує, що співробітництво між двома країнами розвивається надзвичайно динамічно.
ParlaMint-UA_2013-10-23-m0.u186.p2.sent3	У нас в минулому році зростання на 11 відсотків товарообігу, в цьому році зростання майже на 30 відсотків.
ParlaMint-UA_2013-10-23-m0.u186.p2.sent4	І великою мірою це відбувається, в тому числі, і за рахунок співробітництва в галузі військово-промислового комплексу.
ParlaMint-UA_2013-10-23-m0.u186.p2.sent5	Об’єднані Арабські Емірати мають велику зацікавленість в подальшому розвитку цієї співпраці і мають велику зацікавленість у розвитку співробітництва з Україною в авіакосмічній, бронетанковій, радіотехнічній сфері і сфері радіолокаційного контролю.
ParlaMint-UA_2013-10-23-m0.u186.p2.sent6	І для того, щоб ми рухалися далі в розвитку цієї співпраці, нам потрібно підписувати цю угоду, яка дозволить нам нормально спілкуватися по темам, які є закритими темами, які у великій частині становлять державну таємницю і для України, і для Об’єднаних Арабських Еміратів.
ParlaMint-UA_2013-10-23-m0.u186.p3.sent1	Я мушу зауважити, що зараз з Об’єднаними Арабськими Еміратами ми обговорюємо ще дві важливі угоди, підписання яких буде залежати від того чи проголосуємо ми цю угоду, чи ні.
ParlaMint-UA_2013-10-23-m0.u186.p3.sent2	Це Угода між Кабінетом Міністрів та Урядом Об’єднаних Арабських Еміратів щодо військово-технічного співробітництва, а також Угоди між Міністерством оборони України та Генштабом Збройних сил Об’єднаних Арабських Еміратів щодо військового співробітництва, які перебувають на фінальній стадії опрацювання.
ParlaMint-UA_2013-10-23-m0.u186.p4.sent1	Крім того, крім системної роботи у нас дуже часто виникають і будуть виникати питання, які потребують оперативного опрацювання.
ParlaMint-UA_2013-10-23-m0.u186.p4.sent2	В якості прикладу, я хочу навести перебування зараз в цьому регіоні нашого корабля "Гетьман Сагайдачний", перебування якого і потребує координації з відповідними службами Об’єднаних Арабських Еміратів, в тому числі і в закритому режимі.
ParlaMint-UA_2013-10-23-m0.u186.p5.sent1	І нарешті в якості заключення, висновку, я хотів би сказати, що це не є щось принципово новим сьогодні.
ParlaMint-UA_2013-10-23-m0.u186.p5.sent2	У нас такі самі угоди з грифом обмеження доступу існують вже про взаємну охорону таємної інформації з Ізраїлем і з Пакистаном, тобто це вже ми проходили колись і особливих питань не виникало.
ParlaMint-UA_2013-10-23-m0.u186.p5.sent3	Дякую.
ParlaMint-UA_2013-10-23-m0.u187.p1.sent1	Дякую.
ParlaMint-UA_2013-10-23-m0.u187.p2.sent1	Представник Комітету у закордонних справах Козуб Олександр Андрійович, маєте бажання, заключне слово?
ParlaMint-UA_2013-10-23-m0.u187.p2.sent2	Не маєте.
ParlaMint-UA_2013-10-23-m0.u187.p3.sent1	Шановні народні депутати, прошу підготуватись до голосування.
ParlaMint-UA_2013-10-23-m0.u187.p3.sent2	На голосування вноситься проект Закону (реєстраційний номер 0029) про ратифікацію угоди між Кабінетом Міністрів України та Урядом Об’єднаних Арабських Еміратів про взаємну охорону інформації з обмеженим доступом для прийняття в цілому.
ParlaMint-UA_2013-10-23-m0.u187.p4.sent1	Прошу народних депутатів голосувати.
ParlaMint-UA_2013-10-23-m0.u187.p5.sent1	За-119
ParlaMint-UA_2013-10-23-m0.u187.p6.sent1	Рішення не прийнято.
ParlaMint-UA_2013-10-23-m0.u187.p7.sent1	Прошу по фракціях:
ParlaMint-UA_2013-10-23-m0.u187.p7.sent2	Партія регіонів – 88, "Батьківщина" – 0, "УДАР Віталія Кличка" – 0, "Свобода" – 0, Компартія України – 28, позафракційні – 3.
ParlaMint-UA_2013-10-23-m0.u187.p8.sent1	Шановні народні депутати, сьогодні о 15 годині у сесійній залі Верховної Ради України відбудуться парламентські слухання на тему: "Доступність та якість загальної середньої освіти.
ParlaMint-UA_2013-10-23-m0.u187.p8.sent2	Стан і шляхи її поліпшення".
ParlaMint-UA_2013-10-23-m0.u187.p9.sent1	Ранкове засідання Верховної Ради України оголошую закритим.
ParlaMint-UA_2013-10-23-m0.u187.p9.sent2	Завтра розпочнемо роботу о 10 годині.
