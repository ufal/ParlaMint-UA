id	text
ParlaMint-UA_2011-12-06-m0.u1.p1.sent1	Доброго ранку, шановні народні депутати, запрошені та гості Верховної Ради України!
ParlaMint-UA_2011-12-06-m0.u1.p1.sent2	Прошу, шановні колеги, підготуватися до реєстрації.
ParlaMint-UA_2011-12-06-m0.u1.p1.sent3	Увімкніть систему „Рада”.
ParlaMint-UA_2011-12-06-m0.u1.p2.sent1	Зареєструвалися в сесійній залі 389 народних депутатів.
ParlaMint-UA_2011-12-06-m0.u1.p2.sent2	Ранкове засідання Верховної Ради України оголошу відкритим.
ParlaMint-UA_2011-12-06-m0.u1.p3.sent1	Шановні народні депутати, дозвольте надати вам інформацію про підсумки пленарної роботи Верховної Ради України за період з 15 по 18 листопада 2011 року.
ParlaMint-UA_2011-12-06-m0.u1.p3.sent2	Відбулося шість пленарних засідань Верховної Ради України, розглянуто 113 питань порядку денного, за результатами їх розгляду: прийнято 17 законів та 11 постанов, 19 законопроектів прийнято за основу, 2 законопроекти направлено до комітету для підготовки на повторне перше читання, 2 законопроекту повернуто на доопрацювання суб’єктам права законодавчої ініціативи, 28 законопроектів та 9 проектів постанов відхилено; за результатами розгляду пропозицій Президента України 3 закони прийнято в цілому з урахуванням пропозицій Президента України, 1 закон відхилено, проголошено 121 депутатський запит.
ParlaMint-UA_2011-12-06-m0.u1.p4.sent1	Шановні колеги, цей пленарний тиждень не менш напружений, і на Погоджувальній раді була підтримана ініціатива Олександра Сергійовича Єфремова про те, що ми будемо ставити на голосування пропозицію, щоб продовжувати вечірнє засідання Верховної Ради України до завершення розгляду всіх питань, визначених розкладом на кожен пленарний день.
ParlaMint-UA_2011-12-06-m0.u1.p4.sent2	Тому я прошу підготуватись до голосування, зараз ми цю пропозицію поставимо на голосування.
ParlaMint-UA_2011-12-06-m0.u1.p4.sent3	А поки ви готуєтесь, шановні колеги, довожу до вашого відома оголошення.
ParlaMint-UA_2011-12-06-m0.u1.p5.sent1	Згідно з поданою заявою та відповідно до частини три статті 60 Регламенту Верховної Ради України повідомляю про вихід народного депутата України Зейналова Едуарда Джангіровича зі складу депутатської фракції "Наша Україна – Народна самооборона".
ParlaMint-UA_2011-12-06-m0.u1.p6.sent1	Ще одне оголошення, шановні народні депутати.
ParlaMint-UA_2011-12-06-m0.u1.p6.sent2	Відповідно до статті 60 Регламенту Верховної Ради України та згідно заяви за підписами 15 народних депутатів України повідомляю про створення у Верховній Раді України міжфракційного депутатського об’єднання "Рівні можливості", яке ставить собі за мету досягнення гендерного балансу в Україні, зокрема шляхом активного залучення жінок до громадського політичного життя.
ParlaMint-UA_2011-12-06-m0.u1.p6.sent3	Співголовами міжфракційного об’єднання "Рівні можливості" обрано народних депутатів України Ковалевську Юлію Сергіївну, Кондратюк Олену Костянтинівну та Геращенко Ірину Володимирівну.
ParlaMint-UA_2011-12-06-m0.u1.p6.sent4	Я прошу, шановні колеги, надати всіляке сприяння роботи цього міжфракційного депутатського об’єднання, ну, і чоловікам активно вступати до нього.
ParlaMint-UA_2011-12-06-m0.u1.p7.sent1	Шановні народні депутати, учора на Погоджувальній раді ми прийняли рішення про утворення Тимчасової слідчої комісії з розслідування подій, які відбулися в місті Донецьку і призвели до смерті Геннадія Конопльова.
ParlaMint-UA_2011-12-06-m0.u1.p7.sent2	Депутатські фракції до 12 години повинні подати свої пропозиції щодо членства в цій ТСК.
ParlaMint-UA_2011-12-06-m0.u1.p8.sent1	О 15-й годині у нас відбудеться засідання Погоджувальної ради за участю керівників фракцій і, відповідно, запрошених окремих керівників комітетів, яких стосується питання, які будуть розглядатися на Погоджувальній раді.
ParlaMint-UA_2011-12-06-m0.u1.p9.sent1	Я просив би, щоб до цього часу ми вже оформили всі пропозиції і підготували проект Постанови Верховної Ради України, узгодивши позиції щодо голови, заступника і секретаря цієї комісії.
ParlaMint-UA_2011-12-06-m0.u1.p9.sent2	На вечірньому засіданні щоб ми прийняли відповідне рішення.
ParlaMint-UA_2011-12-06-m0.u1.p9.sent3	Нема заперечень?
ParlaMint-UA_2011-12-06-m0.u1.p9.sent4	Домовилися тоді.
ParlaMint-UA_2011-12-06-m0.u1.p10.sent1	Шановні народні депутати!
ParlaMint-UA_2011-12-06-m0.u1.p10.sent2	Перед тим як перейти до виступів уповноважених від фракцій я ставлю на голосування пропозицію про продовження вечірнього засідання Верховної Ради України до завершення розгляду питань, визначених розкладом на вівторок 6 грудня.
ParlaMint-UA_2011-12-06-m0.u1.p11.sent1	Прошу голосувати.
ParlaMint-UA_2011-12-06-m0.u1.p12.sent1	За-234
ParlaMint-UA_2011-12-06-m0.u1.p13.sent1	Рішення прийнято.
ParlaMint-UA_2011-12-06-m0.u1.p14.sent1	Шановні народні депутати!
ParlaMint-UA_2011-12-06-m0.u1.p14.sent2	Відповідно до статті 25 Регламенту у вівторок у нас відбуваються виступи уповноважених представників депутатських фракцій і груп з внесенням пропозицій, оголошенням заяв, повідомлень, наданням відповідної інформації.
ParlaMint-UA_2011-12-06-m0.u1.p15.sent1	Прошу представників фракцій і груп записатися на виступ.
ParlaMint-UA_2011-12-06-m0.u1.p15.sent2	Будь ласка, прізвища народних депутатів виведіть на табло.
ParlaMint-UA_2011-12-06-m0.u1.p16.sent1	Микола Мартиненко, фракція "Наша Україна – Народна самооборона".
ParlaMint-UA_2011-12-06-m0.u1.p16.sent2	Наступним буде виступати Сергій Гордієнко.
ParlaMint-UA_2011-12-06-m0.u1.p16.sent3	Чи хто від фракції?
ParlaMint-UA_2011-12-06-m0.u2.p1.sent1	Шановні співвітчизники!
ParlaMint-UA_2011-12-06-m0.u2.p1.sent2	Шановні колеги!
ParlaMint-UA_2011-12-06-m0.u2.p1.sent3	З першого дня влада не лише працює на самознищення, але й тягне у прірву всю країну.
ParlaMint-UA_2011-12-06-m0.u2.p1.sent4	Пограбовано пенсіонерів та пільговиків.
ParlaMint-UA_2011-12-06-m0.u2.p1.sent5	Намагаються силою розігнати акції протесту, вбиваючи при цьому немічних літніх людей.
ParlaMint-UA_2011-12-06-m0.u2.p1.sent6	Економіка на точці замерзання.
ParlaMint-UA_2011-12-06-m0.u2.p1.sent7	Процвітає повальна корупція.
ParlaMint-UA_2011-12-06-m0.u2.p1.sent8	Точкові затримання продажних високопосадовців, які не хотіли ділитися, лише підкреслюють її масштаб.
ParlaMint-UA_2011-12-06-m0.u2.p1.sent9	І в цих умовах влада не соромиться забирати останні копійки у пільговиків, відмовляють чорнобильцям в грошах, належних їм за рішенням судів.
ParlaMint-UA_2011-12-06-m0.u2.p1.sent10	Збиралися ходити по домівкам самотніх матерів, вишукуючи такі предмети розкоші, в лапках, як велосипеди, аби лише позбавити допомоги малозабезпечених.
ParlaMint-UA_2011-12-06-m0.u2.p1.sent11	Після хвилі обурення уряд начебто відкликав цей законопроект, але знімати треба не окремі законопроекти, а весь уряд.
ParlaMint-UA_2011-12-06-m0.u2.p1.sent12	Натомість влада розкошує при пустому бюджеті, виділяє все нові і нові мільярди на своє утримання, зокрема на силовиків.
ParlaMint-UA_2011-12-06-m0.u2.p1.sent13	Не дивно, що українці щодня виходять на масові акції протести: Донецьк і Львів, Крим і Полтава, підприємці та чорнобильці, афганці та селяни.
ParlaMint-UA_2011-12-06-m0.u2.p1.sent14	Це не сплески на воді, а ознаки бурі.
ParlaMint-UA_2011-12-06-m0.u2.p1.sent15	Штурми Верховної Ради і багатотисячні мітинги під Кабінетом Міністрів стали лише початком, масово протестують уже і в базових електоральних областях Партії регіонів.
ParlaMint-UA_2011-12-06-m0.u2.p1.sent16	Люди з вилами штурмують обласну адміністрацію в Донецьку.
ParlaMint-UA_2011-12-06-m0.u2.p1.sent17	У Криму молоді мами з дітьми на руках вимагали на мітингу виплати соціальних допомог.
ParlaMint-UA_2011-12-06-m0.u2.p1.sent18	Ті, хто голосував за нинішню владу, тепер проклинають свій вибір.
ParlaMint-UA_2011-12-06-m0.u2.p1.sent19	Громадяни самоорганізуються та об’єднуються, захищаючи свої соціальні права.
ParlaMint-UA_2011-12-06-m0.u2.p2.sent1	Існує потужний суспільний запит на об’єднання опозиції.
ParlaMint-UA_2011-12-06-m0.u2.p2.sent2	Ми зобов’язані згуртовано стати на захист людей, нашого європейського вибору, майбутнього держави.
ParlaMint-UA_2011-12-06-m0.u2.p2.sent3	Якщо влада забула про свою обіцянку - почути кожного, - то для опозиції це прямий обов’язок.
ParlaMint-UA_2011-12-06-m0.u2.p2.sent4	Вибір між відповідальністю та особистими амбіціями деяких вождів.
ParlaMint-UA_2011-12-06-m0.u2.p2.sent5	Опозиція не має права на програш.
ParlaMint-UA_2011-12-06-m0.u2.p2.sent6	Тому об’єднана опозиція вже спільно працює над майбутньою перемогою на парламентських виборах.
ParlaMint-UA_2011-12-06-m0.u2.p2.sent7	Є порозуміння між абсолютною більшістю опозиційних сил, іде робота по визначенню спільних кандидатів на мажоритарні округи.
ParlaMint-UA_2011-12-06-m0.u2.p2.sent8	Ми напрацьовуємо платформу для спільних дій опозиції, зробимо все для недопущення фальсифікацій, будемо боротися за голос кожного виборця, в парламенті створимо демократичну більшість.
ParlaMint-UA_2011-12-06-m0.u2.p2.sent9	Для нинішньої влади це означає повний крах.
ParlaMint-UA_2011-12-06-m0.u2.p2.sent10	Намагання влади залякати суспільство провалилися, протест набирає обертів.
ParlaMint-UA_2011-12-06-m0.u2.p2.sent11	В Україні зібрано більше мільйона підписів проти Януковича, але свої підписи встигли поставити далеко не всі охочі.
ParlaMint-UA_2011-12-06-m0.u2.p2.sent12	Десятки мільйонів громадян, користуючись футбольною термінологією, показують цій владі "червоні картки".
ParlaMint-UA_2011-12-06-m0.u2.p2.sent13	Готуються все нові масові акції, люди тисячами виходять на вулиці.
ParlaMint-UA_2011-12-06-m0.u2.p2.sent14	Тому найменш болісний варіант для влади – якби вона пішла геть в результаті прозорих і чесних парламентських виборів, інакше її зметуть вуличні протести.
ParlaMint-UA_2011-12-06-m0.u2.p3.sent1	Звертаюсь до керівництва держави: зупиніться, поки соціальний вибух не розніс країну.
ParlaMint-UA_2011-12-06-m0.u2.p3.sent2	Дякую за увагу.
ParlaMint-UA_2011-12-06-m0.u3.p1.sent1	Сергій Гордієнко, фракція комуністів.
ParlaMint-UA_2011-12-06-m0.u3.p1.sent2	Наступний буде виступати Олександр Кузьмук.
ParlaMint-UA_2011-12-06-m0.u4.p1.sent1	Шановний головуючий, шановні співвітчизники!
ParlaMint-UA_2011-12-06-m0.u4.p1.sent2	Завершилися вибори до Державної Думи Російській Федерації, на яких наші товариші по боротьбі, комуністи Росії, досягли великого успіху, фактично подвоївши своє представництво у вищому законодавчому вищому органі держави, з чим ми їх щиро вітаємо.
ParlaMint-UA_2011-12-06-m0.u4.p2.sent1	Боротьба трудящих і компартії Росії надихає і наших людей: протестні виступи афганців, чорнобильців, дітей війни, ветеранів, пенсіонерів, інших категорій населення, які найвідчутніше постраждали в результаті ліберальних реформ, тотального урізування соціальних пільг та програм, вимагають від усього суспільства серйозного аналізу і осмислення.
ParlaMint-UA_2011-12-06-m0.u4.p2.sent2	Ці акції – пряме продовження тих, які проводили і проводять комуністи, наполегливо і послідовно відстоюючи життєві інтереси людини праці: право на працю і гідну зарплату, на відпочинок, на безкоштовне медичне обслуговування і освіту, на заслужену пенсію, доступні ціни і низькі комунальні тарифи – це те, що було знищено з руйнуванням соціалізму і встановленням в Україні диктатури капіталу і кримінальної буржуазії.
ParlaMint-UA_2011-12-06-m0.u4.p2.sent3	20 довгих років буржуазія цинічно глумиться над роботягами, 20 довгих років трудящі вели боротьбу неорганізовано і розрізнено.
ParlaMint-UA_2011-12-06-m0.u4.p2.sent4	Шахтарі і вчителі, пенсіонери і студенти, малі підприємці та інші категорії наших громадян відстоювали, як правило, лише свої особисті або вузькогрупові інтереси, забуваючи про товаришів, які саме також потерпають від капіталізму.
ParlaMint-UA_2011-12-06-m0.u4.p2.sent5	Головного і ключового питання класової боротьби - заміну режиму і політичної системи - протестуючі не порушували.
ParlaMint-UA_2011-12-06-m0.u4.p2.sent6	Ось чому Компартія так жорстко ставить питання про негайну зміну політичної системи і перехід повноти влади у руки народу.
ParlaMint-UA_2011-12-06-m0.u4.p2.sent7	Двадцять довгих років саме комуністи невтомно повторюють для людей України: "Піднімайтеся на боротьбу проти капіталістичного рабства.
ParlaMint-UA_2011-12-06-m0.u4.p2.sent8	Об’єднуйтеся і організовуйтеся!
ParlaMint-UA_2011-12-06-m0.u4.p2.sent9	Не давайте себе обдурити дешевою демагогією і заспокоїти дрібними подачками, які відберуть наступного ж дня.
ParlaMint-UA_2011-12-06-m0.u4.p2.sent10	Позбудьтеся страху перед експлуататорами, бо вам нічого втрачати, окрім своїх ланцюгів".
ParlaMint-UA_2011-12-06-m0.u4.p3.sent1	Нині біля стін Верховної Ради, Кабінету Міністрів, на площах міст і сіл наші товариші вимагають, щоб влада відмовилася від злочинних зазіхань на заслужені пільги.
ParlaMint-UA_2011-12-06-m0.u4.p3.sent2	У відповідь наляканий режим вдався до відвертих репресій, розраховуючи в зародку знищити волю нашого народу.
ParlaMint-UA_2011-12-06-m0.u4.p3.sent3	На жаль, у цій боротьбі є і перша людська жертва - це донецький шахтар, пенсіонер Геннадій Конопльов.
ParlaMint-UA_2011-12-06-m0.u4.p3.sent4	Афганцям, чорнобильцям, дітям війни, ветеранам, які ціною свого здоров’я врятували і захистили, і відбудували Батьківщину, сьогодні дуже важко.
ParlaMint-UA_2011-12-06-m0.u4.p3.sent5	Вони знову на передовій.
ParlaMint-UA_2011-12-06-m0.u4.p4.sent1	Тому Комуністична партія України закликає всіх людей підтримати їхні справедливі вимоги.
ParlaMint-UA_2011-12-06-m0.u4.p4.sent2	Наша сила в організованості і солідарності.
ParlaMint-UA_2011-12-06-m0.u4.p4.sent3	У всіх трудящих спільні інтереси.
ParlaMint-UA_2011-12-06-m0.u4.p4.sent4	Діючи разом, відчуваючи лікоть товариша по боротьбі, ми вже сьогодні зможемо примусити багатіїв рахуватися з думкою людини праці.
ParlaMint-UA_2011-12-06-m0.u4.p4.sent5	Однак цього мало: від соціально-економічних вимог необхідно переходити до політичних.
ParlaMint-UA_2011-12-06-m0.u4.p5.sent1	Важливо зрозуміти: доки влада залишається в руках великого капіталу, радикальних змін на користь людей не буде.
ParlaMint-UA_2011-12-06-m0.u4.p5.sent2	Українська буржуазія і досі має можливість безкарно коїти свої жахливі злодіяння, тому що відгородилася від людей бронею капіталістичної держава, яка спирається на силу і обман.
ParlaMint-UA_2011-12-06-m0.u4.p5.sent3	У її арсеналі розгалужена мережа підконтрольних засобів масової дезінформації, силові структури, міліція, прокуратура, суди.
ParlaMint-UA_2011-12-06-m0.u4.p6.sent1	Вони використовуються для того, щоб залякати людей і придушити протестні настрої.
ParlaMint-UA_2011-12-06-m0.u4.p6.sent2	Головна.
ParlaMint-UA_2011-12-06-m0.u5.p1.sent1	Завершуйте, будь ласка.
ParlaMint-UA_2011-12-06-m0.u6.p1.sent1	Головна зброя буржуазії – обман.
ParlaMint-UA_2011-12-06-m0.u6.p1.sent2	Питання про владу - це ключове питання поточного моменту.
ParlaMint-UA_2011-12-06-m0.u6.p1.sent3	Компартія розробила і внесла на суд народу антикризову програму, ми запропонували реальну програму відродження економіки і готові на себе.
ParlaMint-UA_2011-12-06-m0.u7.p1.sent1	Дякую.
ParlaMint-UA_2011-12-06-m0.u7.p1.sent2	Олександр Кузьмук, фракція Партії регіонів.
ParlaMint-UA_2011-12-06-m0.u7.p1.sent3	Наступним буде виступати Олег Зарубінський.
ParlaMint-UA_2011-12-06-m0.u8.p1.sent1	Високоповажні колеги!
ParlaMint-UA_2011-12-06-m0.u8.p1.sent2	Дорогі співвітчизники!
ParlaMint-UA_2011-12-06-m0.u8.p1.sent3	20 років тому, 6 грудня 1991 року, в цьому залі був прийнятий Закон "Про Збройні сили України".
ParlaMint-UA_2011-12-06-m0.u8.p1.sent4	Цим законом були поставлені завдання Збройним силам України, затверджена структура, затверджені права і обов’язки військовослужбовців.
ParlaMint-UA_2011-12-06-m0.u8.p2.sent1	Невелика група патріотів нашої держави в трьох кімнатах сьогоднішнього бюджетного комітету взяли управління майже мільйонного угрупування на території України.
ParlaMint-UA_2011-12-06-m0.u8.p2.sent2	Взяли на себе політичну відповідальність за спокій українського народу, за спокій у всьому світі, утримуючи третій по потужності ядерний потенціал.
ParlaMint-UA_2011-12-06-m0.u8.p3.sent1	За 20 років незалежності ми можемо пишатися тим, що в короткі терміни, ніхто до нас ще не робив, ми створили центральний орган виконавчої влади – Міністерство оборони.
ParlaMint-UA_2011-12-06-m0.u8.p3.sent2	На підставі різнорідних угрупувань ми створили сучасні Збройні сили.
ParlaMint-UA_2011-12-06-m0.u8.p3.sent3	Ми прийняли всю необхідну законодавчу базу для їх функціонування.
ParlaMint-UA_2011-12-06-m0.u8.p4.sent1	Вперше на теренах Радянського Союзу, на пострадянському просторі Україна, не маючи досвіду, стала світовим миротворцем, прийнявши участь в побудові нової архітектури світової безпеки, взявши участь в миротворчих операціях і ставши одним із найавторитетніших миротворців в світі.
ParlaMint-UA_2011-12-06-m0.u8.p5.sent1	В Україну прибули майже 40 тисяч офіцерів з усього колишнього Радянського союзу, які свідомо віддали себе служінню українському народу.
ParlaMint-UA_2011-12-06-m0.u8.p5.sent2	Армія і флот не може функціонувати без трьох основних речей.
ParlaMint-UA_2011-12-06-m0.u8.p5.sent3	Перше - це довіра, довіра - це 90 відсотків діяльності самих військових.
ParlaMint-UA_2011-12-06-m0.u8.p5.sent4	Друге – повага.
ParlaMint-UA_2011-12-06-m0.u8.p5.sent5	І військові заслуговують на повагу тим, що вони добровільно обмежили себе в правах і в можливості, і не тільки себе, а й свої сім’ї.
ParlaMint-UA_2011-12-06-m0.u8.p5.sent6	Турбота – це всебічне забезпечення наших Збройних сил, і, в першу чергу, законодавче забезпечення Верховної Ради, прийняття реального бюджету - 1,35 валового продукту - на слідуючий рік, і ми це можемо.
ParlaMint-UA_2011-12-06-m0.u8.p5.sent7	Військові - особливі люди: вони ніколи і нікого не зраджують.
ParlaMint-UA_2011-12-06-m0.u8.p6.sent1	І в цей день я від щирого серця, за дорученням фракції Партії регіонів, вітаю всіх вас, парламентарів України, весь українських народ.
ParlaMint-UA_2011-12-06-m0.u8.p6.sent2	І низький уклін нашим військовим і їх сім’ям за їх службу на благо нашої Батьківщини.
ParlaMint-UA_2011-12-06-m0.u8.p6.sent3	Слава Україні!
ParlaMint-UA_2011-12-06-m0.u8.p6.sent4	Слава її Збройним Силам!.
ParlaMint-UA_2011-12-06-m0.u9.p1.sent1	Олег Зарубінський, фракція Народної Партії.
ParlaMint-UA_2011-12-06-m0.u9.p1.sent2	Наступним буде виступати Володимир Каплієнко.
ParlaMint-UA_2011-12-06-m0.u10.p1.sent1	Олег Зарубінський, фракція Народної Партії.
ParlaMint-UA_2011-12-06-m0.u10.p1.sent2	Шановні громадяни, нікого не здивуєш тим, що наш час - це час проблем.
ParlaMint-UA_2011-12-06-m0.u10.p1.sent3	Є проблеми, які хвилюють лише політиків, здебільшого вони зав’язані навколо влади, а ще більше - будь-якою ціною повернутися до неї.
ParlaMint-UA_2011-12-06-m0.u10.p1.sent4	Саме тому сьогодні так багато розмов про вибори.
ParlaMint-UA_2011-12-06-m0.u10.p1.sent5	Є проблеми реальні, а є надумані - ті, що нав’язують суспільству, його розколюють.
ParlaMint-UA_2011-12-06-m0.u10.p2.sent1	Насправді потребують вирішення багато важливих питань: освіта, пільги, молодь.
ParlaMint-UA_2011-12-06-m0.u10.p2.sent2	Але серед всіх інших є ті, які не залежать ні від партійних кольорів, ні від ідеологій чи революцій, та зачіпають вони кожного – це проблеми здоров’я.
ParlaMint-UA_2011-12-06-m0.u10.p2.sent3	Онкологія стала загрозою для кожного.
ParlaMint-UA_2011-12-06-m0.u10.p2.sent4	Смертність від цього захворювання зростає з кожним роком, а слово "рак" стало тим страшним діагнозом, для якого ані гроші, ані зв’язки вже нічого не вирішують.
ParlaMint-UA_2011-12-06-m0.u10.p2.sent5	Та серед всіх онкологічних захворювань найстрашнішим є те, що б’є насамперед по кращій половині людства – це рак молочної залози.
ParlaMint-UA_2011-12-06-m0.u10.p2.sent6	"Хіба це не завузько як для національної проблеми?" - запитає хтось.
ParlaMint-UA_2011-12-06-m0.u10.p2.sent7	Але спитайте в будь-якої жінки - і зрозумійте відповідь.
ParlaMint-UA_2011-12-06-m0.u10.p2.sent8	Як стверджують спеціалісти, реальні шанси отримати страшний діагноз має кожна сьома жінка.
ParlaMint-UA_2011-12-06-m0.u10.p2.sent9	Але страх захворіти переживає кожна.
ParlaMint-UA_2011-12-06-m0.u10.p2.sent10	Скільки переживань, відчаю та горя вже принесло це захворювання.
ParlaMint-UA_2011-12-06-m0.u10.p2.sent11	Щороку в Україні реєструється близько 14-15 тисяч захворювань на рак молочної залози.
ParlaMint-UA_2011-12-06-m0.u10.p2.sent12	Приблизно половина хворих, незважаючи на зусилля лікарів, помирає від цієї патології.
ParlaMint-UA_2011-12-06-m0.u10.p2.sent13	В середньому хвора жінка втрачає -вдумаємось!
ParlaMint-UA_2011-12-06-m0.u10.p2.sent14	17-18 років життя, а вік хворих щороку знижується.
ParlaMint-UA_2011-12-06-m0.u10.p2.sent15	Щоб зрозуміти, наскільки це страшно, варто уявити: кожні 30 хвилин в Україні діагностується новий випадок раку молочної залози, а щогодини від цієї хвороби помирає одна жінка.
ParlaMint-UA_2011-12-06-m0.u10.p2.sent16	І це на фоні 90-відсоткової виліковності цієї самої хвороби в більш розвинутих країнах.
ParlaMint-UA_2011-12-06-m0.u10.p2.sent17	Де система захисту для жінок, система диспансеризації?
ParlaMint-UA_2011-12-06-m0.u10.p2.sent18	Чому в Україні 80 відсотків хворих на рак молочної залоги діагностують лише на останніх стадіях хвороби?
ParlaMint-UA_2011-12-06-m0.u10.p2.sent19	Чи кожна жінка щороку проходить консультацію у мамолога?
ParlaMint-UA_2011-12-06-m0.u10.p2.sent20	Де врешті-решт, заходиться найближчий мамологічний центр?
ParlaMint-UA_2011-12-06-m0.u10.p2.sent21	Відповідь очевидна: дієва система профілактики та діагностування, яка б охоплювала все населення, відсутня.
ParlaMint-UA_2011-12-06-m0.u10.p2.sent22	З іншого боку, другорядність питання здоров’я в системі цінностей самої людини, відсутність елементарних знань, схильність до самолікування, недовіра до медичних закладів призводить до того, що остаточний діагноз в багатьох випадках встановлюється на останніх стадіях, про що вже йшлося, коли, на жаль, процеси незворотні.
ParlaMint-UA_2011-12-06-m0.u10.p3.sent1	Зважаючи на складну ситуацію, мною був внесений проект Закону про профілактику, діагностику та лікування передраку та раку молочної залози, який був прийнятий Верховною Радою України в першому читанні ще в 2009 році.
ParlaMint-UA_2011-12-06-m0.u10.p3.sent2	На жаль, до цього часу він так і не був внесений на розгляд у другому читанні та прийняття в цілому.
ParlaMint-UA_2011-12-06-m0.u10.p3.sent3	А проблема не просто залишається - вона зростає, вибиваючи з нормального життя тисячі наших матерів чи дружин.
ParlaMint-UA_2011-12-06-m0.u10.p3.sent4	Я вірю в те, що більшість громадян України за 20 років навчились розділяти надумані проблеми і проблеми реальні.
ParlaMint-UA_2011-12-06-m0.u10.p3.sent5	Якщо половина населення живе в страхові захворіти, а інша, що може втратити найближчу людину, то це проблема всіх.
ParlaMint-UA_2011-12-06-m0.u10.p3.sent6	Нікому не дозволено відкидати питання, за яким стоять тисячі життів, здоров’я мільйонів, морально-психологічний комфорт всіх.
ParlaMint-UA_2011-12-06-m0.u10.p3.sent7	Бо, забуваючи цю проблему сьогодні,.
ParlaMint-UA_2011-12-06-m0.u11.p1.sent1	Завершуйте, будь ласка.
ParlaMint-UA_2011-12-06-m0.u12.p1.sent1	забуваючи про цю проблему сьогодні, ми не тільки позбавляємо надії хворих - ми підписуємо вирок цьому суспільству.
ParlaMint-UA_2011-12-06-m0.u12.p1.sent2	Дякую.
ParlaMint-UA_2011-12-06-m0.u13.p1.sent1	Володимир Каплієнко, група "Реформи заради майбутнього".
ParlaMint-UA_2011-12-06-m0.u13.p1.sent2	Наступним буде виступати Микола Томенко.
ParlaMint-UA_2011-12-06-m0.u14.p1.sent1	Шановні колеги, шановні народні депутати, шановні громадяни України!
ParlaMint-UA_2011-12-06-m0.u14.p1.sent2	На початку третього тисячоліття світ опинився перед загрозою голоду.
ParlaMint-UA_2011-12-06-m0.u14.p1.sent3	За даними Всесвітньої організації охорони здоров’я щодня у світі від голоду помирає 24 тисячі людей.
ParlaMint-UA_2011-12-06-m0.u14.p1.sent4	Організація Об’єднаних Націй оприлюднила ще драматичніші цифри: через недоїдання кожні 5 секунд у світі гине одна дитина, загалом 6 мільйонів на рік.
ParlaMint-UA_2011-12-06-m0.u14.p1.sent5	Голод відчуває кожен шостий житель землі, тобто більше 1 мільярда людей.
ParlaMint-UA_2011-12-06-m0.u14.p2.sent1	При цьому, якби аграрний потенціал України використовувався належним чином, то додатково до повного забезпечення потреб власного населення ми б додали і громадянам всього світу.
ParlaMint-UA_2011-12-06-m0.u14.p2.sent2	За експертними оцінками, при раціональній структурі землекористування і відповідному науковому та ресурсному забезпеченні наша держава здатна виробляти продуктів харчування в такій кількості, яка б задовольняла потреби 150 мільйонів людей.
ParlaMint-UA_2011-12-06-m0.u14.p2.sent3	Науковці стверджують, що сукупна вартість українських чорноземів складає 340 мільярдів доларів.
ParlaMint-UA_2011-12-06-m0.u14.p2.sent4	А ми при цьому додамо: вона безцінна.
ParlaMint-UA_2011-12-06-m0.u14.p3.sent1	Однак продуктивність праці в нашому сільському господарстві залишається в 10 разів нижчою, ніж в Канаді, Сполучених Штатах Америки або в європейських країнах.
ParlaMint-UA_2011-12-06-m0.u14.p3.sent2	Тому депутатська фракція "Реформи заради майбутнього" переконана, що саме сьогодні час повернутися до теми розміщення на території нашої країни світового резерву продовольства зерна.
ParlaMint-UA_2011-12-06-m0.u14.p3.sent3	Наша держава розглядає зернові запаси як валютно-грошові резерви.
ParlaMint-UA_2011-12-06-m0.u14.p3.sent4	І бачить свою перспективу у формуванні саме світового фонду запасу зерна при Організації Об’єднаних Націй.
ParlaMint-UA_2011-12-06-m0.u14.p4.sent1	Свого часу український уряд підтримав ініціативу вчених, яка полягає в тому, що спільно з Продовольчою та сільськогосподарською організацією ООН розробити концепцію створення світового резерву зерна та визначити місце і квоти в ньому України.
ParlaMint-UA_2011-12-06-m0.u14.p4.sent2	Формування такого резерву, на наш погляд, тільки посилить стабільність світових продовольчих ринків.
ParlaMint-UA_2011-12-06-m0.u14.p4.sent3	І Україна при такому підході мала б щорічно формувати квоти світового резерву зерна ООН в 10 і більше мільйонів тонн.
ParlaMint-UA_2011-12-06-m0.u14.p5.sent1	Поки однозначної відповіді на пропозицію України нема.
ParlaMint-UA_2011-12-06-m0.u14.p5.sent2	Та спеціалісти Продовольчої та сільськогосподарської організації ООН чудово розуміють, що рано чи пізно ідею збереження запасів у вигляді великого світового резерву буде зреалізовано.
ParlaMint-UA_2011-12-06-m0.u14.p5.sent3	І ООН чи будь-яка інша світова організація погодиться виділити на реалізацію такої ідеї кошти.
ParlaMint-UA_2011-12-06-m0.u14.p5.sent4	Зрештою, наведена вище статистика людської смертності від недоїдання – найкращий аргумент на користь її реалізації, бо це Божа справа.
ParlaMint-UA_2011-12-06-m0.u14.p5.sent5	І Україні не можна упустити свій шанс.
ParlaMint-UA_2011-12-06-m0.u14.p5.sent6	Тим більше, що проблеми з продовольством турбують світову спільноту все відчутніше.
ParlaMint-UA_2011-12-06-m0.u14.p6.sent1	Влітку нинішнього року міністри сільського господарства країн Великої двадцятки домовилися вивчити можливість створення надзвичайних резервів продовольства в країнах, населенню яких не вистачає їжі.
ParlaMint-UA_2011-12-06-m0.u14.p7.sent1	Тому ми вимагаємо від Кабінету Міністрів України негайно розпочати процес підготовки на облаштування Світового банку зерна саме тут, в рідній неньці України, та, врешті-решт, не допускати в подальшому помилок на кшталт введення експортних мит на зерно, що призвели до втрати українськими зернотрейдерами значної частки ринку збуту, а також ініціювати та реалізувати програму створення високотехнологічних потужностей зі зберігання та переробки зерна в Україні.
ParlaMint-UA_2011-12-06-m0.u14.p8.sent1	Депутатська група "Реформи заради майбутнього" зі свого боку готова докласти максимум зусиль, аби це питання було вирішене саме на користь України.
ParlaMint-UA_2011-12-06-m0.u14.p8.sent2	Дякую за увагу.
ParlaMint-UA_2011-12-06-m0.u15.p1.sent1	Микола Томенко, будь ласка.
ParlaMint-UA_2011-12-06-m0.u16.p1.sent1	Шановні колеги, шановні громадяни України!
ParlaMint-UA_2011-12-06-m0.u16.p1.sent2	1 грудня 1991 року більше 90 відсотків громадян тодішнього Радянського Союзу, що проживали на території України, висловилися за підтвердження Акту незалежності та бажання жити у власній самостійній Українській державі.
ParlaMint-UA_2011-12-06-m0.u16.p1.sent3	Якою стала Україна 20 років потому, можна було б чітко побачити 1 грудня 2011 року у рік 20-річчя референдуму незалежності.
ParlaMint-UA_2011-12-06-m0.u16.p1.sent4	Це напевно найбільш значиме українське свято для нормальної цивілізованої країни, для нормальної цивілізованої влади, оскільки у цей день саме народ визначив її майбутнє.
ParlaMint-UA_2011-12-06-m0.u16.p2.sent1	Натомість цей день Президент України відзначив, перебуваючи в Ізраїлі, де заочно нагородив низку чиновників та десяток депутатів парламентської більшості орденами за значний внесок у розбудову української держави.
ParlaMint-UA_2011-12-06-m0.u16.p2.sent2	У цей день Прем’єр-міністр з урядовцями побував на вечірці, присвяченій 20-річчю Федерації футболу, та нагородив футболістів.
ParlaMint-UA_2011-12-06-m0.u16.p2.sent3	Нижчого рівня посадовці та чиновники, як завжди, вирішували власні проблеми та проблеми своїх родин і друзів.
ParlaMint-UA_2011-12-06-m0.u16.p2.sent4	Можливо, найбільш пафосно 20-річчя референдуму відзначила наша прокуратура, яка нібито за гроші профспілки запросила знаного авторитета шансонного світу і разом з ним розучувала відомі шлягери:"Малява", "Амнистия", "Братва", "Не стреляйте в друг друга".
ParlaMint-UA_2011-12-06-m0.u16.p2.sent5	Цікаво, чи прокурори при цьому обговорювали про можливість відкриття кримінальної справи проти них за аналогією з Луценком, проти якого вони вже відкрили справу за те, що він додумався відзначити на державному рівні День міліції?
ParlaMint-UA_2011-12-06-m0.u16.p3.sent1	Певним символом того, якою стала Україна за 20 років при теперішній владі, стало засідання апеляційного суду у справі Юлії Тимошенко, на яке не пускали ні депутатів, ні журналістів.
ParlaMint-UA_2011-12-06-m0.u16.p3.sent2	А суддю, якій стало зле, влада все-таки змусила зачитати рішення, яке запропонували і озвучили саме в 20-річчя референдуму Незалежності.
ParlaMint-UA_2011-12-06-m0.u16.p4.sent1	Можливо, єдиною знаковою подією стала ухвалена 1 грудня Резолюція Європарламенту.
ParlaMint-UA_2011-12-06-m0.u16.p4.sent2	Ця Резолюція є показовою для того, щоб зрозуміти, якою зробила нинішня влада Україну за 20 років.
ParlaMint-UA_2011-12-06-m0.u16.p4.sent3	Із 15 пунктів Резолюції: 6 безпосередньо визначають оцінку судових політичних переслідувань опозиції, 5 стосується проблем свободи слова, організації виборів та судової системи.
ParlaMint-UA_2011-12-06-m0.u16.p5.sent1	Отож, виходячи із цього документу та враховуючи, що Президент Віктор Янукович заявив, що позитивно оцінює цю Резолюцію і вважає за необхідне її враховувати, фракція БЮТ вимагає виконати головні вимоги Європейського парламенту.
ParlaMint-UA_2011-12-06-m0.u16.p6.sent1	Перше.
ParlaMint-UA_2011-12-06-m0.u16.p6.sent2	У відповідності до пункту 2 Резолюції Європарламенту внести зміни до статей 364, 365 та привести у відповідність до європейських стандартів ці статті, що стосуються переслідування політичної опозиції.
ParlaMint-UA_2011-12-06-m0.u16.p7.sent1	Пункт другий.
ParlaMint-UA_2011-12-06-m0.u16.p7.sent2	У відповідності до пункту 6 Резолюції забезпечити неупереджений та прозорий судовий процес.
ParlaMint-UA_2011-12-06-m0.u16.p8.sent1	І третій пункт.
ParlaMint-UA_2011-12-06-m0.u16.p8.sent2	У відповідності до 3 пункту Резолюції забезпечити участь Юлії Тимошенко у майбутніх виборах в Україні.
ParlaMint-UA_2011-12-06-m0.u16.p9.sent1	Окрім того, ми вимагаємо, щоб влада надала можливість провести міжнародну медичну експертизу та належне лікування Тимошенко, Луценку, Іващенку, члени родин яких звернулись до відповідного комітету.
ParlaMint-UA_2011-12-06-m0.u16.p9.sent2	Ми вимагаємо, щоб це зробила комісія, направлена урядом Канади, оскільки таке звернення вже є.
ParlaMint-UA_2011-12-06-m0.u16.p9.sent3	Натомість, як стало відомо, сьогодні о 10 годині хвору Тимошенко знову проводять допит для того, щоби відкрити нову справу 15-річної давності.
ParlaMint-UA_2011-12-06-m0.u16.p9.sent4	З одного боку, говорять про те, що будуть забезпечувати їй європейські умови медичного обстеження.
ParlaMint-UA_2011-12-06-m0.u16.p9.sent5	З іншого боку, тягають на допит.
ParlaMint-UA_2011-12-06-m0.u16.p10.sent1	Отож, на 20 річницю незалежності маємо владу, для якої цінності демократії і державності не є пріоритетом.
ParlaMint-UA_2011-12-06-m0.u16.p10.sent2	У якої сьогодні стало нормою не лише.
ParlaMint-UA_2011-12-06-m0.u16.p10.sent3	Володимир Михайлович, я завершу.
ParlaMint-UA_2011-12-06-m0.u17.p1.sent1	Завершуйте, будь ласка.
ParlaMint-UA_2011-12-06-m0.u18.p1.sent1	у якої сьогодні стало нормою не лише переслідування політичної опозиції, а й переслідування бізнесу, журналістів, всіх тих, хто визначає генеральну лінію влади.
ParlaMint-UA_2011-12-06-m0.u18.p2.sent1	Нинішня влада не зупиняється перед фізичним знищенням політичних опонентів, не зупиняється перед фізичним знищенням учасників акцій протесту, Тому ми вимагаємо від Президента, від вдали загалом зупинити вбивства політичних опонентів, вимагаємо зупинити вбивство демократії і державності України.
ParlaMint-UA_2011-12-06-m0.u19.p1.sent1	Шановні народні депутати, виступи завершено.
ParlaMint-UA_2011-12-06-m0.u19.p1.sent2	З приводу пропозицій, які потребують реагування, прошу підготувати секретаріат відповідні листи, звернення та доручення.
ParlaMint-UA_2011-12-06-m0.u19.p2.sent1	Шановні народні депутати, дві фракції: фракція "БЮТ – "Батьківщина", фракція "Наша Україна – Народна самооборона" - відповідно до Регламенту вимагають оголосити перерву для проведення консультацій.
ParlaMint-UA_2011-12-06-m0.u19.p3.sent1	Так що треба Погоджувальну раду збирати чи що?
ParlaMint-UA_2011-12-06-m0.u19.p4.sent1	Так, може, давайте таким чином поступимо: щоб продовжувалось засідання, а ми підемо на Погоджувальну раду?
ParlaMint-UA_2011-12-06-m0.u19.p5.sent1	Давайте, можливо, ще таку пропозицію: зараз розглянемо питання про включення до порядку денного, потім оголосимо.
ParlaMint-UA_2011-12-06-m0.u19.p5.sent2	Одну хвилинку, я ж не до вас звертаюсь, а до керівника фракції.
ParlaMint-UA_2011-12-06-m0.u19.p5.sent3	То зараз, може б, проголосували питання про включення до порядку денного, щоб знали комітети, як далі працювати, тоді оголосили перерву?
ParlaMint-UA_2011-12-06-m0.u19.p5.sent4	Ні?
ParlaMint-UA_2011-12-06-m0.u19.p6.sent1	Оголошується перерва до 11 годин 5 хвилин.
