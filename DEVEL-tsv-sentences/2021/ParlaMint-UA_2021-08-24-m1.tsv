id	text
ParlaMint-UA_2021-08-24-m1.u1.p1.sent1	Шановні народні депутати, будь ласка, зайдіть до зали, підготуйтесь до реєстрації.
ParlaMint-UA_2021-08-24-m1.u1.p2.sent1	Шановні народні депутати, шановні гості Верховної Ради України, запрошую до зали.
ParlaMint-UA_2021-08-24-m1.u1.p2.sent2	Запросіть, будь ласка, до зали, шановні.
ParlaMint-UA_2021-08-24-m1.u1.p3.sent1	У зв’язку з вимогою Президента України, поданої відповідно до частини.
ParlaMint-UA_2021-08-24-m1.u1.p4.sent1	Шановні колеги!
ParlaMint-UA_2021-08-24-m1.u1.p4.sent2	Ще раз всіх зі світом!
ParlaMint-UA_2021-08-24-m1.u1.p4.sent3	Будь ласка, займіть свої місця.
ParlaMint-UA_2021-08-24-m1.u1.p5.sent1	Відповідно до частини другої статті 83 Конституції України про скликання позачергової сесії Верховної Ради України дев’ятого скликання та згідно зі статтею 11 Регламенту Верховної Ради України сьогодні ми проводимо позачергове засідання.
ParlaMint-UA_2021-08-24-m1.u1.p5.sent2	позачергову сесію Верховної Ради України дев’ятого скликання.
ParlaMint-UA_2021-08-24-m1.u1.p6.sent1	Президентом України запропоновано розглянути на позачерговій сесії проект Закону (реєстраційний номер 5712) про великий Державний Герб.
ParlaMint-UA_2021-08-24-m1.u1.p7.sent1	Готові реєструватися, шановні колеги?
ParlaMint-UA_2021-08-24-m1.u1.p7.sent2	Всі готові реєструватися?
ParlaMint-UA_2021-08-24-m1.u1.p8.sent1	Нагадую.
ParlaMint-UA_2021-08-24-m1.u1.p8.sent2	Сергій Володимирович Власенко.
ParlaMint-UA_2021-08-24-m1.u1.p9.sent1	Нагадую, реєстрація відбувається шляхом натискання зеленої кнопки перша зліва або зелена, як завжди "за", ви знаєте.
ParlaMint-UA_2021-08-24-m1.u1.p9.sent2	Готові реєструватися?
ParlaMint-UA_2021-08-24-m1.u1.p9.sent3	Прошу реєструватися.
ParlaMint-UA_2021-08-24-m1.u1.p10.sent1	В залі зареєстровано 271 народний депутат України.
ParlaMint-UA_2021-08-24-m1.u1.p10.sent2	Позачергову сесію Верховної Ради України оголошую відкритою.
ParlaMint-UA_2021-08-24-m1.u1.p11.sent1	Героям слава!
ParlaMint-UA_2021-08-24-m1.u1.p12.sent1	Шановні колеги, сьогодні день народження двох наших колег: у народних депутатів Ігоря Олександровича Абрамович і Миколи Івановича Кучера.
ParlaMint-UA_2021-08-24-m1.u1.p12.sent2	Здоров’я, наснаги!
ParlaMint-UA_2021-08-24-m1.u1.p12.sent3	Передасте, да.
ParlaMint-UA_2021-08-24-m1.u1.p13.sent1	Переходимо до розгляду проекту Закону (реєстраційний номер 5712).
ParlaMint-UA_2021-08-24-m1.u1.p14.sent1	Вибачте, надійшла заява про перерву з заміною на виступ.
ParlaMint-UA_2021-08-24-m1.u1.p14.sent2	Княжицький Микола Леонідович.
ParlaMint-UA_2021-08-24-m1.u2.p1.sent1	Шановні друзі!
ParlaMint-UA_2021-08-24-m1.u2.p1.sent2	Я вітаю вас всіх з цим великим і світлим святом.
ParlaMint-UA_2021-08-24-m1.u2.p1.sent3	В цей день, як ніколи, ми маємо бути чесними один з одним.
ParlaMint-UA_2021-08-24-m1.u2.p1.sent4	Саме тому, що ми чесні, нас глибоко обурило те, що не були запрошені на урочисте святкування, на прийняття в Маріїнський депутати першого скликання, які голосували за незалежність.
ParlaMint-UA_2021-08-24-m1.u2.p2.sent1	Саме в протест проти цього Президент Петро Порошенко зараз тут з нами, а потім з нами доєднається до Маршу ветеранів, куди і вас всіх запрошую.
ParlaMint-UA_2021-08-24-m1.u2.p3.sent1	Зараз ми будемо говорити про герб і маємо знову ж таки бути чесними.
ParlaMint-UA_2021-08-24-m1.u2.p3.sent2	Пам’ятаєте історію, друзі?
ParlaMint-UA_2021-08-24-m1.u2.p3.sent3	В цьому Марші ветеранів будуть іти хлопці, яким цей герб кати-окупанти вирізали на спині, катуючи їх.
ParlaMint-UA_2021-08-24-m1.u2.p3.sent4	Але будуть іти всі ті, в кого цей герб в серці – наш український тризуб.
ParlaMint-UA_2021-08-24-m1.u2.p4.sent1	Сьогодні нам пропонують зробити чергову містифікацію і не просто так.
ParlaMint-UA_2021-08-24-m1.u2.p4.sent2	Знову ж таки звернуся до історії.
ParlaMint-UA_2021-08-24-m1.u2.p4.sent3	Колись комуністи, ненавидячи наш тризуб, намагалися зробити все, щоб розмити цей символ.
ParlaMint-UA_2021-08-24-m1.u2.p4.sent4	І саме тоді записали в Конституцію, що там мають бути інші елементи, зокрема козак.
ParlaMint-UA_2021-08-24-m1.u2.p4.sent5	Але тоді, треба віддати належне мудрості і Віктора Ющенка, і Юлії Тимошенко, які, обговорюючи, не винесли в зал той проект, який зараз буде голосуватися.
ParlaMint-UA_2021-08-24-m1.u2.p4.sent6	І я вірю, що партія "Батьківщина", як тоді чесно, так і зараз, як і інші сили не підтримають цієї містифікації.
ParlaMint-UA_2021-08-24-m1.u2.p5.sent1	Ви читали цей закон?
ParlaMint-UA_2021-08-24-m1.u2.p5.sent2	На цьому гербі написано, що зображується корона Ярослава Мудрого.
ParlaMint-UA_2021-08-24-m1.u2.p5.sent3	Та не було у Ярослава Мудрого ніякої корони.
ParlaMint-UA_2021-08-24-m1.u2.p5.sent4	Корона була у Володимира Великого, це видно із деяких фресок.
ParlaMint-UA_2021-08-24-m1.u2.p5.sent5	А перші наші королі – це Ярополк, а згодом Данило, яким даровано було цей титул Папою.
ParlaMint-UA_2021-08-24-m1.u2.p5.sent6	Інших королів у нас не було.
ParlaMint-UA_2021-08-24-m1.u2.p5.sent7	Ярослав Мудрий – велична постать, але ми не можемо в цей святий день псувати наш герб, наш тризуб цими містифікаціями в угоду дешевому піару.
ParlaMint-UA_2021-08-24-m1.u2.p6.sent1	Ви бачили цей герб?
ParlaMint-UA_2021-08-24-m1.u2.p6.sent2	Бачили цього лева, в якого намальовано дві лівих ноги?
ParlaMint-UA_2021-08-24-m1.u2.p6.sent3	Вам соромно не буде?
ParlaMint-UA_2021-08-24-m1.u2.p6.sent4	Перед вашими дітьми соромно не буде?
ParlaMint-UA_2021-08-24-m1.u2.p7.sent1	Ще раз кажу, це той герб, який в серці в кожного воїна.
ParlaMint-UA_2021-08-24-m1.u2.p7.sent2	Наш тризуб неповторний, він має тисячолітню історію.
ParlaMint-UA_2021-08-24-m1.u2.p7.sent3	Українські воїни, ідучи в бій, тримали його в серці, тримали його на щитах споконвіку, пам’ятаючи всю нашу багатолітню історію.
ParlaMint-UA_2021-08-24-m1.u2.p8.sent1	Ми, підтримуючи українське суспільство і український народ, заявляємо, що не будемо брати участь в цьому ганебному голосуванні, не будемо перетворювати наш гідний герб в посміховисько заради дешевого піару провладних сил, тому що відповідальність за це буде дуже великою.
ParlaMint-UA_2021-08-24-m1.u2.p8.sent2	Наш герб, наш тризуб в серці кожного, доєднуємося до ветеранів.
ParlaMint-UA_2021-08-24-m1.u2.p9.sent1	Дякую.
ParlaMint-UA_2021-08-24-m1.u3.p1.sent1	Переходимо до розгляду питання.
ParlaMint-UA_2021-08-24-m1.u3.p2.sent1	Вам запропонований до розгляду проект Закону про великий Державний Герб України (реєстраційний номер 5712).
ParlaMint-UA_2021-08-24-m1.u3.p3.sent1	Шановні колеги, перед тим, як ми зайдемо в розгляд питання, була домовленість зі всіма депутатськими фракціями та групами, далі у нас в залі буде відбуватися нагородження депутатів першого скликання.
ParlaMint-UA_2021-08-24-m1.u3.p3.sent2	Була пропозиція наступна, піти за таким алгоритмом: 2 хвилини доповідач, 2 хвилини комітет і по 2 хвилини кожна фракція, після цього, щоб не йти по повній процедурі.
ParlaMint-UA_2021-08-24-m1.u3.p3.sent3	Немає заперечень?
ParlaMint-UA_2021-08-24-m1.u3.p3.sent4	Немає.
ParlaMint-UA_2021-08-24-m1.u3.p4.sent1	Дякую.
ParlaMint-UA_2021-08-24-m1.u3.p5.sent1	До слова запрошується Представник Президента України у Верховній Раді України Стефанчук Руслан Олексійович.
ParlaMint-UA_2021-08-24-m1.u4.p1.sent1	Вельмишановний пане Голово, шановні народні депутати.
ParlaMint-UA_2021-08-24-m1.u4.p2.sent1	Насамперед для мене велика честь сьогодні представляти президентський проект Закону про великий Державний Герб України.
ParlaMint-UA_2021-08-24-m1.u4.p2.sent2	Водночас це і велика відповідальність, адже сьогодні на моєму місці мав бути доповідачем перший Президент України Леонід Макарович Кравчук, один із державотворців нашої країни, один із тих, хто дарував нашій країні незалежність.
ParlaMint-UA_2021-08-24-m1.u4.p3.sent1	Тому я хочу передати Леоніду Макаровичу нашу глибоку повагу та побажати якнайшвидшого одужання.
ParlaMint-UA_2021-08-24-m1.u4.p3.sent2	І дуже сподіваюсь, що під час другого читання він буде з нами у цій залі.
ParlaMint-UA_2021-08-24-m1.u4.p4.sent1	Сьогодні Президентом України Володимиром Зеленським підписаний історичний Указ про День державності України, якій понад тисячу років.
ParlaMint-UA_2021-08-24-m1.u4.p4.sent2	Але державність – це не тільки історія чи її тлумачення, а в першу чергу питання символів, саме тих основних речей, які її символізують.
ParlaMint-UA_2021-08-24-m1.u4.p5.sent1	У спілкуванні з Леонідом Макаровичем він завжди переймався тим, що за 25 років ми так і не виконали вимогу статті 20 Конституції України та не прийняли великий Державний Герб.
ParlaMint-UA_2021-08-24-m1.u4.p5.sent2	Адже тільки з прийняттям великого Державного Герба ми можемо закрити гештальт державних символів.
ParlaMint-UA_2021-08-24-m1.u4.p5.sent3	І це було історичне прохання від першого Президента України до теперішнього.
ParlaMint-UA_2021-08-24-m1.u4.p5.sent4	При цьому тризуб як був, так і залишатиметься основним і найбільш вживаним гербом нашої держави.
ParlaMint-UA_2021-08-24-m1.u4.p5.sent5	Адже це та спадщина рівноапостольного князя Володимира Великого, яку ми повинні зберегти та примножити.
ParlaMint-UA_2021-08-24-m1.u4.p6.sent1	Звісно ми сьогодні почуємо, ми вже почули багато цікавих думок від геральдистів.
ParlaMint-UA_2021-08-24-m1.u4.p6.sent2	Але я от просто хочу показати картинки.
ParlaMint-UA_2021-08-24-m1.u4.p6.sent3	Цей герб вносився і одними, і на стінках інших, які тільки що покинули цю залу.
ParlaMint-UA_2021-08-24-m1.u4.p6.sent4	Тому у законопроекті пропонується зменшити використання великого Герба.
ParlaMint-UA_2021-08-24-m1.u4.p7.sent1	І враховуючи зазначене, від імені Президента України з проханням згуртуватись навколо прийняття історичного для всього українського народу рішення і підтримати законопроект (реєстраційний номер 5712) за основу, і в день 30-річчя подарувати нашій Україні великий Державний Герб України.
ParlaMint-UA_2021-08-24-m1.u4.p8.sent1	Дякую, колеги.
ParlaMint-UA_2021-08-24-m1.u5.p1.sent1	До слова запрошується голова підкомітету Комітету з питань організації державної влади, місцевого самоврядування, регіонального розвитку та містобудування Корнієнко Олександр Сергійович.
ParlaMint-UA_2021-08-24-m1.u6.p1.sent1	Доброго дня, шановні колеги.
ParlaMint-UA_2021-08-24-m1.u6.p1.sent2	Ще раз вітаю нас усіх з 30-річчям незалежності нашої держави.
ParlaMint-UA_2021-08-24-m1.u6.p1.sent3	Я думаю, що сьогодні багато ми говорили про символи.
ParlaMint-UA_2021-08-24-m1.u6.p1.sent4	І великий Державний Герб – це важливий символ, який наші отцы-основатели, які просили їх так не називати, написали все-таки в Конституцію в 20 статті, яку, хочу нагадати, можна змінити тільки референдумом.
ParlaMint-UA_2021-08-24-m1.u6.p1.sent5	А давайте спробуємо виконати волю Конституції і прийняти Закон про Державний Герб – про великий Державний Герб.
ParlaMint-UA_2021-08-24-m1.u6.p2.sent1	Наш комітет 14 липня розглянув законопроект на своєму засіданні за номером 5712, внесений Президентом України Володимиром Зеленським, та визначений ним як невідкладний.
ParlaMint-UA_2021-08-24-m1.u6.p2.sent2	У відповідності до вимог Конституції законопроектом визначається опис великого Державного Герба, встановлюється порядок і вимоги стосовно використання його зображення, а також врегульовується питання вшанування великого Державного Герба та відповідальність за порушення вимог щодо порядку його використання.
ParlaMint-UA_2021-08-24-m1.u6.p2.sent3	Є висновок Головного науково-експертного управління.
ParlaMint-UA_2021-08-24-m1.u6.p2.sent4	Наш комітет ухвалив в результаті обговорень висновок рекомендувати Верховній Раді України проект Закону України про великий Державний Герб (за реєстраційним номером 5712) за наслідками розгляду в першому читанні прийняти за основу та в цілому.
ParlaMint-UA_2021-08-24-m1.u6.p2.sent5	В разі прийняття законопроекту пропонуємо доручити комітету при підготовці закону на підпис Голові Верховної Ради здійснити спільно з Головним юридичним управлінням Апарату парламенту його техніко-юридичне доопрацювання.
ParlaMint-UA_2021-08-24-m1.u6.p3.sent1	Хочу нагадати, що це, незважаючи на те, що це конституційний законопроект, він приймається в цілому 300 голосами, але практика розгляду подібних законів, вона є, нам дав довідку регламентний комітет.
ParlaMint-UA_2021-08-24-m1.u6.p3.sent2	Перше читання голосується 226 голосів і далі можна вносити правки, так як до звичайного законопроекту, у текстовому вигляді, а також у вигляді ескізів, бо це графічне зображення.
ParlaMint-UA_2021-08-24-m1.u6.p4.sent1	Тому, якщо ми приймаємо в цілому – приймаємо в цілому, а якщо в першому читанні – очікуємо правки від колег народних депутатів.
ParlaMint-UA_2021-08-24-m1.u6.p4.sent2	Просимо підтримати ініціативу Президента і переходити поступово до прийняття великого Державного Герба.
ParlaMint-UA_2021-08-24-m1.u6.p5.sent1	Дякую за увагу.
ParlaMint-UA_2021-08-24-m1.u7.p1.sent1	Дякую.
ParlaMint-UA_2021-08-24-m1.u7.p2.sent1	Будь ласка, запишіться на виступи від депутатських фракцій та груп.
ParlaMint-UA_2021-08-24-m1.u7.p3.sent1	Бакунець Павло Андрійович.
ParlaMint-UA_2021-08-24-m1.u7.p4.sent1	Шановні колеги, не кричіть і не ламайте Раду.
ParlaMint-UA_2021-08-24-m1.u8.p1.sent1	Шановний пане Голово, шановний Прем’єр-міністр, уряд, запрошені гості, депутати усіх скликань, дорогі українці!
ParlaMint-UA_2021-08-24-m1.u8.p1.sent2	Вітаю усіх нас з ювілеєм.
ParlaMint-UA_2021-08-24-m1.u8.p1.sent3	30 років незалежності – це гарний, прекрасний ювілей.
ParlaMint-UA_2021-08-24-m1.u8.p1.sent4	Ваші дідусі і бабусі могли лише мріяти про такий ювілей.
ParlaMint-UA_2021-08-24-m1.u8.p2.sent1	А ми сьогодні разом з вами радісно святкуємо такий поважний ювілей незалежної України!
ParlaMint-UA_2021-08-24-m1.u8.p2.sent2	Це були абсолютно непрості 30 років.
ParlaMint-UA_2021-08-24-m1.u8.p2.sent3	Ми з вами, наші батьки і прабатьки зуміли відстояти і захищати незалежність.
ParlaMint-UA_2021-08-24-m1.u8.p2.sent4	Однак ми за це заплатили надто високу ціну, найдорожче – життя наших героїв, героїв Небесної Сотні, героїв війни на сході.
ParlaMint-UA_2021-08-24-m1.u8.p3.sent1	Сьогодні ми і далі продовжуємо боротися за нашу незалежність.
ParlaMint-UA_2021-08-24-m1.u8.p3.sent2	І саме завдяки нашим військовим, нашим захисникам, таким як воїни легендарної 24 бригади, усіх бригад, перемога в скорому часі буде за нами.
ParlaMint-UA_2021-08-24-m1.u8.p3.sent3	І що ж нас відрізняє від наших сусідів?
ParlaMint-UA_2021-08-24-m1.u8.p3.sent4	Це насамперед наша українська милозвучна, солов’їна мова, а також наші державні символи – наш Державний Гімн, наш Прапор і наш Герб.
ParlaMint-UA_2021-08-24-m1.u8.p3.sent5	Тризуб, безумовно, один з найкращих геральдичних знаків у всьому світі.
ParlaMint-UA_2021-08-24-m1.u8.p4.sent1	А сьогодні нам також пропонують прийняти великий Державний Герб, в основі якого буде тризуб.
ParlaMint-UA_2021-08-24-m1.u8.p4.sent2	Праворуч буде герб Війська Запорізького, а ліворуч – Галицько-Волинського князівства.
ParlaMint-UA_2021-08-24-m1.u8.p4.sent3	На ньому буде синьо-жовта стрічка, колоски пшениці і китиці калини.
ParlaMint-UA_2021-08-24-m1.u8.p4.sent4	І це, безумовно, підкреслить вашу українську самобутність і українську ідентичність.
ParlaMint-UA_2021-08-24-m1.u8.p5.sent1	Зі святом вас, українці!
ParlaMint-UA_2021-08-24-m1.u8.p5.sent2	Слава Україні!
ParlaMint-UA_2021-08-24-m1.u9.p1.sent1	Осадчук Андрій Петрович.
ParlaMint-UA_2021-08-24-m1.u9.p2.sent1	Лозинський Роман Михайлович.
ParlaMint-UA_2021-08-24-m1.u10.p1.sent1	Найперше сьогодні ми відзначаємо 30 річницю відновлення незалежності України.
ParlaMint-UA_2021-08-24-m1.u10.p1.sent2	Багато поколінь українців виборювали те, аби ми були незалежними.
ParlaMint-UA_2021-08-24-m1.u10.p1.sent3	І найперше, закликав би всіх нас ще раз і ще раз подякувати всім українцям за нашу незалежність.
ParlaMint-UA_2021-08-24-m1.u10.p2.sent1	Проте, на превеликий жаль, сьогодні в таке велике свято і в такий великий день наш парламент повинен розглянути питання, яке не об’єднує українців, а, на превеликий жаль, їх роз’єднує.
ParlaMint-UA_2021-08-24-m1.u10.p2.sent2	Президент України, на превеликий жаль, вирішив воскресити шкідливу ідею великого Герба, герба, який є більше ознакою монархій, ознакою імперій і є пережитком нашого імперіалістичного минулого, яке має назавжди відійти в історичні минулі скарбниці.
ParlaMint-UA_2021-08-24-m1.u10.p3.sent1	Я хочу звернутися до кожного українця, наш герб – тризуб, тризуб, тисячолітній тризуб Володимира, який кров’ю окроплювали українці всі ці роки, в тому числі і окроплюють на сході зараз.
ParlaMint-UA_2021-08-24-m1.u10.p3.sent2	І я хочу звернутися до колег народних депутатів, перед тим як голосувати за це шкідливе рішення, яке буде розмивати досконалий герб – тризуб, дайте відповідь собі на питання, а чия це була ідея?
ParlaMint-UA_2021-08-24-m1.u10.p3.sent3	І це історичний факт, це був консенсус з пропозицією комуністів після 20 голосувань не затвердили гербом тризуб.
ParlaMint-UA_2021-08-24-m1.u10.p3.sent4	Дайте собі відповідь на питання чому так сильно палає у агресора, Російської Федерації, від досконалого герба.
ParlaMint-UA_2021-08-24-m1.u10.p3.sent5	Будь ласка, давайте не паплюжити наш досконалий герб – тризуб і не підтримуємо цю шкідливу ідею.
ParlaMint-UA_2021-08-24-m1.u11.p1.sent1	Крулько Іван Іванович.
ParlaMint-UA_2021-08-24-m1.u12.p1.sent1	Іван Крулько, фракція "Батьківщина".
ParlaMint-UA_2021-08-24-m1.u12.p1.sent2	З Днем незалежності України!
ParlaMint-UA_2021-08-24-m1.u12.p1.sent3	Шановні друзі, сьогодні величний день – 30-та річниця незалежності України.
ParlaMint-UA_2021-08-24-m1.u12.p1.sent4	І я хотів би подякувати мільйонам українців, які поклали своє життя за незалежну Україну.
ParlaMint-UA_2021-08-24-m1.u12.p1.sent5	Я хотів би висловити вдячність Польщі і Канаді, які першими визнали незалежну Україну відразу після проголошення Акта незалежності України, нашій діаспорі, Світовому конгресу українців, які боролися за незалежну Україну і за її визнання в різних країнах світу.
ParlaMint-UA_2021-08-24-m1.u12.p2.sent1	Сьогодні ми розглядаємо законопроект про великий Герб України.
ParlaMint-UA_2021-08-24-m1.u12.p2.sent2	Наш герб – це тризуб.
ParlaMint-UA_2021-08-24-m1.u12.p2.sent3	І "Батьківщина" завжди підтримувала тризуб як Державний Герб України і він таким буде, він у наших серцях, він на нашому серці.
ParlaMint-UA_2021-08-24-m1.u12.p2.sent4	І я згадую сьогодні часи, як приймалася Конституція України, коли її приймали разом з комуністами, з багатьма винятками і компромісами, щоб була Конституція, і як разом з комуністами голосувала Акт проголошення незалежності, щоб була незалежна Україна.
ParlaMint-UA_2021-08-24-m1.u12.p3.sent1	Сьогодні в Україні перебуває 46 делегацій з усього світу, котрі вчора, незважаючи на бажання можливо вести бізнес з Росією, але вони підписали Кримську декларацію, Кримську платформу для того, щоб підтвердити, що українська держава мусить відновити свою територіальну цілісність і неподільність в усіх її кордонах.
ParlaMint-UA_2021-08-24-m1.u12.p3.sent2	Так само і сьогодні, коли ми зараз будемо голосувати в першому читанні за Державний Герб України, великий Державний Герб, ми мусимо зробити все залежне, щоб цей Герб був достойний української держави.
ParlaMint-UA_2021-08-24-m1.u12.p3.sent3	І перед нами величезна відповідальність.
ParlaMint-UA_2021-08-24-m1.u12.p4.sent1	Сьогодні згадували, що на великому гербі лев має дві лівих ноги.
ParlaMint-UA_2021-08-24-m1.u12.p4.sent2	Ви знаєте, мене це не так турбує, як мене турбує дві голови цього сіамського орла в Криму, на кордонах України і на Донбасі.
ParlaMint-UA_2021-08-24-m1.u12.p4.sent3	І наше завдання, щоб цього орла не було на українській землі.
ParlaMint-UA_2021-08-24-m1.u12.p4.sent4	Ось наше завдання.
ParlaMint-UA_2021-08-24-m1.u12.p4.sent5	А парламент ми мусимо об’єднати в такі важливі дні і особливо в День незалежності України.
ParlaMint-UA_2021-08-24-m1.u12.p5.sent1	З святом всіх.
ParlaMint-UA_2021-08-24-m1.u12.p5.sent2	І Слава Україні!
ParlaMint-UA_2021-08-24-m1.u13.p1.sent1	Поляков Антон Едуардович.
ParlaMint-UA_2021-08-24-m1.u13.p1.sent2	Батенко Тарас Іванович.
ParlaMint-UA_2021-08-24-m1.u14.p1.sent1	Шановні депутати, шановний український народе, наша депутатська група "Партія "За майбутнє" приєднується до щирих вітань з нагоди великого свята – відновлення проголошення державної незалежності України.
ParlaMint-UA_2021-08-24-m1.u14.p1.sent2	Многая і благая літа Україні і українському народові.
ParlaMint-UA_2021-08-24-m1.u14.p2.sent1	Ми в цьому залі згадували багатьох людей, які доклалися до цього.
ParlaMint-UA_2021-08-24-m1.u14.p2.sent2	Дай Боже здоров’я першому Президенту відновленої України Леоніду Макаровичу Кравчуку, який мав би доповідати по цьому питанню.
ParlaMint-UA_2021-08-24-m1.u14.p2.sent3	Але я хочу згадати імена інших людей, які так само доклалися.
ParlaMint-UA_2021-08-24-m1.u14.p2.sent4	Насамперед людина, яка сьогодні день народження святкувала би – це автор Акта проголошення державної незалежності України Левко Лук’яненко, це такі люди, як Михайло Горень, як Вячеслав Чорновіл, про них теж треба пам’ятати.
ParlaMint-UA_2021-08-24-m1.u14.p2.sent5	Тому що ці люди пройшли тюрми і табори напередодні проголошення незалежної України, бо "лише той заслуговує свободи і волі, хто щодня за неї йде у бій", Гете.
ParlaMint-UA_2021-08-24-m1.u14.p2.sent6	Ви знаєте, друзі, Україна завжди балансувала між республіканізмом і традиціоналізмом з династичними ознаками в історії тисячолітній, 1917-1918 роки минулого століття тому є яскравий приклад.
ParlaMint-UA_2021-08-24-m1.u14.p3.sent1	Чи великий Герб має право на життя, в Конституції він прописаний, він має.
ParlaMint-UA_2021-08-24-m1.u14.p3.sent2	Якщо в більшості держав світу це ознака монархічного минулого, я вважаю, що Україна має зразки різних державних устроїв, як монархічних так і республіканських.
ParlaMint-UA_2021-08-24-m1.u14.p3.sent3	В основі цього Гербу великого, я вважаю, має лежати принципи і пошуки волі, і свободи української нації, і вони там лежать.
ParlaMint-UA_2021-08-24-m1.u14.p3.sent4	Україна завжди прагнула свободи, як писав Вольтер, а ми будемо підтримувати ці прагнення і так демократії в цьому Гербі в тому числі, бо свобода і демократія це в генах української нації, це наше майбутнє.
ParlaMint-UA_2021-08-24-m1.u14.p3.sent5	Ми голосуємо за наше майбутнє, за великий Герб України.
ParlaMint-UA_2021-08-24-m1.u14.p4.sent1	Дякую.
ParlaMint-UA_2021-08-24-m1.u15.p1.sent1	Геращенко Ірина Володимирівна.
ParlaMint-UA_2021-08-24-m1.u16.p1.sent1	Дорогі українці.
ParlaMint-UA_2021-08-24-m1.u16.p1.sent2	"Європейська солідарність" вітає вас з 30-ю річницею незалежності України.
ParlaMint-UA_2021-08-24-m1.u16.p1.sent3	Основа нашої державності – це армія, мова і віра.
ParlaMint-UA_2021-08-24-m1.u16.p1.sent4	І це чудово, що після двох років кривлянь, що військовий парад – це начебто марнотратство, ми повернули військовий парад і Хрещатиком крокувала нова українська техніка, створена у 2014-2019 роках.
ParlaMint-UA_2021-08-24-m1.u16.p2.sent1	День незалежності – це День єдності.
ParlaMint-UA_2021-08-24-m1.u16.p2.sent2	І ганьба, що сьогодні намагаються розколоти суспільство і парламент.
ParlaMint-UA_2021-08-24-m1.u16.p2.sent3	Наша мова, наш герб, наш гімн – це те, від чого ворога трясе, як чорта від ладана.
ParlaMint-UA_2021-08-24-m1.u16.p2.sent4	Це 20-річний Василь Пелиш, йому російські окупанти відрубали, відтяли руку за те, що на нашій було викарбовано наш герб, наш тризуб.
ParlaMint-UA_2021-08-24-m1.u16.p2.sent5	Тризуб у наших військових не тільки на руці, він в серці, і ми сьогодні не маємо права зрадити українську армію.
ParlaMint-UA_2021-08-24-m1.u16.p2.sent6	І, якщо сьогодні депутати першого скликання, які голосували за незалежність говорять нам, що цей "політичний вінегрет", який ви внесли до сесійної зали – це ганьба, давайте їх почуємо.
ParlaMint-UA_2021-08-24-m1.u16.p2.sent7	Давайте не дамо Зеленському повторити цю ж помилку, коли їх не запросили ні на парад, ні запросили до Маріїнського палацу, давайте не проголосуємо за те, до чого сьогодні закликають нас наші колеги з першого скликання.
ParlaMint-UA_2021-08-24-m1.u16.p2.sent8	Наш герб – це тризуб, він лаконічний, він історичний, він політично правильний – один із символів держави.
ParlaMint-UA_2021-08-24-m1.u16.p3.sent1	І я хочу ще сказати, що Конституція України вимагає 300 голосів за внесення до неї змін.
ParlaMint-UA_2021-08-24-m1.u16.p3.sent2	20 стаття Конституції.
ParlaMint-UA_2021-08-24-m1.u16.p3.sent3	Ви не маєте права сьогодні ані історично, ані морально, ані політично голосувати цей "політичний вінегрет".
ParlaMint-UA_2021-08-24-m1.u16.p3.sent4	Закликаємо вас зупинитися!
ParlaMint-UA_2021-08-24-m1.u16.p4.sent1	Слава Україні!
ParlaMint-UA_2021-08-24-m1.u17.p1.sent1	Веніславський Федір Володимирович.
ParlaMint-UA_2021-08-24-m1.u18.p1.sent1	Шановні українці, з святом з Днем незалежності!
ParlaMint-UA_2021-08-24-m1.u18.p1.sent2	Я хочу почати свій виступ з посиланням на Конституцію України, а саме на преамбулу.
ParlaMint-UA_2021-08-24-m1.u18.p1.sent3	Я хочу нагадати всім присутнім, що Конституція України прийнята Верховною Радою від імені Українського народу – громадян України усіх національностей.
ParlaMint-UA_2021-08-24-m1.u18.p2.sent1	Я хочу нагадати присутнім, в тому числі політичній опозиції, що є рішення Конституційного Суду України, за яким прийняття Верховною Радою Конституції, це є реалізація акта установчої влади українського народу.
ParlaMint-UA_2021-08-24-m1.u18.p3.sent1	Що це означає?
ParlaMint-UA_2021-08-24-m1.u18.p3.sent2	Це означає, що український народ через Верховну Раду уповноважив нас з вами, законодавців, ухвалити великий Державний Герб.
ParlaMint-UA_2021-08-24-m1.u18.p3.sent3	Це не вибір!
ParlaMint-UA_2021-08-24-m1.u18.p3.sent4	Це не свобода вибору, це наш обов’язок виконати пряму імперативну норму Конституції статтю 20 і ухвалити великий Державний Герб.
ParlaMint-UA_2021-08-24-m1.u18.p3.sent5	Може бути багато дискусій з приводу геральдичних особливостей того чи іншого аспекту великого Державного Герба України, але це витвір мистецтва він ніколи не буде загально сприйнятим усіма поціновувачами мистецьких витворів.
ParlaMint-UA_2021-08-24-m1.u18.p3.sent6	Але символ України – це Державний Прапор, це Державний Гімн і це Державний Герб.
ParlaMint-UA_2021-08-24-m1.u18.p3.sent7	І символи України – це те, що має об’єднувати Україну, об’єднувати народних депутатів України у цій залі.
ParlaMint-UA_2021-08-24-m1.u18.p3.sent8	І я глибоко переконаний, що якраз результати сьогоднішнього голосування за реалізацію волі українського народу мати великий Державний Герб продемонструють хто є хто.
ParlaMint-UA_2021-08-24-m1.u18.p4.sent1	Політична партія "Слуга народу" буде голосувати "за", і я думаю, що всі патріотичні сили підтримають нашу ініціативу і ініціативу нашого Президента.
ParlaMint-UA_2021-08-24-m1.u18.p5.sent1	Дякую.
ParlaMint-UA_2021-08-24-m1.u19.p1.sent1	Дякую.
ParlaMint-UA_2021-08-24-m1.u19.p2.sent1	Переходимо до голосування.
ParlaMint-UA_2021-08-24-m1.u19.p2.sent2	Будь ласка, запросіть народних депутатів до зали.
ParlaMint-UA_2021-08-24-m1.u19.p3.sent1	Ви ж Регламент добре знаєте.
ParlaMint-UA_2021-08-24-m1.u19.p3.sent2	І я його знаю і чту, на відміну від багатьох своїх колег.
ParlaMint-UA_2021-08-24-m1.u19.p4.sent1	І визначається Верховна Рада.
ParlaMint-UA_2021-08-24-m1.u19.p4.sent2	Шановні колеги, при всій повазі, давайте поважати один одного і роботу один одного.
ParlaMint-UA_2021-08-24-m1.u19.p5.sent1	Ставлю на голосування пропозицію про прийняття за основу проекту Закону про великий Державний Герб України (реєстраційний номер 5712).
ParlaMint-UA_2021-08-24-m1.u19.p5.sent2	Готові голосувати?
ParlaMint-UA_2021-08-24-m1.u19.p6.sent1	Прошу підтримати та проголосувати.
ParlaMint-UA_2021-08-24-m1.u19.p7.sent1	За-257
ParlaMint-UA_2021-08-24-m1.u19.p8.sent1	Рішення прийнято.
ParlaMint-UA_2021-08-24-m1.u19.p8.sent2	За основу.
ParlaMint-UA_2021-08-24-m1.u19.p9.sent1	По фракціях покажіть.
ParlaMint-UA_2021-08-24-m1.u19.p10.sent1	Шановні колеги, позачергову сесію Верховної Ради України дев’ятого скликання оголошую закритою.
ParlaMint-UA_2021-08-24-m1.u19.p11.sent1	Дякую.
