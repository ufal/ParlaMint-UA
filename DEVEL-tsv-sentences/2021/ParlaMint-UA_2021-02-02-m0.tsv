id	text
ParlaMint-UA_2021-02-02-m0.u1.p1.sent1	Добрий ранок, шановні колеги!
ParlaMint-UA_2021-02-02-m0.u1.p1.sent2	Добрий ранок, шановні представники засобів масової інформації!
ParlaMint-UA_2021-02-02-m0.u1.p1.sent3	Добрий ранок, шановні представники дипломатичних місій, гості Верховної Ради України!
ParlaMint-UA_2021-02-02-m0.u1.p1.sent4	Добрий ранок, шановне духовенство!
ParlaMint-UA_2021-02-02-m0.u1.p2.sent1	Шановні колеги, я, як завжди, нагадую: нам необхідно зареєструватися, реєстрація відбувається шляхом натискання зеленої кнопки, першої зліва.
ParlaMint-UA_2021-02-02-m0.u1.p2.sent2	Нічого не змінилось з минулої сесії.
ParlaMint-UA_2021-02-02-m0.u1.p2.sent3	Готові реєструватись?
ParlaMint-UA_2021-02-02-m0.u1.p2.sent4	Прошу реєструватись.
ParlaMint-UA_2021-02-02-m0.u1.p3.sent1	У залі зареєстровано 219 народних депутатів України.
ParlaMint-UA_2021-02-02-m0.u1.p3.sent2	Пленарне засідання Верховної Ради оголошую відкритим.
ParlaMint-UA_2021-02-02-m0.u1.p4.sent1	Шановні народні депутати, у засіданні Верховної Ради України бере участь Прем’єр-міністр України Денис Анатолійович Шмигаль та члени Кабінету Міністрів України.
ParlaMint-UA_2021-02-02-m0.u1.p4.sent2	Прошу привітати.
ParlaMint-UA_2021-02-02-m0.u1.p4.sent3	Керівники центральних органів виконавчої влади, керівники судової гілки влади.
ParlaMint-UA_2021-02-02-m0.u1.p4.sent4	Присутні посадові особи, яких Верховна Рада України обирає, призначає і надає згоду на призначення на посаду.
ParlaMint-UA_2021-02-02-m0.u1.p4.sent5	Шановні колеги.
ParlaMint-UA_2021-02-02-m0.u1.p4.sent6	Присутні предстоятелі церков і релігійних організацій України.
ParlaMint-UA_2021-02-02-m0.u1.p4.sent7	Як завжди, представники засобів масової інформації.
ParlaMint-UA_2021-02-02-m0.u1.p4.sent8	Глави дипломатичних представництв іноземних держав.
ParlaMint-UA_2021-02-02-m0.u1.p4.sent9	Інші офіційні особи.
ParlaMint-UA_2021-02-02-m0.u1.p5.sent1	Шановні колеги, відповідно до статті 83 Конституції України п’яту сесію Верховної Ради України дев’ятого скликання оголошую відкритою.
ParlaMint-UA_2021-02-02-m0.u2.p1.sent1	Шановні народні депутати України, шановні гості Верховної Ради України!
ParlaMint-UA_2021-02-02-m0.u2.p1.sent2	До слова запрошується Голова Верховної Ради України Дмитро Олександрович Разумков.
ParlaMint-UA_2021-02-02-m0.u3.p1.sent1	Шановні колеги, минулий рік був важким і непростим, сповненим викликами і для України, і для українського парламентаризму, і для всього всесвіту.
ParlaMint-UA_2021-02-02-m0.u3.p1.sent2	Тому що ті виклики, які постали перед нами, їх не було вже багато-багато років, десятиріч, а, може, і ніколи в історії нашої держави.
ParlaMint-UA_2021-02-02-m0.u3.p1.sent3	Пандемія коронавірусу охопила всю державу Україна і, на жаль, весь світ, навіть глобальні війни, які ми всі з вами спостерігали в історії Всесвіту, вони не були такими катастрофічними, наслідки яких сьогодні ми можемо спостерігати, після коронавірусу.
ParlaMint-UA_2021-02-02-m0.u3.p1.sent4	На жаль, ця хвороба б’є не лише по здоров’ю людей, вона також б’є по економіці, б’є по стосунках між державами і по багатьом іншим аспектам нашого вже звичного життя.
ParlaMint-UA_2021-02-02-m0.u3.p1.sent5	На жаль, я впевнений, що і 2021 рік він буде непростим для нас.
ParlaMint-UA_2021-02-02-m0.u3.p1.sent6	Але лише спільно, єднаючись навколо базових і правильних речей, ми зможемо перемогти всі виклики.
ParlaMint-UA_2021-02-02-m0.u3.p1.sent7	Ті проблеми, які сьогодні стоять перед суспільством я не буду сьогодні проговорювати, ви добре знаєте і без мене, ви спілкуєтесь з людьми, тому що саме ви в першу чергу стикаєтесь з проблемами людей, з їх питаннями, пов’язаними з усіма трагічними або позитивними подіями, які відбуваються у нашому суспільстві.
ParlaMint-UA_2021-02-02-m0.u3.p1.sent8	Особливо це стосується мажоритарників.
ParlaMint-UA_2021-02-02-m0.u3.p1.sent9	Саме ви перші були, коли були повені, саме ви перші були, коли починалися мітинги, пов’язані з тарифами, і багато інших речей, з якими ви зіткнулися.
ParlaMint-UA_2021-02-02-m0.u3.p2.sent1	Я думаю, що п’ята сесія Верховної Ради України дев’ятого скликання вона буде такою ж успішною, якою ми з вами зможемо її зробити.
ParlaMint-UA_2021-02-02-m0.u3.p2.sent2	Буде багато викликів.
ParlaMint-UA_2021-02-02-m0.u3.p2.sent3	Але, як мені здається, ми можемо виділити чотири ключові принципи, на яких ми повинні будемо сконцентрувати свою увагу.
ParlaMint-UA_2021-02-02-m0.u3.p3.sent1	Перший – це тарифна політика.
ParlaMint-UA_2021-02-02-m0.u3.p3.sent2	На жаль, ми всі з вами побачили, що ця проблема охопила напередодні новорічних свят і після них всю державу.
ParlaMint-UA_2021-02-02-m0.u3.p3.sent3	І саме наша спільна ефективна робота, як українського парламенту, так і інших інституцій, дозволила вийти в точку нуль.
ParlaMint-UA_2021-02-02-m0.u3.p3.sent4	Ми не вирішили це питання.
ParlaMint-UA_2021-02-02-m0.u3.p3.sent5	Ми не вирішили цю проблему.
ParlaMint-UA_2021-02-02-m0.u3.p3.sent6	І ми повинні зробити все, в тому числі на законодавчому рівні, те, що буде залежати від нас, для того щоб захистити найменш захищені та вразливі верстви нашого населення.
ParlaMint-UA_2021-02-02-m0.u3.p3.sent7	Кожен це добре розуміє, і я це бачив, бачу і, впевнений, в подальшому буду спостерігати в позиціях кожної депутатської фракції та групи в цьому парламенті і кожного народного депутата.
ParlaMint-UA_2021-02-02-m0.u3.p4.sent1	Другий важливий аспект, на якому, як мені здається, нам варто було б сконцентрувати свою увагу під час п’ятої сесії, - це питання, пов’язане з розвитком нашої промисловості.
ParlaMint-UA_2021-02-02-m0.u3.p4.sent2	Саме промисловість дасть нам змогу залучити додаткові інвестиції, як внутрішні, так і зовнішні, створити умови для того, щоб збільшувалась кількість робочих місць, збільшувалась кількість податків, і тоді ми також зможемо виконати і перший пункт, про який я сьогодні говорив: захистити тих, кому сьогодні найважче.
ParlaMint-UA_2021-02-02-m0.u3.p5.sent1	Третій пункт.
ParlaMint-UA_2021-02-02-m0.u3.p5.sent2	Ця проблема з’явилася не сьогодні, не вчора, і давайте віддавати собі.
ParlaMint-UA_2021-02-02-m0.u3.p5.sent3	бути свідомими того, що її буде важко вирішити і нам, але ми повинні рухатись по цьому шляху.
ParlaMint-UA_2021-02-02-m0.u3.p5.sent4	Це зміна і це реформа судоустрою.
ParlaMint-UA_2021-02-02-m0.u3.p5.sent5	Це вільний і єдиний доступ до судів всіх громадян, в незалежності від того, депутат ти чи не депутат.
ParlaMint-UA_2021-02-02-m0.u3.p5.sent6	Дякую.
ParlaMint-UA_2021-02-02-m0.u3.p5.sent7	Міністр або не міністр, або просто громадянин в маленькому місті або селі нашої держави.
ParlaMint-UA_2021-02-02-m0.u3.p5.sent8	Ми повинні, дійсно, створити єдині правила, єдині умови і єдині підходи до відновлення та відстоювання своєї правоти в судах.
ParlaMint-UA_2021-02-02-m0.u3.p5.sent9	І це також дасть змогу залучити інвестиції.
ParlaMint-UA_2021-02-02-m0.u3.p5.sent10	Сьогодні, ми всі це добре знаємо, до нас не приходить інвестор не тому, що в нас великі податки, і навіть не тому, що в нас окупована частина території і йде війна, а тому що він не впевнений, що завтра він зможе захистити свої інтереси, захистити свої інвестиції і захистити ті демократичні принципи, до яких всі до них звикли.
ParlaMint-UA_2021-02-02-m0.u3.p6.sent1	Четвертим питанням, принципом, є питання, пов’язане з тим, щоб дійсно створити належні умови для наших з вами співгромадян.
ParlaMint-UA_2021-02-02-m0.u3.p6.sent2	І тут немає якоїсь конкретної позиції, яку б можна було б відобразити, немає конкретного комітету, від якого це буде залежати, або конкретного народного депутата.
ParlaMint-UA_2021-02-02-m0.u3.p6.sent3	Це можливо лише завдяки спільній роботі, тому що в кожному комітеті, у кожного народного депутата є ті ініціативи, які справді можуть допомогти людям.
ParlaMint-UA_2021-02-02-m0.u3.p6.sent4	Допомогти не великому бізнесу, хоча це також важливо, а захистити простого українця.
ParlaMint-UA_2021-02-02-m0.u3.p6.sent5	І я впевнений, що ми це з вами зможемо зробити.
ParlaMint-UA_2021-02-02-m0.u3.p7.sent1	Є ще одне ноу-хау, яке з’явилося в стінах парламенту дев’ятого скликання, у Верховні Раді дев’ятого скликання, – це процедура пріоритету та консенсусу.
ParlaMint-UA_2021-02-02-m0.u3.p7.sent2	Ми її з вами винайшли та запустили під час появи коронавірусу на теренах нашої держави.
ParlaMint-UA_2021-02-02-m0.u3.p7.sent3	Всі тоді розуміли, що саме від швидких ефективних дій ми зможемо зробити так, щоб допомогти державі та допомогти людям.
ParlaMint-UA_2021-02-02-m0.u3.p7.sent4	Саме тоді об’єдналися всі депутатські фракції та групи в цьому залі і проводили наради фактично цілодобово, розробляючи необхідні для держави закони.
ParlaMint-UA_2021-02-02-m0.u3.p7.sent5	Саме завдяки цій процедурі був створений ковідний фонд, який забезпечив можливість швидкого реагування на ті виклики, які виникли перед державою.
ParlaMint-UA_2021-02-02-m0.u3.p7.sent6	І навіть зараз ми наприкінці минулої сесії минулого тижня змогли завдяки цій процедурі прийняти важливі для держави закони і у сфері медицини, і у сфері забезпечення наших співгромадян, коли дали ефективний механізм уряду проводити виплату компенсацій у зв’язку із збільшенням тарифів для наших громадян.
ParlaMint-UA_2021-02-02-m0.u3.p7.sent7	Тому, можливо, є сенс перевести це з політико-правового механізму до інституційного рівня і внести відповідні зміни до Регламенту.
ParlaMint-UA_2021-02-02-m0.u3.p7.sent8	Тому що це об’єднує парламент, об’єднує підходи і об’єднує всіх в незалежності від прапорців, в незалежності від ідеології, ідеологія залишається одна – громадянин України, і саме вона є базовою для кожного з нас, я в цьому глибоко переконаний.
ParlaMint-UA_2021-02-02-m0.u3.p8.sent1	І я хотів би нагадати і собі, і вам всім, що народний депутат України він представляє інтереси не лише виборців, які за нього проголосували, він представляє інтереси всього народу України.
ParlaMint-UA_2021-02-02-m0.u3.p8.sent2	І лише об’єднавшись, ми зможемо вкотре довести, що Верховна Рада України здатна, спроможна, як завжди, долати виклики та проблеми, які виникають в суспільстві і бути тією базовою силою, яка завжди стоїть на боці нашого народу.
ParlaMint-UA_2021-02-02-m0.u3.p9.sent1	Ще раз всім дякую.
ParlaMint-UA_2021-02-02-m0.u3.p9.sent2	Сподіваюся на спільну конструктивну працю.
ParlaMint-UA_2021-02-02-m0.u4.p1.sent1	Дякую, шановні колеги.
ParlaMint-UA_2021-02-02-m0.u4.p2.sent1	Переходимо до нашої роботи.
ParlaMint-UA_2021-02-02-m0.u4.p2.sent2	Я пропоную подякувати Кабінету Міністрів України, пану Прем’єр-міністру, шановним нашим колегам.
ParlaMint-UA_2021-02-02-m0.u4.p2.sent3	Дякую вам, бажаю успіхів та ефективної нашої спільної співпраці.
ParlaMint-UA_2021-02-02-m0.u4.p3.sent1	Шановні колеги, відповідно до статті 25 Регламенту Верховної Ради України у вівторок ми маємо 30 хвилин на виступи уповноважених представників депутатських фракцій та груп з оголошенням пропозицій, заяв та повідомлень.
ParlaMint-UA_2021-02-02-m0.u4.p3.sent2	Будь ласка, запишіться на виступ від депутатських фракцій та груп.
ParlaMint-UA_2021-02-02-m0.u4.p4.sent1	Пузійчук Андрій Вікторович.
ParlaMint-UA_2021-02-02-m0.u4.p5.sent1	Тимошенко?
ParlaMint-UA_2021-02-02-m0.u4.p5.sent2	Тимошенко Юлія Володимирівна.
ParlaMint-UA_2021-02-02-m0.u5.p1.sent1	Шановні колеги, сьогодні такий знаковий день – відкриття сесії, я всіх вітаю, але сьогодні ще і День бабака, можете перевірити це.
ParlaMint-UA_2021-02-02-m0.u5.p1.sent2	І в мене таке враження, що, чесно кажучи, ми ходимо тут по колу: прекрасні слова розповідаємо про служіння людям, прекрасно говоримо, що Верховна Рада – це база і основа для побудови справедливості в суспільстві, але в реальності ви прекрасно знаєте, що відбувається з людьми.
ParlaMint-UA_2021-02-02-m0.u5.p2.sent1	Саме тому я для того, щоб якось вирватися з цього замкнутого кола, пропоную хоча б одне питання вирішити.
ParlaMint-UA_2021-02-02-m0.u5.p2.sent2	Ви знаєте, що до 2014 року, більше 20 років, взагалі проблема з тарифами в країні не стояла ніколи.
ParlaMint-UA_2021-02-02-m0.u5.p2.sent3	У нас було дві речі, які давали можливість людям відчувати, що справедливість є.
ParlaMint-UA_2021-02-02-m0.u5.p3.sent1	Більше 20 років – 23 роки український газ ішов людям по українській ціні, і 17 років працював енергоринок, який враховував низьку ціну на гідроелектроенергію, на атомну, і давав людям, і, до речі, не тільки людям, а й промисловості давав адекватні ціни.
ParlaMint-UA_2021-02-02-m0.u5.p3.sent2	З 14-го року зірвало всі стоп-крани, і вже немає ніякої межі цьому хамству – постановлення людям тарифів, які їм непосильні.
ParlaMint-UA_2021-02-02-m0.u5.p4.sent1	Я пропоную зробити хоча би один реальний крок.
ParlaMint-UA_2021-02-02-m0.u5.p4.sent2	Знаєте, коли говорять про покращання, давайте хоча б повернемо це добре, що було.
ParlaMint-UA_2021-02-02-m0.u5.p4.sent3	Ми внесли законопроект 4680 і пропонуємо підписати всім лідерам фракцій.
ParlaMint-UA_2021-02-02-m0.u5.p4.sent4	Лідери фракцій не всі підписали, але депутати підписали про те, щоб повернути український газ людям по українській ціні, тобто те, що було 23 роки в країні, повернути і зробити так, щоб із сховищ людям газ ішов по адекватним цінам, а не втридорога.
ParlaMint-UA_2021-02-02-m0.u5.p5.sent1	Ви знаєте, що дві фракції, депутати не підписали – "Голос" і "Європейська солідарність", всі інші депутати підписали.
ParlaMint-UA_2021-02-02-m0.u5.p5.sent2	У мене є пропозиція, щоби зараз лідери фракцій підписали режим ad hoc, і щоби ми цей закон негайно розглянули в залі.
ParlaMint-UA_2021-02-02-m0.u5.p5.sent3	Я обійду всіх лідерів фракцій, і ті, хто не підпишуть ad hoc (ad hoc – це розглянути сьогодні, негайно, невідкладно), я повідомлю публічно, хто не підписав, щоб народ знав своїх "героїв" в обличчя.
ParlaMint-UA_2021-02-02-m0.u5.p5.sent4	На фіг же ж розмовляти красиво з трибун, якщо за кулісами, за лаштунками все робиться проти людей!
ParlaMint-UA_2021-02-02-m0.u5.p6.sent1	І друге що, ми вносимо проект Постанови і теж попросимо всіх лідерів фракцій підписати, про директиви уряду звільнити Коболєва і всю його корумповану шайку, і це теж буде реальний крок, який треба робити.
ParlaMint-UA_2021-02-02-m0.u5.p6.sent2	Я хотіла, щоб ми не тільки тут бовтали, а ще і діяли.
ParlaMint-UA_2021-02-02-m0.u5.p7.sent1	Дякую за увагу.
ParlaMint-UA_2021-02-02-m0.u6.p1.sent1	Слово надається народному депутату Потураєву Микиті Руслановичу, фракція політичної партії "Слуга народу".
ParlaMint-UA_2021-02-02-m0.u7.p1.sent1	Шановні колеги, я розумію, що, можливо, Погоджувальна рада, яка відбувається щоразу в понеділок перед початком робочого тижня, не саме цікаве видовище в наших медіа, але, вибачте, іноді вже це переходить всі кордони.
ParlaMint-UA_2021-02-02-m0.u7.p1.sent2	Я розумію, що там робляться декларації політичні, там мало що обговорюється по суті справи, але справжні істерики, які там час від часу відбуваються, вони ж навіть вже, знаєте, не можуть бути охарактеризовані як сезонні психіатричні загострення.
ParlaMint-UA_2021-02-02-m0.u7.p2.sent1	Вчора там лунали фрази про всіх чортів, маючи на увазі, я так розумію, нас.
ParlaMint-UA_2021-02-02-m0.u7.p2.sent2	Знаєте, я значно різче хотів виступити сьогодні зранку, але після такої миролюбної промови нашого спікера, який казав про об’єднання, то, так, я теж пару слів хочу сказати про об’єднання.
ParlaMint-UA_2021-02-02-m0.u7.p3.sent1	Я хочу нагадати, що у 14-му році на Майдані була така пісня: там згадувалося про суд – народний трибунал, під який піде кожен, пам’ятаєте, член якої партії.
ParlaMint-UA_2021-02-02-m0.u7.p3.sent2	То я хочу вам сказати, шановні колеги з певної фракції, що ми, "Слуга народу", яких ви називаєте чортами, ми – це наразі ця тоненька червона лінія, яка вас відділяє від того самого народного трибуналу, бо ми – законослухняні люди, і ми навіть ще не вирішили, як ми будемо реагувати на абсолютно хамські випади на нашу адресу вчора.
ParlaMint-UA_2021-02-02-m0.u7.p3.sent3	Але навіть коли лунали призиви вбити Президента України, ви пам’ятаєте, що ми просто цивілізовано пішли до правоохоронних органів, написали відповідні заяви, не закликаючи до якихось репресій.
ParlaMint-UA_2021-02-02-m0.u7.p4.sent1	Хочу також сказати, що якщо ця тоненька червона лінія, якою є фракція "Слуга народу", буде розірвана, то по той бік вас будуть чекати не так, як на Ельбі союзники один одного чекали.
ParlaMint-UA_2021-02-02-m0.u7.p4.sent2	Тому що там з іншого боку радикалізація вже така, що з вами ніхто не буде товаришувати.
ParlaMint-UA_2021-02-02-m0.u7.p4.sent3	І мусорними баками це не закінчиться.
ParlaMint-UA_2021-02-02-m0.u7.p4.sent4	Це закінчиться дуже і дуже поганими наслідками.
ParlaMint-UA_2021-02-02-m0.u7.p4.sent5	Я бачу, я бачу, що на мене дивляться з того боку, і я думаю, що ви теж розумієте, що ви, радикалізуючи суспільство, таким чином не втримаєте людей від народних трибуналів.
ParlaMint-UA_2021-02-02-m0.u7.p5.sent1	То я, приєднуючись до нашого спікера, закликаю всіх трохи збавити градус емоцій, триматися в рамках цивілізованого парламентаризму, щоб не закінчилося народними трибуналами.
ParlaMint-UA_2021-02-02-m0.u8.p1.sent1	Слово надається народній депутатці Совсун Інні Романівні, фракція політичної партії "Голос".
ParlaMint-UA_2021-02-02-m0.u8.p2.sent1	Василенко.
ParlaMint-UA_2021-02-02-m0.u9.p1.sent1	Дякую.
ParlaMint-UA_2021-02-02-m0.u9.p1.sent2	Доброго дня, колеги!
ParlaMint-UA_2021-02-02-m0.u9.p1.sent3	І вітаю всіх з початком п’ятої сесії.
ParlaMint-UA_2021-02-02-m0.u9.p1.sent4	Під час цієї сесії, як і під час всіх інших, завданням номер один для фракції "Голос" є і залишається забезпечити заможне, довге, здорове життя українцям в якісному, чистому та безпечному довкіллі.
ParlaMint-UA_2021-02-02-m0.u9.p1.sent5	Наше бачення – це український "зелений курс", який передбачає економічне зростання на тлі екологізації країни, на тлі очищення повітря та водойм, збагачення ґрунтів та відновлення лісів.
ParlaMint-UA_2021-02-02-m0.u9.p1.sent6	Поява нових робочих місць на тлі формування нових інноваційних галузей та розвитку наукового потенціалу країни – це теж про той самий "зелений курс".
ParlaMint-UA_2021-02-02-m0.u9.p2.sent1	Але щоб все це стало реальністю, мало простих декларацій, треба ще й рішучі дії і наші з вами, колеги, голоси під ці дії.
ParlaMint-UA_2021-02-02-m0.u9.p2.sent2	Але з тижня в тиждень всі екологічні ініціативи опиняються десь на задвірках нашого з вами порядку денного.
ParlaMint-UA_2021-02-02-m0.u9.p2.sent3	А чому?
ParlaMint-UA_2021-02-02-m0.u9.p2.sent4	А тому, що голосів в залі немає, немає їх від груп, контрольованих енергетичними монополістами і промисловими олігархами, які не бачать жодних проблем з тим, щоб труїти український народ, аби тільки їм самим не перекрили доступ до ресурсів.
ParlaMint-UA_2021-02-02-m0.u9.p2.sent5	І так у нас на безстроковій паузі законопроекти про зменшення промислового забруднення, про екологічний контроль, про заборону шкідливого пластику.
ParlaMint-UA_2021-02-02-m0.u9.p2.sent6	Так, у нас досі уряд не квапиться ні зі стратегічними документами у сфері екологічної та енергетичної безпеки, ні з реальними діями за давно узгодженими планами модернізації тієї ж галузі енергетики.
ParlaMint-UA_2021-02-02-m0.u9.p3.sent1	Вчора, 1 лютого, була десята річниця з моменту приєднання України до Європейського Енергетичного Співтовариства.
ParlaMint-UA_2021-02-02-m0.u9.p4.sent1	Якраз 10 років тому почалася приватизація державного теплоенергосектору, ці потужності віддавалися у приватні руки майже за безцінь з однією єдиною умовою: інвестори мали модернізувати старі радянські потужності і встановити системи моніторингу викидів і фільтри.
ParlaMint-UA_2021-02-02-m0.u9.p5.sent1	Пройшло 10 років, про інвестиційні зобов’язання забули, і почалися розмови про те, що на екологізацію грошей немає.
ParlaMint-UA_2021-02-02-m0.u9.p5.sent2	Маніпуляціями і шантажем енергетичні монополісти і зараз намагаються перекласти свої зобов’язання на плечі держави, а тобто на плечі платників податків, на наші плечі.
ParlaMint-UA_2021-02-02-m0.u9.p5.sent3	Але держава не має платити за зобов’язання бізнесу, який той брав на себе, нехай навіть 10 років тому, а Кабмін і, зокрема, Міністерство енергетики та Міністерство довкілля, не мають ні права, ні можливості піддаватися сьогодні на провокації і піднімати питання про перенесення строків, взятих на себе за вже міжнародними зобов’язаннями щодо зменшення викидів від ТЕЦ і ТЕС.
ParlaMint-UA_2021-02-02-m0.u9.p5.sent4	Адже це зобов’язання не просто перед Європейським Енергетичним Співтовариством, а зобов’язання перед народом України, якому держава повинна гарантувати право на чисте повітря і чисте довкілля.
ParlaMint-UA_2021-02-02-m0.u9.p6.sent1	З цієї трибуни я традиційно звертаюся до вас, колеги, і до уряду Прем’єра Шмигаля з простим посланням.
ParlaMint-UA_2021-02-02-m0.u9.p6.sent2	Давайте нарешті зробимо так, щоб люди в нашій країні дихали киснем, а не вдихали щодня тонни токсичного двоокису сірки і азоту, і інші отрути.
ParlaMint-UA_2021-02-02-m0.u9.p6.sent3	Зміни в порядку денному сьогодні залежать від нас, тож давайте будемо творити їх разом і давайте своїми голосами дамо.
ParlaMint-UA_2021-02-02-m0.u10.p1.sent1	Дякуємо.
ParlaMint-UA_2021-02-02-m0.u10.p2.sent1	Слово надається народному депутату Бойку Юрію Анатолійовичу, фракція "Опозиційна платформа – За життя".
ParlaMint-UA_2021-02-02-m0.u10.p2.sent2	Будь ласка.
ParlaMint-UA_2021-02-02-m0.u11.p1.sent1	Шановний пане віце-спікер, шановні народні депутати!
ParlaMint-UA_2021-02-02-m0.u11.p1.sent2	Якщо хтось в цьому залі думає, що людей цікавить розборки всередині правлячої фракції або кадрова чехарда, яку влаштували "слуги", то це неправда.
ParlaMint-UA_2021-02-02-m0.u11.p1.sent3	Людей цікавить зовсім інше, люди чекають відповіді на питання і проблеми, які їх турбують кожен день.
ParlaMint-UA_2021-02-02-m0.u11.p1.sent4	Люди чекають відповіді – коли будуть зменшені тарифи, тому що вони просто не в змозі їх сплачувати.
ParlaMint-UA_2021-02-02-m0.u11.p1.sent5	Пенсіонери чекають відповіді – коли будуть збільшені пенсії, тому що після перерахунку пенсій останнім часом у нас дуже багато сигналів з регіонів, що деякі пенсіонери отримали 3-5 гривень додатку, а це просто знущання над людьми, які все своє життя віддали державі.
ParlaMint-UA_2021-02-02-m0.u11.p1.sent6	Люди чекають турботи за власне здоров’я, тому що той бардак з вакцинацією, який породила сьогоднішня влада, вже лякає їх більше, ніж сама епідемія.
ParlaMint-UA_2021-02-02-m0.u11.p1.sent7	І коли сусідні держави почали вакцинацію свого населення, в нашій країні все ще йдуть дебати, через кого з посередників буде завезена вакцина.
ParlaMint-UA_2021-02-02-m0.u11.p1.sent8	Багато людей в державі чекають вирішення питання припинення знущання з російської мови, яка сьогодні, згідно з діючим законом, продуцируется діючою владою.
ParlaMint-UA_2021-02-02-m0.u11.p1.sent9	Окреме питання – питання миру на Донбасі.
ParlaMint-UA_2021-02-02-m0.u11.p1.sent10	Політичний шлях, який називається Мінські угоди, який затверджений вже сьогоднішньою владою і діючим Президентом, сьогодні знаходиться в тупику.
ParlaMint-UA_2021-02-02-m0.u11.p2.sent1	Відповідаючи на ці питання, хочу сказати наступне: наша політична сила "Опозиційна платформа – За життя" знає і розуміє, як вирішити ці проблеми і яким чином робити так, щоб людям стало легше.
ParlaMint-UA_2021-02-02-m0.u11.p2.sent2	На кожен цей виклик ми маємо свою відповідь, ми маємо конкретний план, як робити, що робити.
ParlaMint-UA_2021-02-02-m0.u11.p2.sent3	Ми маємо відповідні законопроекти в парламенті, які дають відповідь, яким чином вирішити ці проблеми.
ParlaMint-UA_2021-02-02-m0.u11.p3.sent1	І я сьогодні хочу закликати всіх політиків, які не на словах, а на ділі хочуть добра для держави, об’єднатися навколо виходу країни з кризи, навколо подолання тих явищ, які сталися останнім часом в країні, які гальмують і припиняють її розвиток і рух вперед, і допомогти людям, які чекають, що держава буде за них піклуватись, буде їм допомагати.
ParlaMint-UA_2021-02-02-m0.u11.p3.sent2	Ми до цього готові, закликаю, щоб парламент зробив таким же чином.
ParlaMint-UA_2021-02-02-m0.u11.p4.sent1	Дякую за увагу.
ParlaMint-UA_2021-02-02-m0.u12.p1.sent1	Дякую.
ParlaMint-UA_2021-02-02-m0.u12.p2.sent1	Шахов.
ParlaMint-UA_2021-02-02-m0.u12.p3.sent1	Кулініч?
ParlaMint-UA_2021-02-02-m0.u12.p3.sent2	Кулініч Олег Іванович.
ParlaMint-UA_2021-02-02-m0.u13.p1.sent1	Шановний пане Голово, шановні колеги, шановні виборці!
ParlaMint-UA_2021-02-02-m0.u13.p1.sent2	Сьогодні ми починаємо роботу п’ятої сесії дев’ятого скликання.
ParlaMint-UA_2021-02-02-m0.u13.p1.sent3	І перед Верховною Радою буде стояти дуже багато викликів.
ParlaMint-UA_2021-02-02-m0.u13.p2.sent1	Перше – це питання тарифів на житлово-комунальні послуги.
ParlaMint-UA_2021-02-02-m0.u13.p2.sent2	На жаль, воно так і залишається невирішеним.
ParlaMint-UA_2021-02-02-m0.u13.p2.sent3	Минулого тижня всі фракції і групи підтримали важливий законопроект, який врегульовує ситуацію з тими споживачами, які перейшли на електроопалення.
ParlaMint-UA_2021-02-02-m0.u13.p2.sent4	Крім того, всі фракції і групи консолідувались і проголосували постанову, яка, на наш погляд, буде спонукати Кабмін вжити конкретних заходів з тарифами на житлово-комунальні послуги.
ParlaMint-UA_2021-02-02-m0.u13.p3.sent1	Уряд запропонував певні тимчасові рішення стосовно ціни на газ.
ParlaMint-UA_2021-02-02-m0.u13.p3.sent2	Але, на наш погляд, це повинно бути врегульовано на законодавчому рівні і не тільки на період дії карантину.
ParlaMint-UA_2021-02-02-m0.u13.p4.sent1	Наша депутатська група зареєструвала законопроекти 4635, 4639 щодо захисту прав споживачів природного газу.
ParlaMint-UA_2021-02-02-m0.u13.p4.sent2	І ці законопроекти вирішують це питання.
ParlaMint-UA_2021-02-02-m0.u13.p4.sent3	Ми готові підтримати всі законопроекти стосовно пониження тарифів на житлово-комунальні послуги.
ParlaMint-UA_2021-02-02-m0.u13.p5.sent1	Друге, на що хотів би звернути увагу.
ParlaMint-UA_2021-02-02-m0.u13.p5.sent2	Після місцевих виборів у нас величезна кількість об’єднаних територіальних громад мають дуже багато проблем.
ParlaMint-UA_2021-02-02-m0.u13.p5.sent3	Перше – це те, наприклад, що відбувається з реорганізацією відділів соціального захисту населення.
ParlaMint-UA_2021-02-02-m0.u13.p5.sent4	Масово ідуть скорочення спеціалістів, до 50 відсотків.
ParlaMint-UA_2021-02-02-m0.u13.p5.sent5	Їх функції передаються від колишніх відділів соцзахисту при РДА в об’єднані територіальні громади.
ParlaMint-UA_2021-02-02-m0.u13.p5.sent6	Але в ОТГ немає ні видатків на ці утримання і немає бачення, як ці послуги надавати.
ParlaMint-UA_2021-02-02-m0.u13.p6.sent1	Національну сервісну службу, яка має цим опікуватись, створено лише на центральному рівні.
ParlaMint-UA_2021-02-02-m0.u13.p6.sent2	В областях, на місцях, абсолютно нічого не фінансується і немає розуміння, як це організовувати.
ParlaMint-UA_2021-02-02-m0.u13.p7.sent1	Ще раз повторюю, маємо величезну кількість звернень від голів об’єднаних територіальних громад: як організовувати процес надання соціальних послуг величезній категорії осіб похилого віку і осіб з інвалідністю?
ParlaMint-UA_2021-02-02-m0.u13.p8.sent1	Плюс теж питання субсидій.
ParlaMint-UA_2021-02-02-m0.u13.p8.sent2	Як їх нараховувати, коли органи, які мають за це відповідати, перебувають у стадії реорганізації?
ParlaMint-UA_2021-02-02-m0.u13.p8.sent3	Бо те, що відбувається зараз на місцях, інакше як хаосом я по-іншому назвати не можу.
ParlaMint-UA_2021-02-02-m0.u13.p9.sent1	Тому уряд повинен терміново закінчити процес реорганізації органів соціального захисту населення для того, щоб ці процеси були організовані логічно.
ParlaMint-UA_2021-02-02-m0.u13.p9.sent2	Тому давайте під час цієї сесії об’єднаємося навколо тих питань, які об’єднають сесійну залу і яку будуть корисні людям.
ParlaMint-UA_2021-02-02-m0.u13.p9.sent3	Це питання тарифів на житлово-комунальні послуги, це підтримка малому і середньому бізнесу, це наповнення місцевих бюджетів.
ParlaMint-UA_2021-02-02-m0.u13.p9.sent4	Я впевнений, що такі речі будуть об’єднувати сесійну залу.
ParlaMint-UA_2021-02-02-m0.u13.p9.sent5	І давайте під час цієї сесії зробимо хоч декілька корисних речей, які потрібні і для людей в першу чергу, і для наших територіальних громад.
ParlaMint-UA_2021-02-02-m0.u13.p10.sent1	Дякую.
ParlaMint-UA_2021-02-02-m0.u14.p1.sent1	Гончаренко Олексій Олексійович.
ParlaMint-UA_2021-02-02-m0.u15.p1.sent1	Олексій Гончаренко, "Європейська солідарність".
ParlaMint-UA_2021-02-02-m0.u15.p1.sent2	Шановні друзі, перед початком цієї сесії вийшло фантастичне інтерв’ю нашого Президента Зеленського американському HBO.
ParlaMint-UA_2021-02-02-m0.u15.p1.sent3	Ми звідти багато про що дізналися: що Зеленський трішки злий на Трампа.
ParlaMint-UA_2021-02-02-m0.u15.p1.sent4	Ну, звичайно, Трамп тепер не Президент, можна бути трішки злим.
ParlaMint-UA_2021-02-02-m0.u15.p1.sent5	Треба було там сказати дякую адміністрації Трампа за летальну зброю для України, за спільну боротьбу проти "Північного потоку-2".
ParlaMint-UA_2021-02-02-m0.u15.p1.sent6	Треба сказати було дякую адміністрації Байдена про те, що сьогодні вони ставлять
ParlaMint-UA_2021-02-02-m0.u15.p1.sent7	Україну в перший пріоритет.
ParlaMint-UA_2021-02-02-m0.u15.p1.sent8	Але замість цього ми почули: ті винні, що не вакцинуємось, коли вже вакцинується Бангладеш і Алжир, то Європа винна, і всі навколо винні.
ParlaMint-UA_2021-02-02-m0.u15.p2.sent1	Але самий просто фантастичний пасаж – це те, що Зеленський сказав про Крим.
ParlaMint-UA_2021-02-02-m0.u15.p2.sent2	Якщо б він, Зеленський, був Президентом в 14-му році, він каже: ми би всі стекли кров’ю, але "зелених чоловічків" би в Криму не пропустили.
ParlaMint-UA_2021-02-02-m0.u15.p2.sent3	Розумієте, ось що зупинило би тоді все!
ParlaMint-UA_2021-02-02-m0.u15.p2.sent4	Ось хто цей наш новітній воїн-амазонка, цей Володимир Муромець, який би всіх зупинив тоді в 14-му році!
ParlaMint-UA_2021-02-02-m0.u15.p2.sent5	Знаєте, якщо б Зеленський був Президентом Польщі в 39-му році, я так розумію, Другої світової війни не було б.
ParlaMint-UA_2021-02-02-m0.u15.p2.sent6	Цей воїн, цей потужний чоловік!
ParlaMint-UA_2021-02-02-m0.u15.p2.sent7	Знаєте, де був у цей час Зеленський, коли українці стікали кров’ю на Донбасі?
ParlaMint-UA_2021-02-02-m0.u15.p2.sent8	Він стікав потом на зйомках перших "восьми побачень" в Росії, кіно.
ParlaMint-UA_2021-02-02-m0.u15.p3.sent1	Що заважало, Зеленський, вам взяти зброю як громадянину України піти захищати Україну?
ParlaMint-UA_2021-02-02-m0.u15.p3.sent2	Що заважало тоді боротися за Україну, а не зараз це розповідати?
ParlaMint-UA_2021-02-02-m0.u15.p3.sent3	Я був в Криму в кінці лютого 14-го року, я був там разом з Порошенком, я бачив там, і як боролися Мустафа Джемілєв, як боровся Ахтем Чийгоз, народні депутати від "Європейської солідарності", як боровся Рефат Чубаров – депутат, з яким я разом був в "Блоці Петра Порошенка" в минулій каденції.
ParlaMint-UA_2021-02-02-m0.u15.p3.sent4	Щось я не бачив вас там, Володимире Олександровичу.
ParlaMint-UA_2021-02-02-m0.u15.p3.sent5	Де ви були, я вас там не бачив.
ParlaMint-UA_2021-02-02-m0.u15.p3.sent6	Я був на дільниці, де голосував Аксьонов на так званому референдумі в березні місяці в Криму, був з українським прапором.
ParlaMint-UA_2021-02-02-m0.u15.p3.sent7	Де ви були?
ParlaMint-UA_2021-02-02-m0.u15.p3.sent8	Я бачив "зелених чоловічків", але жодного Зеленського там я не побачив.
ParlaMint-UA_2021-02-02-m0.u15.p3.sent9	Де ви були, коли ми боронили Донбас?
ParlaMint-UA_2021-02-02-m0.u15.p3.sent10	Де ви були, коли ми боронили Одесу від російської навали?
ParlaMint-UA_2021-02-02-m0.u15.p4.sent1	Знаєте, розповідати і зніматися в ролі Наполеона, і бути Наполеоном – це дві великі різниці, як кажуть в Одесі.
ParlaMint-UA_2021-02-02-m0.u15.p4.sent2	Тож ви в цьому інтерв’ю сказали, що у вас одне питання до Байдена: чому ми не в НАТО?
ParlaMint-UA_2021-02-02-m0.u15.p4.sent3	А в нас, українців, одне питання до вас, наш воїн-амазонка: чому ви ще Президент України?
ParlaMint-UA_2021-02-02-m0.u16.p1.sent1	Тарас Іванович Батенко.
ParlaMint-UA_2021-02-02-m0.u17.p1.sent1	Шановні колеги, чого вимагає від нас суспільство?
ParlaMint-UA_2021-02-02-m0.u17.p1.sent2	Насамперед справедливих і підйомних тарифів на пальне, тарифів на комунальні послуги.
ParlaMint-UA_2021-02-02-m0.u17.p1.sent3	Суспільство, а не тільки ФОПи, вимагає відновлення мораторію на перевірки бізнесу в умовах спаду економіки і відсутності реальної підтримки підприємців з боку держави, які потерпають від пандемії, яких дальше "кошмарять".
ParlaMint-UA_2021-02-02-m0.u17.p1.sent4	Люди вимагають перевірки ефективності управління газотранспортними та газорозподільними системами, які знаходяться в користуванні приватних структур в усіх регіонах України.
ParlaMint-UA_2021-02-02-m0.u17.p1.sent5	Люди вимагають справедливої ціни на газ, "Нафтогаз" закачує за однією ціною, своїм продає за іншою ціною і вони хочуть почути граничну ціну, реально граничну ціну на газ для населення.
ParlaMint-UA_2021-02-02-m0.u17.p1.sent6	Дізнатись думку і позицію наших громадян ми можемо, і це неважко зробити.
ParlaMint-UA_2021-02-02-m0.u17.p1.sent7	Для цього не потрібно референдуми проводити, для цього достатньо провести соціологію.
ParlaMint-UA_2021-02-02-m0.u17.p2.sent1	Колеги, парламент повинен працювати і вимагати від уряду виконання своїх постанов.
ParlaMint-UA_2021-02-02-m0.u17.p2.sent2	Ми так і не отримали від уряду інформацію щодо першочергових кроків, які він планує вжити на виконання Постанови Верховної Ради України щодо тарифів.
ParlaMint-UA_2021-02-02-m0.u17.p3.sent1	Депутатська група "Партія "За майбутнє" стурбована тим ажіотажем, які в країні створено навколо теми вакцинації населення від коронавірусної хвороби.
ParlaMint-UA_2021-02-02-m0.u17.p3.sent2	Ми переконані, що це дуже важлива першочергова тема, до якої сьогодні прикута увага всього світу, і тільки Україна не має відповіді на питання щодо вакцинації.
ParlaMint-UA_2021-02-02-m0.u17.p3.sent3	Тому ми дуже багато маємо питань до міністра охорони здоров’я, відставку якого депутатська група "За майбутнє" вимагає, в частині вакцинації будемо ставити йому категорично ці питання в сесійній залі цього тижня.
ParlaMint-UA_2021-02-02-m0.u17.p4.sent1	Наявна інформація, яку має суспільство, є суперечливою і не дає відповіді на основні питання: скільки доз, якої вакцини було придбано, хто отримає її в першу чергу, а, головне, коли почнеться така вакцинація в нашій країні.
ParlaMint-UA_2021-02-02-m0.u17.p5.sent1	Водночас існує підозра, що цей ажіотаж є димовою завісою, яка має приховати від суспільства інші наміри влади.
ParlaMint-UA_2021-02-02-m0.u17.p5.sent2	Як стало відомо з порядку денного нової сесії, уряд готує повне розблокування розпродажу за безцінь об’єктів великої приватизації.
ParlaMint-UA_2021-02-02-m0.u17.p5.sent3	Але ж приватизація під час світової економічної кризи, спричинена коронавірусною хворобою, буде нічим іншим, як перерозподілом державних стратегічних підприємств між наближеними до влади олігархами.
ParlaMint-UA_2021-02-02-m0.u17.p5.sent4	Жоден іноземний великий інвестор не прийде в Україну, інвестиційний клімат якої через безглузді кроки влади з кожним рішенням уряду не тільки не росте, а летить в безодню.
ParlaMint-UA_2021-02-02-m0.u17.p6.sent1	Нас турбує законопроект, винесений сьогодні, щодо збільшення в десятки, а іноді сотні разів державного мита за нотаріальні та реєстраційні дії.
ParlaMint-UA_2021-02-02-m0.u17.p6.sent2	Під благим приводом наповнення місцевих бюджетів насправді буде обкладено додатковими поборами громадян України.
ParlaMint-UA_2021-02-02-m0.u17.p6.sent3	Ми не можемо цього допустити з вами в цій сесійній залі.
ParlaMint-UA_2021-02-02-m0.u17.p7.sent1	Друзі, якщо ми хочемо і починаємо працювати для людей, ми не можемо допустити подальшого зубожіння наших співгромадян.
ParlaMint-UA_2021-02-02-m0.u17.p7.sent2	Дякую.
ParlaMint-UA_2021-02-02-m0.u18.p1.sent1	Дякую, шановні колеги.
ParlaMint-UA_2021-02-02-m0.u18.p2.sent1	Час для виступів вичерпаний.
ParlaMint-UA_2021-02-02-m0.u18.p2.sent2	Железняк – з процедури?
ParlaMint-UA_2021-02-02-m0.u18.p2.sent3	Ні.
ParlaMint-UA_2021-02-02-m0.u18.p2.sent4	Добре.
ParlaMint-UA_2021-02-02-m0.u18.p2.sent5	Дякую.
ParlaMint-UA_2021-02-02-m0.u18.p3.sent1	Переходимо до роботи.
ParlaMint-UA_2021-02-02-m0.u18.p3.sent2	Запросіть, будь ласка, народних депутатів до зали.
ParlaMint-UA_2021-02-02-m0.u18.p4.sent1	Відповідно до статті 69 Регламенту Верховної Ради України згідно з рішенням засідання депутатської фракції політичної партії "Слуга народу" від 1 лютого 2021 року повідомляю про виключення народного депутата України Дубінського Олександра Анатолійовича зі складу депутатської фракції політичної партії "Слуга народу".
ParlaMint-UA_2021-02-02-m0.u18.p5.sent1	Переходимо до наступного питання порядку денного – це проект Постанови про порядок денний п’ятої сесії Верховної Ради України дев’ятого скликання.
ParlaMint-UA_2021-02-02-m0.u18.p5.sent2	Будь ласка, запросіть народних депутатів і підготуйтесь до голосування.
ParlaMint-UA_2021-02-02-m0.u18.p6.sent1	З обговоренням?
ParlaMint-UA_2021-02-02-m0.u18.p6.sent2	Добре.
ParlaMint-UA_2021-02-02-m0.u18.p6.sent3	Скорочена процедура.
ParlaMint-UA_2021-02-02-m0.u18.p6.sent4	Будь ласка, запишіться.
ParlaMint-UA_2021-02-02-m0.u18.p6.sent5	Давайте тоді запишіться: два – за, два – проти по фракціях.
ParlaMint-UA_2021-02-02-m0.u18.p6.sent6	Поки колеги сходяться, всі виступлять.
ParlaMint-UA_2021-02-02-m0.u18.p6.sent7	Правильно?
ParlaMint-UA_2021-02-02-m0.u18.p6.sent8	Запишіться по фракціях: два – за, два – проти на виступи від депутатських фракцій та груп.
ParlaMint-UA_2021-02-02-m0.u18.p6.sent9	Після цього переходимо до голосування за проект постанови.
ParlaMint-UA_2021-02-02-m0.u18.p7.sent1	Петьовка Василь Васильович.
ParlaMint-UA_2021-02-02-m0.u18.p8.sent1	Кулініч Олег Іванович.
ParlaMint-UA_2021-02-02-m0.u18.p8.sent2	З місця включіть мікрофон, будь ласка.
ParlaMint-UA_2021-02-02-m0.u19.p1.sent1	Олег Кулініч, депутатська група "Довіра".
ParlaMint-UA_2021-02-02-m0.u19.p1.sent2	Шановний пане Голово, шановні колеги, ми готові до конструктивної роботи під час цієї сесії Верховної Ради.
ParlaMint-UA_2021-02-02-m0.u19.p1.sent3	Ми готові підтримувати всі важливі законопроекти, які чекають люди, я про це говорив сьогодні з трибуни.
ParlaMint-UA_2021-02-02-m0.u19.p1.sent4	Це в першу чергу тарифи на житлово-комунальні послуги, це підтримка малого і середнього бізнесу, тому що він у нас зараз знаходиться у важкій ситуації у зв’язку з карантином.
ParlaMint-UA_2021-02-02-m0.u19.p1.sent5	Ми готові підтримувати всі законопроекти, які будуть піднімати нашу економіку, які будуть виводити бізнес з тіні.
ParlaMint-UA_2021-02-02-m0.u19.p1.sent6	Ми готові підтримати все те, що важливо для об’єднаних територіальних громад, які зараз знаходяться також у важкій ситуації, тому що ми доволі часто перекладаємо максимальну кількість навантаження фінансового на об’єднані громади, а вони не справляються з цим у зв’язку з різними причинами.
ParlaMint-UA_2021-02-02-m0.u19.p2.sent1	Щодо цієї постанови, ми неодноразово говорили, що доволі часто наші законопроекти не включаються до порядку денного сесії Верховної Ради.
ParlaMint-UA_2021-02-02-m0.u19.p2.sent2	Зокрема, це такі, як 28, 25 щодо бюджетної підтримки АПК на поточний рік.
ParlaMint-UA_2021-02-02-m0.u19.p2.sent3	Мова йде про один відсоток підтримки цієї галузі від валової продукції в АПК.
ParlaMint-UA_2021-02-02-m0.u19.p2.sent4	Я думаю, що це абсолютно нормальні речі, які треба підтримувати, включати в порядок денний, виносити в сесійну залу, так, як і інші законопроекти соціальні, іншого напрямку депутатів нашої групи.
ParlaMint-UA_2021-02-02-m0.u19.p3.sent1	Тому ще раз повторюю, ми готові до конструктивної роботи, але коли наші законопроекти, ініціаторами яких є наші депутати, будуть включатися до порядку денного і розглядатися в сесійній залі.
ParlaMint-UA_2021-02-02-m0.u19.p3.sent2	За цей проект постанови ми голосувати не будемо.
ParlaMint-UA_2021-02-02-m0.u19.p4.sent1	Дякую.
ParlaMint-UA_2021-02-02-m0.u20.p1.sent1	Крулько Іван Іванович.
ParlaMint-UA_2021-02-02-m0.u21.p1.sent1	Іван Крулько, фракція "Батьківщина".
ParlaMint-UA_2021-02-02-m0.u21.p1.sent2	Фракція "Батьківщина" уважно розглянула проект постанови про те, що пропонується на цій сесії розглянути у Верховній Раді.
ParlaMint-UA_2021-02-02-m0.u21.p1.sent3	І, ви знаєте, ми не будемо голосувати за цей проект постанови з тієї причини, що 42 законопроекти, які подала фракція, не включені до порядку денного.
ParlaMint-UA_2021-02-02-m0.u21.p2.sent1	Але в той же час, шановні колеги, я хотів би задати питання до всіх нас: а з якою метою українські громадяни обирають парламент.
ParlaMint-UA_2021-02-02-m0.u21.p2.sent2	Мабуть, для того, щоб парламент вирішував їхні питання, ті питання, які турбують сьогодні кожну родину.
ParlaMint-UA_2021-02-02-m0.u21.p2.sent3	Ви подивіться порядок денний на сьогодні, на завтра, на четвер, чи є там хоч одне питання реальне, яке сьогодні потрібно вирішити терміново для людей?
ParlaMint-UA_2021-02-02-m0.u21.p3.sent1	Законопроект 4680, який ініціювала Юлія Тимошенко, фракція "Батьківщина" і підтримали всі фракції, за виключенням двох.
ParlaMint-UA_2021-02-02-m0.u21.p3.sent2	Цей законопроект не включається ні на цей тиждень, ні на сесію взагалі.
ParlaMint-UA_2021-02-02-m0.u21.p3.sent3	А цей законопроект, який передбачає можливість знизити втричі ціну на газ для населення.
ParlaMint-UA_2021-02-02-m0.u21.p3.sent4	Так скажіть, це важливий законопроект?
ParlaMint-UA_2021-02-02-m0.u21.p3.sent5	Це те, що сьогодні люди хотіли би і аплодували всьому парламенту, якби він був включений негайно і проголосований.
ParlaMint-UA_2021-02-02-m0.u21.p3.sent6	Натомість його навіть не включають в порядок денний сесії, на весь сесійний тиждень, аж до липня місяця.
ParlaMint-UA_2021-02-02-m0.u21.p3.sent7	Тому, безумовно, що виходячи з того, що те, що потрібно людям, парламент не розглядає.
ParlaMint-UA_2021-02-02-m0.u21.p3.sent8	А те, що є відверто лобістським, те, що сьогодні погіршує життя кожного українця, ставиться позачергово в порядку до розгляду.
ParlaMint-UA_2021-02-02-m0.u21.p3.sent9	Це не є порядок денний сесії українського парламенту і не те, що сьогодні чекають люди.
ParlaMint-UA_2021-02-02-m0.u21.p4.sent1	Нам потрібно кардинально змінювати курс розвитку країни і треба, врешті-решт, слухати ті речі, заради яких ми йшли в парламент і що обіцяли на кожній зустрічі, коли за нас голосували українські громадяни.
ParlaMint-UA_2021-02-02-m0.u21.p4.sent2	Давайте формувати відповідальний порядок денний сесії.
ParlaMint-UA_2021-02-02-m0.u21.p5.sent1	Дякую.
ParlaMint-UA_2021-02-02-m0.u22.p1.sent1	Дякую.
ParlaMint-UA_2021-02-02-m0.u22.p2.sent1	Єдина ремарка.
ParlaMint-UA_2021-02-02-m0.u22.p2.sent2	Шановні колеги, від вашої політичної сили в цьому порядку денному 231 законопроект, де ви автори або співавтори.
ParlaMint-UA_2021-02-02-m0.u22.p2.sent3	То давайте не маніпулювати.
ParlaMint-UA_2021-02-02-m0.u22.p2.sent4	Дякую.
ParlaMint-UA_2021-02-02-m0.u22.p3.sent1	Микола Леонідович Княжицький.
ParlaMint-UA_2021-02-02-m0.u23.p1.sent1	Шановні колеги!
ParlaMint-UA_2021-02-02-m0.u23.p1.sent2	Ініціативи "Європейської солідарності" навмисно не включені в цей законопроект, в цю постанову.
ParlaMint-UA_2021-02-02-m0.u23.p1.sent3	І не просто тому що це ініціатива "Європейської солідарності", а тому що законопроект 3956, наприклад, колеги Фріз, мого авторства, колеги Зінкевич і інших авторів пропонує встановити покарання за публічні заяви про належність території України або частини території України іноземній державі, а також публічне заперечення суверенітету України.
ParlaMint-UA_2021-02-02-m0.u23.p2.sent1	Не включена ціла низка проектів і постанов, які стосуються невідкладних заходів з протидії поширенню коронавірусної інфекції і колеги Герасимова, і Петра Олексійовича Порошенка, Ірини Геращенко і багатьох інших.
ParlaMint-UA_2021-02-02-m0.u23.p2.sent2	4337, 4232, 4299 – ціла низка постанов і законів, які стосуються боротьби з COVID.
ParlaMint-UA_2021-02-02-m0.u23.p3.sent1	Не включено законопроект про внесення змін до Закону "Про запобігання корупції" щодо повноважень Національного агентства з питань запобігання корупції.
ParlaMint-UA_2021-02-02-m0.u23.p3.sent2	Не включено проект внесення змін до Бюджетного кодексу щодо захищених видатків Державного бюджету.
ParlaMint-UA_2021-02-02-m0.u23.p3.sent3	Постанову про незаконне призначення Шкарлета не включено, якого тут призначили кнопкодавством.
ParlaMint-UA_2021-02-02-m0.u23.p4.sent1	Я розумію, чому.
ParlaMint-UA_2021-02-02-m0.u23.p4.sent2	Тому що далі хочеться красти на вакцинах, тому що далі хочеться не відповідати за сепаратистські заклики, тому що далі хочеться приватизувати вузи так, як це сталося зараз з авіаційним.
ParlaMint-UA_2021-02-02-m0.u23.p4.sent3	НАУ – Національним авіаційним університетом, де всупереч закону, всупереч рішенням судів було призначено старого ректора Табачниківських часів лише для того, щоб роздерибанити і забудувати стадіони цього закладу вищого навчального.
ParlaMint-UA_2021-02-02-m0.u23.p4.sent4	Сюди ці постанови не виносяться.
ParlaMint-UA_2021-02-02-m0.u23.p5.sent1	Тому ми будемо голосувати червоною кнопкою.
ParlaMint-UA_2021-02-02-m0.u23.p5.sent2	Ганьба такому порядку денному!
ParlaMint-UA_2021-02-02-m0.u24.p1.sent1	132 ваших закони в цьому порядку денному.
ParlaMint-UA_2021-02-02-m0.u24.p2.sent1	Шановні колеги, Мамка Григорій Миколайович.
ParlaMint-UA_2021-02-02-m0.u25.p1.sent1	Прошу передати слово Колтуновичу.
ParlaMint-UA_2021-02-02-m0.u26.p1.sent1	Колтуновичу?
ParlaMint-UA_2021-02-02-m0.u26.p1.sent2	Колтунович Олександр Сергійович.
ParlaMint-UA_2021-02-02-m0.u27.p1.sent1	Дякую, вельмишановний пане Голово.
ParlaMint-UA_2021-02-02-m0.u27.p2.sent1	Я уважно слухав ваш виступ перед початком сесії і щодо відновлення промисловості, і щодо тарифної політики, і щодо в цілому зростання економіки.
ParlaMint-UA_2021-02-02-m0.u27.p2.sent2	Я готовий підписатися під кожним цим словом, але, на жаль, ми його не бачимо в даному порядку денному.
ParlaMint-UA_2021-02-02-m0.u27.p2.sent3	На жаль.
ParlaMint-UA_2021-02-02-m0.u27.p3.sent1	Якщо ми аналізуємо, які виклики сьогодні стоять перед країною, то насамперед ми мали побачити тут законопроекти щодо стрімкого відновлення агропромислового комплексу, яке скоротилося в минулому році, щодо відновлення промисловості, машинобудування, бюджетної стабільності, інших секторів національної економіки, які сприяли би відновленню країни і подоланню наслідків пандемії COVID-19.
ParlaMint-UA_2021-02-02-m0.u27.p3.sent2	Однак цього всього тут немає.
ParlaMint-UA_2021-02-02-m0.u27.p4.sent1	Окремо я хотів би приділити увагу питанню тарифів, тому що на сьогоднішній день є ряд законопроектів у Верховній Раді, в тому числі, і наші законопроекти, які дозволяють суттєво понизити ціну на газу для населення та похідні тарифи на опалення і гаряче водопостачання, повернути норми щодо пільгового тарифу на електроенергію, інші складові, які будуть в цілому дозволяти громадянам України сплачувати ті комунальні платежі, які відповідають їх рівню купівельної і платоспроможності, на жаль, в цьому переліку немає.
ParlaMint-UA_2021-02-02-m0.u27.p5.sent1	Ну, і приводилися цифри деякі, у нас є інформація, що до порядку денного планується включити до розгляду пленарних засідань від фракції лише 7 законопроектів, які включені до підрозділу там, де їх всього 266.
ParlaMint-UA_2021-02-02-m0.u27.p5.sent2	Тому ми, коли називаємо якусь цифру, ми беремо з чогось.
ParlaMint-UA_2021-02-02-m0.u27.p5.sent3	Питома вага цих законопроектів, які включені від загальної кількості, абсолютно не відповідає тому пропорційному принципу, який є навіть до розподілу мандатів в цьому парламенті.
ParlaMint-UA_2021-02-02-m0.u27.p6.sent1	Тому наша фракція буде голосувати проти цього порядку денного як такого, який не відповідає національним інтересам і не відстоює інтереси громадян України.
ParlaMint-UA_2021-02-02-m0.u27.p7.sent1	Я дякую.
ParlaMint-UA_2021-02-02-m0.u28.p1.sent1	Всі бажаючі?
ParlaMint-UA_2021-02-02-m0.u28.p2.sent1	Поляков – з мотивів.
ParlaMint-UA_2021-02-02-m0.u28.p2.sent2	Після цього переходимо до голосування.
ParlaMint-UA_2021-02-02-m0.u28.p2.sent3	Запросіть народних депутатів до зали, підготуйтесь до голосування.
ParlaMint-UA_2021-02-02-m0.u29.p1.sent1	Шановний Дмитро Олександрович!
ParlaMint-UA_2021-02-02-m0.u29.p1.sent2	Ви так гарно сьогодні казали і про тарифи, і про зобов’язання парламенту, і про те, що ініціатива кожного депутата повинна бути важливою і може бути важливою.
ParlaMint-UA_2021-02-02-m0.u29.p1.sent3	Дмитро Олександрович, ви можете послухати мене, будь ласка.
ParlaMint-UA_2021-02-02-m0.u29.p1.sent4	Але ваш Апарат блокує вже тиждень видачу підписних листів щодо проведення позачергового засідання щодо законопроектів 4042, 4590, 4609, 4576, 4587.
ParlaMint-UA_2021-02-02-m0.u29.p1.sent5	Це ті законопроекти, які не декларативно, як ми проголосували на минулому тижні, а дійсно змушують наш уряд зробити тарифи для народу, повернути тарифи на газ, прибрати цю ганебну оплату транспортування газу тощо, це ті законопроекти, які ми маємо розглянути, а не розповідати з трибуни про гарне майбутнє.
ParlaMint-UA_2021-02-02-m0.u29.p1.sent6	Будь ласка, передайте Апарату, щоб вони не блокували видачу цих підписних листів.
ParlaMint-UA_2021-02-02-m0.u29.p1.sent7	Якщо.
ParlaMint-UA_2021-02-02-m0.u30.p1.sent1	Антон Едуардович, по-перше, немає мого чи вашого Апарату, є Апарат Верховної Ради.
ParlaMint-UA_2021-02-02-m0.u30.p1.sent2	Це перше.
ParlaMint-UA_2021-02-02-m0.u30.p1.sent3	По-друге, ви знаєте, що ніхто нічого не блокує.
ParlaMint-UA_2021-02-02-m0.u30.p1.sent4	Як будуть розписані документи, обов’язково ви отримаєте підписні листи.
ParlaMint-UA_2021-02-02-m0.u30.p1.sent5	Дякую.
ParlaMint-UA_2021-02-02-m0.u30.p2.sent1	Будь ласка, підготуйтесь до голосування.
ParlaMint-UA_2021-02-02-m0.u30.p2.sent2	Займіть свої місця, шановні народні депутати.
ParlaMint-UA_2021-02-02-m0.u30.p2.sent3	Готові голосувати?
ParlaMint-UA_2021-02-02-m0.u30.p3.sent1	Шановні колеги, ставлю на голосування пропозицію про прийняття в цілому проекту Постанови про порядок денний п’ятої сесії Верховної Ради України дев’ятого скликання (реєстраційний номер 4690).
ParlaMint-UA_2021-02-02-m0.u30.p3.sent2	Готові голосувати?
ParlaMint-UA_2021-02-02-m0.u30.p3.sent3	Прошу підтримати та проголосувати.
ParlaMint-UA_2021-02-02-m0.u30.p4.sent1	За-234
ParlaMint-UA_2021-02-02-m0.u30.p5.sent1	Рішення прийнято.
ParlaMint-UA_2021-02-02-m0.u30.p5.sent2	Постанова прийнята в цілому.
ParlaMint-UA_2021-02-02-m0.u30.p5.sent3	Дякую, шановні колеги.
ParlaMint-UA_2021-02-02-m0.u30.p6.sent1	По фракціях покажіть.
ParlaMint-UA_2021-02-02-m0.u30.p7.sent1	Наступне питання порядку денного – це проект Постанови про План законопроектної роботи Верховної Ради України на 2021 рік (реєстраційний номер 4691).
ParlaMint-UA_2021-02-02-m0.u30.p7.sent2	Пропонується проголосувати без обговорення за нього.
ParlaMint-UA_2021-02-02-m0.u30.p7.sent3	Немає заперечень?
ParlaMint-UA_2021-02-02-m0.u30.p7.sent4	З обговоренням?
ParlaMint-UA_2021-02-02-m0.u30.p8.sent1	Запишіться, будь ласка: два – за, два – проти по фракціях.
ParlaMint-UA_2021-02-02-m0.u30.p9.sent1	Фріз Ірина Василівна.
ParlaMint-UA_2021-02-02-m0.u30.p10.sent1	Герасимов?
ParlaMint-UA_2021-02-02-m0.u30.p11.sent1	Герасимов Артур Володимирович.
ParlaMint-UA_2021-02-02-m0.u30.p11.sent2	Герасимов, з місця включіть, будь ласка, мікрофон.
ParlaMint-UA_2021-02-02-m0.u31.p1.sent1	Шановний пане Голово, шановні колеги, шановні українці!
ParlaMint-UA_2021-02-02-m0.u31.p1.sent2	Ви знаєте, дуже правильна ідея, яка стосується того, що Рада може мати план законопроектної роботи.
ParlaMint-UA_2021-02-02-m0.u31.p1.sent3	Але, як то кажуть, завжди в деталях ховається диявол, і диявол в цьому разі ховається в тому, що цей план законопроектної роботи, на жаль, взагалі не враховує думку опозиції і взагалі не враховує ті ідеї, ті конструктивні плани і стратегії, які розробляє опозиція.
ParlaMint-UA_2021-02-02-m0.u31.p1.sent4	Наприклад, "Європейська солідарність", на відміну від пана Зеленського, чітко розуміє що робити з економікою, як правильно долати епідемію, і ми представили п’ятикроковий план Порошенка відносно подолання пандемії, що і як робити з вакцинацією, що і як робити з тарифами через субсидії і через повернення пільгового тарифу до 100 кіловат.
ParlaMint-UA_2021-02-02-m0.u31.p1.sent5	І це тільки частина тих ідей, конструктивних ідей, які ми намагаємося пропонувати для захисту людей.
ParlaMint-UA_2021-02-02-m0.u31.p1.sent6	Але чи є вони в цьому плані законопроектної роботи?
ParlaMint-UA_2021-02-02-m0.u31.p1.sent7	На жаль, немає, тому що сьогодні "зелена" влада намагається всіляко утискати опозицію.
ParlaMint-UA_2021-02-02-m0.u31.p1.sent8	Але навіть не це головне, головне те, що вони не хочуть навіть чути ті конструктивні правильні ідеї, які реально захищають людей і які просувають нашу країну вперед і у захисті від російської агресії, і у міжнародній сфері, і в сфері економіки, і в сфері соціального захисту людей.
ParlaMint-UA_2021-02-02-m0.u31.p2.sent1	Тому "Європейська солідарність" не буде підтримувати цю постанову і закликає всіх в цьому залі також її не підтримувати для того, щоб цей план був доопрацьований і доповнений тими конструктивними ідеями опозиції, які вона пропонує.
ParlaMint-UA_2021-02-02-m0.u31.p3.sent1	Дякую.
ParlaMint-UA_2021-02-02-m0.u32.p1.sent1	Бакунець Павло Андрійович.
ParlaMint-UA_2021-02-02-m0.u33.p1.sent1	Шановний пане Голово, шановні народні депутати!
ParlaMint-UA_2021-02-02-m0.u33.p1.sent2	Вітаю усіх з початком роботи п’ятої сесії Верховної Ради України.
ParlaMint-UA_2021-02-02-m0.u33.p1.sent3	Однозначно щодо Постанови про План законопроектної роботи Верховної Ради України дев’ятого скликання на цей рік є важливо виокремити такі теми, як: законопроекти для допомоги тих, хто постраждали від війни з агресором, для покращення електронних реєстрів в нашій країні державних і різних послуг, для імплементації норм законодавства Європейського Союзу тощо.
ParlaMint-UA_2021-02-02-m0.u33.p2.sent1	Однак як виходить з місцевого самоврядування хочу наголосити, що нам потрібно також до законопроектної роботи на цей рік додати все ж таки законопроекти, які дозволять завершити реформу децентралізації в нашій країні, адже нашим з вами сусідам по громадах пообіцяли гарний і прекрасний розвиток майна.
ParlaMint-UA_2021-02-02-m0.u33.p2.sent2	На новостворені громади навішали дуже багато, новообраним головам, як ярмо на плечі, понадавали майна, і залишилося лише одне – тепер ще й надати їм, аби бути добрими господарниками, грошей.
ParlaMint-UA_2021-02-02-m0.u33.p2.sent3	А це означає, що нам потрібно все ж таки прийняти законопроекти, які залишать на базовому місцевому рівні на ОТГ більшу кількість податків, для того, аби новостворені громади мали можливість розвиватися, а наші з вами сусіди мали можливість мати нові дороги, тротуари, школи і медицину.
ParlaMint-UA_2021-02-02-m0.u33.p3.sent1	Тому пропоную додати ще це до законопроектної роботи.
ParlaMint-UA_2021-02-02-m0.u33.p3.sent2	Але загалом ми підтримуємо дану постанову.
ParlaMint-UA_2021-02-02-m0.u33.p4.sent1	Дякую.
ParlaMint-UA_2021-02-02-m0.u34.p1.sent1	Констанкевич Ірина Мирославівна.
ParlaMint-UA_2021-02-02-m0.u34.p1.sent2	Поляков Антон Едуардович.
ParlaMint-UA_2021-02-02-m0.u35.p1.sent1	Шановний Дмитро Олександрович, я уважно передивився документ, в ньому ні слова немає про звернення.
ParlaMint-UA_2021-02-02-m0.u35.p1.sent2	Отже, прошу розібратися або з Апаратом, або з помічниками, це неважливо.
ParlaMint-UA_2021-02-02-m0.u35.p1.sent3	І якщо ви кажете Апарат наш, то я ніякого відношення до людей, які там працюють, не маю, я їх не призначав.
ParlaMint-UA_2021-02-02-m0.u35.p1.sent4	Але блокується проведення позачергового засідання щодо реального вирішення тарифних питань.
ParlaMint-UA_2021-02-02-m0.u35.p2.sent1	Також ми тільки що займались не балачками, а підтримали порядок денний, наша депутатська група.
ParlaMint-UA_2021-02-02-m0.u35.p2.sent2	Але ми звертаємось до вас: щодо ФОПів жодного законопроекту, який вони хочуть, нема на порядку денному.
ParlaMint-UA_2021-02-02-m0.u35.p2.sent3	Люди продовжують мітингувати.
ParlaMint-UA_2021-02-02-m0.u35.p2.sent4	Це теж важливо.
ParlaMint-UA_2021-02-02-m0.u35.p2.sent5	Це майже 2 мільйони людей, які не поїхали з країни, які залишились тут, і самозайняті, і працюють.
ParlaMint-UA_2021-02-02-m0.u35.p3.sent1	Будь ласка, зверніть на це увагу, якщо ви дійсно кажете, що кожна гарна ініціатива кожного, незалежно якого депутата, дійсно важлива, тоді я прошу вас звернути на це увагу.
ParlaMint-UA_2021-02-02-m0.u35.p4.sent1	Дуже дякую.
ParlaMint-UA_2021-02-02-m0.u36.p1.sent1	Колтунович Олександр Сергійович.
ParlaMint-UA_2021-02-02-m0.u36.p2.sent1	Після цього є хто з мотивів?
ParlaMint-UA_2021-02-02-m0.u36.p2.sent2	Крулько.
ParlaMint-UA_2021-02-02-m0.u36.p2.sent3	Після цього переходимо до голосування.
ParlaMint-UA_2021-02-02-m0.u36.p2.sent4	Через 3 хвилини голосуємо.
ParlaMint-UA_2021-02-02-m0.u36.p3.sent1	Будь ласка, Колтунович Олександр Сергійович.
ParlaMint-UA_2021-02-02-m0.u37.p1.sent1	Прошу передати слово колезі Шуфричу Нестору Івановичу.
ParlaMint-UA_2021-02-02-m0.u38.p1.sent1	Шуфрич Нестор Іванович.
ParlaMint-UA_2021-02-02-m0.u39.p1.sent1	Дякую, шановний головуючий.
ParlaMint-UA_2021-02-02-m0.u39.p2.sent1	Шановні колеги, безумовно, проект постанови важливий для нашої роботи.
ParlaMint-UA_2021-02-02-m0.u39.p2.sent2	Але у мене те саме враження як мінімум за останній рік.
ParlaMint-UA_2021-02-02-m0.u39.p2.sent3	По кількості, ніби, все гаразд. Красиво все описано.
ParlaMint-UA_2021-02-02-m0.u39.p2.sent4	Как говорится в народе, для видосиков хорошо.
ParlaMint-UA_2021-02-02-m0.u39.p2.sent5	А от за якістю є питання.
ParlaMint-UA_2021-02-02-m0.u39.p2.sent6	Чому питання тарифів ми не хочемо розглядати?
ParlaMint-UA_2021-02-02-m0.u39.p2.sent7	Чому питання, щоб газ національного видобутку державними, підкреслюю, компаніями віддавали народу України?
ParlaMint-UA_2021-02-02-m0.u39.p2.sent8	Чому у нас сьогодні субсидії у 2 рази зменшились за останні 2 роки присутності пана Зеленського при владі, а вартість комунальних послуг піднімається з катастрофічною швидкістю?
ParlaMint-UA_2021-02-02-m0.u39.p3.sent1	Ну, нібито є закони про наші території в окремих регіонах Донецької і Луганської областей.
ParlaMint-UA_2021-02-02-m0.u39.p3.sent2	Але ми не бачимо серед них жодного закону, який передбачений Мінськими угодами.
ParlaMint-UA_2021-02-02-m0.u39.p3.sent3	А це означає, що нема жодного бажання, наміру щодо вирішення питання конфлікту і встановлення миру в нашій країні.
ParlaMint-UA_2021-02-02-m0.u39.p3.sent4	А якщо нема миру – то це ризик життя наших громадян.
ParlaMint-UA_2021-02-02-m0.u39.p3.sent5	І це головне.
ParlaMint-UA_2021-02-02-m0.u39.p4.sent1	Головним надбанням для кожного з нас має бути саме життя людей.
ParlaMint-UA_2021-02-02-m0.u39.p4.sent2	Якщо ми сьогодні не боремося і не стимулюємо мир, то це означає, що ніякий інвестор сюди не прийде.
ParlaMint-UA_2021-02-02-m0.u39.p4.sent3	А це означає, що сьогодні буде домінувати корупція, грабіж і розкрадання того, що ще залишилося в нашій державі.
ParlaMint-UA_2021-02-02-m0.u39.p4.sent4	Виходячи з нашого календарного плану і намірів, ми маємо виходити виключно з однієї головної мети: як людям жити в мирі і краще, якщо ви його слуги, а не господарі.
ParlaMint-UA_2021-02-02-m0.u39.p5.sent1	Дякую за увагу.
ParlaMint-UA_2021-02-02-m0.u40.p1.sent1	Крулько Іван Іванович.
ParlaMint-UA_2021-02-02-m0.u40.p2.sent1	Запросіть народних депутатів до зали, будь ласка.
ParlaMint-UA_2021-02-02-m0.u41.p1.sent1	Іван Крулько, фракція "Батьківщина".
ParlaMint-UA_2021-02-02-m0.u41.p1.sent2	Шановні колеги, давайте подивимося, а про що ця постанова мала би бути.
ParlaMint-UA_2021-02-02-m0.u41.p1.sent3	Ця постанова про те, які законопроекти, на думку парламенту, є першочерговими для того, щоб їх розглянути негайно в цій сесійній залі.
ParlaMint-UA_2021-02-02-m0.u41.p2.sent1	Сьогодні з трибуни цієї під час свого вступного слова спікер парламенту Дмитро Олександрович сказав, що тарифи – це є ключове питання, ключове питання для вирішення життя людей.
ParlaMint-UA_2021-02-02-m0.u41.p2.sent2	Чому ми зараз не включаємо негайно про процедурі ad hoc законопроект, який стосується зменшення ціни газу втричі?
ParlaMint-UA_2021-02-02-m0.u41.p2.sent3	Давайте вирішимо це питання і ми відразу, бо всі фракції виступають про тарифи, так давайте це зробимо.
ParlaMint-UA_2021-02-02-m0.u41.p2.sent4	4680 зареєстрований.
ParlaMint-UA_2021-02-02-m0.u41.p2.sent5	І ось вам буде план законопроектної роботи, який ми виконаємо одразу.
ParlaMint-UA_2021-02-02-m0.u41.p2.sent6	На це в нас піде в сесійній залі рівно 10 хвилин.
ParlaMint-UA_2021-02-02-m0.u41.p2.sent7	І ми вирішимо проблему, яка стосується сьогодні кожної родини.
ParlaMint-UA_2021-02-02-m0.u41.p2.sent8	Ось це пропозиція "Батьківщини".
ParlaMint-UA_2021-02-02-m0.u41.p2.sent9	І це є реальний план законопроектної роботи.
ParlaMint-UA_2021-02-02-m0.u41.p2.sent10	І люди хоча б почнуть розуміти, для чого вони приходять на.
ParlaMint-UA_2021-02-02-m0.u42.p1.sent1	Будь ласка, підготуйтесь до голосування.
ParlaMint-UA_2021-02-02-m0.u42.p1.sent2	Запросіть народних депутатів до зали.
ParlaMint-UA_2021-02-02-m0.u42.p1.sent3	Шановні колеги, будь ласка, підготуйтесь до голосування.
ParlaMint-UA_2021-02-02-m0.u42.p1.sent4	Займіть свої місця.
ParlaMint-UA_2021-02-02-m0.u42.p2.sent1	Ставлю на голосування пропозицію про прийняття в цілому проекту Постанови про План законопроектної роботи Верховної Ради України на 2021 рік (реєстраційний номер 4691).
ParlaMint-UA_2021-02-02-m0.u42.p2.sent2	Готові голосувати?
ParlaMint-UA_2021-02-02-m0.u42.p2.sent3	Прошу підтримати та проголосувати.
ParlaMint-UA_2021-02-02-m0.u42.p3.sent1	За-256
ParlaMint-UA_2021-02-02-m0.u42.p4.sent1	Рішення прийнято.
ParlaMint-UA_2021-02-02-m0.u42.p4.sent2	Постанова прийнята в цілому.
ParlaMint-UA_2021-02-02-m0.u42.p4.sent3	Дякую.
ParlaMint-UA_2021-02-02-m0.u42.p5.sent1	Наступне питання порядку денного – це проект Закону про внесення змін до Закону України "Про суспільне телебачення і радіомовлення України" щодо усунення колізії в питанні призначення та звільнення членів Наглядової ради Національної суспільної телерадіокомпанії України депутатськими фракціями і групами (реєстраційний номер 4413).
ParlaMint-UA_2021-02-02-m0.u42.p5.sent2	На трибуну запрошується голова Комітету з питань гуманітарної та інформаційної політики Потураєв Микита Русланович.
ParlaMint-UA_2021-02-02-m0.u42.p6.sent1	Хто буде наполягати на правках?
ParlaMint-UA_2021-02-02-m0.u42.p6.sent2	Давайте тоді по правках будемо йти, так як тут небагато, так буде швидше.
ParlaMint-UA_2021-02-02-m0.u42.p7.sent1	Стефанчук, 2 правка.
ParlaMint-UA_2021-02-02-m0.u42.p7.sent2	Не наполягає.
ParlaMint-UA_2021-02-02-m0.u42.p8.sent1	Княжицький, 8-а.
ParlaMint-UA_2021-02-02-m0.u42.p8.sent2	Наполягає?
ParlaMint-UA_2021-02-02-m0.u42.p8.sent3	Наполягає чи ні?
ParlaMint-UA_2021-02-02-m0.u42.p8.sent4	Да.
ParlaMint-UA_2021-02-02-m0.u42.p8.sent5	Включіть, будь ласка, 8 правка, Княжицький.
ParlaMint-UA_2021-02-02-m0.u43.p1.sent1	Отже, правка 8.
ParlaMint-UA_2021-02-02-m0.u43.p1.sent2	В законопроекті йдеться про те, щоб визначити строк повноважень члена Нацради, обраного фракцією та групою, на заміну того, повноваження якого припинені достроково в межах невідбутого строку попереднього наглядової ради.
ParlaMint-UA_2021-02-02-m0.u43.p1.sent3	Ми пропонуємо цю норму вилучити, оскільки в такому разі в законі створюються колізії, адже в іншій нормі закону строк повноважень члена наглядової ради встановлюється в 5 років.
ParlaMint-UA_2021-02-02-m0.u43.p2.sent1	Дякую.
ParlaMint-UA_2021-02-02-m0.u43.p2.sent2	Прошу підтримати.
ParlaMint-UA_2021-02-02-m0.u44.p1.sent1	Ставлю на голосування 8 правку.
ParlaMint-UA_2021-02-02-m0.u44.p1.sent2	Комітетом відхилена.
ParlaMint-UA_2021-02-02-m0.u44.p1.sent3	Прошу визначатись та голосувати.
ParlaMint-UA_2021-02-02-m0.u44.p2.sent1	За-82
ParlaMint-UA_2021-02-02-m0.u44.p3.sent1	Рішення не прийнято.
ParlaMint-UA_2021-02-02-m0.u44.p4.sent1	Наступна правка.
ParlaMint-UA_2021-02-02-m0.u44.p4.sent2	Суркіс не наполягає.
ParlaMint-UA_2021-02-02-m0.u44.p5.sent1	Стефанчук не наполягає.
ParlaMint-UA_2021-02-02-m0.u44.p6.sent1	Євтушок не наполягає.
ParlaMint-UA_2021-02-02-m0.u44.p6.sent2	Наполягає?
ParlaMint-UA_2021-02-02-m0.u44.p6.sent3	17 правка.
ParlaMint-UA_2021-02-02-m0.u45.p1.sent1	Сергій Євтушок, "Батьківщина", Рівненщина.
ParlaMint-UA_2021-02-02-m0.u45.p1.sent2	Шановні колеги народні депутати, позиція "Батьківщини" з даного законопроекту полягає в тому, аби такий інформаційний ресурс, як суспільне телебачення, мав монтувати свій порядок денний, не посилаючись і не підслуговуючи тому чи іншому власнику телеканалу, чи, можливо, там тій чи іншій політичній силі.
ParlaMint-UA_2021-02-02-m0.u45.p1.sent3	Саме з того приводу ми маємо сформувати наглядову раду, аби вона була незаангажована, аби вона виконувала свої професійні обов’язки настільки добре, щоб той контент, який цей інформаційний ресурс випускає, дав можливість українцям шукати цей ресурс на радіо або вмикати телевізори і дивитися його.
ParlaMint-UA_2021-02-02-m0.u45.p2.sent1	Саме тому в моїй правці пропонується, щоб одна і та сама особа не могла входити до складу наглядової ради НСТУ більше ніж два строки підряд.
ParlaMint-UA_2021-02-02-m0.u45.p2.sent2	Прошу підтримати дану пропозицію.
ParlaMint-UA_2021-02-02-m0.u45.p3.sent1	Дякую.
ParlaMint-UA_2021-02-02-m0.u46.p1.sent1	Ставлю на голосування 17 правку, комітетом не підтримана.
ParlaMint-UA_2021-02-02-m0.u46.p1.sent2	Прошу визначатись та голосувати.
ParlaMint-UA_2021-02-02-m0.u46.p2.sent1	За-70
ParlaMint-UA_2021-02-02-m0.u46.p3.sent1	Рішення не прийнято.
ParlaMint-UA_2021-02-02-m0.u46.p4.sent1	Кондратюк, 19 правка.
ParlaMint-UA_2021-02-02-m0.u46.p4.sent2	Не наполягає.
ParlaMint-UA_2021-02-02-m0.u46.p5.sent1	Євтушок, 20-а.
ParlaMint-UA_2021-02-02-m0.u46.p5.sent2	Наполягає.
ParlaMint-UA_2021-02-02-m0.u46.p5.sent3	Включіть, будь ласка, мікрофон.
ParlaMint-UA_2021-02-02-m0.u47.p1.sent1	Сергій Євтушок, "Батьківщина", Рівненщина.
ParlaMint-UA_2021-02-02-m0.u47.p1.sent2	Шановні колеги, фракція "Батьківщина", в принципі, буде підтримувати в другому читанні поданий комітетом законопроект.
ParlaMint-UA_2021-02-02-m0.u47.p1.sent3	Але я би хотів авторів і голову комітету застерегти, оскільки в тексті законопроекту є положення або пункти, які свідчать, що ми будемо формувати наглядову раду уже з чистого, так би мовити, листа.
ParlaMint-UA_2021-02-02-m0.u47.p1.sent4	Але я знаю, що два члени наглядової ради ще мають повноваження як мінімум на рік.
ParlaMint-UA_2021-02-02-m0.u47.p1.sent5	До чого це може призвести?
ParlaMint-UA_2021-02-02-m0.u47.p1.sent6	Це може призвести до того, що з’являться позовні вимоги.
ParlaMint-UA_2021-02-02-m0.u47.p1.sent7	І позовні вимоги, в принципі, цих людей будуть виправдані, оскільки, я вважаю, тут будуть порушені їхні права.
ParlaMint-UA_2021-02-02-m0.u47.p2.sent1	Прошу поставити на голосування 20 правку.
ParlaMint-UA_2021-02-02-m0.u48.p1.sent1	Ставлю на голосування правку номер 20.
ParlaMint-UA_2021-02-02-m0.u48.p1.sent2	Комітетом не підтримана, Прошу визначатись та голосувати.
ParlaMint-UA_2021-02-02-m0.u48.p2.sent1	За-90
ParlaMint-UA_2021-02-02-m0.u48.p3.sent1	Рішення не прийнято.
ParlaMint-UA_2021-02-02-m0.u48.p4.sent1	Княжицький, 22 правка.
ParlaMint-UA_2021-02-02-m0.u48.p4.sent2	Вставте картку в пульт, будь ласка.
ParlaMint-UA_2021-02-02-m0.u49.p1.sent1	Шановні колеги, а тепер, заради чого приймається цей закон.
ParlaMint-UA_2021-02-02-m0.u49.p1.sent2	Цей закон приймається для того, щоб незаконно, всупереч Конституції, припинити повноваження чинних членів наглядової ради, які не закінчені.
ParlaMint-UA_2021-02-02-m0.u49.p1.sent3	Вичерпний перелік підстав дострокового припинення повноважень члена наглядової ради міститься в статті 10 закону.
ParlaMint-UA_2021-02-02-m0.u49.p1.sent4	Там закріплено, що дострокове припинення повноважень члена наглядової ради з інших підстав, крім тих, які передбачені в законі, забороняється.
ParlaMint-UA_2021-02-02-m0.u49.p1.sent5	Натомість, пунктом 3 "Перехідних положень" припиняються повноваження членів наглядової ради з підстав, які не згадуються в статті 10.
ParlaMint-UA_2021-02-02-m0.u49.p2.sent1	Це порушує статтю 22 Конституції України.
ParlaMint-UA_2021-02-02-m0.u49.p2.sent2	Цей закон, так як він пропонується, неконституційний.
ParlaMint-UA_2021-02-02-m0.u49.p2.sent3	Я пропоную вилучити цю норму з "Перехідних положень" і підтримати мою правку.
ParlaMint-UA_2021-02-02-m0.u49.p2.sent4	Такої самої думки Головне юридичне Управління Верховної Ради.
ParlaMint-UA_2021-02-02-m0.u49.p3.sent1	Дякую.
ParlaMint-UA_2021-02-02-m0.u50.p1.sent1	Ставлю на голосування правку номер 22 народного депутата Княжицького.
ParlaMint-UA_2021-02-02-m0.u50.p1.sent2	Комітетом не підтримана.
ParlaMint-UA_2021-02-02-m0.u50.p1.sent3	Прошу визначатись та голосувати.
ParlaMint-UA_2021-02-02-m0.u50.p2.sent1	За-81
ParlaMint-UA_2021-02-02-m0.u50.p3.sent1	Рішення не прийнято.
ParlaMint-UA_2021-02-02-m0.u50.p3.sent2	Правка не врахована.
ParlaMint-UA_2021-02-02-m0.u50.p4.sent1	Наступна правка, це крайня правка, В’ятровича.
ParlaMint-UA_2021-02-02-m0.u50.p4.sent2	Є В’ятрович?
ParlaMint-UA_2021-02-02-m0.u50.p4.sent3	Немає.
ParlaMint-UA_2021-02-02-m0.u50.p5.sent1	Будь ласка, підготуйтеся до голосування за закон в цілому.
ParlaMint-UA_2021-02-02-m0.u50.p5.sent2	Готові голосувати?
ParlaMint-UA_2021-02-02-m0.u50.p6.sent1	Ставлю на голосування пропозицію про прийняття в другому читанні та в цілому з необхідними техніко-юридичними правками проект Закону про внесення змін до Закону України "Про суспільне телебачення і радіомовлення України" щодо усунення колізії в питанні призначення та звільнення членів Наглядової ради Національної суспільної телерадіокомпанії України депутатськими фракціями та групами (реєстраційний номер 4413).
ParlaMint-UA_2021-02-02-m0.u50.p6.sent2	Готові голосувати?
ParlaMint-UA_2021-02-02-m0.u50.p6.sent3	Прошу підтримати та проголосувати.
ParlaMint-UA_2021-02-02-m0.u50.p7.sent1	За-290
ParlaMint-UA_2021-02-02-m0.u50.p8.sent1	Рішення прийнято.
ParlaMint-UA_2021-02-02-m0.u50.p8.sent2	Закон прийнятий в цілому.
ParlaMint-UA_2021-02-02-m0.u50.p8.sent3	Дякую.
ParlaMint-UA_2021-02-02-m0.u50.p9.sent1	По фракціях покажіть.
ParlaMint-UA_2021-02-02-m0.u50.p10.sent1	Железняк – з процедури.
ParlaMint-UA_2021-02-02-m0.u51.p1.sent1	Рущишину можна слово?
ParlaMint-UA_2021-02-02-m0.u52.p1.sent1	Рущишин – з процедури.
ParlaMint-UA_2021-02-02-m0.u53.p1.sent1	Дякую вам, шановні колеги, за голосування за цей закон.
ParlaMint-UA_2021-02-02-m0.u53.p2.sent1	Але я б хотів поставити запитання для всіх, можливо, риторичне: а що ми будемо показувати по телебаченню?
ParlaMint-UA_2021-02-02-m0.u53.p2.sent2	І отож це може бути і в плані національної безпеки також України, українське сучасне мистецтво.
ParlaMint-UA_2021-02-02-m0.u53.p2.sent3	І сьогодні чи вчора це українське сучасне мистецтво понесло велику втрату, помер Сергій Проскурня.
ParlaMint-UA_2021-02-02-m0.u53.p2.sent4	Я б хотів, щоб в пам’ять про нього ми не забули інвестувати в українську культуру, і парламент український, щоб постійно тримав увагу в цьому керунку.
ParlaMint-UA_2021-02-02-m0.u53.p3.sent1	Дякую.
ParlaMint-UA_2021-02-02-m0.u53.p3.sent2	Вічна пам’ять Сергію.
ParlaMint-UA_2021-02-02-m0.u54.p1.sent1	Наступне питання порядку денного – це проект Постанови про затвердження рішення Ради національної безпеки і оборони України від 1 лютого 2021 року "Про застосування секторальних спеціальних економічних та інших обмежувальних заходів (санкцій) до Республіки Нікарагуа" (реєстраційний номер 4689).
ParlaMint-UA_2021-02-02-m0.u54.p1.sent2	Пропонується прийняти рішення про включення до порядку денного цього питання.
ParlaMint-UA_2021-02-02-m0.u54.p2.sent1	Прошу підтримати та проголосувати.
ParlaMint-UA_2021-02-02-m0.u54.p3.sent1	За-312
ParlaMint-UA_2021-02-02-m0.u54.p4.sent1	Рішення прийнято.
ParlaMint-UA_2021-02-02-m0.u54.p5.sent1	Пропонується застосувати процедуру ad hoc щодо розгляду та прийняття рішення на цьому пленарному засіданні.
ParlaMint-UA_2021-02-02-m0.u54.p5.sent2	Прошу підтримати та проголосувати.
ParlaMint-UA_2021-02-02-m0.u54.p6.sent1	За-315
ParlaMint-UA_2021-02-02-m0.u54.p7.sent1	Рішення прийнято.
ParlaMint-UA_2021-02-02-m0.u54.p8.sent1	Пропонується розглянути це питання за скороченою процедурою.
ParlaMint-UA_2021-02-02-m0.u54.p8.sent2	Прошу підтримати та проголосувати.
ParlaMint-UA_2021-02-02-m0.u54.p9.sent1	За-257
ParlaMint-UA_2021-02-02-m0.u54.p10.sent1	Рішення прийнято.
ParlaMint-UA_2021-02-02-m0.u54.p11.sent1	До слова запрошується секретар Ради національної безпеки і оборони України Данілов Олексій Мячеславович.
ParlaMint-UA_2021-02-02-m0.u55.p1.sent1	Доброго дня пане Голово, доброго дня народні депутати!
ParlaMint-UA_2021-02-02-m0.u55.p1.sent2	Влітку 2019 року Урядом Республіки Нікарагуа здійснено недружні дії проти нашої держави, а саме: запроваджено ініціативу і відкриття так званого почесного консульства Нікарагуа на тимчасово окупованій території Автономної Республіки Крим та міста Севастополя.
ParlaMint-UA_2021-02-02-m0.u55.p1.sent3	З 2019 року Міністерством закордонних справ України неодноразово направлялися звернення до Міністерства закордонних справ Нікарагуа з вимогою скасувати своє неправомірне рішення.
ParlaMint-UA_2021-02-02-m0.u55.p1.sent4	Однак офіційна Манагуа ігнорувала звернення української сторони, свідомо нехтуючи офіційні застереження України.
ParlaMint-UA_2021-02-02-m0.u55.p2.sent1	Указом Президента Республіки Нікарагуа Даніелем Ортега Сааведра 3 серпня № 76/2020 призначений так званий почесний консул Нікарагуа в Республіці Крим Белавенцев Олег Євгенович, якого 18 березня 2019 року вироком Святошинського районного суду міста Києва визнано винним в посяганні на територіальну цілісність і недоторканність України, підбурюванні до державної зради, веденні агресивної війни проти України та якому призначено покарання у вигляді 13 років позбавлення волі.
ParlaMint-UA_2021-02-02-m0.u55.p3.sent1	Зазначений крок є грубим порушенням законодавства України та міжнародного права, зокрема, Резолюції Генеральної Асамблеї ООН №68/262 – територіальна цілісність України, 71/205, 72/190, 73/263, 74/168 та 75/192 – ситуація з правами людини в Автономній Республіці Крим та місті Севастополь (Україна), а також 73/194, 74/17 та 75/29 – проблема мілітаризації Автономної Республіки Крим та міста Севастополя, а також Чорного та Азовського морів.
ParlaMint-UA_2021-02-02-m0.u55.p4.sent1	10 листопада 2020 року відбулося незаконне відкриття Республікою Нікарагуа почесного консульства в Автономній Республіці Крим (Україна).
ParlaMint-UA_2021-02-02-m0.u55.p5.sent1	З огляду на невідкладне суверенне право України, на відновлення збереження її територіальної цілісності, в межах, визначених міжнародною спільнотою державного кордону, включаючи.
ParlaMint-UA_2021-02-02-m0.u56.p1.sent1	Дякую, Олексій Мячеславович.
ParlaMint-UA_2021-02-02-m0.u56.p2.sent1	До слова запрошується голова комітету з питань зовнішньої політики та міжпарламентського співробітництва Мережко Олександр Олександрович.
ParlaMint-UA_2021-02-02-m0.u57.p1.sent1	Шановний пане Голово, шановні колеги, Комітет з питань зовнішньої політики та міжпарламентського співробітництва на своєму засіданні 2 лютого 2021 року (протокол № 43) ухвалив рішення рекомендувати Верховній Раді України прийняти поданий Президентом України проект Постанови про затвердження рішення Ради національної безпеки і оборони України від 1 лютого 2021 року "Про застосування секторальних спеціальних економічних та інших обмежувальних заходів (санкцій) до Республіки Нікарагуа" за основу та в цілому.
ParlaMint-UA_2021-02-02-m0.u57.p2.sent1	Прошу підтримати.
ParlaMint-UA_2021-02-02-m0.u57.p2.sent2	Дякую.
ParlaMint-UA_2021-02-02-m0.u58.p1.sent1	Шановні колеги, будь ласка, запишіться: два – за, два – проти, на виступи від депутатських фракцій та груп.
ParlaMint-UA_2021-02-02-m0.u58.p2.sent1	Василенко Леся Володимирівна.
ParlaMint-UA_2021-02-02-m0.u59.p1.sent1	Прошу передати Бобровській Соломії.
ParlaMint-UA_2021-02-02-m0.u60.p1.sent1	Бобровська Соломія Анатоліївна.
ParlaMint-UA_2021-02-02-m0.u61.p1.sent1	Соломія Бобровська, фракція "Голос".
ParlaMint-UA_2021-02-02-m0.u61.p1.sent2	Ви знаєте, абсолютно правильне рішення, яке ми сьогодні будемо затверджувати парламентом.
ParlaMint-UA_2021-02-02-m0.u61.p1.sent3	Більше того, я би хотіла звернутися до РНБО і особисто до пана Президента, тому що лежить ще ряд санкцій і пропозицій до того, що ми мали би тут затвердити в Раді.
ParlaMint-UA_2021-02-02-m0.u61.p1.sent4	А це, зокрема, про тих депутатів російської Думи, яка голосувала за зміну до Конституції РФ, яка передбачає фактично анексію Криму і збільшення території.
ParlaMint-UA_2021-02-02-m0.u61.p1.sent5	Ну, і друге, це, безперечно, щодо російських ядерних досліджень російської академії наук, які до сих пір використовують і працюють, мають ліцензію в "Артемсіль".
ParlaMint-UA_2021-02-02-m0.u61.p2.sent1	Але, повертаючись до Нікарагуа, хотіла би відмітити, що, насправді, Російська Федерація дуже широко по всій планеті розширила свої щупальці і дуже є декілька цікавих фактів, які стосуються стосунків Нікарагуа і Російської Федерації.
ParlaMint-UA_2021-02-02-m0.u61.p2.sent2	В першу чергу, щоб ви розуміли, загалом Російська Федерація списала Нікарагуа з 92-го року боргу близько 6 мільярдів доларів.
ParlaMint-UA_2021-02-02-m0.u61.p2.sent3	Це перше.
ParlaMint-UA_2021-02-02-m0.u61.p3.sent1	В 16-му році Росія почала будувати там військову базу для розвідки і передала їм близько 50 танків Т-72.
ParlaMint-UA_2021-02-02-m0.u61.p3.sent2	Більше того, Нікарагуа – одна з небагатьох країн, що визнала незалежність самопроголошеної Абхазії та Південної Осетії.
ParlaMint-UA_2021-02-02-m0.u61.p3.sent3	Загалом щорічно Російська Федерація відправляє в Нікарагуа гуманітарну допомогу фактично на десятки мільйонів доларів.
ParlaMint-UA_2021-02-02-m0.u61.p3.sent4	Таким чином, вони фактично купили цю країну і використовують її в своїх цілях.
ParlaMint-UA_2021-02-02-m0.u61.p4.sent1	Більше того, тому й саме не дивно, що людина, яка призначила.
ParlaMint-UA_2021-02-02-m0.u61.p4.sent2	була призначена так званим Почесним консулом і людина, яка є засуджена за спробу анексії Україною на 13 років.
ParlaMint-UA_2021-02-02-m0.u61.p4.sent3	Тому.
ParlaMint-UA_2021-02-02-m0.u61.p4.sent4	Ще одне, що найбільше дивує: чому в листопаді фактично відбулося призначення, а лише 1 лютого Верховна Рада затверджує санкції через указ, який був прийнятий аж через три місяці після цього факту в Криму.
ParlaMint-UA_2021-02-02-m0.u61.p5.sent1	На жаль, як на мене, ми маємо реагувати набагато швидше.
ParlaMint-UA_2021-02-02-m0.u61.p5.sent2	Це стосується не лише парламенту, а Президента і РНБО, як спеціального органу, в першу чергу.
ParlaMint-UA_2021-02-02-m0.u61.p6.sent1	Фракція "Голос" однозначно "за".
ParlaMint-UA_2021-02-02-m0.u61.p6.sent2	Дякую.
ParlaMint-UA_2021-02-02-m0.u62.p1.sent1	Будь ласка, Гончаренко, народний депутат.
ParlaMint-UA_2021-02-02-m0.u63.p1.sent1	Олексій Гончаренко, "Європейська солідарність".
ParlaMint-UA_2021-02-02-m0.u63.p1.sent2	Шановні друзі, звичайно, що ми маємо підтримати санкції проти Нікарагуа, будь-якої іншої країни, яка йде в руслі російської політики, російських наративів, і ми маємо боротися і всьому світу демонструвати, що Крим – це Україна.
ParlaMint-UA_2021-02-02-m0.u63.p1.sent3	Але ви знаєте, мене дивує, що наш воїн, наш Президент Зеленський він готовий боротися з Нікарагуа, але чомусь не готовий боротися з Росією.
ParlaMint-UA_2021-02-02-m0.u63.p1.sent4	В той час, коли ми приймаємо рішення по санкціях проти Нікарагуа, Україна купляє російську електроенергію, з 1 лютого ми відновили імпорт російської електроенергії.
ParlaMint-UA_2021-02-02-m0.u63.p1.sent5	Що це?
ParlaMint-UA_2021-02-02-m0.u63.p1.sent6	З Нікарагуа будемо боротись, а тут тихесенько купувати російську електроенергію?
ParlaMint-UA_2021-02-02-m0.u63.p2.sent1	Ми купуємо сьогодні білоруську електроенергію.
ParlaMint-UA_2021-02-02-m0.u63.p2.sent2	Вся Європа відмовилась від електроенергії з Білоруською АЕС, від узурпатора Лукашенка – Україна купує білоруську електроенергію.
ParlaMint-UA_2021-02-02-m0.u63.p2.sent3	А в них – Білорусь, Росія – одна система енергетична.
ParlaMint-UA_2021-02-02-m0.u63.p2.sent4	У мене питання: чому ми нехтуємо і робимо жебраками українського шахтаря, українського енергетика, українську промисловість, для того, щоб платити гроші російському шахтарю, російському енергетику.
ParlaMint-UA_2021-02-02-m0.u63.p2.sent5	Чому про це не думає наше РНБО?
ParlaMint-UA_2021-02-02-m0.u63.p3.sent1	Я звертаюсь до пана Секретаря Ради національної безпеки і оборони України.
ParlaMint-UA_2021-02-02-m0.u63.p3.sent2	Негайно припиніть імпорт російської електроенергії, негайно припиніть імпорт білоруської електроенергії, негайно введіть санкції щодо цього.
ParlaMint-UA_2021-02-02-m0.u63.p3.sent3	Законопроект в Верховній Раді, чому він не розглядається?
ParlaMint-UA_2021-02-02-m0.u63.p3.sent4	Чому замість санкцій по Нікарагуа, ми їх проголосуємо, але чому поруч немає іншого закону, щоб зупинити вбивство власної енергетики і працю на країну-агресора і узурпатора Лукашенка?
ParlaMint-UA_2021-02-02-m0.u63.p3.sent5	Оце зрозуміти не можна.
ParlaMint-UA_2021-02-02-m0.u63.p3.sent6	Давайте негайно боротися за свою державу!
ParlaMint-UA_2021-02-02-m0.u64.p1.sent1	Волошин Олег Анатолійович.
ParlaMint-UA_2021-02-02-m0.u65.p1.sent1	Шановні колеги, тут же питання сьогодні, дуже гарно, що ми обговорюємо Нікарагуа, але питання не в цьому.
ParlaMint-UA_2021-02-02-m0.u65.p1.sent2	Багато років тому, ще коли я починав працювати в Міністерстві закордонних справ, була така загальноприйнята фраза "як пріоритет – економізація дипломатії".
ParlaMint-UA_2021-02-02-m0.u65.p1.sent3	Що малось на увазі?
ParlaMint-UA_2021-02-02-m0.u65.p1.sent4	Що при ухвалені будь-якого зовнішньополітичного рішення пріоритетом має бути обрахунок економічних наслідків цього рішення.
ParlaMint-UA_2021-02-02-m0.u65.p1.sent5	Хто ставить під сумнів те, що Україна сьогодні переживає глибоку соціально-економічну кризу?
ParlaMint-UA_2021-02-02-m0.u65.p1.sent6	Хто ставить під сумнів те, що українці є одними з найбідніших мешканців нашого континенту?
ParlaMint-UA_2021-02-02-m0.u65.p1.sent7	Ніхто.
ParlaMint-UA_2021-02-02-m0.u65.p1.sent8	Але при цьому ми ухвалюємо рішення в зовнішньополітичній царині, які прямо суперечать завданню покращення життя людей, завданню забезпеченню експорту нашої продукцію, завданню розвитку наукомістких галузей.
ParlaMint-UA_2021-02-02-m0.u65.p2.sent1	Добре Нікарагуа, що зробив Китай?
ParlaMint-UA_2021-02-02-m0.u65.p2.sent2	Китайська Народна Республіка теж держава-агресор?
ParlaMint-UA_2021-02-02-m0.u65.p2.sent3	Чому введені санкції проти Китаю?
ParlaMint-UA_2021-02-02-m0.u65.p2.sent4	Чому введені санкції проти бізнесу з Китаю?
ParlaMint-UA_2021-02-02-m0.u65.p2.sent5	Чому введені санкції проти другої, а ближчим часом першої економіки світу?
ParlaMint-UA_2021-02-02-m0.u65.p2.sent6	А я знаю чому, тому що дуже про це просили американці, і до них претензій немає.
ParlaMint-UA_2021-02-02-m0.u65.p2.sent7	Якби я був американським дипломатом, я би чинив так само.
ParlaMint-UA_2021-02-02-m0.u65.p2.sent8	Вони захищають свій національний інтерес і роблять це дуже дешево – руками дурнуватих тих в нашій владі, хто навіть навзаєм нічого не може попросити, тому що одного дзвінка з Вашингтона достатньо, щоб не просто не продати "Мотор Січ" китайцям, а ще і санкції "зафігачити" за це.
ParlaMint-UA_2021-02-02-m0.u65.p3.sent1	Ми сваримося сьогодні з найбільшою потугою в світі в інтересах іншою держави.
ParlaMint-UA_2021-02-02-m0.u65.p3.sent2	Чому це потрібно американцям, я чітко розумію, вони захищають національний інтерес.
ParlaMint-UA_2021-02-02-m0.u65.p3.sent3	Чому це потрібно Україні – оце питання.
ParlaMint-UA_2021-02-02-m0.u65.p3.sent4	Чому ми обмежуємо торгівлю з країнами СНД?
ParlaMint-UA_2021-02-02-m0.u65.p3.sent5	Чому ми обмежуємо торгівлю з іншими країнами на сході?
ParlaMint-UA_2021-02-02-m0.u65.p3.sent6	Чому в нас єдиний пріоритет – це сподобатись комусь у Вашингтоні?
ParlaMint-UA_2021-02-02-m0.u65.p3.sent7	Заради цього ми ухвалюємо рішення, які прямо суперечать економічним інтересам наших громадян.
ParlaMint-UA_2021-02-02-m0.u65.p4.sent1	Тому питання в цій ситуації не в Нікарагуа, питання в самому підході.
ParlaMint-UA_2021-02-02-m0.u65.p4.sent2	І я тому вимагаю від імені нашої фракції, щоб цю постанову ми голосували ще за основу.
ParlaMint-UA_2021-02-02-m0.u66.p1.sent1	Батенко Тарас Іванович.
ParlaMint-UA_2021-02-02-m0.u66.p1.sent2	Після цього переходимо до голосування.
ParlaMint-UA_2021-02-02-m0.u66.p1.sent3	Бакунець Павло Андрійович потім.
ParlaMint-UA_2021-02-02-m0.u66.p2.sent1	Батенко є?
ParlaMint-UA_2021-02-02-m0.u66.p2.sent2	З місця включіть, будь ласка, мікрофон.
ParlaMint-UA_2021-02-02-m0.u66.p2.sent3	Після цього Бакунець, і переходимо до голосування.
ParlaMint-UA_2021-02-02-m0.u67.p1.sent1	Прошу передати слово народному депутату Антону Полякову.
ParlaMint-UA_2021-02-02-m0.u68.p1.sent1	Шановні колеги, беззаперечно Крим та Донбас наші.
ParlaMint-UA_2021-02-02-m0.u68.p1.sent2	Але ми, наприклад, не бачимо жодних дієвих кроків зі сторони Зеленського та його команди щодо повернення наших територій.
ParlaMint-UA_2021-02-02-m0.u68.p2.sent1	І питання не в Нікарагуа, до якої.
ParlaMint-UA_2021-02-02-m0.u68.p2.sent2	До речі, більшість депутатів не знають, де взагалі знаходиться ця країна, яка межує з Гондурасом.
ParlaMint-UA_2021-02-02-m0.u68.p2.sent3	Питання щодо того, що мені люди зараз пишуть: "Що ви там зараз розглядаєте?"
ParlaMint-UA_2021-02-02-m0.u68.p3.sent1	У нас є пріоритетність питань.
ParlaMint-UA_2021-02-02-m0.u68.p3.sent2	І коли більшості українців нема за що заплатити за комунальні послуги, нема за що купити ліки, нема за що купити продукти харчування, то ми повинні ці 15 хвилин були використати на дійсно важливе питання, щодо, дійсно, економічного поліпшення стану справ у країні, щодо повернення нормальних, людських тарифів, а не "геноциду" наших українців, які ще тут залишились, у нашій країні.
ParlaMint-UA_2021-02-02-m0.u68.p3.sent3	Щодо, наприклад, діточок-діабетиків, яких треба забезпечити теж за державні кошти.
ParlaMint-UA_2021-02-02-m0.u68.p3.sent4	Ще багато гарних законопроектів, які чомусь блокуються у комітетах, які теж керуються провласною фракцією "Слуга народу".
ParlaMint-UA_2021-02-02-m0.u68.p4.sent1	Дмитро Олександрович, я втретє сьогодні до вас звертаюсь: будь ласка, зверніть на це увагу – на порядок денний, на пріоритетність питань.
ParlaMint-UA_2021-02-02-m0.u68.p4.sent2	Тому що те, на що ми зараз витрачаємо свій час, воно того не варте.
ParlaMint-UA_2021-02-02-m0.u68.p4.sent3	І українці нас дійсно не розуміють.
ParlaMint-UA_2021-02-02-m0.u68.p5.sent1	Дякую за увагу.
ParlaMint-UA_2021-02-02-m0.u69.p1.sent1	Бакунець Павло Андрійович.
ParlaMint-UA_2021-02-02-m0.u70.p1.sent1	З 2014 року агресор посягнув на наші землі і втягнув нашу країну у важку війну.
ParlaMint-UA_2021-02-02-m0.u70.p1.sent2	Наші захисники і захисниці, як, наприклад, бійці легендарної 24 бригади і сотні тисяч інших захисників, покинули своє звичне життя, свої сім’ї і присвятили себе захисту нашої країни.
ParlaMint-UA_2021-02-02-m0.u70.p1.sent3	І допоки вони воюють на сході, в морозі, ми принаймні разом з вами можемо тут, у залі, захищати нашу країну в правовому полі.
ParlaMint-UA_2021-02-02-m0.u70.p2.sent1	Тому сьогодні закликаю всіх у залі підтримати ці санкції проти Республіка Нікарагуа, яка відверто допомагає нашому ворогу боротися за винищення українського народу.
ParlaMint-UA_2021-02-02-m0.u70.p2.sent2	Ми повинні показати свою принципову і жорстку позицію і голосувати за санкції проти таких країн, які допомагають агресору в боротьбі проти України.
ParlaMint-UA_2021-02-02-m0.u70.p2.sent3	Тому прошу зал підтримати ці санкції.
ParlaMint-UA_2021-02-02-m0.u70.p3.sent1	Дякую.
ParlaMint-UA_2021-02-02-m0.u71.p1.sent1	Шановні колеги, будь ласка, запросіть народних депутатів до зали.
ParlaMint-UA_2021-02-02-m0.u71.p1.sent2	Підготуйтесь до голосування.
ParlaMint-UA_2021-02-02-m0.u71.p2.sent1	Крулько з мотивів.
ParlaMint-UA_2021-02-02-m0.u71.p2.sent2	Після цього голосуємо.
ParlaMint-UA_2021-02-02-m0.u71.p2.sent3	Не бачу.
ParlaMint-UA_2021-02-02-m0.u71.p3.sent1	Немиря Григорій Михайлович.
ParlaMint-UA_2021-02-02-m0.u72.p1.sent1	Григорій Немиря, фракція "Батьківщина".
ParlaMint-UA_2021-02-02-m0.u72.p1.sent2	Фракція "Батьківщина" буде підтримувати проект Постанови щодо введення санкцій щодо Республіки Нікарагуа.
ParlaMint-UA_2021-02-02-m0.u72.p1.sent3	Безумовно, щодо суті причин введення санкцій тут не може бути сумнівів.
ParlaMint-UA_2021-02-02-m0.u72.p1.sent4	Незважаючи на непоодинокі спроби, в тому числі комунікації з боку Міністерства закордонних справ, проекту розпорядження уряду, який, до речі, було прийнято ще в жовтні минулого року, не було ніякої реакції.
ParlaMint-UA_2021-02-02-m0.u72.p2.sent1	Але я хочу звернути увагу на структурну проблему.
ParlaMint-UA_2021-02-02-m0.u72.p2.sent2	Колеги, 48 годин лише дається для Верховної Ради для прийняття рішення.
ParlaMint-UA_2021-02-02-m0.u72.p2.sent3	Уявіть собі, що якщо б це був не пленарний тиждень, або тоді, коли Рада не збирається на сесію.
ParlaMint-UA_2021-02-02-m0.u72.p2.sent4	Я вважаю, що за уроками розгляду цього питання мають бути внесені зміни до Закону України "Про санкції" для того, щоб був раціональний період, який дозволив би Верховній Раді у майбутньому більш ретельно розбиратися і системно з питаннями введення санкцій щодо.
ParlaMint-UA_2021-02-02-m0.u73.p1.sent1	Шановні колеги, підготуйтесь до голосування, будь ласка.
ParlaMint-UA_2021-02-02-m0.u73.p1.sent2	Запросіть народних депутатів до зали.
ParlaMint-UA_2021-02-02-m0.u73.p2.sent1	Готові голосувати?
ParlaMint-UA_2021-02-02-m0.u73.p2.sent2	Ставлю на голосування прийняття в цілому з необхідними техніко-юридичними правками проект Постанови про затвердження рішення Ради національної безпеки оборони України від 1 лютого 2021 року "Про застосування секторальних спеціальних економічних та інших обмежувальних заходів (санкцій) до Республіки Нікарагуа" (реєстраційний номер 4689).
ParlaMint-UA_2021-02-02-m0.u73.p2.sent3	Готові голосувати?
ParlaMint-UA_2021-02-02-m0.u73.p2.sent4	Прошу підтримати та проголосувати.
ParlaMint-UA_2021-02-02-m0.u73.p3.sent1	За-322
ParlaMint-UA_2021-02-02-m0.u73.p4.sent1	Рішення прийнято.
ParlaMint-UA_2021-02-02-m0.u73.p4.sent2	Дякую.
ParlaMint-UA_2021-02-02-m0.u73.p4.sent3	Постанова прийнята в цілому.
ParlaMint-UA_2021-02-02-m0.u73.p5.sent1	Наступне питання порядку денного – це.
ParlaMint-UA_2021-02-02-m0.u73.p5.sent2	А, вибачте, шановні колеги, надійшла заява про перерву з заміною на виступ.
ParlaMint-UA_2021-02-02-m0.u73.p5.sent3	Інна Романівна?
ParlaMint-UA_2021-02-02-m0.u73.p6.sent1	Совсун Інна Романівна, будь ласка.
ParlaMint-UA_2021-02-02-m0.u74.p1.sent1	"Мене дивує, як і кожного в цьому залі, що дівчинка, якій 32 роки, закликає нас проголосувати за один з дуже важливих документів", - саме так висловився народний депутат Сергій Рудик з цієї трибуни минулого тижня, коли обговорювався законопроект про Службу безпеки.
ParlaMint-UA_2021-02-02-m0.u74.p1.sent2	Він це сказав про нашу колегу Мар’яну Безуглу, до цього зневажливо згадав ще депутатку попереднього скликання Ірину Сисоєнко.
ParlaMint-UA_2021-02-02-m0.u74.p2.sent1	Нас, відверто кажучи, дивує, що народного депутата дивує, що колеги можуть висловлюватися з трибуни Верховної Ради України.
ParlaMint-UA_2021-02-02-m0.u74.p2.sent2	Але давайте скажемо чесно, пан Рудик, безперечно, не вважає, що народні депутати не мають права висловлюватись, його подив викликає, що говорити може жінка, особливо, якщо їй 32 роки.
ParlaMint-UA_2021-02-02-m0.u74.p3.sent1	Дозволю собі нагадати панові Рудику, що жінки у 32 роки можуть мати значно більші досягнення, ніж окремі чоловіки.
ParlaMint-UA_2021-02-02-m0.u74.p3.sent2	Так, перші жінки-астронавтки полетіли в космос, коли їм ще не виповнилось 30 років, а Марія Кюрі відкрила новий елемент в таблиці Менделєєва полоній у 31 рік.
ParlaMint-UA_2021-02-02-m0.u74.p3.sent3	Жінки можуть досягати успіху в будь-якому віці.
ParlaMint-UA_2021-02-02-m0.u74.p3.sent4	І що головне, вони мають право говорити на рівних з чоловіками завжди.
ParlaMint-UA_2021-02-02-m0.u74.p3.sent5	Якщо їм відмовляють у праві висловитись, якщо їм дорікають їхньою статтю, то це має дуже чітку назву – сексизм.
ParlaMint-UA_2021-02-02-m0.u74.p4.sent1	І до сексизму вдаються тоді, коли не вистачає сили аргументів.
ParlaMint-UA_2021-02-02-m0.u74.p4.sent2	Тоді, коли не вистачає власної компетентності та професіоналізму.
ParlaMint-UA_2021-02-02-m0.u74.p4.sent3	І якщо ми зараз не відреагуємо, то ми легітимізуємо такі ж сексистські випади у суспільстві.
ParlaMint-UA_2021-02-02-m0.u74.p4.sent4	А вони, на жаль, залишаються поширеними.
ParlaMint-UA_2021-02-02-m0.u74.p5.sent1	Я озвучу кілька прикладів таких висловлювань, які мені навели жінки в соціальних мережах: "Ви балотуєтесь?
ParlaMint-UA_2021-02-02-m0.u74.p5.sent2	А чоловік дозволив?
ParlaMint-UA_2021-02-02-m0.u74.p5.sent3	Яка партія?
ParlaMint-UA_2021-02-02-m0.u74.p5.sent4	Ага.
ParlaMint-UA_2021-02-02-m0.u74.p5.sent5	А хто у тебе там коханець чи чоловік?
ParlaMint-UA_2021-02-02-m0.u74.p5.sent6	Навіщо воно тобі треба, це ж не жіноча справа?
ParlaMint-UA_2021-02-02-m0.u74.p5.sent7	Я приємно здивований, не очікував такого від жінки".
ParlaMint-UA_2021-02-02-m0.u74.p5.sent8	Незважаючи на те, що пропозиція була від жінки, її було прийнято.
ParlaMint-UA_2021-02-02-m0.u74.p5.sent9	На жаль, це ті реалії, в яких живуть українські жінки.
ParlaMint-UA_2021-02-02-m0.u74.p5.sent10	І ми тут, аби сказати, що так не повинно бути.
ParlaMint-UA_2021-02-02-m0.u74.p6.sent1	Ми вважаємо, що найбільш адекватною реакцією з боку пана Рудика було б вибачення перед Мар’яною Безуглою, а також перед іншими дівчатами 32-х років і не тільки.
ParlaMint-UA_2021-02-02-m0.u74.p6.sent2	Якщо у папа Рудика не вистачає власної сміливості на це, то ми очікуємо такого вибачення від групи "За майбутнє".
ParlaMint-UA_2021-02-02-m0.u74.p7.sent1	А найбільш адекватною реакцією з боку парламенту було б прийняття Закону про протидію сексизму та зміни до Регламенту, які розроблені міжфракційним об’єднанням "Рівні можливості".
ParlaMint-UA_2021-02-02-m0.u74.p7.sent2	І ми переконані, що якщо ми це разом зробимо, то нас приємно здивують зміни і в українському парламенті, і в українському суспільстві.
ParlaMint-UA_2021-02-02-m0.u74.p8.sent1	Дякую.
ParlaMint-UA_2021-02-02-m0.u75.p1.sent1	Репліка – Рудик Сергій Ярославович.
ParlaMint-UA_2021-02-02-m0.u76.p1.sent1	Шановні колеги, зацитую вам матеріал з "Української правди" від 11 вересня 18-го року: "Я неодноразово мав честь зустріти дівчат, які своєю сміливістю та бажанням захищати рідну неньку, могли дати фору багатьом чоловікам.
ParlaMint-UA_2021-02-02-m0.u76.p1.sent2	У державі з 2014 року статус "учасник бойових дій" отримали близько 7 тисяч представництв прекрасної половини.
ParlaMint-UA_2021-02-02-m0.u76.p1.sent3	Українки воюють на фронті на рівні з чоловіками.
ParlaMint-UA_2021-02-02-m0.u76.p1.sent4	На своїх тендітних плечах вони винесли неймовірне навантаження перших років війни, допомагаючи як бійчині, медсестри, волонтерки, дружини та матері".
ParlaMint-UA_2021-02-02-m0.u76.p1.sent5	Сергій Рудик, народний депутат України.
ParlaMint-UA_2021-02-02-m0.u76.p1.sent6	Оце Сергій Рудик.
ParlaMint-UA_2021-02-02-m0.u76.p2.sent1	Щодо сексизму, я ніколи не виділяв стать як окрему проблему для того, щоби звинувачувати в професіоналізмі чи непрофесіоналізмі.
ParlaMint-UA_2021-02-02-m0.u76.p2.sent2	Я завжди апелював до професіоналізму.
ParlaMint-UA_2021-02-02-m0.u76.p3.sent1	Якщо, товариство, ви.
ParlaMint-UA_2021-02-02-m0.u77.p1.sent1	Наступне питання порядку денного.
ParlaMint-UA_2021-02-02-m0.u77.p1.sent2	Ні.
ParlaMint-UA_2021-02-02-m0.u77.p1.sent3	Наступне питання порядку денного.
ParlaMint-UA_2021-02-02-m0.u77.p1.sent4	Сергій Ярославович, ми не даємо додаткового часу нікому.
ParlaMint-UA_2021-02-02-m0.u77.p2.sent1	Проект Закону про внесення змін до Закону України "Про судоустрій і статус суддів" та Закону України "Про Вищу раду правосуддя" щодо завершення конкурсних процедур на зайняття посад суддів місцевих судів (реєстраційний номер 4229).
ParlaMint-UA_2021-02-02-m0.u77.p3.sent1	Пропонується розглянути це питання за скороченою процедурою.
ParlaMint-UA_2021-02-02-m0.u77.p3.sent2	Прошу підтримати та проголосувати.
ParlaMint-UA_2021-02-02-m0.u77.p4.sent1	За-251
ParlaMint-UA_2021-02-02-m0.u77.p5.sent1	Рішення прийнято.
ParlaMint-UA_2021-02-02-m0.u77.p6.sent1	До слова запрошується член Комітету з питань правової політики Маслов Денис Вячеславович.
ParlaMint-UA_2021-02-02-m0.u78.p1.sent1	Шановний пане Голово, шановна президія, шановні колеги народні депутати, вашій увазі пропонується законопроект про завершення конкурсних процедур щодо призначення суддів місцевих судів.
ParlaMint-UA_2021-02-02-m0.u78.p1.sent2	Цей законопроект стосується трохи більше 40 кандидатів на посаду судді.
ParlaMint-UA_2021-02-02-m0.u78.p1.sent3	Це ті кандидати на посаду судді, які ще до 2016 року отримали рекомендації Вищої кваліфікаційної комісії і тоді ще Вищої ради юстиції про призначення на посаду суддів.
ParlaMint-UA_2021-02-02-m0.u78.p2.sent1	Але в 2016 році тогочасний парламент прийняв зміни до Конституції та Закону України "Про судоустрій і статус суддів", яким було перейменовано Вищу раду юстиції у Вищу раду правосуддя.
ParlaMint-UA_2021-02-02-m0.u78.p2.sent2	Було прийнято нову редакцію Закону "Про судоустрій і статус суддів".
ParlaMint-UA_2021-02-02-m0.u78.p2.sent3	У зв’язку з цим подання, рекомендацій по цих кандидатах були повернуті знову назад до Вищої кваліфікаційної комісії, яка мала повторно провести процедуру і знову надати рекомендації вже до Вищої ради правосуддя.
ParlaMint-UA_2021-02-02-m0.u78.p3.sent1	Що сталося.
ParlaMint-UA_2021-02-02-m0.u78.p3.sent2	До 2019 року Вища кваліфікаційна комісія суддів замість того, щоб провести знову конкурсні процедури і завершити їх, була зайнята проведенням конкурсу до Верховного Суду.
ParlaMint-UA_2021-02-02-m0.u78.p3.sent3	І лише у 2019 році, в серпні місяці, Вища кваліфікаційна комісія суддів України спромоглася оголосити конкурси для цих кандидатів.
ParlaMint-UA_2021-02-02-m0.u78.p3.sent4	У 2019 році, але вже восени 2019 року цей парламент припинив повноваження всіх членів Вищої кваліфікаційної комісії, чим фактично заблокував проведення і завершення конкурсних процедур.
ParlaMint-UA_2021-02-02-m0.u78.p4.sent1	Трохи більше 40 кандидатів вже 5 років чекають свого призначення.
ParlaMint-UA_2021-02-02-m0.u78.p4.sent2	На сьогоднішній день подано чотири заяви до Європейського Суду з прав людини від цих кандидатів, і вони прийняті Європейським Судом з прав людини.
ParlaMint-UA_2021-02-02-m0.u78.p4.sent3	Саме з метою вирішення цієї ситуації ми подали даний законопроект.
ParlaMint-UA_2021-02-02-m0.u78.p5.sent1	Що ж ним передбачається.
ParlaMint-UA_2021-02-02-m0.u78.p5.sent2	А ним передбачається, що тимчасово, я підкреслюю, тимчасово (і це перше слово в цьому законопроекті) до моменту формування повноваженого складу Вищої кваліфікаційної комісії суддів передати окремі повноваження саме з метою завершення конкурсних процедур єдиному на сьогоднішній день діючому органу судового врядування – Вищій раді правосуддя.
ParlaMint-UA_2021-02-02-m0.u78.p5.sent3	Тимчасово і лише окремі повноваження з чіткою метою.
ParlaMint-UA_2021-02-02-m0.u78.p6.sent1	Вища рада правосуддя має закінчити ці конкурсні процедури і надати рекомендацію на призначення цих людей на посади суддів.
ParlaMint-UA_2021-02-02-m0.u78.p6.sent2	Насправді це про справедливість, цим законопроектом ми її відновлюємо.
ParlaMint-UA_2021-02-02-m0.u78.p7.sent1	На своєму засіданні профільний комітет, Комітет з питань правової політики Верховної Ради України розглянув даний законопроект, розглянув всі зауваження і 16 голосами "за", і лише один – утримався, проти – нуль, було рекомендовано Верховній Раді України проект Закону про внесення змін до Закону України "Про судоустрій і статус суддів" та Закону України "Про Вищу раду правосуддя" щодо завершення конкурсних процедур на заняття посад суддів місцевих судів (реєстраційний номер 4229) (від 19 жовтня 2020 року), поданий народними депутатами України Масловим, Дирдіним та іншими, за результатами розгляду в першому читанні прийняти за основу і в цілому, врахувавши доповнення розділу Ш "Прикінцеві положення" законопроекту пунктом 6 такого змісту: "З метою."
ParlaMint-UA_2021-02-02-m0.u79.p1.sent1	Ні.
ParlaMint-UA_2021-02-02-m0.u79.p1.sent2	Вибачте, ви.
ParlaMint-UA_2021-02-02-m0.u79.p2.sent1	Будь ласка, запишіться по фракціях: два – за, два – проти.
ParlaMint-UA_2021-02-02-m0.u79.p3.sent1	Сідайте, будь ласка.
ParlaMint-UA_2021-02-02-m0.u79.p4.sent1	Припутень Дмитро Сергійович.
ParlaMint-UA_2021-02-02-m0.u80.p1.sent1	Доброго дня, пане Голово, доброго дня, колеги!
ParlaMint-UA_2021-02-02-m0.u80.p1.sent2	В цілому підтримую законопроект 4229, зокрема в частині тимчасової передачі повноважень Вищою кваліфікаційної комісії суддів України до Вищої ради правосуддя.
ParlaMint-UA_2021-02-02-m0.u80.p2.sent1	Дійсно, на сьогодні існує кадрова криза в судовій владі і вона набуває загрозливих масштабів.
ParlaMint-UA_2021-02-02-m0.u80.p2.sent2	У той же час зазначу, що законопроект стосується лише 43 вакантних місць суддів, що суттєво не вирішує кадрову проблему в судах.
ParlaMint-UA_2021-02-02-m0.u80.p2.sent3	У вересні минулого року мною та колегами з фракції "Слуга народу" було зареєстровано законопроект за № 4055, який стосується найбільш масової категорії кандидатів останнього добору суддів.
ParlaMint-UA_2021-02-02-m0.u80.p2.sent4	Це 367 кандидатів на посаду суддів місцевих судів, які за більш ніж 3 роки пройшли через фільтр численних прозорих процедур, в тому числі дев’ятимісячну спеціальну підготовку в Національній школі суддів України, склали кваліфікаційний іспит, але наразі перебувають у стані правової невизначеності через припинення повноважень членів Вищої кваліфікаційної комісії.
ParlaMint-UA_2021-02-02-m0.u80.p3.sent1	Зокрема, хочу висловити вдячність членам Комітету з питань правової політики за підтримку законопроекту 3711-д, який дасть змогу запустити Вищу кваліфікаційну комісію.
ParlaMint-UA_2021-02-02-m0.u80.p4.sent1	Дякую за увагу.
ParlaMint-UA_2021-02-02-m0.u81.p1.sent1	Князевич Руслан Петрович.
ParlaMint-UA_2021-02-02-m0.u82.p1.sent1	Дякую.
ParlaMint-UA_2021-02-02-m0.u82.p1.sent2	Шановний пане Голово, шановні колеги!
ParlaMint-UA_2021-02-02-m0.u82.p1.sent3	Я хочу сказати, Денис Вячеславович, вам, що я з розумінням ставлюся до тієї пропозиції, яку ви вносите і як людина, яка працювала в системі, і як професіонал, який працює в комітеті досить професійно.
ParlaMint-UA_2021-02-02-m0.u82.p1.sent4	Але ви ж самі з цієї трибуни відповіли про причину, яка спонукала до такої ситуації – це прийняття Закону 1008, який ми фактично застосували конституційно-правову відповідальність у вигляді дострокового припинення повноважень всього складу ВККС саме через те, що вони дуже, як вважалося тоді, повільно проводили кваліфоцінювання і добір нових кандидатів.
ParlaMint-UA_2021-02-02-m0.u82.p2.sent1	І що ми маємо зараз?
ParlaMint-UA_2021-02-02-m0.u82.p2.sent2	Ми маємо зараз ситуацію, півтора року ВККС так і не запустилася, і не зрозуміло, коли запуститься, а нам вже це третій раз пропонують низку повноважень, які відповідно закону віднесені до виключних повноважень ВККС, передати до ВРП.
ParlaMint-UA_2021-02-02-m0.u82.p3.sent1	Так було з резервом суддів, так було з відрядженнями суддів, і нам весь час кажуть, через кожні півроку, ну, ще трішечки, і обов’язково перша стрічка буде тимчасово до утворення ВККС.
ParlaMint-UA_2021-02-02-m0.u82.p4.sent1	Друзі, ви не четвер ставите 3711.
ParlaMint-UA_2021-02-02-m0.u82.p4.sent2	З якою метою ви його ставите?
ParlaMint-UA_2021-02-02-m0.u82.p4.sent3	Ви хочете запустити ВККС чи ви сьогодні хочете передати низку повноважень ВККС ВРП?
ParlaMint-UA_2021-02-02-m0.u82.p4.sent4	Ви визначтеся, тому що це взаємовиключні речі.
ParlaMint-UA_2021-02-02-m0.u82.p5.sent1	Ми з самого початку під час прийняття Закону 1008 говорили про те, що це закінчиться тим, що ми фактично зруйнуємо судову владу, заморозимо діяльність суміжних інститутів, і цей закон, на жаль, консервує, а не розв’язує цю проблему, тому ми його підтримувати, безумовно, не можемо.
ParlaMint-UA_2021-02-02-m0.u82.p6.sent1	Дякую.
ParlaMint-UA_2021-02-02-m0.u83.p1.sent1	Власенко.
ParlaMint-UA_2021-02-02-m0.u83.p1.sent2	Ой, Василенко, вибачте.
ParlaMint-UA_2021-02-02-m0.u83.p2.sent1	Юрчишин Ярослав Романович.
ParlaMint-UA_2021-02-02-m0.u84.p1.sent1	Шановні колеги, людям потрібен суд, але справедливий суд, а не суд, де суддя буде залежний від влади, де його через Вищу раду правосуддя, показавши папочку, як часто показують депутатам в Офісі Президента, примусять приймати ті рішення, які не відповідають закону, але які відповідають бажанням влади.
ParlaMint-UA_2021-02-02-m0.u84.p2.sent1	Кожна влада хоче встановити контроль над судовою гілкою влади.
ParlaMint-UA_2021-02-02-m0.u84.p2.sent2	Це зрозуміло, тому що цей арбітр має стояти в інтересах суспільства, власне, служити народу, як називається у нас одна з фракцій.
ParlaMint-UA_2021-02-02-m0.u84.p2.sent3	Але якщо ВРП, яку розкритикувала Венеційська комісія, яка так і не була реформована, отримає можливість одноосібно визначати, хто має право чинити суд, а хто ні, і користуватиметься татаровськими папочками, ніякого правосуддя не буде.
ParlaMint-UA_2021-02-02-m0.u84.p3.sent1	Тому запускайте, як казав спікер сьогодні, повноцінну судову реформу, запускайте Вищу кваліфікаційну комісію суддів, яка і має відбирати якісних суддів, формуйте її доброчесно, і лише тоді можна буде говорити, що в нас є судова система.
ParlaMint-UA_2021-02-02-m0.u84.p3.sent2	А рихтувати палицями те, що не тримається купи, намагатися прикриватися.
ParlaMint-UA_2021-02-02-m0.u84.p3.sent3	і тимчасовістю, нагадаю, в нас більше року тимчасовий голова Державного бюро розслідувань.
ParlaMint-UA_2021-02-02-m0.u84.p3.sent4	Не ведіться, це не можна голосувати, червона кнопка "проти".
ParlaMint-UA_2021-02-02-m0.u84.p3.sent5	Люди мають мати справедливість, а не корупцію в судах.
ParlaMint-UA_2021-02-02-m0.u84.p4.sent1	Дякую.
ParlaMint-UA_2021-02-02-m0.u85.p1.sent1	Поляков Антон Едуардович.
ParlaMint-UA_2021-02-02-m0.u86.p1.sent1	Прошу передати слово народному депутату Сергію Рудику.
ParlaMint-UA_2021-02-02-m0.u86.p1.sent2	Дякую.
ParlaMint-UA_2021-02-02-m0.u87.p1.sent1	Рудик Сергій Ярославович.
ParlaMint-UA_2021-02-02-m0.u88.p1.sent1	Референдум, кажете, народовладдя, зробите все, що вам скажуть люди?
ParlaMint-UA_2021-02-02-m0.u88.p1.sent2	Ну, то послухайте, що кажуть люди з приводу вашого законопроекту.
ParlaMint-UA_2021-02-02-m0.u88.p2.sent1	"Ми, представники громадських організацій, що роками борються за утвердження справедливого судочинства в Україні, стурбовані ситуацією із судовою реформою, яка склалася в парламенті.
ParlaMint-UA_2021-02-02-m0.u88.p2.sent2	Замість того, аби якнайшвидше запустити якісне оновлення органів суддівського врядування, Вищої ради правосуддя та Вищої кваліфікаційної комісії суддів, народні депутати розглядають законопроекти, які спрямовані лише на поглиблення проблем, які вже існують.
ParlaMint-UA_2021-02-02-m0.u88.p2.sent3	28 січня народні депутати планують, тому що планували ще в минулий четвер, проголосувати законопроект 4229, який пропонує віддати добір та призначення суддів в руки.
ParlaMint-UA_2021-02-02-m0.u88.p2.sent4	нереформованої Вищої ради правосуддя.
ParlaMint-UA_2021-02-02-m0.u88.p2.sent5	Також на розгляді в Раді перебуває законопроект 4505, який дозволяє Вищій раді правосуддя призначати довічно суддів, які провалили перевірку на доброчесність.
ParlaMint-UA_2021-02-02-m0.u88.p3.sent1	Водночас Комітет з питань правової політики вже кілька місяців зволікає із затвердженням нової редакції законопроекту 3711, який дозволить перезавантажити ВККС та розблокувати добір і призначення суддів.
ParlaMint-UA_2021-02-02-m0.u88.p3.sent2	Особливо тривожним є те, що члени комітету в період новорічних свят переписали попередньо узгоджену редакцію законопроекту, нівелювавши роль міжнародних експертів та віддавши повний контроль за добором членів ВККС в руки ВРП.
ParlaMint-UA_2021-02-02-m0.u88.p3.sent3	Таким чином, замість того, аби забезпечити якісний та доброчесний склад органів суддівського врядування, народні депутати лише посилюють недоброчесних представників суддівсько-адвокатських кланів, які зайняли крісла членів ВРП.
ParlaMint-UA_2021-02-02-m0.u88.p4.sent1	Центр протидії корупції Transparency International, Фундація DEJURE і "Автомайдан"."
ParlaMint-UA_2021-02-02-m0.u88.p4.sent2	Я не дочитав кілька слів.
ParlaMint-UA_2021-02-02-m0.u88.p5.sent1	Або ви зробите так, як кажуть люди, і тоді ми побачимо, що ви справді за народовладдя, або ви знову проголосуєте вчергове своє недолуге рішення.
ParlaMint-UA_2021-02-02-m0.u89.p1.sent1	Бачу.
ParlaMint-UA_2021-02-02-m0.u89.p1.sent2	Почекайте.
ParlaMint-UA_2021-02-02-m0.u89.p2.sent1	Соболєв з "Батьківщини".
ParlaMint-UA_2021-02-02-m0.u89.p2.sent2	Вельможний.
ParlaMint-UA_2021-02-02-m0.u89.p2.sent3	І Німченко.
ParlaMint-UA_2021-02-02-m0.u89.p3.sent1	Сергій Владиславович Соболєв.
ParlaMint-UA_2021-02-02-m0.u90.p1.sent1	Соболєв, "Батьківщина".
ParlaMint-UA_2021-02-02-m0.u90.p1.sent2	Шановні колеги, ситуація безпрецедентна.
ParlaMint-UA_2021-02-02-m0.u90.p1.sent3	16 жовтня 19-го року, коли штампували закон за законом, фактично розпустили конституційний орган – Вищу кваліфікаційну комісію суддів.
ParlaMint-UA_2021-02-02-m0.u90.p1.sent4	І це треба визнати.
ParlaMint-UA_2021-02-02-m0.u90.p2.sent1	І от тепер рік і 6 місяців шукають, як обійти Конституцію, закон України, і попробувати призначити тих суддів на ті посади, які є вакантними вже декілька років.
ParlaMint-UA_2021-02-02-m0.u90.p3.sent1	Наша позиція є одна.
ParlaMint-UA_2021-02-02-m0.u90.p3.sent2	Треба призначити ВККС і після цього в конституційний спосіб призначати суддів.
ParlaMint-UA_2021-02-02-m0.u90.p3.sent3	Будь-які інші способи обійти закон, це буде фактично створення суддів двох сортів: законних і незаконних.
ParlaMint-UA_2021-02-02-m0.u90.p3.sent4	І потім будуть оскарження аж до Європейського суду.
ParlaMint-UA_2021-02-02-m0.u90.p3.sent5	Ми за це голосувати не будемо.
ParlaMint-UA_2021-02-02-m0.u90.p4.sent1	Дякую.
ParlaMint-UA_2021-02-02-m0.u91.p1.sent1	Вельможний Сергій Анатолійович.
ParlaMint-UA_2021-02-02-m0.u92.p1.sent1	Сергій Вельможний, Луганщина.
ParlaMint-UA_2021-02-02-m0.u92.p1.sent2	Шановні колеги, в документі йдеться про завершення конкурсу для добору кадрів до судів Донецької та Луганської областей, які знаходяться в районі проведення антитерористичної операції, в яких неможливо здійснювати правосуддя.
ParlaMint-UA_2021-02-02-m0.u92.p1.sent3	Чи варто говорити, наскільки важливо підтримувати правосуддя в тих районах, де проводиться антитерористична операція?
ParlaMint-UA_2021-02-02-m0.u92.p1.sent4	Думаю, не просто важливо, а вкрай важливо, і не просто підтримувати, а забезпечувати найвищий його рівень.
ParlaMint-UA_2021-02-02-m0.u92.p1.sent5	Вакууму правосуддя в Донецькій та Луганській області в такі скрутні часи не може і не повинно бути.
ParlaMint-UA_2021-02-02-m0.u92.p2.sent1	Пропонується простий вихід з ситуації.
ParlaMint-UA_2021-02-02-m0.u92.p2.sent2	Згідно з законопроектом проведенням та завершенням конкурсу на добір суддів Донецької та Луганської областей має зайнятися Вища рада правосуддя.
ParlaMint-UA_2021-02-02-m0.u92.p2.sent3	На нашу думку, це цілком прийнятий вихід з ситуації, а в майбутньому потрібно напрацьовувати комплексне рішення для заповнення кадрових прогалин в судах по всій Україні.
ParlaMint-UA_2021-02-02-m0.u92.p2.sent4	Колеги, прошу підтримати даний законопроект.
ParlaMint-UA_2021-02-02-m0.u92.p3.sent1	Дякую.
ParlaMint-UA_2021-02-02-m0.u93.p1.sent1	Дякую.
ParlaMint-UA_2021-02-02-m0.u93.p2.sent1	Німченко Василь Іванович.
ParlaMint-UA_2021-02-02-m0.u94.p1.sent1	Шановні колеги, я хочу сказати, що цей закон веде мову про доступ до правосуддя громадянами (стаття 55 Конституції): "Забезпечити право доступу до правосуддя".
ParlaMint-UA_2021-02-02-m0.u94.p1.sent2	Яке правосуддя, якщо немає кадрів суддів?
ParlaMint-UA_2021-02-02-m0.u94.p1.sent3	От про що іде мова в цьому законі, от про що іде мова, що треба тимчасово, що робити людям.
ParlaMint-UA_2021-02-02-m0.u94.p2.sent1	Я вам скажу не по секрету, строк розгляду справи у Верховному Суді – 5-7 років, а в низах – те ж саме.
ParlaMint-UA_2021-02-02-m0.u94.p2.sent2	Ми хто?
ParlaMint-UA_2021-02-02-m0.u94.p2.sent3	Судова влада – це наша сестра, ми повинні працювати пліч-о-пліч, тому що ми працювати повинні на людей.
ParlaMint-UA_2021-02-02-m0.u94.p2.sent4	І тому ще раз кажу, 131 Конституції застосовує і вказує на Вищу раду правосуддя, яка формує судовий корпус.
ParlaMint-UA_2021-02-02-m0.u94.p2.sent5	Придані сили, в тому числі ВККС, були спотворені, а потім знищені нами ж.
ParlaMint-UA_2021-02-02-m0.u94.p2.sent6	А при чому тут люди?
ParlaMint-UA_2021-02-02-m0.u95.p1.sent1	Дякую, Василь Іванович.
ParlaMint-UA_2021-02-02-m0.u95.p1.sent2	Василь Іванович, дякую.
ParlaMint-UA_2021-02-02-m0.u95.p2.sent1	Дирдін Максим Євгенович.
ParlaMint-UA_2021-02-02-m0.u95.p2.sent2	Включіть, будь ласка, мікрофон Дирдіну.
ParlaMint-UA_2021-02-02-m0.u96.p1.sent1	Доброго дня, колеги!
ParlaMint-UA_2021-02-02-m0.u96.p1.sent2	Я прошу підтримати даний законопроект 4229, тому що він покликаний на відновлення справедливості.
ParlaMint-UA_2021-02-02-m0.u96.p1.sent3	До 30 вересня 2016 року, коли кандидати у судді пройшли всі умови, конкурси і їхні документи лежали на Банковій, то одним підписували укази Президент про призначення суддів, іншим не підписували.
ParlaMint-UA_2021-02-02-m0.u96.p1.sent4	І коли 30 вересня 16-го року вступили нові зміни до законодавства, тим, хто не потрапив в ту категорію осіб щасливчиків, їм повернули документи.
ParlaMint-UA_2021-02-02-m0.u96.p1.sent5	А тому цей закон зв’язаний тільки виключно із відновленням справедливості, яку має нести держава.
ParlaMint-UA_2021-02-02-m0.u96.p2.sent1	Тому я прошу вас підтримати даний законопроект і не вірити тим маніпуляціям, які відбуваються у залі.
ParlaMint-UA_2021-02-02-m0.u96.p3.sent1	Дякую.
ParlaMint-UA_2021-02-02-m0.u97.p1.sent1	Дякую.
ParlaMint-UA_2021-02-02-m0.u97.p2.sent1	Шановні колеги, запросіть народних депутатів до зали і підготуйтесь до голосування.
ParlaMint-UA_2021-02-02-m0.u97.p2.sent2	Комітет пропонує прийняти цей законопроект за основу і в цілому.
ParlaMint-UA_2021-02-02-m0.u97.p2.sent3	Немає заперечень?
ParlaMint-UA_2021-02-02-m0.u97.p2.sent4	Є заперечення?
ParlaMint-UA_2021-02-02-m0.u97.p2.sent5	Тоді за основу.
ParlaMint-UA_2021-02-02-m0.u97.p2.sent6	Будь ласка, підготуйтесь до голосування.
ParlaMint-UA_2021-02-02-m0.u97.p2.sent7	Готові?
ParlaMint-UA_2021-02-02-m0.u97.p3.sent1	Ставлю на голосування пропозицію про прийняття за основу проекту Закону про внесення змін до Закону України "Про судоустрій і статус суддів" та Закону України "Про Вищу раду правосуддя" щодо завершення конкурсних процедур на зайняття посад суддів місцевих судів (реєстраційний номер 4229).
ParlaMint-UA_2021-02-02-m0.u97.p3.sent2	Готові голосувати?
ParlaMint-UA_2021-02-02-m0.u97.p3.sent3	Прошу підтримати та проголосувати.
ParlaMint-UA_2021-02-02-m0.u97.p4.sent1	За-251
ParlaMint-UA_2021-02-02-m0.u97.p5.sent1	Рішення прийнято.
ParlaMint-UA_2021-02-02-m0.u97.p6.sent1	Дві фракції – проти.
ParlaMint-UA_2021-02-02-m0.u97.p6.sent2	По фракціях покажіть.
ParlaMint-UA_2021-02-02-m0.u97.p6.sent3	"Слуга народу" – 200, "Опозиційна платформа – За життя" – 23, "Європейська солідарність" – 0, "Батьківщина" – 0, "Партія "За майбутнє" – 2, "Голос" – 0, "Довіра" – 17, позафракційні – 9.
ParlaMint-UA_2021-02-02-m0.u97.p6.sent4	Дякую.
ParlaMint-UA_2021-02-02-m0.u97.p7.sent1	Шановні колеги, я пропоную зайти в наступне питання, проголосувати скорочену процедуру розгляду і піти на перерву.
ParlaMint-UA_2021-02-02-m0.u97.p7.sent2	Тому що у нас тут залишилось 3 хвилини.
ParlaMint-UA_2021-02-02-m0.u97.p7.sent3	Немає заперечень?
ParlaMint-UA_2021-02-02-m0.u97.p8.sent1	Ставлю на голосування пропозицію про скорочену процедуру розгляду проекту Закону про внесення змін до Повітряного кодексу України щодо удосконалення законодавчого врегулювання у сфері безпілотних повітряних суден цивільної авіації (реєстраційний номер 3716).
ParlaMint-UA_2021-02-02-m0.u97.p8.sent2	Готові голосувати?
ParlaMint-UA_2021-02-02-m0.u97.p8.sent3	Прошу підтримати та проголосувати.
ParlaMint-UA_2021-02-02-m0.u97.p9.sent1	За-246
ParlaMint-UA_2021-02-02-m0.u97.p10.sent1	Рішення прийнято.
ParlaMint-UA_2021-02-02-m0.u97.p11.sent1	Оголошується перерва до 12:30.
ParlaMint-UA_2021-02-02-m0.u97.p11.sent2	Дякую.
ParlaMint-UA_2021-02-02-m0.u98.p1.sent1	Шановні колеги, продовжуємо працювати.
ParlaMint-UA_2021-02-02-m0.u98.p1.sent2	Запросіть народних депутатів до зали.
ParlaMint-UA_2021-02-02-m0.u98.p2.sent1	До слова запрошується голова підкомітету Комітету з питань транспорту та інфраструктури Павловський Петро Іванович.
ParlaMint-UA_2021-02-02-m0.u99.p1.sent1	Доброго дня!
ParlaMint-UA_2021-02-02-m0.u99.p1.sent2	Павловський Петро, фракція "Слуга народу".
ParlaMint-UA_2021-02-02-m0.u99.p1.sent3	Колеги, до вашої уваги пропонується законопроект, який передбачає відповідні зміни до Повітряного кодексу України.
ParlaMint-UA_2021-02-02-m0.u99.p1.sent4	Зміни встановлюють такі поняття, як "безпілотна авіаційна система", "безпілотне повітряне судно", "дистанційний пілот".
ParlaMint-UA_2021-02-02-m0.u99.p1.sent5	Також запропонованими змінами передбачається встановлення обов’язкового страхування відповідальності за шкоду, завдану третім особам.
ParlaMint-UA_2021-02-02-m0.u99.p1.sent6	Крім того, прийняття даного законопроекту надасть можливість Державній авіаційній службі розробити відповідні авіаційні правила, які забезпечать використання безпілотних повітряних суден.
ParlaMint-UA_2021-02-02-m0.u99.p2.sent1	Під час обговорення на засіданні комітету народними депутатами України, членами комітету було ухвалене рішення рекомендувати Верховній Раді України проект Закону про внесення змін до Повітряного кодексу України щодо удосконалення законодавчого врегулювання у сфері безпілотних повітряних суден цивільної авіації, внесений народним депутатом України Павловським і іншими, прийняти в першому читанні за основу.
ParlaMint-UA_2021-02-02-m0.u99.p2.sent2	Прошу підтримати.
ParlaMint-UA_2021-02-02-m0.u100.p1.sent1	Дякую.
ParlaMint-UA_2021-02-02-m0.u100.p1.sent2	Ви від комітету все сказали?
ParlaMint-UA_2021-02-02-m0.u100.p2.sent1	Будь ласка, запишіться: два – за, два – проти по фракціях, на виступи від депутатських фракцій та груп.
ParlaMint-UA_2021-02-02-m0.u100.p3.sent1	Цимбалюк Михайло Михайлович.
ParlaMint-UA_2021-02-02-m0.u101.p1.sent1	Михайло Цимбалюк, "Батьківщина".
ParlaMint-UA_2021-02-02-m0.u101.p1.sent2	Прошу передати слово колезі по фракції Костянтину Бондарєву.
ParlaMint-UA_2021-02-02-m0.u102.p1.sent1	Бондарєв Костянтин.
ParlaMint-UA_2021-02-02-m0.u103.p1.sent1	Шановна президія, шановні депутати!
ParlaMint-UA_2021-02-02-m0.u103.p1.sent2	Законопроект розроблено з метою встановлення норм та правил для експлуатації безпілотних повітряних суден та дистанційних пілотів.
ParlaMint-UA_2021-02-02-m0.u103.p2.sent1	На сьогоднішній день в Україні правове регулювання використання безпілотних повітряних суден складне і неоднозначне.
ParlaMint-UA_2021-02-02-m0.u103.p2.sent2	Законодавство вимагає отримування сертифікату льотної придатності на кожне цивільне повітряне судно та отримання сертифікату на відповідність вимогам авіаційних правил підприємствами та організаціями, які здійснюють експлуатацію повітряних суден, що виключає можливість використання безпілотних повітряних суден у господарській діяльності підприємств, як це відбувається за кордоном.
ParlaMint-UA_2021-02-02-m0.u103.p3.sent1	Законопроект № 3716 повторює положення імплементації Регламенту ЄС 2019/947 від 24 травня 19-го року щодо правил та процедур експлуатації безпілотних летальних апаратів.
ParlaMint-UA_2021-02-02-m0.u103.p4.sent1	"Батьківщина" буде підтримувати цей законопроект в першому читанні.
ParlaMint-UA_2021-02-02-m0.u103.p4.sent2	До нас звернулося багато організацій, спілки спортивні, які займаються експлуатацією моделей, і інші щодо доопрацювання цього законопроекту, і ми будемо надавати до другого читання відповідні поправки.
ParlaMint-UA_2021-02-02-m0.u103.p5.sent1	Дякую.
ParlaMint-UA_2021-02-02-m0.u104.p1.sent1	Бондар Михайло Леонтійович.
ParlaMint-UA_2021-02-02-m0.u105.p1.sent1	Будь ласка, передайте слово Величковичу Миколі.
ParlaMint-UA_2021-02-02-m0.u106.p1.sent1	Величкович Микола Романович.
ParlaMint-UA_2021-02-02-m0.u107.p1.sent1	Шановні колеги, справді, авіаційна сфера потребує зараз законодавчого вдосконалення, а саме у зв’язку з розвитком безпілотних повітряних суден, масового їхнього застосування, це є конче необхідно.
ParlaMint-UA_2021-02-02-m0.u107.p2.sent1	Тому ми закликаємо наших колег проголосувати за цей законопроект.
ParlaMint-UA_2021-02-02-m0.u107.p2.sent2	"Європейська солідарність" буде голосувати за законопроект 3716 за основу.
ParlaMint-UA_2021-02-02-m0.u107.p2.sent3	Ми розуміємо, що там є ряд норм, які треба ще вдосконалити до другого читання.
ParlaMint-UA_2021-02-02-m0.u107.p2.sent4	Всі разом із зацікавленими сторонами: експертами, організаціями громадськими чи об’єднаннями, які працюють в тій сфері, ми попрацюємо разом, а зараз просимо проголосувати за основу.
ParlaMint-UA_2021-02-02-m0.u107.p3.sent1	Дякую.
ParlaMint-UA_2021-02-02-m0.u108.p1.sent1	Рущишин Ярослав Іванович.
ParlaMint-UA_2021-02-02-m0.u109.p1.sent1	Прошу передати Юлії Клименко слово.
ParlaMint-UA_2021-02-02-m0.u110.p1.sent1	Клименко Юлія Леонідівна.
ParlaMint-UA_2021-02-02-m0.u111.p1.sent1	Клименко, фракція "Голос".
ParlaMint-UA_2021-02-02-m0.u111.p1.sent2	Шановні колеги, в цілому, безумовно, сектор безпілотних повітряних суден повинен бути урегульований, тому що в Україні їх достатньо багато і використовуються як в побуті, як в сільському господарстві, так і у військових цілях.
ParlaMint-UA_2021-02-02-m0.u111.p1.sent3	Але є одне але.
ParlaMint-UA_2021-02-02-m0.u111.p1.sent4	Цим законопроектом прибирається норма, яка була і є в чинному законодавстві, де безпілотні судна до 20 кілограм не підлягають обліку, реєстрації, страхуванню і так далі.
ParlaMint-UA_2021-02-02-m0.u111.p1.sent5	Якщо ця норма повністю прибирається, а не знижується, наприклад, до 5 кілограмів, це означає, що будь-які побутові дрони ви купуєте дітям в дитячих магазинах, які важать 200 грамів, 100 грамів, будь-які авіаційні моделі, які діти роблять у гуртках, будуть підлягати обов’язковому обліку, реєстрації, а також страхуванню відповідальності, яка на даний момент складає біля 3 мільйонів гривень.
ParlaMint-UA_2021-02-02-m0.u111.p1.sent6	Тобто це виходить так, що ми з вами не класифікуємо дрони, які використовуються в побуті і використовуються в промисловості, а все під одну гребінку фактично заганяємо наших громадян, які купують, не знаю, іграшки своїм дітям, для обов’язкового обліку і реєстрації.
ParlaMint-UA_2021-02-02-m0.u111.p1.sent7	Ми знаємо як відбувається облік і реєстрація в нашій країні.
ParlaMint-UA_2021-02-02-m0.u111.p1.sent8	Це відкриває велику корупційну складову, яка може бути.
ParlaMint-UA_2021-02-02-m0.u111.p2.sent1	Також тут говорили про те, що він відповідає, цей законопроект відповідає європейським нормам.
ParlaMint-UA_2021-02-02-m0.u111.p2.sent2	Ні, він не відповідає, він протирічить базовому Регламенту Європейського Союзу № 2018/1139.
ParlaMint-UA_2021-02-02-m0.u111.p2.sent3	Тому в першому читанні наша фракція не готова його підтримувати.
ParlaMint-UA_2021-02-02-m0.u111.p2.sent4	Буде подавати правки для того, щоб виправити і прийняти його в тому вигляді, який буде дійсно регулювати цей ринок, допомагати йому, а не заганяти громадян і маленькі побутові дрони в обов’язкову реєстрацію і облік.
ParlaMint-UA_2021-02-02-m0.u111.p3.sent1	Дякую.
ParlaMint-UA_2021-02-02-m0.u112.p1.sent1	Батенко Тарас Іванович.
ParlaMint-UA_2021-02-02-m0.u113.p1.sent1	Прошу передати слово колезі Анні Скороход.
ParlaMint-UA_2021-02-02-m0.u113.p1.sent2	Дякую.
ParlaMint-UA_2021-02-02-m0.u114.p1.sent1	Скороход?
ParlaMint-UA_2021-02-02-m0.u115.p1.sent1	Скороход.
ParlaMint-UA_2021-02-02-m0.u116.p1.sent1	Скороход Анна Костянтинівна.
ParlaMint-UA_2021-02-02-m0.u117.p1.sent1	Депутатська група "Партія "За майбутнє" підтримує даний закон в першому читанні, адже, дійсно, питання безпілотних повітряних суден мають бути врегульовані і впорядковані.
ParlaMint-UA_2021-02-02-m0.u117.p1.sent2	Але ми маємо не забувати, що у нас є ряд інших проблем, які потребують нагального вирішення, в тому числі авіапілотів.
ParlaMint-UA_2021-02-02-m0.u117.p1.sent3	Я не знаю, чи знають тут колеги, що, наприклад, свідоцтво пілотів українське не котується в Європейському Союзі та у світі загалом, що становить велику проблему для наших фахівців у роботі.
ParlaMint-UA_2021-02-02-m0.u117.p2.sent1	Також ми знаємо проблемні питання стюардес, які мають працювати до 60 років, хоча ця галузь просто унеможливлює виконання таких вимог.
ParlaMint-UA_2021-02-02-m0.u117.p2.sent2	І дуже багато колег в цій галузі просто не можуть допрацювати до пенсії і змушені переходити на інші роботи.
ParlaMint-UA_2021-02-02-m0.u117.p3.sent1	Я думаю, що Верховній Раді треба звернути на це увагу і обов’язково розробити законопроект, який вирішить дане питання.
ParlaMint-UA_2021-02-02-m0.u117.p3.sent2	Ще раз повторюся, що ми підтримуємо закон в першому читанні, але до другого читання він потребує певних правок для того, щоб бути більш досконалим і впорядкувати всі питання.
ParlaMint-UA_2021-02-02-m0.u117.p4.sent1	Дякую.
ParlaMint-UA_2021-02-02-m0.u118.p1.sent1	Дякую.
ParlaMint-UA_2021-02-02-m0.u118.p2.sent1	Всі бажаючі виступили?
ParlaMint-UA_2021-02-02-m0.u118.p2.sent2	Кисилевський ще – з мотивів.
ParlaMint-UA_2021-02-02-m0.u118.p2.sent3	"Довіра", "Слуга народу" – з мотивів, і після цього переходимо до голосування.
ParlaMint-UA_2021-02-02-m0.u118.p2.sent4	Будь ласка, запросіть народних депутатів до зали.
ParlaMint-UA_2021-02-02-m0.u118.p3.sent1	Кисилевський Дмитро Давидович.
ParlaMint-UA_2021-02-02-m0.u119.p1.sent1	Доброго дня, шановні колеги!
ParlaMint-UA_2021-02-02-m0.u119.p1.sent2	Це важливий законопроект, і його потрібно підтримати.
ParlaMint-UA_2021-02-02-m0.u119.p1.sent3	Але в ньому є один важливий нюанс, цей законопроект накладає вимоги, які будуть стосуватися діяльності гуртків авіамоделювання і ракетомоделювання, це тема позашкільної освіти.
ParlaMint-UA_2021-02-02-m0.u119.p2.sent1	В Україні є 795 таких гуртків, і в них навчається біля 10 тисяч дітей.
ParlaMint-UA_2021-02-02-m0.u119.p2.sent2	І цей законопроект вимагатиме, щоб ті повітряні судна, які вони роблять в рамках свого навчання, а всі ви знаєте, який у нас стан позашкільної освіти, ці повітряні судна також потребуватимуть реєстрації, що фактично унеможливить діяльність цієї сфери позашкільної освіти.
ParlaMint-UA_2021-02-02-m0.u119.p2.sent3	Тому, підтримуючи ідею цього законопроекту, до другого читання ми маємо внести поправки, які дозволять цим людям, які займаються з дітками, продовжувати цю діяльність, бо вони виховують технічну еліту нашої країни.
ParlaMint-UA_2021-02-02-m0.u119.p2.sent4	І ми разом з колегою Романом Грищуком мали зустріч з відповідними викладачами цих гуртків, і ми запропонуємо правки до другого читання, які я буду просити всіх підтримати.
ParlaMint-UA_2021-02-02-m0.u119.p3.sent1	Дякую.
ParlaMint-UA_2021-02-02-m0.u120.p1.sent1	Кучер Микола Іванович, після цього голосуємо.
ParlaMint-UA_2021-02-02-m0.u120.p1.sent2	Будь ласка, підготуйтеся до голосування.
ParlaMint-UA_2021-02-02-m0.u121.p1.sent1	Шановні колеги.
ParlaMint-UA_2021-02-02-m0.u121.p1.sent2	Група "Довіра" в цілому підтримує даний законопроект, адже він усучаснює досить серйозно і удосконалює існуюче регулювання у сфері використання безпілотних літальних апаратів.
ParlaMint-UA_2021-02-02-m0.u121.p1.sent3	Разом з тим, ми розуміємо, що без внесення певних правок, прийняття цього закону в другому читанні неможливо.
ParlaMint-UA_2021-02-02-m0.u121.p1.sent4	Адже цим законом зобов’язується і веде до того, що облік і реєстрація абсолютно всіх летальних апаратів, навіть дитячих іграшкових дронів і навіть тих авіамоделей, які сьогодні роблять наші авіамоделісти.
ParlaMint-UA_2021-02-02-m0.u121.p2.sent1	Тому ми готові голосувати в першому читанні.
ParlaMint-UA_2021-02-02-m0.u121.p2.sent2	Але в другому читанні прийняти такі правки, які б регулювали летальні апарати до 20 кілограмів, які комерційного використання і які некомерційного використання.
ParlaMint-UA_2021-02-02-m0.u121.p2.sent3	Крім того, треба вписати норму про надлегкі повітряні судна до 650 кілограмів і, звичайно, ще певні правки, які дадуть можливість нам не зупинити роботу наших людей, які користуються дронами.
ParlaMint-UA_2021-02-02-m0.u121.p3.sent1	Дякую.
ParlaMint-UA_2021-02-02-m0.u122.p1.sent1	Будь ласка, підготуйтеся до голосування.
ParlaMint-UA_2021-02-02-m0.u122.p2.sent1	Шановні колеги, готові голосувати?
ParlaMint-UA_2021-02-02-m0.u122.p2.sent2	Ставлю на голосування пропозицію про прийняття за основу проекту Закону про внесення змін до Повітряного кодексу України щодо вдосконалення законодавчого врегулювання у сфері безпілотних повітряних суден цивільної авіації (реєстраційний номер 3716).
ParlaMint-UA_2021-02-02-m0.u122.p3.sent1	Готові голосувати?
ParlaMint-UA_2021-02-02-m0.u122.p3.sent2	Прошу підтримати та проголосувати.
ParlaMint-UA_2021-02-02-m0.u122.p4.sent1	За-278
ParlaMint-UA_2021-02-02-m0.u122.p5.sent1	Рішення прийнято.
ParlaMint-UA_2021-02-02-m0.u122.p6.sent1	Наступне питання порядку денного – це проект Закону про внесення змін до деяких законодавчих актів України щодо окремих питань здійснення габаритно-вагового контролю (реєстраційний номер 3742).
ParlaMint-UA_2021-02-02-m0.u122.p7.sent1	Пропонується розглянути це питання за скороченою процедурою.
ParlaMint-UA_2021-02-02-m0.u122.p7.sent2	Прошу підтримати та проголосувати.
ParlaMint-UA_2021-02-02-m0.u122.p8.sent1	За-244
ParlaMint-UA_2021-02-02-m0.u122.p9.sent1	Рішення прийнято.
ParlaMint-UA_2021-02-02-m0.u122.p10.sent1	До слова запрошується голова підкомітету Комітету з питань транспорту та інфраструктури Негулевський Ігор Петрович.
ParlaMint-UA_2021-02-02-m0.u123.p1.sent1	Шановний Дмитре Олександровичу, шановні народні депутати!
ParlaMint-UA_2021-02-02-m0.u123.p1.sent2	Запропонований до розгляду законопроект про внесення змін до деяких законодавчих актів України щодо окремих питань здійснення габаритно-вагового контролю (реєстраційний номер 3742) (від 25.06.2020 року) розроблений народними депутатами України Кісєлем, Негулевським, Ковальовим та іншими.
ParlaMint-UA_2021-02-02-m0.u123.p2.sent1	Метою законопроекту є вдосконалення здійснення габаритно-вагового контролю транспортних засобів, зокрема встановлення прав та обов’язків вантажовідправника та вантажоодержувача.
ParlaMint-UA_2021-02-02-m0.u123.p2.sent2	Збільшується розмір адміністративно-господарських штрафів за перевищення встановлених законодавством габаритно-вагових норм, Передбачаються вимоги до товарно-транспортної накладної та законодавче закріплення повноважень Укртансбезпеки щодо стягнення у судовому порядку плати за проїзд автомобільними дорогами транспортних засобів та інших самохідних машин і механізмів, вагові або габаритні параметри, в яких перевищують нормативи під час здійснення габаритно-вагового контролю.
ParlaMint-UA_2021-02-02-m0.u123.p3.sent1	Це важливий і необхідний законопроект, який дасть можливість попередити передчасне руйнування автомобільних доріг перевантаженими транспортними засобами, і, як наслідок, призведе до скорочення надмірних витрат бюджетних коштів на усунення недоліків такого руйнування, що в свою чергу надасть можливість залучення більше коштів державного бюджету на побудову нової дорожньої інфраструктури.
ParlaMint-UA_2021-02-02-m0.u123.p4.sent1	Законопроект підтримується Міністерством інфраструктури України, Укртрансбезпекою і Укравтодором.
ParlaMint-UA_2021-02-02-m0.u123.p4.sent2	Головне науково-експертне управління підтримує законопроект з деякими застереженнями.
ParlaMint-UA_2021-02-02-m0.u123.p4.sent3	Комітет з питань бюджету повідомив, що в разі прийняття відповідного закону він може набирати чинності згідно із законодавством.
ParlaMint-UA_2021-02-02-m0.u123.p4.sent4	Рішенням Комітету з питань транспорту та інфраструктури від 04.11.20 р. рекомендовано Верховній Раді України прийняти проект Закону (реєстраційний номер 3742) за основу.
ParlaMint-UA_2021-02-02-m0.u123.p5.sent1	Прошу підтримати прийняття закону за основу.
ParlaMint-UA_2021-02-02-m0.u123.p5.sent2	Дякую.
ParlaMint-UA_2021-02-02-m0.u124.p1.sent1	Будь ласка, запишіться: два – за, два – проти на виступи від депутатських фракцій та груп.
ParlaMint-UA_2021-02-02-m0.u124.p2.sent1	Чийгоз Ахтем Зейтуллайович.
ParlaMint-UA_2021-02-02-m0.u125.p1.sent1	Прошу надати Величковичу.
ParlaMint-UA_2021-02-02-m0.u126.p1.sent1	Величкович Микола Романович.
ParlaMint-UA_2021-02-02-m0.u127.p1.sent1	Шановні колеги, в теперішніх умовах, коли стоїть питання збереження доріг, які були побудовані і за попередньої каденції, минулої Верховної Ради, і те, що будується зараз, надзвичайно важливим є збереження цих новозбудованих доріг.
ParlaMint-UA_2021-02-02-m0.u127.p1.sent2	І зараз законодавство, на жаль, має певні прогалини, а саме норми, коли вантажовідправник не несе відповідальності за те, що він передає перевізникам.
ParlaMint-UA_2021-02-02-m0.u127.p2.sent1	Цей законопроект врегульовує ці норми, закриває ці прогалини, він досить дає можливість службі, яка відповідає за безпеку на дорогах, певні механізми впливу і контролю.
ParlaMint-UA_2021-02-02-m0.u127.p2.sent2	Тому ми будемо від "Європейської солідарності" голосувати за цей законопроект за основу.
ParlaMint-UA_2021-02-02-m0.u127.p3.sent1	Звичайно, там є норми, які потребують доопрацювання до другого читання, а саме: там є певні позиції, які стосуються відхилення від норми і певних штрафних санкцій, я думаю, ми про це на комітеті будемо говорити і підправляти.
ParlaMint-UA_2021-02-02-m0.u127.p3.sent2	А зараз звертаємося до колег, підтримати цей законопроект і проголосувати його за основу.
ParlaMint-UA_2021-02-02-m0.u127.p4.sent1	Дякую.
ParlaMint-UA_2021-02-02-m0.u128.p1.sent1	Березін Максим Юрійович.
ParlaMint-UA_2021-02-02-m0.u129.p1.sent1	Доброго дня, шановні колеги!
ParlaMint-UA_2021-02-02-m0.u129.p1.sent2	Переважна більшість автомобільних доріг України збудована досить давно, і на теперішній час конструкція автошляхів не в змозі витримати ті динамічні навантаження, які виникають під час руху сучасних вантажних автомобілів.
ParlaMint-UA_2021-02-02-m0.u129.p1.sent3	Все це стало причиною того, що на сьогодні багато автомобільних доріг втратили несучу здатність, дорожнє покриття має суттєві деформації та руйнування.
ParlaMint-UA_2021-02-02-m0.u129.p1.sent4	Тому прийняття законопроекту 3742 сприятиме як збереженню життя та здоров’я людей, так і покращенню стану безпеки дорожнього руху, зменшення кількості дорожньо-транспортних пригод, збереженню від остаточного руйнування автомобільних доріг загального користування.
ParlaMint-UA_2021-02-02-m0.u129.p2.sent1	Дякую.
ParlaMint-UA_2021-02-02-m0.u130.p1.sent1	Рущишин Ярослав Іванович.
ParlaMint-UA_2021-02-02-m0.u131.p1.sent1	Прошу передати слово Юлії Клименко.
ParlaMint-UA_2021-02-02-m0.u132.p1.sent1	Клименко Юлія Леонідівна.
ParlaMint-UA_2021-02-02-m0.u133.p1.sent1	Клименко, фракція "Голос".
ParlaMint-UA_2021-02-02-m0.u133.p1.sent2	В цілому ми підтримуємо мету законопроекту.
ParlaMint-UA_2021-02-02-m0.u133.p1.sent3	Безумовно, для того, щоб зберегти дороги, треба контролювати навантаження машин і контролювати використання цих доріг.
ParlaMint-UA_2021-02-02-m0.u133.p1.sent4	Але в цьому законопроекті є багато нюансів, які насправді протирічать чинному законодавству і призводять до того, що цей законопроект практично неможливо імплементувати в реальності.
ParlaMint-UA_2021-02-02-m0.u133.p2.sent1	Тому ми будемо подавати правки між першим і другим читанням, поки що ми утримуємося.
ParlaMint-UA_2021-02-02-m0.u133.p2.sent2	Але навіть серед тих правок, які очевидні і можна зараз уже сказати, наприклад, відхилення в 2 відсотки ваги на машині в 20 тонн штрафується більше 3 тисяч гривень, 1 тисячу 700 гривень – до 3 тисячі 400 гривень.
ParlaMint-UA_2021-02-02-m0.u133.p3.sent1	Скажіть мені, будь ласка, де ви бачили вагові комплекси в Україні, які вирівнюють і вимірюють вантаж з 2 відсотками?
ParlaMint-UA_2021-02-02-m0.u133.p3.sent2	Технічна похибка складає, така, що в документах, від 2 до 7 відсотків.
ParlaMint-UA_2021-02-02-m0.u133.p3.sent3	Тому цей законопроект може призвести до абсолютно протилежного – до збільшення хабарництва, корупції, і, на жаль, дороги залишаться так, як вони зараз є.
ParlaMint-UA_2021-02-02-m0.u133.p3.sent4	Тому ми будемо подавати, якщо наші правки будуть враховані, ми, безумовно, підтримаємо в другому читані.
ParlaMint-UA_2021-02-02-m0.u133.p4.sent1	Дякую.
ParlaMint-UA_2021-02-02-m0.u134.p1.sent1	Поляков Антон Едуардович.
ParlaMint-UA_2021-02-02-m0.u135.p1.sent1	Шановний Дмитро Олександрович, прошу передати слово Ярославу Дубневичу.
ParlaMint-UA_2021-02-02-m0.u135.p2.sent1	Дякую.
ParlaMint-UA_2021-02-02-m0.u136.p1.sent1	Дубневич.
ParlaMint-UA_2021-02-02-m0.u137.p1.sent1	Шановні колеги, наша група "Партія "За майбутнє" буде підтримувати даний законопроект.
ParlaMint-UA_2021-02-02-m0.u137.p1.sent2	Але у нас є кілька зауважень до даного законопроекту.
ParlaMint-UA_2021-02-02-m0.u137.p2.sent1	Ми розуміємо, що законопроект дозволить заповнити прогалини в правовому регулюванні габаритно-вагового контролю, водночас слід відзначити, що застереження викликає передбачення фіксації правопорушень в сфері габаритно-вагового контролю за допомогою засобів фото- і кінозйомки, відеозапису в неавтоматичному режимі.
ParlaMint-UA_2021-02-02-m0.u137.p2.sent2	Це може створити підстави для зловживання з боку посадових осіб габаритно-вагового контролю.
ParlaMint-UA_2021-02-02-m0.u137.p2.sent3	Переконані, що до другого читання слід залишити лише фіксацію габаритно-вагових порушень в автоматичному режимі.
ParlaMint-UA_2021-02-02-m0.u137.p3.sent1	І друге питання у нас є, що потрібно поправити, це: законопроект передбачає передачу автомобільним перевізником уповноваженій посадовій особі Укртрансбезпеки документів, до яких відносяться і права водія.
ParlaMint-UA_2021-02-02-m0.u137.p3.sent2	Це суперечить низці законів України, згідно яких водій лише пред’являє документи, що посвідчують особу, або документи, що підтверджують відповідне право особи, у даному випадку право водія.
ParlaMint-UA_2021-02-02-m0.u137.p4.sent1	Тому я надіюся, і наша група буде голосувати за основу, будемо подавати поправки і просимо комітет, транспортний комітет врахувати наші поправки, щоби унеможливити зловживання посадовими особами щодо неавтоматичного контролю та зняти питання щодо передачі прав водієм службовій особі трансбезпеки.
ParlaMint-UA_2021-02-02-m0.u137.p5.sent1	Дякую.
ParlaMint-UA_2021-02-02-m0.u138.p1.sent1	Дякую.
ParlaMint-UA_2021-02-02-m0.u138.p2.sent1	Всі бажаючі виступили?
ParlaMint-UA_2021-02-02-m0.u138.p2.sent2	Нестор Іванович Шуфрич з мотивів.
ParlaMint-UA_2021-02-02-m0.u138.p2.sent3	Бондарєв з мотивів.
ParlaMint-UA_2021-02-02-m0.u138.p2.sent4	І після цього переходимо до голосування.
ParlaMint-UA_2021-02-02-m0.u138.p3.sent1	Будь ласка, запросіть народних депутатів до зали.
ParlaMint-UA_2021-02-02-m0.u138.p4.sent1	Нестор Іванович Шуфрич.
ParlaMint-UA_2021-02-02-m0.u139.p1.sent1	Дякую.
ParlaMint-UA_2021-02-02-m0.u139.p1.sent2	Шановний головуючий, шановні колеги!
ParlaMint-UA_2021-02-02-m0.u139.p1.sent3	Враховуючи, що цим законопроектом передбачається внесення змін до адміністративного кодексу, безумовно, було би логічним, щоб саме наш Комітет з питань правової політики був головним з приводу відповідних змін, які пропонуються цим законопроектом.
ParlaMint-UA_2021-02-02-m0.u139.p2.sent1	З іншого боку, ми сьогодні стурбовані ситуацією, що ще не налагоджено так, як це мало би бути, забезпечення системи контролю за вантажами на дорогах.
ParlaMint-UA_2021-02-02-m0.u139.p2.sent2	Вони сьогодні, самі контрольні системи, фактично використовуються пересувні.
ParlaMint-UA_2021-02-02-m0.u139.p2.sent3	Ми чуємо, що будуть і такі системи, які вже вбудовані в дороги, але це має відбуватися в місцях, де їх неможливо об’їхати.
ParlaMint-UA_2021-02-02-m0.u139.p2.sent4	А поки, на жаль, як говорять окремі наші колеги, дуже велика спокуса корупційна і корупційна складова цього законопроекту.
ParlaMint-UA_2021-02-02-m0.u139.p3.sent1	Дякую.
ParlaMint-UA_2021-02-02-m0.u140.p1.sent1	Дякую.
ParlaMint-UA_2021-02-02-m0.u140.p2.sent1	Бондарєв Костянтин Анатолійович.
ParlaMint-UA_2021-02-02-m0.u141.p1.sent1	Так, дійсно є ряд дискусійних питань, які планується врахувати при підготовці до другого читання.
ParlaMint-UA_2021-02-02-m0.u141.p1.sent2	Серед інших хочу таке: встановлення розміру похибки вагових комплексів під час замірювання; звільнення від сплати судового збору Укртрансбезпекою під час розгляду справ в усіх досудових інстанціях; порядок стягнення плати Укртрансбезпекою за проїзд автомобільними дорогами з порушенням норм та ряд інших недоліків, які треба буде допрацювати до другого читання.
ParlaMint-UA_2021-02-02-m0.u141.p2.sent1	Але шалені кошти народ України витратив вже в 2020 році на будівництво доріг.
ParlaMint-UA_2021-02-02-m0.u141.p2.sent2	Я вважаю, що ми повинні підтримати цей законопроект задля попередження їх передчасного руйнування, і ми будемо підтримувати цей законопроект.
ParlaMint-UA_2021-02-02-m0.u141.p2.sent3	А до другого читання треба доопрацювати всі ці дискусійні питання.
ParlaMint-UA_2021-02-02-m0.u141.p3.sent1	Дякую.
ParlaMint-UA_2021-02-02-m0.u142.p1.sent1	Дякую.
ParlaMint-UA_2021-02-02-m0.u142.p2.sent1	Будь ласка, підготуйтесь до голосування.
ParlaMint-UA_2021-02-02-m0.u142.p2.sent2	Готові?
ParlaMint-UA_2021-02-02-m0.u142.p3.sent1	Ставлю на голосування пропозицію про прийняття за основу проекту Закону про внесення змін до деяких законодавчих актів щодо окремих питань здійснення габаритно-вагового контролю (реєстраційний номер 3742).
ParlaMint-UA_2021-02-02-m0.u142.p3.sent2	Готові голосувати?
ParlaMint-UA_2021-02-02-m0.u142.p3.sent3	Прошу підтримати та проголосувати.
ParlaMint-UA_2021-02-02-m0.u142.p4.sent1	За-308
ParlaMint-UA_2021-02-02-m0.u142.p5.sent1	Рішення прийнято.
ParlaMint-UA_2021-02-02-m0.u142.p6.sent1	Арахамія – з процедури.
ParlaMint-UA_2021-02-02-m0.u142.p6.sent2	Включіть мікрофон, будь ласка.
ParlaMint-UA_2021-02-02-m0.u143.p1.sent1	Колеги, в нас є законопроект 3157 про електронний документооборот, в тому числі і Верховної Ради.
ParlaMint-UA_2021-02-02-m0.u143.p1.sent2	Там дуже мало взагалі зауважень.
ParlaMint-UA_2021-02-02-m0.u143.p1.sent3	Пропоную його зараз підняти в порядку денному і проголосувати.
ParlaMint-UA_2021-02-02-m0.u143.p2.sent1	Дякую.
ParlaMint-UA_2021-02-02-m0.u144.p1.sent1	Це проект Закону про внесення змін до Закону України "Про статус народного депутата України" щодо електронної форми документообігу" з пропозиціями Президента України (вiд 25.11.2020) (реєстраційний номер 3157).
ParlaMint-UA_2021-02-02-m0.u144.p2.sent1	Є пропозиція зараз змінити черговість розгляду питань на цьому пленарному засіданні.
ParlaMint-UA_2021-02-02-m0.u144.p2.sent2	Немає заперечень?
ParlaMint-UA_2021-02-02-m0.u144.p2.sent3	Можемо перейти до розгляду цього питання.
ParlaMint-UA_2021-02-02-m0.u144.p3.sent1	Для доповіді запрошується Представник Президента України у Верховній Раді України Стефанчук Руслан Олексійович.
ParlaMint-UA_2021-02-02-m0.u145.p1.sent1	Шановний пане Голово, шановні колеги, 4 листопада 2020 року Верховною Радою України ухвалено Закон України "Про внесення змін до Закону України "Про статус народного депутата України" щодо електронної форми документообігу" (реєстраційний номер 3157).
ParlaMint-UA_2021-02-02-m0.u145.p1.sent2	Президент України вважає зазначений закон надзвичайно важливим та підтримує необхідність розширення сфери електронного документообігу та використання електронних документів.
ParlaMint-UA_2021-02-02-m0.u145.p2.sent1	В той же час він не може бути підписаний з огляду на наступне.
ParlaMint-UA_2021-02-02-m0.u145.p2.sent2	Так законом серед іншого передбачається запровадження електронної форми документообігу народних депутатів України поряд з паперовою, а саме: внесення депутатського запиту, направлення депутатського звернення, звернення народного депутата з вимогою про припинення порушення законності.
ParlaMint-UA_2021-02-02-m0.u145.p2.sent3	Проте слід зазначити, що запропоновані зміни не відповідають Конституції України в частині відсутності приписів, яким зобов’язали керівників органів державної влади та органів місцевого самоврядування, підприємств, установ та організацій повідомляти народного депутата України про результати розгляду, надісланого ним звернення, відповідно до форми, в якій було внесено запит.
ParlaMint-UA_2021-02-02-m0.u145.p3.sent1	І друге.
ParlaMint-UA_2021-02-02-m0.u145.p3.sent2	Не узгоджується з вимогами Регламенту Верховної Ради України в частині обов’язку Апарату Верховної Ради України надсилати текст депутатського запиту до Президента України разом із постановою Верховною Ради України.
ParlaMint-UA_2021-02-02-m0.u145.p4.sent1	Тож законом не враховано, що не всі підприємства, установи, організації та об’єднання громадян, яким внесено депутатський запит, направлено депутатське звернення чи звернення народного депутата України з вимогою про припинення порушення законності, є суб’єктами електронного документообігу, користувачами електронних довірчих послуг та мають технічні та фінансові можливості додержання відповідного законодавства.
ParlaMint-UA_2021-02-02-m0.u145.p5.sent1	Крім цього, поза увагою закону залишено можливість необґрунтованого притягнення до відповідальності посадових осіб підприємств, установ та організацій, об’єднань громадян за ненадання відповіді народному депутату України в електронній формі внаслідок технічних проблем та інших непередбачених обставин.
ParlaMint-UA_2021-02-02-m0.u145.p6.sent1	З огляду на вищезазначене, Президент України пропонує виключити з тексту закону обов’язок щодо надання відповіді на депутатський запит, звернення відповідно до форми, в якій його внесено.
ParlaMint-UA_2021-02-02-m0.u145.p6.sent2	Натомість залишає можливість для громадян України, для підприємств, установ, організацій можливість обрати формат відповіді в електронному чи паперовому вигляді.
ParlaMint-UA_2021-02-02-m0.u145.p7.sent1	З огляду на це, шановні колеги, прошу вас підтримати пропозиції Президента України.
ParlaMint-UA_2021-02-02-m0.u145.p7.sent2	Врешті він згідний з цим законом.
ParlaMint-UA_2021-02-02-m0.u145.p7.sent3	Але така поправка повинна бути врахована.
ParlaMint-UA_2021-02-02-m0.u145.p8.sent1	Дякую за увагу.
ParlaMint-UA_2021-02-02-m0.u146.p1.sent1	Руслан Олексійович, запитання.
ParlaMint-UA_2021-02-02-m0.u146.p1.sent2	Будуть питання чи немає запитань?
ParlaMint-UA_2021-02-02-m0.u146.p1.sent3	Можемо голосувати, дякую.
ParlaMint-UA_2021-02-02-m0.u146.p2.sent1	Зараз ще тоді хвилина комітету і переходимо до голосування.
ParlaMint-UA_2021-02-02-m0.u146.p2.sent2	Немає заперечень?
ParlaMint-UA_2021-02-02-m0.u146.p2.sent3	Будь ласка, Сергій Віталійович.
ParlaMint-UA_2021-02-02-m0.u147.p1.sent1	Шановна президія, шановні народні депутати!
ParlaMint-UA_2021-02-02-m0.u147.p1.sent2	Регламентний комітет на своєму засіданні ще 11 грудня розглянув повернутий Президентом з його пропозиціями Закон України "Про внесення змін до Закону України "Про статус народного депутата України" щодо електронної форми документообігу".
ParlaMint-UA_2021-02-02-m0.u147.p2.sent1	Як уже тільки що наголосив Руслан Олексійович Стефанчук, Президент загалом підтримує ідею впровадження електронного документообігу у діяльності народних депутатів, однак вважає, що надання відповіді депутату має здійснюватися незалежно від того, в якій формі були направлені депутатські запити.
ParlaMint-UA_2021-02-02-m0.u147.p2.sent2	Отже, комітет врахував пропозиції Президента і рекомендує Верховній Раді України підтримати цей Закон щодо електронної форми документообігу з урахуванням пропозицій Президента.
ParlaMint-UA_2021-02-02-m0.u147.p3.sent1	Дякую.
ParlaMint-UA_2021-02-02-m0.u148.p1.sent1	Шановні колеги, я зараз.
ParlaMint-UA_2021-02-02-m0.u148.p1.sent2	Тут лише одна пропозиція.
ParlaMint-UA_2021-02-02-m0.u148.p1.sent3	Я спочатку ставлю її на голосування.
ParlaMint-UA_2021-02-02-m0.u148.p1.sent4	Після цього ставлю на голосування закон в цілому з урахуванням пропозицій комітету.
ParlaMint-UA_2021-02-02-m0.u148.p2.sent1	Ні, у вас одна правка написана, шановні колеги.
ParlaMint-UA_2021-02-02-m0.u148.p3.sent1	Вибачте, колеги, Апарат трохи помилився.
ParlaMint-UA_2021-02-02-m0.u148.p3.sent2	Три правки Президента України.
ParlaMint-UA_2021-02-02-m0.u148.p3.sent3	Я зараз їх всі три ставлю по черзі на голосування.
ParlaMint-UA_2021-02-02-m0.u148.p3.sent4	Після цього ставлю на голосування закон в цілому.
ParlaMint-UA_2021-02-02-m0.u148.p4.sent1	Ставиться на голосування правка номер 1 Президента України.
ParlaMint-UA_2021-02-02-m0.u148.p4.sent2	Вона врахована.
ParlaMint-UA_2021-02-02-m0.u148.p4.sent3	Готові голосувати?
ParlaMint-UA_2021-02-02-m0.u148.p4.sent4	Прошу підтримати та проголосувати.
ParlaMint-UA_2021-02-02-m0.u148.p5.sent1	За-295
ParlaMint-UA_2021-02-02-m0.u148.p6.sent1	Рішення прийнято.
ParlaMint-UA_2021-02-02-m0.u148.p7.sent1	Ставлю на голосування правку номер 2 Президента України.
ParlaMint-UA_2021-02-02-m0.u148.p7.sent2	Комітетом вона врахована.
ParlaMint-UA_2021-02-02-m0.u148.p7.sent3	Прошу підтримати та проголосувати.
ParlaMint-UA_2021-02-02-m0.u148.p8.sent1	За-295
ParlaMint-UA_2021-02-02-m0.u148.p9.sent1	Рішення прийнято.
ParlaMint-UA_2021-02-02-m0.u148.p10.sent1	Ставлю на голосування правку номер 3 Президента України.
ParlaMint-UA_2021-02-02-m0.u148.p10.sent2	Комітетом вона також врахована.
ParlaMint-UA_2021-02-02-m0.u148.p10.sent3	Прошу підтримати та проголосувати.
ParlaMint-UA_2021-02-02-m0.u148.p11.sent1	За-292
ParlaMint-UA_2021-02-02-m0.u148.p12.sent1	Рішення прийнято.
ParlaMint-UA_2021-02-02-m0.u148.p13.sent1	Ставлю на голосування пропозицію про прийняття в цілому з врахуванням пропозицій Президента Закон України "Про внесення змін до Закону України "Про статус народного депутата України" щодо електронної форми документообігу" з пропозиціями Президента України (вiд 25.11.2020 року) (реєстраційний номер 3157).
ParlaMint-UA_2021-02-02-m0.u148.p13.sent2	Готові голосувати?
ParlaMint-UA_2021-02-02-m0.u148.p14.sent1	Прошу підтримати та проголосувати.
ParlaMint-UA_2021-02-02-m0.u148.p15.sent1	За-318
ParlaMint-UA_2021-02-02-m0.u148.p16.sent1	Рішення прийнято.
ParlaMint-UA_2021-02-02-m0.u148.p16.sent2	Закон прийнятий в цілому.
ParlaMint-UA_2021-02-02-m0.u148.p17.sent1	Шановні колеги, наступне питання порядку денного – це проект Закону про внесення змін до Декрету Кабінету Міністрів України "Про державне мито" (реєстраційний номер 3236, 3236-1).
ParlaMint-UA_2021-02-02-m0.u148.p18.sent1	Пропонується розглянути це питання за скороченою процедурою.
ParlaMint-UA_2021-02-02-m0.u148.p18.sent2	Прошу підтримати та проголосувати.
ParlaMint-UA_2021-02-02-m0.u148.p19.sent1	За-254
ParlaMint-UA_2021-02-02-m0.u148.p20.sent1	Рішення прийнято.
ParlaMint-UA_2021-02-02-m0.u148.p21.sent1	До слова запрошується народний депутат України Демченко Сергій Олексійович.
ParlaMint-UA_2021-02-02-m0.u149.p1.sent1	Шановні колеги, перед тим, як розказати, про що цей законопроект, хотів звернути увагу на історію цього питання, з чого саме все розпочалося.
ParlaMint-UA_2021-02-02-m0.u149.p2.sent1	Лист на ім’я народного депутата Демченка Сергія Олексійовича.
ParlaMint-UA_2021-02-02-m0.u149.p3.sent1	"Відповідно до Декрету Кабінету Міністрів України "Про державне мито" розмір ставки державного мита прив’язаний до неоподаткованого мінімуму доходу громадян – 17 гривень.
ParlaMint-UA_2021-02-02-m0.u149.p3.sent2	На сьогодні за посвідчення копії однієї сторінки документа стягується держмито в сумі 17 копійок, за посвідчення заповіту – 85 копійок, справжність підпису – 34 копійки, видача дублікату – 51 копійка, реєстрація шлюбу – 85 копійок.
ParlaMint-UA_2021-02-02-m0.u149.p3.sent3	Ми вважаємо, що такі розміри державного мита зараз є неактуальними.
ParlaMint-UA_2021-02-02-m0.u149.p3.sent4	Як може бути наповнення сільського бюджету з такими ставками: сума – 40 гривень на рік?
ParlaMint-UA_2021-02-02-m0.u149.p4.sent1	Просимо вас сприяти внесенню змін до Декрету Кабінету Міністрів України, а саме: змінити витрати на посвідчення заповіту з 85 копійок на 42 гривні 50 копійок, з 17 копійок на 17 гривень, з 34 копійок на 34 гривні, з 51 копійки на 51 гривню.
ParlaMint-UA_2021-02-02-m0.u149.p4.sent2	Також необхідно врахувати, що з 1 жовтня 2019 року Національний банк України вивів з обігу монети номіналом 1, 2 та 5 копійок.
ParlaMint-UA_2021-02-02-m0.u149.p4.sent3	Сподіваємося, підняте нами питання буде підтримано.
ParlaMint-UA_2021-02-02-m0.u149.p4.sent4	Виконуючий обов’язки сільського голови Новотаромської сільської ради".
ParlaMint-UA_2021-02-02-m0.u149.p5.sent1	Колеги, питання не з тим, щоб когось змусити платити більше.
ParlaMint-UA_2021-02-02-m0.u149.p5.sent2	Питання в тому, що ми не можемо здійснювати на сьогоднішній день відповідні послуги на рівні сільських рад.
ParlaMint-UA_2021-02-02-m0.u149.p5.sent3	Люди приходять і не можуть розрахуватися навіть.
ParlaMint-UA_2021-02-02-m0.u149.p5.sent4	Де ви візьмете на сьогоднішній день вийняті з обігу кошти, з обороту?
ParlaMint-UA_2021-02-02-m0.u149.p5.sent5	У вас немає копійок.
ParlaMint-UA_2021-02-02-m0.u149.p5.sent6	І людям або роблять це безкоштовно, або взагалі не роблять, або беруть хабарі.
ParlaMint-UA_2021-02-02-m0.u149.p6.sent1	На жаль, є альтернативний законопроект, який по-іншому сприйняв логіку цього питання.
ParlaMint-UA_2021-02-02-m0.u150.p1.sent1	До слова запрошується голова Комітету з питань фінансової, податкової та митної політики Гетманцев Данило Олександрович.
ParlaMint-UA_2021-02-02-m0.u150.p1.sent2	Дайте, будь ласка, 4 хвилини – і від комітету, і від авторів.
ParlaMint-UA_2021-02-02-m0.u151.p1.sent1	Дякую.
ParlaMint-UA_2021-02-02-m0.u151.p1.sent2	Шановні колеги, в продовження того, що говорив колега Демченко, я зазначу, що цей законопроект розроблений на вимогу органів місцевого самоврядування.
ParlaMint-UA_2021-02-02-m0.u151.p2.sent1	Про що він.
ParlaMint-UA_2021-02-02-m0.u151.p2.sent2	Про перегляд ставок державного мита, які не переглядалися з 93-го року.
ParlaMint-UA_2021-02-02-m0.u151.p2.sent3	Згадайте про інфляцію, згадайте про зміни, які відбулися в суспільстві.
ParlaMint-UA_2021-02-02-m0.u151.p2.sent4	З 93-го року ставки, які були, такі і залишаються.
ParlaMint-UA_2021-02-02-m0.u151.p2.sent5	Ще раз нагадаю: посвідчення заповітів – 85 копійок, доручень – 51 копійка, підпису на документах – 34 копійки.
ParlaMint-UA_2021-02-02-m0.u151.p2.sent6	Мито менше ніж той папір за своєю вартістю, на якому здійснюються нотаріальні дії.
ParlaMint-UA_2021-02-02-m0.u151.p3.sent1	До чого це призводить.
ParlaMint-UA_2021-02-02-m0.u151.p3.sent2	Це призводить до того, що не наші громадяни економлять гроші, це призводить до того, що у вчиненні дій органи місцевого самоврядування просто відмовляють або, вчиняючи ці дії, беруть гроші за їх вчинення під іншим призначенням, чим вчиняють корупційне правопорушення.
ParlaMint-UA_2021-02-02-m0.u151.p3.sent3	Ми фактично тим, що не розглядаємо це питання, підштовхуємо органи місцевого самоврядування до корупційних правопорушень.
ParlaMint-UA_2021-02-02-m0.u151.p4.sent1	Ми пропонуємо збільшити в альтернативному законопроекті, який підтриманий комітетом, посвідчення заповіту до 225 гривень, доручень – до 170 гривень, підпису – до 170 гривень.
ParlaMint-UA_2021-02-02-m0.u151.p4.sent2	Це, наприклад.
ParlaMint-UA_2021-02-02-m0.u151.p4.sent3	Ми не наполягаємо на цих сумах і вважаємо, що до другого читання ці суми можуть бути переглянуті.
ParlaMint-UA_2021-02-02-m0.u151.p4.sent4	Якщо мова йде лише про вартість цих послуг, ми готові переглядати на рівні комітету, в бік зменшення їх.
ParlaMint-UA_2021-02-02-m0.u151.p4.sent5	Але те, що вони не можуть бути 51 копійка, це очевидні речі, навколо яких навіть не можна сперечатися.
ParlaMint-UA_2021-02-02-m0.u151.p5.sent1	Чому це питання не вирішується з 1993 року?
ParlaMint-UA_2021-02-02-m0.u151.p5.sent2	Відповідь ви почуєте зараз від деяких представників опозиції, які займають, на жаль, деструктивну позицію.
ParlaMint-UA_2021-02-02-m0.u151.p5.sent3	Тому що мито, як і будь-який податок, збільшувати непопулярно.
ParlaMint-UA_2021-02-02-m0.u151.p5.sent4	Але чи популярно, коли людина взагалі не може використати цю послугу на рівні сьогодні вже сільського старости або уповноваженої ОТГ особи?
ParlaMint-UA_2021-02-02-m0.u151.p5.sent5	Чи популярно це, коли ми орган місцевого самоврядування ставимо на межу корупційного правопорушення?
ParlaMint-UA_2021-02-02-m0.u151.p5.sent6	Чи популярно приймати чи займатися популізмом тоді, коли країна вимагає чітких зважених і обґрунтованих рішень?
ParlaMint-UA_2021-02-02-m0.u151.p6.sent1	Я закликаю зал підтримати цей законопроект в першому читанні, так само, як рекомендує нам комітет, і зосередитися на тому, аби ми в суспільстві, в залі між всіма фракціями обговорили і прийняли прийнятні ставки мита як для органів місцевого самоврядування, що вимагають прийняття цього законопроекту, так і для наших співгромадян, аби ці ставки не були для них надто обтяжливі.
ParlaMint-UA_2021-02-02-m0.u151.p6.sent2	І до другого читання, воно на те і призначено, колеги, ми зможемо з вами це зробити.
ParlaMint-UA_2021-02-02-m0.u151.p7.sent1	Дякую і прошу підтримати.
ParlaMint-UA_2021-02-02-m0.u152.p1.sent1	Шановні колеги, запишіться: два – за, два – проти, на виступи від депутатських фракцій та груп.
ParlaMint-UA_2021-02-02-m0.u152.p2.sent1	Бакунець Павло Андрійович.
ParlaMint-UA_2021-02-02-m0.u153.p1.sent1	Шановний пане Голово, передаю слово колезі по групі Ларисі Миколаївні Білозір.
ParlaMint-UA_2021-02-02-m0.u154.p1.sent1	Білозір Лариса Миколаївна.
ParlaMint-UA_2021-02-02-m0.u155.p1.sent1	Колеги, шановний головуючий, колеги, група "Довіра" буде підтримувати цей законопроект, тому що, незважаючи на те, що зараз розганяють таку зраду про те, що в 100 разів, в 200 піднімаються ставки по нотаріальним зборам, насправді, за нотаріальні дії.
ParlaMint-UA_2021-02-02-m0.u155.p1.sent2	Якщо воно було 17 копійок і стане 17 гривень, да, це в 100 раз, але це абсолютно аргументовані, по методу аналогії ціни.
ParlaMint-UA_2021-02-02-m0.u155.p1.sent3	Засвідчення підпису – 170.
ParlaMint-UA_2021-02-02-m0.u155.p1.sent4	Уявіть, раніше посвідчення у заповіті було 85 копійок, засвідчення справжності підпису – 34.
ParlaMint-UA_2021-02-02-m0.u155.p1.sent5	І ці кошти – це кошти, які будуть отримувати державні нотаріальні контори, я хочу підкреслити, державні, і виконавчі комітети місцевих рад.
ParlaMint-UA_2021-02-02-m0.u155.p1.sent6	Тобто збільшаться певні доходи місцеві, і ці кошти будуть йти в бюджети громад.
ParlaMint-UA_2021-02-02-m0.u155.p2.sent1	І хочу сказати, що Закон про мито він не переглядався з 1993 року.
ParlaMint-UA_2021-02-02-m0.u155.p2.sent2	І тому цей хаос, який відбувається сьогодні по миту, по зборам, по ліцензійним зборам, які по-різному називаються, по платі сьогодні все це регулюється підзаконкою і постановами Кабміну, і що хочуть, там те і роблять.
ParlaMint-UA_2021-02-02-m0.u155.p2.sent3	Ви знаєте, МВС може там за довідку про судимість взяти 250 гривень, коли вона має бути безкоштовна, хоча там 30 днів, якщо хочеш безкоштовно чекати.
ParlaMint-UA_2021-02-02-m0.u155.p2.sent4	Ви знаєте, як шлюб реєструють?
ParlaMint-UA_2021-02-02-m0.u155.p2.sent5	Від 3 тисяч до 12 тисяч.
ParlaMint-UA_2021-02-02-m0.u155.p2.sent6	А в місцеві бюджети поступає 85 копійок.
ParlaMint-UA_2021-02-02-m0.u155.p3.sent1	Тому ми будемо підтримувати цей законопроект, але він вирішує тільки частково проблему.
ParlaMint-UA_2021-02-02-m0.u155.p3.sent2	Тому ми зареєстрували також законопроект про адмінзбір 4382, який підтримав також посол ЄС, який унормує нормальні розцінки в ЦНАПах, що вони принаймні розцінки в ЦНАПах, щоб вони принаймні були самоокупними.
ParlaMint-UA_2021-02-02-m0.u155.p4.sent1	Тому я закликаю не вестися на популістичні речі і обов’язково підтримати цей законопроект, підтримати громади і державних нотаріусів.
ParlaMint-UA_2021-02-02-m0.u155.p5.sent1	Дякую.
ParlaMint-UA_2021-02-02-m0.u156.p1.sent1	Урбанський Анатолій Ігорович.
ParlaMint-UA_2021-02-02-m0.u157.p1.sent1	Прошу передати слово Крульку Івану Івановичу.
ParlaMint-UA_2021-02-02-m0.u158.p1.sent1	Крулько Іван Іванович.
ParlaMint-UA_2021-02-02-m0.u159.p1.sent1	Іван Крулько, фракція "Батьківщина".
ParlaMint-UA_2021-02-02-m0.u159.p1.sent2	Дякую колезі Урбанському за надане слово.
ParlaMint-UA_2021-02-02-m0.u159.p2.sent1	Ви знаєте колеги, особливо українці, які нас слухають, нарешті, у нас в країні вирішені вже всі питання: тарифи знижені, пенсії і заробітні плати підняті, і тепер лишилося останнє що зробити – це переглянути ставки державного мита для того, щоб люди трошки більше платили.
ParlaMint-UA_2021-02-02-m0.u159.p2.sent2	А я скажу, посвідчення заповітів пропонується підвищити в 300 разів, доручень – до 750 разів, справжності копій – в 100 разів, засвідчення справжності кожного підпису на документах – у 500 разів, передачу заяв громадян – у 17 разів, видачу нотаріального посвідчення – у 160 разів.
ParlaMint-UA_2021-02-02-m0.u159.p2.sent3	Нормально, правда ж?
ParlaMint-UA_2021-02-02-m0.u159.p3.sent1	І я хочу сказати, що якраз ми зараз, от парламент, ті, хто буде за це голосувати, хочуть людям продемонструвати, яка політика в державі реалізується.
ParlaMint-UA_2021-02-02-m0.u159.p3.sent2	Тому що якщо в державі реалізується все-таки соціальна політика хоч трошки, тоді такі драконівські підвищення у 500, 750 разів просто недопустимі.
ParlaMint-UA_2021-02-02-m0.u159.p3.sent3	Я вже не кажу про те, що добре було б парламенту розглянути Закон "Про державне мито", а не вносити зміни в Декрет 93-го року, який приймав ще той Кабмін, за часів царя Гороха.
ParlaMint-UA_2021-02-02-m0.u159.p3.sent4	Треба було закон прийняти і поставити справедливі мита на все.
ParlaMint-UA_2021-02-02-m0.u159.p4.sent1	І більше того, якщо у нас на роботі сидить секретар сільської ради чи ради ОТГ, староста в селі отримує заробітну плату.
ParlaMint-UA_2021-02-02-m0.u159.p4.sent2	Скажіть, будь ласка, посвідчити підпис, поставити печатку, що, за це треба здіймати ще плату якусь?
ParlaMint-UA_2021-02-02-m0.u159.p4.sent3	Може це треба зробити просто, тому що громадянин, який проживає у своєму населеному пункті, сплачує податки.
ParlaMint-UA_2021-02-02-m0.u159.p4.sent4	За ці податки заробітна плата нараховується старості в селі.
ParlaMint-UA_2021-02-02-m0.u159.p4.sent5	То, можливо, такі дії соціально значимі можна було би робити за кошти місцевих бюджетів і не збирати з людей, а я вже не кажу, підвищувати в 500 разів.
ParlaMint-UA_2021-02-02-m0.u159.p4.sent6	Да, не треба ці квитанції носити.
ParlaMint-UA_2021-02-02-m0.u159.p4.sent7	Так давайте зовсім їх скасуємо.
ParlaMint-UA_2021-02-02-m0.u159.p4.sent8	От такі зміни в Закон про держмито варто було би прийняти.
ParlaMint-UA_2021-02-02-m0.u159.p5.sent1	Дякую.
ParlaMint-UA_2021-02-02-m0.u160.p1.sent1	Дякую.
ParlaMint-UA_2021-02-02-m0.u160.p2.sent1	Німченко Василь Іванович.
ParlaMint-UA_2021-02-02-m0.u161.p1.sent1	Прошу передати слово народному депутату Колтуновичу.
ParlaMint-UA_2021-02-02-m0.u162.p1.sent1	Колтунович Олександр Сергійович.
ParlaMint-UA_2021-02-02-m0.u163.p1.sent1	Дякую, Вельмишановний Василь Іванович, шановний пане Голово.
ParlaMint-UA_2021-02-02-m0.u163.p2.sent1	Я хотів би звернути увагу на те, про що казав наш попередній виступаючий щодо того, що кратне збільшення у 100 і більше разів окремих позицій воно не відповідає ні здоровому глузду, ні економічній доцільності.
ParlaMint-UA_2021-02-02-m0.u163.p2.sent2	Перше.
ParlaMint-UA_2021-02-02-m0.u163.p3.sent1	Друге.
ParlaMint-UA_2021-02-02-m0.u163.p3.sent2	Що стосується сільської ради, я розумію їхні пропозиції в листі, озвученому автором першого законопроекту.
ParlaMint-UA_2021-02-02-m0.u163.p3.sent3	Однак, на мій погляд, необхідно було б вже переглядати тоді і піднімати неоподаткований мінімум доходів громадян.
ParlaMint-UA_2021-02-02-m0.u163.p3.sent4	Ви б його якби підняли і переглянули всі інші похідні показники, то ви б тоді збалансували.
ParlaMint-UA_2021-02-02-m0.u163.p3.sent5	Ви, з одного боку, маєте мінімалку 6 тисяч, а люди реально на руки отримують 4 тисячі 830 гривень.
ParlaMint-UA_2021-02-02-m0.u163.p3.sent6	Це раз.
ParlaMint-UA_2021-02-02-m0.u163.p4.sent1	Друге.
ParlaMint-UA_2021-02-02-m0.u163.p4.sent2	Ви там пропонуєте засвідчувати 170 гривень за підпис.
ParlaMint-UA_2021-02-02-m0.u163.p4.sent3	А ви знаєте, що мінімальна пенсія – 1769 гривень, це десята частина пенсії уже йде тільки на те, щоб засвідчити підпис.
ParlaMint-UA_2021-02-02-m0.u163.p4.sent4	Я вже не кажу про якісь треті похідні інші речі.
ParlaMint-UA_2021-02-02-m0.u163.p4.sent5	Ось звідки треба починати – з підняття мінімальних доходів громадян і не оподатковувати якраз ті мінімальні заробітні плати, які є на сьогоднішній день.
ParlaMint-UA_2021-02-02-m0.u163.p4.sent6	У нас є такий законопроект – 2444, якраз цього стосується.
ParlaMint-UA_2021-02-02-m0.u163.p5.sent1	Другий момент.
ParlaMint-UA_2021-02-02-m0.u163.p5.sent2	У нас, виявляється, прогресивна шкала оподаткування в країні сформована.
ParlaMint-UA_2021-02-02-m0.u163.p5.sent3	У нас же ж оподатковуються наші заробітні плати: 18,5 відсотків іде податку з доходів фізичних осіб, півтора відсотки військового збору, а люди, які отримують наддоходи, сплачують дивіденди до акціям у розмірі – увага – 5 відсотків.
ParlaMint-UA_2021-02-02-m0.u163.p5.sent4	5 відсотків оподатковуються їхні доходи!
ParlaMint-UA_2021-02-02-m0.u163.p5.sent5	Ми ж з вами сплачуємо 19,5 з нашої заробітної плати.
ParlaMint-UA_2021-02-02-m0.u163.p6.sent1	Тому в умовах тотальної бідності в найбіднішій країні Європи за показником середньомісячної заробітної плати на душу населення не з того починаєте питати, колеги, не з тих питань починаєте.
ParlaMint-UA_2021-02-02-m0.u163.p6.sent2	Тому наша партія не буде підтримувати і буде голосувати, ми проти такого проекту закону.
ParlaMint-UA_2021-02-02-m0.u163.p7.sent1	Дякую за увагу.
ParlaMint-UA_2021-02-02-m0.u164.p1.sent1	Кубів Степан Іванович.
ParlaMint-UA_2021-02-02-m0.u165.p1.sent1	Слово прошу передати пані Южаніній.
ParlaMint-UA_2021-02-02-m0.u166.p1.sent1	Ніна Южаніна.
ParlaMint-UA_2021-02-02-m0.u167.p1.sent1	Шановні колеги, доповідачі якраз з цього питання, мені здається, за фахом юристи.
ParlaMint-UA_2021-02-02-m0.u167.p1.sent2	Тому для них, очевидно, було би ганьбою подавати зміни до Декрету Кабінету Міністрів від 21 січня 1993 року.
ParlaMint-UA_2021-02-02-m0.u167.p1.sent3	Адже проблеми існування цього декрету існують не тільки в частині таких малих ставок, а і в інших суттєвих нормах, які треба врегулювати.
ParlaMint-UA_2021-02-02-m0.u167.p1.sent4	Це стосується, наприклад, судового збору.
ParlaMint-UA_2021-02-02-m0.u167.p1.sent5	Ми всі добре знаємо, що в нас судовий збір якраз збирається на основі Закону України "Про судовий збір".
ParlaMint-UA_2021-02-02-m0.u167.p1.sent6	Але він перекликається, також існує і таке: державне мито справляється з позовних заяв відповідно до даного декрету.
ParlaMint-UA_2021-02-02-m0.u167.p1.sent7	Тому зміни, абсолютно точно потрібно було подавати новий закон, який врегулював би комплексно всі питання і в тому числі і ставки державного мита.
ParlaMint-UA_2021-02-02-m0.u167.p1.sent8	Але ж якщо повертатися до другої частини запропонованих змін, то насправді дуже цинічно виглядає в період пандемії піднімати навіть державне мито за посвідчення заповітів.
ParlaMint-UA_2021-02-02-m0.u167.p2.sent1	Скажіть, будь ласка, ви справді вважаєте, пане Голово, що це є нашим таким самим нагальним питанням саме сьогодні розглядати питання підняття державного мита за посвідчення заповітів?
ParlaMint-UA_2021-02-02-m0.u167.p2.sent2	Мені здається, що це цинічно з нашого боку виглядає щонайменше.
ParlaMint-UA_2021-02-02-m0.u167.p2.sent3	А з другого боку, запам’ятайте, державне мито, яке справляється державними нотаріальними конторами і виконавчими комітетами, це соціальна функція нашої держави, бо саме ці установи фінансуються за рахунок бюджетів.
ParlaMint-UA_2021-02-02-m0.u167.p2.sent4	Тому абсолютно не варто говорити про те, що бідні не мають засобів для існування, для цього є фінансування цих установ, які посвідчують.
ParlaMint-UA_2021-02-02-m0.u168.p1.sent1	Железняк.
ParlaMint-UA_2021-02-02-m0.u168.p1.sent2	Бачу, Фріс.
ParlaMint-UA_2021-02-02-m0.u168.p2.sent1	Фріс, Железняк, після цього переходимо до голосування.
ParlaMint-UA_2021-02-02-m0.u168.p3.sent1	Фріс Ігор Павлович.
ParlaMint-UA_2021-02-02-m0.u169.p1.sent1	Добрий день, шановні колеги!
ParlaMint-UA_2021-02-02-m0.u169.p1.sent2	Знаєте, я от слухаю одну сторону, другу сторону і згадую дуже багато років, коли працював приватним нотаріусом, і пригадую державні нотаріальні контори, які справляли державне мито відповідно до закону.
ParlaMint-UA_2021-02-02-m0.u169.p2.sent1	Друзі, ви знаєте, що таке взагалі державне мито?
ParlaMint-UA_2021-02-02-m0.u169.p2.sent2	Державне мито – це є компенсація послуг, які надає держава.
ParlaMint-UA_2021-02-02-m0.u169.p2.sent3	Як ви думаєте, багато ми можемо компенсувати заробітну плату працівника виконавчого комітету або державної нотаріальної контори з 85 копійок за посвідчений заповіт?
ParlaMint-UA_2021-02-02-m0.u169.p2.sent4	Я впевнений, що жодним чином не буде компенсацій.
ParlaMint-UA_2021-02-02-m0.u169.p2.sent5	Так само 17 копійок – за посвідчення підпису.
ParlaMint-UA_2021-02-02-m0.u169.p2.sent6	А це час, а це робота, а це в принципі те, що повинна робити держава.
ParlaMint-UA_2021-02-02-m0.u169.p2.sent7	Тому підняття абсолютно логічне.
ParlaMint-UA_2021-02-02-m0.u169.p2.sent8	Воно не виллється в загальній вартості вчинюваної нотаріальної дії.
ParlaMint-UA_2021-02-02-m0.u169.p2.sent9	Тому що, повірте, не коштує заповіт 85 копійок, він коштує набагато більше, враховуючи те, що державні нотаріальні контори у тому числі справляють додаткову плату за надання послуг правового характеру.
ParlaMint-UA_2021-02-02-m0.u169.p2.sent10	І в сукупності воно коштує більше.
ParlaMint-UA_2021-02-02-m0.u169.p2.sent11	Воно не вплине абсолютно на це.
ParlaMint-UA_2021-02-02-m0.u170.p1.sent1	Васильченко Галина Іванівна.
ParlaMint-UA_2021-02-02-m0.u171.p1.sent1	Галина Васильченко, фракція "Голос".
ParlaMint-UA_2021-02-02-m0.u171.p1.sent2	Колеги, ви знаєте, ви не з того починаєте.
ParlaMint-UA_2021-02-02-m0.u171.p1.sent3	Олігархам знизили ренту на видобуток корисних копалин, а простим людям хочете підняти ставки на державні послуги.
ParlaMint-UA_2021-02-02-m0.u171.p2.sent1	Так, однозначно, що ці ставки доволі застарілі, адже приймалися 28 років і потребують перегляду, адже це наповнення в місцеві бюджети, у тому числі які "Голос" системно відстоює.
ParlaMint-UA_2021-02-02-m0.u171.p2.sent2	Але не можна це робити одномоментно в 300, 500, 700 разів в той час, коли у нас в країні стрімко зросли тарифи, коли протягом минулого року суттєва частина населення втратила робочі місця, коли у нас економічна криза.
ParlaMint-UA_2021-02-02-m0.u171.p3.sent1	Ми переглянемо цей законопроект між першим і другим читанням, подамо свої пропозиції щодо тих ставок, які мають бути, і тоді вирішимо, як голосувати в другому читанні.
ParlaMint-UA_2021-02-02-m0.u171.p3.sent2	А в першому читанні ми цю річ підтримувати не будемо.
ParlaMint-UA_2021-02-02-m0.u171.p4.sent1	Дякую.
ParlaMint-UA_2021-02-02-m0.u172.p1.sent1	Дякую.
ParlaMint-UA_2021-02-02-m0.u172.p2.sent1	Всі бажаючі виступили?
ParlaMint-UA_2021-02-02-m0.u172.p2.sent2	Ні, від "Слуги народу" вже був виступ.
ParlaMint-UA_2021-02-02-m0.u172.p3.sent1	Будь ласка, підготуйтесь до голосування.
ParlaMint-UA_2021-02-02-m0.u172.p4.sent1	Ставлю на голосування пропозицію про прийняття за основу проекту Закону про внесення змін до Декрету Кабінету Міністрів України "Про державне мито" (реєстраційний номер 3236-1).
ParlaMint-UA_2021-02-02-m0.u172.p4.sent2	Готові голосувати?
ParlaMint-UA_2021-02-02-m0.u172.p4.sent3	Прошу підтримати та проголосувати.
ParlaMint-UA_2021-02-02-m0.u172.p5.sent1	За-217
ParlaMint-UA_2021-02-02-m0.u172.p6.sent1	Рішення не прийнято.
ParlaMint-UA_2021-02-02-m0.u172.p7.sent1	Ставлю на голосування пропозицію про направлення до комітету для підготовки на повторне перше читання проект Закону реєстраційний номер 3236-1.
ParlaMint-UA_2021-02-02-m0.u172.p7.sent2	Готові голосувати?
ParlaMint-UA_2021-02-02-m0.u172.p7.sent3	Прошу підтримати та проголосувати.
ParlaMint-UA_2021-02-02-m0.u172.p8.sent1	За-246
ParlaMint-UA_2021-02-02-m0.u172.p9.sent1	Рішення прийнято.
ParlaMint-UA_2021-02-02-m0.u172.p10.sent1	Надійшла заява про перерву з заміною на виступ.
ParlaMint-UA_2021-02-02-m0.u172.p10.sent2	Дмитро Андрійович Наталуха.
ParlaMint-UA_2021-02-02-m0.u173.p1.sent1	Дякую, шановні колеги, шановний Дмитро Олександрович.
ParlaMint-UA_2021-02-02-m0.u173.p2.sent1	Колеги, "Космос буде або український, або його не існує", цією фразою я жартома закінчував свої виступи з цієї трибуни кожен раз, коли представляв законопроекти про реформу космічної галузі України, які ми подавали нашим комітетом, а також з іншими колегами Безгіним, Грищуком та Кисилевським.
ParlaMint-UA_2021-02-02-m0.u173.p3.sent1	Як кажуть, в кожному жарті є доля правди, і правда полягає в тому, що в результаті спільної діяльності комітету разом з керівництвом космічного агентства нам вдалося досягти безпрецедентного результату – вийти на чітку дату запуску першого українського супутника зі складу майбутньої української супутникової групи.
ParlaMint-UA_2021-02-02-m0.u173.p3.sent2	Це не жарт, це дата 26 грудня 2021 року цього року.
ParlaMint-UA_2021-02-02-m0.u173.p3.sent3	Саме цю дату узгодили в генеральному графіку завершення створення космічної системи "Січ-2-1" ДКАУ, керівництво КБ "Південне" і генеральні провідні конструктори цього бюро.
ParlaMint-UA_2021-02-02-m0.u173.p4.sent1	Найважливіше те, що це не потребує додаткових коштів, тому що ці кошти ми знизили з 6 мільйонів доларів до 1 мільйона доларів.
ParlaMint-UA_2021-02-02-m0.u173.p4.sent2	І це все робота керівництва Державного космічного агентства.
ParlaMint-UA_2021-02-02-m0.u173.p4.sent3	Але будь-які навіть найбільш безпрецедентні проекти часто не можуть витримати перевірку особистими інтересами.
ParlaMint-UA_2021-02-02-m0.u173.p4.sent4	На жаль, виглядає так, що це мало місце і в цьому випадку, адже окрім запуску супутника, керівництво ДКАУ займалося іншим напрямком інвентаризації у державних підприємств і розслідуванням порушень у володінні та користуванні державним майном.
ParlaMint-UA_2021-02-02-m0.u173.p5.sent1	Зупинюсь на найбільш кричущим ДП "Арсенал".
ParlaMint-UA_2021-02-02-m0.u173.p5.sent2	Його керівник пан Волощук, який знаходиться на цій посаді з 2004 року, 17 років, є фігурантом щонайменше п’яти кримінальних справ і проваджень, розпродав і відчужив незаконно 42 тисячі квадратних метрів майна за воду та щонайменше 6 гектарів на вулиці Мечникова, 8, всім вам відомий в районі метро "Арсенальна".
ParlaMint-UA_2021-02-02-m0.u173.p5.sent3	Більше того, кількість працівників з 2004 року скоротилося з 2,5 тисяч робітників до 206 осіб, а обсяг виготовленої продукції на заводі зменшився з 16 мільйонів до 260 тисяч, що призвело до збитковості.
ParlaMint-UA_2021-02-02-m0.u173.p6.sent1	Всі ці матеріали були передані до Генпрокуратури та до НАБУ, а керівництво ДКАУ розпочало процес його відсторонення.
ParlaMint-UA_2021-02-02-m0.u173.p6.sent2	Для відсторонення цієї особи Державним космічним агентством було подано заяву на узгодження цього рішення з Мінстратегпромом.
ParlaMint-UA_2021-02-02-m0.u173.p6.sent3	Тому що до цього всім вам відомий суддя Вовк виніс ухвалу про заборону звільнення пана Волощука.
ParlaMint-UA_2021-02-02-m0.u173.p6.sent4	Це було 24 грудня минулого року.
ParlaMint-UA_2021-02-02-m0.u173.p7.sent1	Мінстратегпром протягом двох тижнів повернувся до ДКАУ з певним документом, але це було не узгодження про звільнення Волощука, а заява про початок заміни керівництва Державного космічного агентства.
ParlaMint-UA_2021-02-02-m0.u173.p7.sent2	Вочевидь, ми вбачаємо в цьому намагання керівництва Мінстратегпрому прикрити своїх старих і колишніх колег, що є абсолютно неприпустимим, які розбазарюють і розворовують космічну галузь з 2004 року.
ParlaMint-UA_2021-02-02-m0.u173.p8.sent1	Ми вважаємо цей конкурс незаконним і будемо оспорювати самі спроби саботувати діяльність космічного агентства всупереч державним інтересам на користь своїх власних інтересів.
ParlaMint-UA_2021-02-02-m0.u173.p8.sent2	Я.
ParlaMint-UA_2021-02-02-m0.u174.p1.sent1	Ні, ні.
ParlaMint-UA_2021-02-02-m0.u174.p1.sent2	Дякую.
ParlaMint-UA_2021-02-02-m0.u174.p2.sent1	Дмитро Андрійович, правила всі однакові.
ParlaMint-UA_2021-02-02-m0.u174.p3.sent1	Шановні колеги, переходимо до наступного питання порядку денного - проект Закону про внесення змін до деяких законів України щодо статусу національного та ефективного управління закладами освіти і державним майном (реєстраційний номер 4486).
ParlaMint-UA_2021-02-02-m0.u174.p4.sent1	Пропонується розглянути це питання за скороченою процедурою.
ParlaMint-UA_2021-02-02-m0.u174.p4.sent2	Прошу підтримати та проголосувати.
ParlaMint-UA_2021-02-02-m0.u174.p5.sent1	За-235
ParlaMint-UA_2021-02-02-m0.u174.p6.sent1	Рішення прийнято.
ParlaMint-UA_2021-02-02-m0.u174.p7.sent1	До слова запрошується народний депутат України Стефанчук Руслан Олексійович.
ParlaMint-UA_2021-02-02-m0.u175.p1.sent1	Шановний пане Голово, шановні колеги!
ParlaMint-UA_2021-02-02-m0.u175.p1.sent2	Вашій увазі пропонується для розгляду проект Закону України про внесення змін до деяких законів України щодо статусу національного та ефективного управління закладами освіти і державним майном (реєстраційний номер 4486).
ParlaMint-UA_2021-02-02-m0.u175.p2.sent1	Проект закону розроблено з метою законодавчого вдосконалення процедури надання закладам вищої освіти статусу національного, а науковим установам – статусу національного наукового центру та створення належних можливостей управління закладами освіти та державним майном, що закріплено за ними.
ParlaMint-UA_2021-02-02-m0.u175.p3.sent1	Цим законопроектом пропонується внести зміни до законів України "Про освіту", "Про вищу освіту", "Про фахову передвищу освіту" і так далі в частині вдосконалення процедури надання статусу національного та управління закладами освіти і державним майном, що закріплено за ними.
ParlaMint-UA_2021-02-02-m0.u175.p4.sent1	Законопроект, у разі його ухвалення, сприятиме створенню потужних закладів освіти з метою задоволення освітніх потреб суспільства на ринку праці у відповідних фахівцях та покращення конкурентних можливостей здобуття якісної вищої та фахової передвищої освіти.
ParlaMint-UA_2021-02-02-m0.u175.p4.sent2	Необхідно усувати розпорошеність закладів освіти, що здійснюють підготовку за однаковими або спорідненими спеціальностями, та впорядкувати мережу закладів освіти.
ParlaMint-UA_2021-02-02-m0.u175.p5.sent1	Я інформую вас, про це буде говорити ще голова комітету, що даний законопроект підписаний великою кількістю членів комітету, а також був проголосований абсолютною більшістю.
ParlaMint-UA_2021-02-02-m0.u175.p5.sent2	Тому прошу вас проголосувати за цей законопроект.
ParlaMint-UA_2021-02-02-m0.u175.p5.sent3	А там між першим і другим читанням ми врахуємо всі конструктивні поправки.
ParlaMint-UA_2021-02-02-m0.u175.p6.sent1	Дякую за увагу.
ParlaMint-UA_2021-02-02-m0.u176.p1.sent1	До слова запрошується голова Комітету з питань освіти, науки та інновацій Бабак Сергій Віталійович.
ParlaMint-UA_2021-02-02-m0.u177.p1.sent1	Доброго дня, шановні колеги!
ParlaMint-UA_2021-02-02-m0.u177.p1.sent2	Це насправді потрібний законопроект, який чекає більшість освітянської спільноти.
ParlaMint-UA_2021-02-02-m0.u177.p1.sent3	Він конкретизує умови державного приватного партнерства у сфері освіти і дає їм певний додатковий поштовх, законодавчо вдосконалює процедуру надання статусу національного закладам вищої освіти, який з минулого року є вже почесним.
ParlaMint-UA_2021-02-02-m0.u177.p1.sent4	І найголовнішу проблему, яку він вирішує, – це об’єднання університетів, зокрема зі статусом національного.
ParlaMint-UA_2021-02-02-m0.u177.p2.sent1	Коли в нас університети минулого і цього року захотіли об’єднатися між собою для того, щоб створити більш потужний і якісний заклад вищої освіти, ми стикнулися із законодавчою проблемою, яка не дозволяє об’єднувати.
ParlaMint-UA_2021-02-02-m0.u177.p2.sent2	Вона дозволяє об’єднувати юридичні особи, але не дозволяє об’єднувати майно, тому що майно заборонено об’єднувати в закладах вищої освіти зі статусом національного.
ParlaMint-UA_2021-02-02-m0.u177.p2.sent3	Тому цей закон врегульовує цю проблему і дає можливість створити справжні потужні університетські і наукові центри.
ParlaMint-UA_2021-02-02-m0.u177.p3.sent1	А також комітет розглянув цей законопроект у себе на засіданні і рекомендує Верховній Раді України прийняти законопроект 4486 за основу та підготувати його до другого читання за скороченою процедурою.
ParlaMint-UA_2021-02-02-m0.u177.p4.sent1	Дякую, колеги.
ParlaMint-UA_2021-02-02-m0.u177.p4.sent2	Прошу підтримати.
ParlaMint-UA_2021-02-02-m0.u178.p1.sent1	Дякую.
ParlaMint-UA_2021-02-02-m0.u178.p2.sent1	Будь ласка, запишіться: два – за, два – проти, на виступи від депутатських фракцій та груп.
ParlaMint-UA_2021-02-02-m0.u179.p1.sent1	Будь ласка, народний депутат Княжицький Микола Леонідович, фракція політичної партії "Європейська солідарність".
ParlaMint-UA_2021-02-02-m0.u180.p1.sent1	Прошу передати слово Ростиславу Павленку.
ParlaMint-UA_2021-02-02-m0.u181.p1.sent1	Ростислав Павленко, будь ласка.
ParlaMint-UA_2021-02-02-m0.u181.p2.sent1	Шановні колеги, звільніть, будь ласка, простір для того, щоб люди могли нормально добиратися до трибуни.
ParlaMint-UA_2021-02-02-m0.u182.p1.sent1	Дякую, шановний пане Руслане.
ParlaMint-UA_2021-02-02-m0.u182.p2.sent1	Шановні колеги, питання, які прагне врегулювати цей законопроект, справді потребують врегулювання.
ParlaMint-UA_2021-02-02-m0.u182.p2.sent2	Напрямок взятий в цілому має право на життя.
ParlaMint-UA_2021-02-02-m0.u182.p2.sent3	Але це те питання, яке стосується особливо в частині врегулювання майна, по-перше, потребує дуже ретельного визначення всіх механізмів для того, щоб у нас не виникла спокуса позловживати майном вищих навчальних закладів, і щоб ми не отримали ситуацію, як було кілька десятиліть тому, коли на цих майнових комплексах виростали чиїсь статки.
ParlaMint-UA_2021-02-02-m0.u182.p3.sent1	А по-друге, ми не можемо створити ситуацію, коли керівництво вишів буде змушено проводити ще додаткові адміністративні процедури для того, щоб перевіряти, яке майно використовують, як і звітувати кожного разу за це.
ParlaMint-UA_2021-02-02-m0.u182.p4.sent1	Тому пропонуємо ситуацію, в якій ми очікуємо до другого читання виправлення тих огріхів, які є в законопроекті, а в першому читанні утримаємось.
ParlaMint-UA_2021-02-02-m0.u182.p4.sent2	Якщо в другому читанні ті зауваження, про які йшлося, будуть виправлені, я думаю, що працюватимемо разом над тим, тоді ми можемо підтримати цей законопроект.
ParlaMint-UA_2021-02-02-m0.u182.p5.sent1	Дякую.
ParlaMint-UA_2021-02-02-m0.u183.p1.sent1	Дякую.
ParlaMint-UA_2021-02-02-m0.u183.p2.sent1	Слово надається народному депутату Осадчуку Андрію Петровичу, фракція політичної партії "Голос".
ParlaMint-UA_2021-02-02-m0.u184.p1.sent1	Будь ласка, передайте слово Інні Совсун.
ParlaMint-UA_2021-02-02-m0.u184.p1.sent2	Дякую.
ParlaMint-UA_2021-02-02-m0.u185.p1.sent1	Інна Совсун, будь ласка.
ParlaMint-UA_2021-02-02-m0.u186.p1.sent1	Інна Совсун, фракція "Голос".
ParlaMint-UA_2021-02-02-m0.u186.p1.sent2	Проблема, на яку скерований цей законопроект насправді існує.
ParlaMint-UA_2021-02-02-m0.u186.p1.sent3	Давайте чесно скажемо, що у нас в Україні мережа закладів вищої освіти розрахована на 52 мільйони населення сьогодні обслуговує значно менше населення.
ParlaMint-UA_2021-02-02-m0.u186.p1.sent4	Так, у нас, направду, є приміщення університетів, які давно не використовуються.
ParlaMint-UA_2021-02-02-m0.u186.p1.sent5	Ці приміщення, на превеликий жаль, знаходяться в жахливому стані і, направду, вони потребують іншого підходу і адекватного догляду.
ParlaMint-UA_2021-02-02-m0.u186.p2.sent1	Разом з тим ми вважаємо, що за сьогоднішніх умов пряма приватизація чи дозвіл на приватизацію будь-яких приміщень університетів є, направду, небезпечним.
ParlaMint-UA_2021-02-02-m0.u186.p2.sent2	Я вам скажу чому.
ParlaMint-UA_2021-02-02-m0.u186.p2.sent3	Давайте почнемо з того, що у нас міністром освіти і науки України називає себе людина, яка вже вкрала дисертацію і вкрала посаду міністра освіти і науки України.
ParlaMint-UA_2021-02-02-m0.u186.p3.sent1	Другий приклад.
ParlaMint-UA_2021-02-02-m0.u186.p3.sent2	Абсолютно катастрофічні результати виборів в Національному авіаційному університеті, де ректором став Максим Луцький, людина, яка відверто воювала за те, аби отримати доступ до земель університету, аби там проводити забудову.
ParlaMint-UA_2021-02-02-m0.u186.p3.sent3	Тому питання щодо можливої приватизації це те, що вочевидь необхідно буде виправити до другого читання.
ParlaMint-UA_2021-02-02-m0.u186.p3.sent4	Але разом з тим ми не можемо просто заморожувати проблему і робити вигляд, що її не можна вирішувати.
ParlaMint-UA_2021-02-02-m0.u186.p4.sent1	Тому партія "Голос" підтримає цей законопроект в першому читанні, але ми дуже сподіваємося, що будуть закриті лазівки для приватизації університетського майна, які зараз закладені в цьому законопроекті.
ParlaMint-UA_2021-02-02-m0.u186.p5.sent1	І окремо ми звертаємося до представників партії більшості.
ParlaMint-UA_2021-02-02-m0.u186.p5.sent2	Ми би хотіли, аби таку ж саме увагу і такий самий уважний розгляд надавали законопроектам від представників опозиції, коли ми пропонуємо їх, в тому числі в освітній сфері.
ParlaMint-UA_2021-02-02-m0.u186.p6.sent1	Дякую за увагу.
ParlaMint-UA_2021-02-02-m0.u187.p1.sent1	Слово надається народній депутатці Констанкевич Ірині Мирославівні, депутатська група "За майбутнє".
ParlaMint-UA_2021-02-02-m0.u188.p1.sent1	Ірина Констанкевич, група "За майбутнє".
ParlaMint-UA_2021-02-02-m0.u188.p1.sent2	Шановні народні депутати, найперше, ми вітаємо те, що в залі розглядають законопроекти, які стосуються вищої університетської освіти, і це дійсно актуальні і важливі питання.
ParlaMint-UA_2021-02-02-m0.u188.p2.sent1	Але, разом з тим, уважно проаналізувавши даний законопроект, ми бачимо, що поруч із прогресивними нормами є норми, які уможливлюють корупційну складову.
ParlaMint-UA_2021-02-02-m0.u188.p2.sent2	Адже майно – це завжди, на жаль, у нашому суспільстві, де корупція ще не подолана, це ризики і можливості для корупції.
ParlaMint-UA_2021-02-02-m0.u188.p3.sent1	Тому попередньо ми проконсультувалися з ректорами, ми провели кілька обговорень і вважаємо, що є наразі це поле для корупційної складової.
ParlaMint-UA_2021-02-02-m0.u188.p4.sent1	З огляду на це група "За майбутнє" утримається в першому читанні.
ParlaMint-UA_2021-02-02-m0.u188.p4.sent2	А до другого, якщо будуть вилучені оці корупційні ризики, ми, звичайно, підтримаємо і автономність, і майнові питання вищої університетської освіти.
ParlaMint-UA_2021-02-02-m0.u188.p5.sent1	Дякую.
ParlaMint-UA_2021-02-02-m0.u189.p1.sent1	Слово надається народному депутату Соболєву Сергію Владиславовичу, будь ласка.
ParlaMint-UA_2021-02-02-m0.u189.p2.sent1	Іван Григорович, будь ласка.
ParlaMint-UA_2021-02-02-m0.u189.p2.sent2	Кириленко Іван Григорович.
ParlaMint-UA_2021-02-02-m0.u190.p1.sent1	Шановне товариство, як депутат з певним досвідом перш за все хочу сказати, що в нашому Комітеті з питань науки і освіти працюють надзвичайно професійні ініціативні депутати і, головне, патріоти України із сфери, якою ми опікуємося.
ParlaMint-UA_2021-02-02-m0.u190.p1.sent2	Це комплімент комітету і з позиції того досвіду, який я маю.
ParlaMint-UA_2021-02-02-m0.u190.p2.sent1	Кожний проект закону проходить серйозне публічне горнило через громадські організації, профільні асоціації, широке експертне середовище, а тому майже кожний наш законопроект набирає 300 і більше голосів.
ParlaMint-UA_2021-02-02-m0.u190.p2.sent2	Єдине, чого нам усім не вистачає, в тому числі і нашому комітету, це досвіду і уміння робити поправку на наші реалії і типову вітчизняну дійсність.
ParlaMint-UA_2021-02-02-m0.u190.p2.sent3	А тут, на жаль, ми поки що не Європа.
ParlaMint-UA_2021-02-02-m0.u190.p2.sent4	Суть цієї дійсності в тому, що ті, хто бере на озброєння наші закони і наші благі наміри, уміє читати між рядками, і тоді все дозволено, що чітко не заборонено.
ParlaMint-UA_2021-02-02-m0.u190.p3.sent1	Пригадую, як свого часу на ура в цьому залі в одному з перших скликань приймався реформаторський ринковий революційний Закон про приватизацію.
ParlaMint-UA_2021-02-02-m0.u190.p3.sent2	Здавалось, все передбачено: механізми, інструменти, підходи і запобіжники, але якось майже непомітно сталося так, що майже за безцінь в державі було розпродано п’ять шостих національного багатства на суму, вдумайтесь, трохи більше 10 мільярдів доларів.
ParlaMint-UA_2021-02-02-m0.u190.p3.sent3	Грандіозність скандалу і афери стали зрозумілими, коли після наполягання Юлії Тимошенко була переприватизована "Криворіжсталь".
ParlaMint-UA_2021-02-02-m0.u190.p3.sent4	Одним словом, на лазейках і оборудках держава недоотримала 400 мільярдів доларів.
ParlaMint-UA_2021-02-02-m0.u190.p3.sent5	Питається, чому бідні.
ParlaMint-UA_2021-02-02-m0.u190.p4.sent1	З цієї ж "опери", з якогось дива, за безцінь з молотка пішли дитячі садки в Україні.
ParlaMint-UA_2021-02-02-m0.u190.p4.sent2	І сьогодні молоді сім’ї в чергах в ці заклади або везуть дітей на протилежний край міста з нервами, здоров’ям і відповідним настроєм.
ParlaMint-UA_2021-02-02-m0.u190.p4.sent3	А місцеві бюджети змушені будувати ці недешеві заклади.
ParlaMint-UA_2021-02-02-m0.u190.p4.sent4	Чи не буде і в цьому законі така ж сама прикра історія?
ParlaMint-UA_2021-02-02-m0.u190.p5.sent1	Тому ми хочемо, друзі, підтримати цей закон в другому читанні, коли приберемо до нього, до другого читання.
ParlaMint-UA_2021-02-02-m0.u191.p1.sent1	Дякую.
ParlaMint-UA_2021-02-02-m0.u191.p2.sent1	Білозір – з мотивів.
ParlaMint-UA_2021-02-02-m0.u191.p2.sent2	Після цього переходимо до голосування.
ParlaMint-UA_2021-02-02-m0.u191.p3.sent1	Лариса Миколаївна Білозір.
ParlaMint-UA_2021-02-02-m0.u192.p1.sent1	Лариса Білозір, депутатська група "Довіра".
ParlaMint-UA_2021-02-02-m0.u192.p1.sent2	Ви знаєте, це точно закон не про ефективне управління закладами освіти, це скоріше закон про те, як продати майно закладів освіти.
ParlaMint-UA_2021-02-02-m0.u192.p2.sent1	Звичайно, тут є нормальні норми.
ParlaMint-UA_2021-02-02-m0.u192.p2.sent2	І коли я побачила цей закон, я спочатку обраділа, тому що в мене, в нас на Вінниччині, наприклад, коледж аграрний має приміщення, яким не користується.
ParlaMint-UA_2021-02-02-m0.u192.p2.sent3	І там би було дуже добре розмістити 59 бригаду наших хлопців, які мають приїжджати туди на постійну дислокацію.
ParlaMint-UA_2021-02-02-m0.u192.p2.sent4	Але ж тут в законі внесли зміни з цього приводу щодо законів "Про освіту", "Про вищу освіту", а про заклади фахової освіти, до якого цей коледж відноситься, не внесли правки.
ParlaMint-UA_2021-02-02-m0.u192.p3.sent1	Тому, мені здається, що тут треба сильно попрацювати, тут є певні застороги, ми тут можемо мати дуже багато зловживань і доведення до такого стану майна, коли воно дійсно вже нікому не буде потрібне.
ParlaMint-UA_2021-02-02-m0.u192.p3.sent2	І також тут суперечить Закону про приватизацію, гроші ж мають до державного бюджету поступати, а не на освіту.
ParlaMint-UA_2021-02-02-m0.u192.p3.sent3	Тому треба.
ParlaMint-UA_2021-02-02-m0.u193.p1.sent1	Переходимо до голосування.
ParlaMint-UA_2021-02-02-m0.u193.p1.sent2	Будь ласка, займіть свої місця, підготуйтеся до голосування.
ParlaMint-UA_2021-02-02-m0.u193.p2.sent1	Ставлю на голосування пропозицію про прийняття за основу проекту Закону про внесення змін до деяких законів України щодо статусу національного та ефективного управління закладами освіти і державним майном (реєстраційний номер 4486).
ParlaMint-UA_2021-02-02-m0.u193.p2.sent2	Готові голосувати?
ParlaMint-UA_2021-02-02-m0.u193.p2.sent3	Прошу підтримати та проголосувати.
ParlaMint-UA_2021-02-02-m0.u193.p3.sent1	За-237
ParlaMint-UA_2021-02-02-m0.u193.p4.sent1	Рішення прийнято.
ParlaMint-UA_2021-02-02-m0.u193.p4.sent2	Дякую.
ParlaMint-UA_2021-02-02-m0.u193.p5.sent1	По фракціях покажіть, будь ласка.
ParlaMint-UA_2021-02-02-m0.u193.p6.sent1	З процедури – Ніколаєнко.
ParlaMint-UA_2021-02-02-m0.u193.p6.sent2	Включіть, будь ласка, мікрофон, Ніколаєнко Андрій Іванович.
ParlaMint-UA_2021-02-02-m0.u194.p1.sent1	Колеги, я доповідач по 2805, наступний законопроект порядку денного, аграрні розписки.
ParlaMint-UA_2021-02-02-m0.u194.p1.sent2	Є пропозиція, якщо ніхто не заперечує, зняти сьогодні його з розгляду і доопрацювати в комітеті.
ParlaMint-UA_2021-02-02-m0.u194.p1.sent3	Наскільки я знаю, це консолідована позиція всіх фракцій, я мав розмову з усіма.
ParlaMint-UA_2021-02-02-m0.u195.p1.sent1	Немає заперечень, шановні колеги?
ParlaMint-UA_2021-02-02-m0.u195.p1.sent2	Добре.
ParlaMint-UA_2021-02-02-m0.u195.p2.sent1	Переходимо до наступного порядку денного.
ParlaMint-UA_2021-02-02-m0.u195.p2.sent2	Вам запропонований до розгляду проект Закону про внесення змін до деяких законодавчих актів України (щодо єдиної правової долі земельної ділянки та розміщеного на ній об’єкта нерухомості) (0850), це друге читання.
ParlaMint-UA_2021-02-02-m0.u195.p2.sent3	На трибуну запрошується Сольський Микола Тарасович, голова Комітету з питань аграрної та земельної політики.
ParlaMint-UA_2021-02-02-m0.u195.p3.sent1	Скажіть, будь ласка, хтось буде наполягати на правках?
ParlaMint-UA_2021-02-02-m0.u195.p3.sent2	Можемо голосувати?
ParlaMint-UA_2021-02-02-m0.u195.p4.sent1	Ставлю на голосування пропозицію про прийняття в другому читанні та в цілому з необхідними техніко-юридичними правками проект Закону про внесення змін до деяких законодавчих актів України (щодо єдиної правової долі земельної ділянки та розміщеного на ній об’єкта нерухомості) (реєстраційний номер 0850).
ParlaMint-UA_2021-02-02-m0.u195.p5.sent1	Готові голосувати?
ParlaMint-UA_2021-02-02-m0.u195.p5.sent2	Прошу підтримати та проголосувати.
ParlaMint-UA_2021-02-02-m0.u195.p6.sent1	За-297
ParlaMint-UA_2021-02-02-m0.u195.p7.sent1	Рішення прийнято.
ParlaMint-UA_2021-02-02-m0.u195.p7.sent2	Закон прийнятий в цілому.
ParlaMint-UA_2021-02-02-m0.u195.p8.sent1	Покажіть по фракціях.
ParlaMint-UA_2021-02-02-m0.u195.p9.sent1	Наступне питання порядку денного – це проект Закону про внесення змін до деяких законів України щодо внесення до Державного земельного кадастру відомостей про державний кордон України.
ParlaMint-UA_2021-02-02-m0.u195.p9.sent2	Це також друге читання (реєстраційний номер 3987).
ParlaMint-UA_2021-02-02-m0.u195.p10.sent1	Шановні колеги, буде хтось наполягати на правках?
ParlaMint-UA_2021-02-02-m0.u195.p10.sent2	Можемо голосувати?
ParlaMint-UA_2021-02-02-m0.u195.p11.sent1	Ставлю на голосування пропозицію про прийняття в другому читанні та в цілому з необхідними техніко-юридичними правками проект Закону про внесення змін до деяких законів України щодо внесення до Державного земельного кадастру відомостей про державний кордон України (реєстраційний номер 3987).
ParlaMint-UA_2021-02-02-m0.u195.p12.sent1	Готові голосувати?
ParlaMint-UA_2021-02-02-m0.u195.p12.sent2	Прошу підтримати та проголосувати.
ParlaMint-UA_2021-02-02-m0.u195.p13.sent1	За-294
ParlaMint-UA_2021-02-02-m0.u195.p14.sent1	Рішення прийнято.
ParlaMint-UA_2021-02-02-m0.u195.p14.sent2	Закон прийнятий в цілому.
ParlaMint-UA_2021-02-02-m0.u195.p15.sent1	Наступне питання – це проект Закону про внесення змін до статті 18 прим.
ParlaMint-UA_2021-02-02-m0.u195.p15.sent2	7 Закону України "Про державну допомогу сім’ям з дітьми" щодо підвищення розмірів допомоги для дітей із тяжкими хворобами (реєстраційний номер 2024).
ParlaMint-UA_2021-02-02-m0.u195.p16.sent1	Хтось буде наполягати на правках?
ParlaMint-UA_2021-02-02-m0.u195.p16.sent2	Голосуємо.
ParlaMint-UA_2021-02-02-m0.u195.p17.sent1	Ставлю на голосування пропозицію про прийняття в другому читанні та в цілому з необхідними техніко-юридичними правками проект Закону про внесення змін до статті 18 прим.
ParlaMint-UA_2021-02-02-m0.u195.p17.sent2	7 Закону України "Про державну допомогу сім’ям з дітьми щодо підвищення розмірів допомоги для дітей і тяжкими хворобами (реєстраційний номер 2024).
ParlaMint-UA_2021-02-02-m0.u195.p18.sent1	Готові голосувати?
ParlaMint-UA_2021-02-02-m0.u195.p18.sent2	Прошу підтримати та проголосувати.
ParlaMint-UA_2021-02-02-m0.u195.p19.sent1	За-345
ParlaMint-UA_2021-02-02-m0.u195.p20.sent1	Рішення прийнято.
ParlaMint-UA_2021-02-02-m0.u195.p20.sent2	Закон прийнятий в цілому.
ParlaMint-UA_2021-02-02-m0.u195.p21.sent1	Наступне питання – це проект Закону про внесення змін до Кримінального кодексу України щодо посилення відповідальності за вчинення кримінальних правопорушень проти журналістів (реєстраційний номер 3633).
ParlaMint-UA_2021-02-02-m0.u195.p22.sent1	Можемо голосувати?
ParlaMint-UA_2021-02-02-m0.u195.p23.sent1	Ставлю на голосування пропозицію про прийняття в другому читанні та в цілому з необхідними техніко-юридичними правками проект Закону про внесення змін до Кримінального кодексу України щодо посилення відповідальності за вчинення кримінальних правопорушень проти журналістів (реєстраційний номер 3633).
ParlaMint-UA_2021-02-02-m0.u195.p24.sent1	Готові голосувати?
ParlaMint-UA_2021-02-02-m0.u195.p24.sent2	Прошу підтримати та проголосувати.
ParlaMint-UA_2021-02-02-m0.u195.p25.sent1	За-341
ParlaMint-UA_2021-02-02-m0.u195.p26.sent1	Рішення прийнято.
ParlaMint-UA_2021-02-02-m0.u195.p26.sent2	Закон прийнятий в цілому.
ParlaMint-UA_2021-02-02-m0.u195.p27.sent1	Наступне питання порядку денного – це проект Постанови про вшанування пам’яті українців, які рятували євреїв під час Другої світової війни (реєстраційний номер 4479).
ParlaMint-UA_2021-02-02-m0.u195.p28.sent1	Пропонується розглянути це питання за скороченою процедурою.
ParlaMint-UA_2021-02-02-m0.u195.p28.sent2	Прошу підтримати та проголосувати.
ParlaMint-UA_2021-02-02-m0.u195.p29.sent1	За-295
ParlaMint-UA_2021-02-02-m0.u195.p30.sent1	Рішення прийнято.
ParlaMint-UA_2021-02-02-m0.u195.p31.sent1	До слова запрошується перший заступник голови Комітету з питань гуманітарної та інформаційної політики Констанкевич Ірина Мирославівна.
ParlaMint-UA_2021-02-02-m0.u196.p1.sent1	Шановні колеги, пам’ять про Голокост є важливою складовою української державної політики національної пам’яті.
ParlaMint-UA_2021-02-02-m0.u196.p1.sent2	Нещодавно ми вшановували пам’ять жертв Голокосту.
ParlaMint-UA_2021-02-02-m0.u196.p2.sent1	2021 рік – це ще й рік 80-ліття пам’яті трагічних подій у Бабиному Яру.
ParlaMint-UA_2021-02-02-m0.u196.p2.sent2	Українські події окремі історики називають голокостом від куль.
ParlaMint-UA_2021-02-02-m0.u196.p2.sent3	У порівнянні з іншими місцями окупованої Європи в Україні допомога євреям, яка була набагато складнішою і небезпечнішою, адже всі мешканці, які її надавали, самі наражалися на смертельний ризик.
ParlaMint-UA_2021-02-02-m0.u196.p2.sent4	Нацисти карали не тільки ту людину, яка надавала допомогу, але і всю її родину.
ParlaMint-UA_2021-02-02-m0.u196.p2.sent5	Незважаючи на тисячі жертв, масові екзекуції та в’язниці, євреям надавалася допомога.
ParlaMint-UA_2021-02-02-m0.u196.p2.sent6	У надзвичайно складних умовах тисячі українців, піддаючи ризику власне життя і життя своїх рідних, рятували євреїв від знищення нацистами.
ParlaMint-UA_2021-02-02-m0.u196.p3.sent1	Сьогодні таких малих "бабиних ярів" в Україні нараховується близько 2 тисяч.
ParlaMint-UA_2021-02-02-m0.u196.p3.sent2	Відомими є приклади такого подвигу діяльності Митрополита Української греко-католицької церкви Андрея Шептицького, його брата.
ParlaMint-UA_2021-02-02-m0.u196.p3.sent3	Саме їм і ще понад 2 тисячам українцям ізраїльською державою присвоєно звання "Праведника народів світу".
ParlaMint-UA_2021-02-02-m0.u196.p3.sent4	Згідно з даними Меморіального комплексу історії Голокосту Яд Вашем в Єрусалимі 2 тисячам 573 українцям присвоєно звання "Праведників народів світу".
ParlaMint-UA_2021-02-02-m0.u196.p3.sent5	Україна є четвертою за кількістю "праведників" країною у світі.
ParlaMint-UA_2021-02-02-m0.u196.p3.sent6	На жаль, зараз лишилося в живих близько 20 таких людей, а з часом їх стає все менше.
ParlaMint-UA_2021-02-02-m0.u196.p4.sent1	На знак поваги до українських громадян, що рятували євреїв від знищення нацистами, та солідарності пропонується ініціатива встановлення Дня пам’яті українців, які рятували євреїв під час Другої світової війни.
ParlaMint-UA_2021-02-02-m0.u196.p4.sent2	Проект постанови у вигляді додатку до практики затвердження урочистих днів встановлює 14 травня як День пам’яті українців, які рятували євреїв під час Другої світової війни.
ParlaMint-UA_2021-02-02-m0.u196.p4.sent3	Також проектом постанови надаються окремі рекомендації органам виконавчої влади щодо реалізації зазначеного дня пам’яті.
ParlaMint-UA_2021-02-02-m0.u196.p5.sent1	За результатами розгляду на своєму засіданні 16 грудня 20-го року комітет ухвалив рішення рекомендувати Верховній Раді прийняти проект Постанови про вшанування пам’яті українців, які рятували євреїв під час Другої світової війни, за основу і в цілому.
ParlaMint-UA_2021-02-02-m0.u196.p5.sent2	Прошу підтримати.
ParlaMint-UA_2021-02-02-m0.u197.p1.sent1	Дякую.
ParlaMint-UA_2021-02-02-m0.u197.p2.sent1	Будь ласка, запишіться: два – за, два – проти на виступи від депутатських фракцій та груп.
ParlaMint-UA_2021-02-02-m0.u197.p3.sent1	Бобровська Соломія Анатоліївна.
ParlaMint-UA_2021-02-02-m0.u198.p1.sent1	Соломія Бобровська, фракція "Голос".
ParlaMint-UA_2021-02-02-m0.u198.p1.sent2	В першу чергу, я хочу подякувати пані Ірині, як першому автору цієї постанови, за зрілість.
ParlaMint-UA_2021-02-02-m0.u198.p1.sent3	І мені прикро, що ми, насправді, лише на 30-й рік незалежності нарешті до цього доросли і дійшли.
ParlaMint-UA_2021-02-02-m0.u198.p1.sent4	Тому що це про зрілість всіх нас, нашої політичної нації, українського народу – знати про тих людей, хто творив історію.
ParlaMint-UA_2021-02-02-m0.u198.p1.sent5	І уявіть собі, яка міць є в нашого народу.
ParlaMint-UA_2021-02-02-m0.u198.p1.sent6	Народ, який пройшов сам три голодомори, геноциди, фактично зміг і мав силу, мужність, хоробрість простягати руку і рятувати людей, які були поруч них.
ParlaMint-UA_2021-02-02-m0.u198.p2.sent1	Більше того, ви знаєте, я тут хочу нагадати в цій залі постать, яка, насправді, багатьох дратує, але багатьох об’єднує, тому що це наша спільна історія.
ParlaMint-UA_2021-02-02-m0.u198.p2.sent2	До прикладу, Романа Шухевича, чия сім’я теж рятувала єврейську родину.
ParlaMint-UA_2021-02-02-m0.u198.p2.sent3	Зокрема, 7-річну дівчину Іринку Райхенберг.
ParlaMint-UA_2021-02-02-m0.u198.p2.sent4	І коли дружину Романа Шухевича забрало гестапо, друг Романа все ж таки зміг зробити документи і віддати дівчинку в сирітський будинок, де вона і вижила.
ParlaMint-UA_2021-02-02-m0.u198.p3.sent1	І таких тисячі і мільйони прикладів по Україні, коли українці простягали руку і ставали пліч-о-пліч.
ParlaMint-UA_2021-02-02-m0.u198.p3.sent2	Тому що ніхто з вас не знає, як себе будете вести ви в період війни або в період гоніння, гноблення і ризику життя.
ParlaMint-UA_2021-02-02-m0.u198.p4.sent1	Більше того, мені дуже приємно, тому що мій викладач пан Андрій Пашук, царство небесне, викладач Львівського національного університету імені Івана Франка, був один з тих, хто подавав приклад, і чиї батьки рятували і приховували у себе в будинку єврейську родину.
ParlaMint-UA_2021-02-02-m0.u198.p4.sent2	Для мене, насправді, це величезна честь – вчитися у нього цій етиці і людського гуманізму.
ParlaMint-UA_2021-02-02-m0.u198.p4.sent3	Тому ще раз дякую тим, хто підписав, створив цю постанову.
ParlaMint-UA_2021-02-02-m0.u198.p4.sent4	Це про нашу зрілість і про нашу повагу, у першу чергу, до нас самих і про велике серце українців, які попри все простягають руку на допомогу.
ParlaMint-UA_2021-02-02-m0.u198.p5.sent1	Дякую.
ParlaMint-UA_2021-02-02-m0.u199.p1.sent1	Євтушок Сергій Миколайович.
ParlaMint-UA_2021-02-02-m0.u200.p1.sent1	Дякую, пане Голово.
ParlaMint-UA_2021-02-02-m0.u200.p1.sent2	Сергій Євтушок, Рівненщина, "Батьківщина".
ParlaMint-UA_2021-02-02-m0.u200.p2.sent1	Дійсно, шановні колеги, на території України дуже багато тих місць, де захороненні люди, євреї, ті, які потерпали від терору у Другій світовій війні.
ParlaMint-UA_2021-02-02-m0.u200.p3.sent1	Я можу привести такі приклади і на Рівненщині.
ParlaMint-UA_2021-02-02-m0.u200.p3.sent2	У моєму рідному місті Сарни, коли я здійснював обов’язки міського голови, ми також вшановували на тих могилах, де зафіксовані були тіла єврейського народу, циган.
ParlaMint-UA_2021-02-02-m0.u200.p3.sent3	Бо за різними свідченнями, а мені пощастило спілкуватися у свій час з однією жінкою, яка чудом стала живою і зберегла своє життя, опинившись в тій могилі, за різними підрахунками, саме в місті Сарни на Рівненщині біля 13-15 тисяч євреїв було знищено.
ParlaMint-UA_2021-02-02-m0.u200.p4.sent1	Звісно, це сумні історії воєнних дій в історії Європи і людства.
ParlaMint-UA_2021-02-02-m0.u200.p4.sent2	Але в той же час наші українці, які ціною ризику власного життя, розуміючи, що будуть знищені, єврейський народ, цигани, вони ховали їх, давали можливість зберігати у своїх домівках, в погребах тих людей.
ParlaMint-UA_2021-02-02-m0.u200.p4.sent3	І сьогодні цією постановою ми повинні, негайно проголосувавши, дати можливість органам місцевого самоврядування вшановувати таких українців, які допомагали євреям, проводити заходи на тих територіях, де це відбувалося.
ParlaMint-UA_2021-02-02-m0.u200.p5.sent1	Фракція "Батьківщина" буде голосувати "за" і закликає весь зал так само.
ParlaMint-UA_2021-02-02-m0.u200.p5.sent2	Слава Україні!
ParlaMint-UA_2021-02-02-m0.u201.p1.sent1	Зінкевич Яна Вадимівна.
ParlaMint-UA_2021-02-02-m0.u202.p1.sent1	Прошу передати слово Княжицькому.
ParlaMint-UA_2021-02-02-m0.u203.p1.sent1	Княжицький Микола Леонідович.
ParlaMint-UA_2021-02-02-m0.u204.p1.sent1	Шановні друзі, очевидно, "Європейська солідарність" буде підтримувати цей проект, він є надзвичайно важливим.
ParlaMint-UA_2021-02-02-m0.u204.p2.sent1	Хочу звернути увагу на деяких фактах, про які ми маємо знати.
ParlaMint-UA_2021-02-02-m0.u204.p2.sent2	Ви знаєте, не всі українці, які рятували євреїв, є зараз визнані праведниками.
ParlaMint-UA_2021-02-02-m0.u204.p2.sent3	Наприклад, Яд Вашем в Ізраїлі або в іншій державі.
ParlaMint-UA_2021-02-02-m0.u204.p2.sent4	Але вони рятували невинних людей, такий, як Митрополит Андрей Шептицький, якого тут згадували, і ми повинні про них пам’ятати.
ParlaMint-UA_2021-02-02-m0.u204.p2.sent5	Ми повинні пам’ятати про отця Ковча, який разом з людьми, яким надавав і духовну підтримку людьми різних вір і національностей, і євреям, і полякам, пішов в концтабір разом на знищення.
ParlaMint-UA_2021-02-02-m0.u204.p2.sent6	Ми маємо пам’ятати багатьох інших.
ParlaMint-UA_2021-02-02-m0.u204.p3.sent1	Але ми маємо бачити, що відбувається зараз.
ParlaMint-UA_2021-02-02-m0.u204.p3.sent2	А ви знаєте, що зараз відбувається в Бабиному Яру?
ParlaMint-UA_2021-02-02-m0.u204.p3.sent3	А зараз понад 2 тисячі євреїв, нащадків тих, кого знищували, і українців, патріотів України, написали звернення до Зеленського з проханням підтримати саме українську концепцію меморіалізації Бабиного Яру, розроблену нашим Міністерством культури, Академією наук, а не російську, яка там зараз реалізовується, де українці показані не тими, хто підтримував і рятував євреїв, а тими, як нам хочуть вішати ярлики і в чому нас звинувачують агресори і вороги України.
ParlaMint-UA_2021-02-02-m0.u204.p4.sent1	Ви знаєте, що саме зараз в ці дні там, в Бабиному Яру, на місці, де був цвинтар і єврейських поховань, і Кирилівське православне кладовище, хочуть побудувати псевдо-синагогу для того, щоб спровокувати конфлікт між українцями і євреями.
ParlaMint-UA_2021-02-02-m0.u204.p4.sent2	Знаєте, що українська влада підтримує російський, а не український проект?
ParlaMint-UA_2021-02-02-m0.u204.p4.sent3	Знайте, голосуйте.
ParlaMint-UA_2021-02-02-m0.u204.p4.sent4	Давайте пам’ятати кожного, хто загинув, кожного, хто рятував євреїв, і кожного, хто думає зараз про наше мирне майбутнє.
ParlaMint-UA_2021-02-02-m0.u204.p5.sent1	Дякую.
ParlaMint-UA_2021-02-02-m0.u205.p1.sent1	Загородній Юрій Іванович.
ParlaMint-UA_2021-02-02-m0.u206.p1.sent1	Дякую, Дмитро Олександрович.
ParlaMint-UA_2021-02-02-m0.u206.p2.sent1	Я прошу передати слово Шуфричу Нестору Івановичу.
ParlaMint-UA_2021-02-02-m0.u207.p1.sent1	Шуфрич Нестор Іванович.
ParlaMint-UA_2021-02-02-m0.u208.p1.sent1	Дякую, шановний головуючий.
ParlaMint-UA_2021-02-02-m0.u208.p2.sent1	Я абсолютно переконаний, що якраз це питання об’єднає сьогодні всіх нас.
ParlaMint-UA_2021-02-02-m0.u208.p2.sent2	На жаль, радощі нас поки що не об’єднують.
ParlaMint-UA_2021-02-02-m0.u208.p2.sent3	У нас багато суперечок, ми багато в чому критикуємо сьогодні владу, і є за що критикувати.
ParlaMint-UA_2021-02-02-m0.u208.p2.sent4	Життя людей, на жаль, не таке, щоб сьогодні ми як представники народу України мали можливість радіти за наших громадян.
ParlaMint-UA_2021-02-02-m0.u208.p2.sent5	Але та трагедія, яка мала місце під час Великої Вітчизняної війни, а я саме про цей період зараз говорю, тому що вдалося таки з 39-го по 41-й рік врятувати і, скажемо так, відстрочити страшний геноцид євреїв на території України.
ParlaMint-UA_2021-02-02-m0.u208.p2.sent6	По-різному можна оцінювати ці події, цей період з 39-го по 41-й рік.
ParlaMint-UA_2021-02-02-m0.u208.p2.sent7	Але Варшавське гетто, воно, на жаль, мало місце саме в цей період.
ParlaMint-UA_2021-02-02-m0.u208.p2.sent8	І страшні трагедії, які вже переживала Європа, прийшли у нас після 22 червня 41-го року.
ParlaMint-UA_2021-02-02-m0.u208.p2.sent9	І я низько вклоняюсь сьогодні тим людям, які взяли на себе мужність, ризикуючи і віддаючи своє життя, зберігаючи життя українських євреїв.
ParlaMint-UA_2021-02-02-m0.u208.p2.sent10	Вони їх ховали, давали можливість їм вижити і віддавали за це своє життя.
ParlaMint-UA_2021-02-02-m0.u208.p3.sent1	Тому я абсолютно, відкидаючи зараз всі наші протиріччя, в тому числі і у ставленні, і оцінці окремих подій Великої Вітчизняної війни, закликаю всіх об’єднатися навколо вшанування пам’яті великих наших українців.
ParlaMint-UA_2021-02-02-m0.u208.p4.sent1	Дякую за увагу.
ParlaMint-UA_2021-02-02-m0.u209.p1.sent1	Дякую.
ParlaMint-UA_2021-02-02-m0.u209.p2.sent1	Бужанський з мотивів.
ParlaMint-UA_2021-02-02-m0.u209.p2.sent2	Після цього переходимо до голосування.
ParlaMint-UA_2021-02-02-m0.u209.p2.sent3	Будь ласка, запросіть народних депутатів до зали.
ParlaMint-UA_2021-02-02-m0.u210.p1.sent1	Шановні колеги, безумовно, я закликаю вас підтримати цей законопроект та вшанувати пам’ять кожного українця, кожного, хто допомагав зберегти життя жертвам Голокосту.
ParlaMint-UA_2021-02-02-m0.u210.p2.sent1	Але я раптом почув, що родина офіцера Абверу, німецького Абверу, Шухевича буцімто допомагала якійсь єврейській дівчині.
ParlaMint-UA_2021-02-02-m0.u210.p2.sent2	Це міф, це відверта брехня, це ложь, і вона ганьбить саму думку, вона спекулює на цій постанові.
ParlaMint-UA_2021-02-02-m0.u210.p3.sent1	Я закликаю вас підтримати пам’ять тих, хто допомагав, а не спекулювати на цьому.
ParlaMint-UA_2021-02-02-m0.u210.p3.sent2	Шухевич – офіцер Абверу.
ParlaMint-UA_2021-02-02-m0.u210.p4.sent1	Дякую.
ParlaMint-UA_2021-02-02-m0.u211.p1.sent1	Переходимо до голосування.
ParlaMint-UA_2021-02-02-m0.u211.p1.sent2	Будь ласка, займіть свої місця.
ParlaMint-UA_2021-02-02-m0.u211.p2.sent1	Ставлю на голосування пропозицію про прийняття в цілому з необхідними техніко-юридичними правками проект Постанови про вшанування пам’яті українців, які рятували євреїв під час Другої світової війни (реєстраційний номер 4479).
ParlaMint-UA_2021-02-02-m0.u211.p3.sent1	Готові?
ParlaMint-UA_2021-02-02-m0.u211.p3.sent2	Готові голосувати?
ParlaMint-UA_2021-02-02-m0.u211.p3.sent3	Прошу підтримати та проголосувати.
ParlaMint-UA_2021-02-02-m0.u211.p4.sent1	За-344
ParlaMint-UA_2021-02-02-m0.u211.p5.sent1	Рішення прийнято.
ParlaMint-UA_2021-02-02-m0.u211.p5.sent2	Постанова прийнята в цілому.
ParlaMint-UA_2021-02-02-m0.u211.p5.sent3	Дякую, колеги.
ParlaMint-UA_2021-02-02-m0.u211.p6.sent1	Наступне питання порядку денного – це проект Закону про внесення змін до деяких законодавчих актів України щодо визначення системи ціноутворення в будівництві автомобільних доріг загального користування (реєстраційний номер 2234).
ParlaMint-UA_2021-02-02-m0.u211.p7.sent1	Пропонується розглянути це питання за скороченою процедурою.
ParlaMint-UA_2021-02-02-m0.u211.p7.sent2	Прошу підтримати та проголосувати.
ParlaMint-UA_2021-02-02-m0.u211.p8.sent1	За-241
ParlaMint-UA_2021-02-02-m0.u211.p9.sent1	Рішення прийнято.
ParlaMint-UA_2021-02-02-m0.u211.p10.sent1	До слова запрошується народний депутат України Негулевський Ігор Петрович.
ParlaMint-UA_2021-02-02-m0.u212.p1.sent1	Шановний Дмитре Олександровичу, шановні народні депутати, до вашої увагу пропонується доопрацьований законопроект про внесення змін до деяких законодавчих актів України щодо визначення системи ціноутворення в будівництві автомобільних доріг загального користування (реєстраційний номер 2234) (доопрацьований від 04.11.20 року), розроблений народними депутатами Негулевським, Кісєлем та іншими.
ParlaMint-UA_2021-02-02-m0.u212.p2.sent1	Так, Верховною Радою України 20.09.19 року прийнято Закон України про внесення змін до деяких законодавчих актів України у зв’язку з прийняттям Закону України "Про стандартизацію" (№ 124-IX), який набрав чинності 16.10.20 року, та внесені зміни до статті 17 Закону України "Про інвестиційну діяльність" і статті 7 Закону України "Про ціни та ціноутворення".
ParlaMint-UA_2021-02-02-m0.u212.p2.sent2	Зокрема, в введено нову термінологію: "кошторисні норми" та "нормативи ціноутворення в будівництві".
ParlaMint-UA_2021-02-02-m0.u212.p2.sent3	Повноваження щодо затвердження кошторисних норм та нормативів закріплюються за Міністерством розвитку громад та територій України.
ParlaMint-UA_2021-02-02-m0.u212.p3.sent1	Мій законопроект реєстраційний номер 2234 доопрацьований з урахуванням вищесказаного закону України та передбачає внесення змін до статті 17 Закону України "Про інвестиційну діяльність" та статті 7 Закону України "Про ціни та ціноутворення".
ParlaMint-UA_2021-02-02-m0.u212.p4.sent1	Суть змін.
ParlaMint-UA_2021-02-02-m0.u212.p4.sent2	Передача від центрального виконавчої влади, що забезпечує формування та реалізує державну політику у сфері будівництва, містобудування та архітектури, повноважень щодо розроблення методик, правил та нормативів визначеної вартості нового будівництва, реконструкції, ремонту та утримання автомобільних доріг загального користування, визначення порядку їх застосування до центрального органу виконавчої влади, що забезпечує формування та реалізує державну політику у сфері дорожнього господарства.
ParlaMint-UA_2021-02-02-m0.u212.p5.sent1	Комітет з питань економічного розвитку у висновку вирішив, що проект можна рекомендувати і прийняти за результатом розгляду в першому читанні за основу.
ParlaMint-UA_2021-02-02-m0.u212.p6.sent1	Головне науково-експертне управління Верховної Ради України у своєму висновку зазначило, що.
ParlaMint-UA_2021-02-02-m0.u213.p1.sent1	До слова запрошується заступник голови Комітету з питань економічного розвитку Кисилевський Дмитро Давидович.
ParlaMint-UA_2021-02-02-m0.u214.p1.sent1	Доброго дня, шановний пане Голово, шановні колеги!
ParlaMint-UA_2021-02-02-m0.u214.p1.sent2	Комітет з питань економічного розвитку на засіданні 7 грудня 2020 року в режимі відеоконференції розглянув доопрацьований проект Закону України про внесення змін до деяких законодавчих актів України щодо визначення системи ціноутворення в будівництві автомобільних доріг загального користування (реєстраційний номер 2234) і поданий народним депутатом України Негулевським та іншими народними депутатами.
ParlaMint-UA_2021-02-02-m0.u214.p2.sent1	Як зазначено в пояснювальній записці, проект спрямований на визначення відповідальності за формування системи ціноутворення в будівництві автомобільних доріг загального користування з боку центрального органу виконавчої влади, що забезпечує формування та реалізує державну політику в сфері дорожнього господарства, для подальшої адаптації вітчизняної системи ціноутворення в будівництві автомобільних доріг загального користування до кращих світових практик.
ParlaMint-UA_2021-02-02-m0.u214.p3.sent1	Міністерство інфраструктури України у своєму листі до комітету підтримує зазначений законопроект.
ParlaMint-UA_2021-02-02-m0.u214.p4.sent1	За результатами обговорення народні депутати України, члени Комітету з питань економічного розвитку, прийняли рішення внести доопрацьований проект Закону України про внесення змін до деяких законодавчих актів України щодо визначення системи ціноутворення в будівництві автомобільних доріг загального користування (реєстраційний номер 2234) на розгляд Верховної Ради України та за результатами розгляду у першому читанні прийняти його за основу.
ParlaMint-UA_2021-02-02-m0.u214.p4.sent2	Прошу підтримати.
ParlaMint-UA_2021-02-02-m0.u215.p1.sent1	Будь ласка, запишіться: два – за, два – проти на виступи від депутатських фракцій та груп.
ParlaMint-UA_2021-02-02-m0.u215.p2.sent1	Скороход Анна Костянтинівна.
ParlaMint-UA_2021-02-02-m0.u216.p1.sent1	Прошу передати слово Дубневичу.
ParlaMint-UA_2021-02-02-m0.u217.p1.sent1	Дубневич Ярослав Васильович.
ParlaMint-UA_2021-02-02-m0.u218.p1.sent1	Дякую Анні Скороход за передане слово.
ParlaMint-UA_2021-02-02-m0.u218.p2.sent1	Даним законопроектом пропонується повноваження Мінрегіону щодо нормативного забезпечення будівництва та ремонту утримання автомобільних доріг передати Міністерству інфраструктури.
ParlaMint-UA_2021-02-02-m0.u218.p2.sent2	З одного боку, це дозволить довірити систему ціноутворення будівництва автомобільних доріг Міністерству інфраструктури, яке знайоме з відповідною галузевою специфікою.
ParlaMint-UA_2021-02-02-m0.u218.p2.sent3	З іншого боку, автори законопроекту не дають відповіді, чи наявні в Міністерстві інфраструктури відповідні працівники потужності та, найголовніше, ресурси для виконання таких робіт.
ParlaMint-UA_2021-02-02-m0.u218.p2.sent4	Як вбачається, пропонований перехід повноважень з одного відомства в інше неможливо виконати одномоментно.
ParlaMint-UA_2021-02-02-m0.u218.p2.sent5	Ми вже маємо приклади об’єднання міністерств і інші недолугі приклади.
ParlaMint-UA_2021-02-02-m0.u218.p2.sent6	Проте законопроект не передбачає жодного перехідного періоду.
ParlaMint-UA_2021-02-02-m0.u218.p3.sent1	Саме тому наша група "Партія "За майбутнє" готова підтримати за основу цей даний законопроект.
ParlaMint-UA_2021-02-02-m0.u218.p3.sent2	Але ми наголошуємо на тому, що потрібно до другого читання правками передбачити перехідний період і забезпечення фінансами щодо роботи відповідного департаменту в Міністерстві інфраструктури.
ParlaMint-UA_2021-02-02-m0.u218.p3.sent3	Тому що, щоб не зависли документи, нормативні акти, які розробляються щодо концесії доріг, а також нормативні документи щодо цін та ціноутворення.
ParlaMint-UA_2021-02-02-m0.u218.p4.sent1	Дякую за увагу.
ParlaMint-UA_2021-02-02-m0.u218.p4.sent2	І прошу підтримати за основу.
ParlaMint-UA_2021-02-02-m0.u219.p1.sent1	Дякую.
ParlaMint-UA_2021-02-02-m0.u219.p2.sent1	Кубів Степан Іванович.
ParlaMint-UA_2021-02-02-m0.u220.p1.sent1	Шановний пане Голово, президія, колеги!
ParlaMint-UA_2021-02-02-m0.u220.p1.sent2	Продовжуючи думку пана Дубневича, хочу сказати, що даний законопроект є доопрацьованим, був поданий ще 07.10.2019 року.
ParlaMint-UA_2021-02-02-m0.u220.p1.sent3	Разом з тим, хочу сказати, що положення проекту не визначає системи ціноутворення в будівництві автомобільних доріг загального характеру, як зазначено у назві, і спрямовано на передачу повноважень.
ParlaMint-UA_2021-02-02-m0.u220.p1.sent4	Особливо коли ми говоримо про передачу одного центрального органу влади іншому центральному органу влади.
ParlaMint-UA_2021-02-02-m0.u220.p2.sent1	Коли ми формуємо новий законопроект, а він ще є проектом, ми відразу бачимо, що два закони "Про автомобільні дороги" і про інвестиції повинні бути в окремих частинах змінені, це тягне за собою відповідний конфлікт і відповідні ризики.
ParlaMint-UA_2021-02-02-m0.u220.p3.sent1	Третя позиція є та, що ГНЕУ говорить, що потрібне внесення змін до цих двох законопроектів, не тільки однозначно, а потім ми отримаємо неузгодження між тими двома законами діючими, які є на сьогоднішній день.
ParlaMint-UA_2021-02-02-m0.u220.p3.sent2	Разом з тим, коли ми розглядали його на засіданні комітету, ми тричі верталися до цієї ініціативи в різних редакціях, і не було одностайної думки.
ParlaMint-UA_2021-02-02-m0.u220.p4.sent1	І хочу також сказати, що до моменту затвердження національного стандарту будівництва доріг передача центральному органу виконавчої влади таких широких повноважень, які передбачені законопроектом, є дуже ризикованими.
ParlaMint-UA_2021-02-02-m0.u220.p5.sent1	Коли ми ділимо на дві частини вартість будівництва, яке визначається затвердженим Мінрегіоном кошторисом норм і нормативів, там не входять автомобільні дороги загального користування.
ParlaMint-UA_2021-02-02-m0.u220.p5.sent2	А коли ми говоримо про Мінінфраструктури і вартість нового будівництва і реконструкції, то, дійсно, там є неузгодження, які ми повинні на сьогоднішній день збалансувати.
ParlaMint-UA_2021-02-02-m0.u220.p6.sent1	Ми будемо утримуватися в даному випадку.
ParlaMint-UA_2021-02-02-m0.u220.p6.sent2	Дякую.
ParlaMint-UA_2021-02-02-m0.u221.p1.sent1	Осадчук Андрій Петрович.
ParlaMint-UA_2021-02-02-m0.u222.p1.sent1	Будь ласка, передайте слово Ярославу Рущишину.
ParlaMint-UA_2021-02-02-m0.u223.p1.sent1	Ще раз.
ParlaMint-UA_2021-02-02-m0.u224.p1.sent1	Ярославу Рущишину.
ParlaMint-UA_2021-02-02-m0.u225.p1.sent1	Рущишин Ярослав Іванович.
ParlaMint-UA_2021-02-02-m0.u226.p1.sent1	Дякую, шановні колеги.
ParlaMint-UA_2021-02-02-m0.u226.p1.sent2	В продовження попередніх доповідачів, але причинно-наслідковий зв’язок тут буде, напевно, обернений.
ParlaMint-UA_2021-02-02-m0.u226.p2.sent1	Отже, дієвий контроль за якісним аналізом виконання проектів розвитку автомобільних доріг може бути при якісному виконанні поставлених завдань профільним міністерством.
ParlaMint-UA_2021-02-02-m0.u226.p2.sent2	Запропоновані зміни не зовсім відображають ідею законопроекту та змінюють систему ціноутворення в будівництві автомобільних доріг загального користування і спрямовані просто на передачу повноважень щодо нормативного регулювання, ціноутворення у цій галузі від одного міністерства до іншого без суттєвих змін.
ParlaMint-UA_2021-02-02-m0.u226.p2.sent3	Це якраз називається концентрацією прийняття рішень в одній структурі центрального органу виконавчої влади без достатніх на це обґрунтувань, принаймні вище я обґрунтувань жодних не почув.
ParlaMint-UA_2021-02-02-m0.u226.p3.sent1	Також варто зауважити, що запропонована зміна стосується нового будівництва, що в свою чергу може означати централізацію всіх процесів виконання президентської програми "Велике будівництво", і про функціонування тут системи стримування та противаг говорити годі.
ParlaMint-UA_2021-02-02-m0.u226.p4.sent1	Фракція "Голос" не підтримуватиме цей законопроект.
ParlaMint-UA_2021-02-02-m0.u226.p4.sent2	Дякую.
ParlaMint-UA_2021-02-02-m0.u227.p1.sent1	Колтунович Олександр Сергійович.
ParlaMint-UA_2021-02-02-m0.u227.p2.sent1	Шановні колеги!
ParlaMint-UA_2021-02-02-m0.u227.p2.sent2	Костін, Макаров, будь ласка.
ParlaMint-UA_2021-02-02-m0.u228.p1.sent1	Дякую.
ParlaMint-UA_2021-02-02-m0.u228.p1.sent2	Шановний пане Голово, шановні народні депутати, хотів би звернути увагу на те, що дійсно були слушні зауваження попередніх виступаючих.
ParlaMint-UA_2021-02-02-m0.u228.p1.sent3	Однак, хочу звернути вашу увагу на абсолютно незрозумілі, на мій погляд, речі.
ParlaMint-UA_2021-02-02-m0.u228.p1.sent4	Тому що декларується назва, наприклад, щодо визначення системи ціноутворення у будівництві автомобільних доріг і так далі.
ParlaMint-UA_2021-02-02-m0.u228.p1.sent5	Я не побачив жодних методологічних аспектів, які будуть пропоновані, ні в пояснювальній записці, ні в самому тілі законопроекту, ні в порівняльній записці щодо того, для чого у нас проводяться взагалі-то такі зміни і видозміни.
ParlaMint-UA_2021-02-02-m0.u228.p1.sent6	Ми не бачили тут жодної формули нової, яка буде запропонована, не пояснюється, в чому ефективність пропонованої моделі і так далі.
ParlaMint-UA_2021-02-02-m0.u228.p1.sent7	Це раз.
ParlaMint-UA_2021-02-02-m0.u228.p2.sent1	Друге.
ParlaMint-UA_2021-02-02-m0.u228.p2.sent2	Вже було сказано про те, що виключаються автомобільні дороги загального користування з двох законів України "Про ціни і ціноутворення", а також "Про інвестиційну діяльність".
ParlaMint-UA_2021-02-02-m0.u228.p2.sent3	Однак, на наш погляд, і тут, що важливо, що є інформація щодо недобросовісної конкуренції на ринку будівництва автомобільних доріг, участі турецьких компаній і відповідних там схем.
ParlaMint-UA_2021-02-02-m0.u228.p3.sent1	Ми готові підтримати ініціативу від одного з депутатів "Слуги народу" по створенню Тимчасової слідчої комісії щодо розслідування фактів корупції при будівництві автомобільних доріг і в розкраданні коштів дорожнього фонду.
ParlaMint-UA_2021-02-02-m0.u228.p3.sent2	Ось це було б слушним моментом, а не намагатися перекинути з одного відомства на інше особливості ціноутворення і методики обрахунку будівництва однієї автомобільної дороги.
ParlaMint-UA_2021-02-02-m0.u228.p4.sent1	Тому наша партія не буде підтримувати таких ініціатив, а повторюсь, будемо підтримувати ініціативу колеги зі "Слуги народу" по створенню ТСК щодо розкрадання коштів у дорожньому будівництві.
ParlaMint-UA_2021-02-02-m0.u228.p5.sent1	Дякую.
ParlaMint-UA_2021-02-02-m0.u229.p1.sent1	Шановні колеги, переходимо до голосування.
ParlaMint-UA_2021-02-02-m0.u229.p1.sent2	Будь ласка, займіть свої місця і підготуйтесь до голосування.
ParlaMint-UA_2021-02-02-m0.u229.p2.sent1	Ставлю на голосування пропозицію про прийняття за основу проекту Закону про внесення змін до деяких законодавчих актів України щодо визначення системи ціноутворення в будівництві автомобільних доріг загального користування (реєстраційний номер 2234).
ParlaMint-UA_2021-02-02-m0.u229.p3.sent1	Готові голосувати?
ParlaMint-UA_2021-02-02-m0.u229.p3.sent2	Готові?
ParlaMint-UA_2021-02-02-m0.u229.p3.sent3	Прошу підтримати та проголосувати.
ParlaMint-UA_2021-02-02-m0.u229.p4.sent1	За-245
ParlaMint-UA_2021-02-02-m0.u229.p5.sent1	Рішення прийнято.
ParlaMint-UA_2021-02-02-m0.u229.p5.sent2	Дякую.
ParlaMint-UA_2021-02-02-m0.u229.p6.sent1	Шановні колеги, наступні три питання – 3545-1, 3411, 3460.
ParlaMint-UA_2021-02-02-m0.u229.p6.sent2	Це різні законопроекти, але фактично вони відносяться один до одного як альтернативні.
ParlaMint-UA_2021-02-02-m0.u229.p6.sent3	Тоді буде пропозиція зняти.
ParlaMint-UA_2021-02-02-m0.u229.p7.sent1	Або є два варіанти, шановні колеги.
ParlaMint-UA_2021-02-02-m0.u229.p7.sent2	Або ми проходимо по ним як по альтернативним (виступає кожний автор, заслуховуємо позицію комітету та обговорюємо), або, мені здається, що буде пропозиція деякі законопроекти зняти сьогодні з розгляду, оскільки рішення комітету про відхилення.
ParlaMint-UA_2021-02-02-m0.u229.p8.sent1	Я тоді поставлю на голосування свою пропозицію щодо розгляду їх як альтернативних, а після цього, якщо вона не набере підтримки, повернемося до вашої пропозиції.
ParlaMint-UA_2021-02-02-m0.u229.p9.sent1	Окремими питаннями йдемо?
ParlaMint-UA_2021-02-02-m0.u229.p9.sent2	Добре.
ParlaMint-UA_2021-02-02-m0.u229.p9.sent3	Добре, домовилися.
ParlaMint-UA_2021-02-02-m0.u229.p10.sent1	Тоді перший законопроект – проект Закону про внесення змін до деяких законів України (щодо вдосконалення порядку діяльності третейських судів та підвищення відповідальності третейських суддів з метою відновлення довіри до третейського розгляду) (реєстраційний номер 3045-1).
ParlaMint-UA_2021-02-02-m0.u229.p11.sent1	Пропонується розглянути це питання за скороченою процедурою.
ParlaMint-UA_2021-02-02-m0.u229.p11.sent2	Прошу підтримати та проголосувати.
ParlaMint-UA_2021-02-02-m0.u229.p12.sent1	За-237
ParlaMint-UA_2021-02-02-m0.u229.p13.sent1	Рішення прийнято.
ParlaMint-UA_2021-02-02-m0.u229.p14.sent1	До слова запрошується народний депутат Арешонков Володимир Юрійович.
ParlaMint-UA_2021-02-02-m0.u230.p1.sent1	Шановна президія, шановні колеги, на розгляді парламенту перебуває надзвичайно відповідальне питання – формування подальшої стратегії розвитку системи альтернативного вирішення спорів.
ParlaMint-UA_2021-02-02-m0.u230.p1.sent2	Станом на сьогодні цей механізм вирішення спорів в Україні користується низьким попитом.
ParlaMint-UA_2021-02-02-m0.u230.p1.sent3	Наразі зареєстровано близько 500 третейських судів в той час, як розгляд спорів протягом 17-19-го років здійснювало лише 39 судів.
ParlaMint-UA_2021-02-02-m0.u230.p2.sent1	На розгляді парламенту перебуває урядовий законопроект 3411, який відтворює відкликаний нині законопроект 3045.
ParlaMint-UA_2021-02-02-m0.u230.p2.sent2	На наше переконання, він не вирішує комплексно повністю існуючої проблеми та не здатний ані відновити довіру до третейського розгляду, ані повернути попит на нього.
ParlaMint-UA_2021-02-02-m0.u230.p2.sent3	Більше того, деякі з ініціатив законопроекту, зокрема розширення юрисдикції третейський суддів на спори щодо землі є явно передчасними та можуть спричинити відверто негативний ефект.
ParlaMint-UA_2021-02-02-m0.u230.p3.sent1	У законопроекті 3045-1 пропонується утриматися на даний момент від розширення підсудності третейських судів на зазначені категорії спорів.
ParlaMint-UA_2021-02-02-m0.u230.p3.sent2	На наше переконання, повернутися до даного питання можливо лише після того, як запропоновані в законопроекті механізми реформування третейського розгляду доведуть свою ефективність.
ParlaMint-UA_2021-02-02-m0.u230.p3.sent3	Пропонується виключити з-під відомчості третейських судів спори, що виникають за участі суб’єктів господарювання державного сектору економіки; спори щодо виконання договорів закупівля для гарантованого забезпечення потреб оброни; спори, які віднесено до юрисдикції Вищого суду з питань інтелектуальної власності.
ParlaMint-UA_2021-02-02-m0.u230.p3.sent4	Зазначені категорії спорів є занадто чутливими як для держави, так і для суспільних інтересів.
ParlaMint-UA_2021-02-02-m0.u230.p4.sent1	Рекомендуємо підтримати законопроект 3045-1,
ParlaMint-UA_2021-02-02-m0.u231.p1.sent1	До слова запрошується голова підкомітету Комітету з питань правової політики Бабій Роман Вячеславович.
ParlaMint-UA_2021-02-02-m0.u232.p1.sent1	Шановні колеги, комітетом було розглянуто даний законопроект, так само, як в сукупності з двома іншими, про які говорив Дмитро Олександрович, оскільки вони є, по суті, альтернативними один одному, і цей законопроект народного депутата Кулініча та інших був поданий первісно як альтернативний кабмінівському.
ParlaMint-UA_2021-02-02-m0.u232.p1.sent2	І на своєму засіданні комітет пропонує відхилити цей законопроект.
ParlaMint-UA_2021-02-02-m0.u232.p1.sent3	При цьому окремі положення цього законопроекту комітет буде рекомендувати врахувати в порядку 116 статті при розгляді кабмінівського законопроекту з цієї самої тематики під номером 3411, який ми будемо розглядати наступним.
ParlaMint-UA_2021-02-02-m0.u232.p2.sent1	Тому рекомендація комітету щодо саме цього законопроекту відхилити.
ParlaMint-UA_2021-02-02-m0.u232.p2.sent2	Дякую.
ParlaMint-UA_2021-02-02-m0.u233.p1.sent1	Будь ласка, запишіться: два – за, два – проти по фракціям.
ParlaMint-UA_2021-02-02-m0.u234.p1.sent1	Зінкевич Яна Вадимівна, фракція політичної партії "Європейська солідарність".
ParlaMint-UA_2021-02-02-m0.u235.p1.sent1	Прошу передати слово Князевичу.
ParlaMint-UA_2021-02-02-m0.u236.p1.sent1	Князевич Руслан Петрович, будь ласка.
ParlaMint-UA_2021-02-02-m0.u237.p1.sent1	Дякую.
ParlaMint-UA_2021-02-02-m0.u237.p1.sent2	Питання врегулювання такого виду позасудової юрисдикції, як третейські суди, є вкрай нагальним і необхідним для вирішення.
ParlaMint-UA_2021-02-02-m0.u237.p1.sent3	Але я не можу погодитися з автором у тому числі в тій частині, що у нас існує правовий вакуум.
ParlaMint-UA_2021-02-02-m0.u237.p1.sent4	У нас не існує правовий вакуум.
ParlaMint-UA_2021-02-02-m0.u237.p1.sent5	У нас ще в 2004 році прийнятий закон, до якого внесено дуже багато змін, і ті зміни працюють.
ParlaMint-UA_2021-02-02-m0.u237.p1.sent6	Інша справа, що можна говорити про їх ефективність чи не про ефективність.
ParlaMint-UA_2021-02-02-m0.u237.p2.sent1	Але проблема ж в іншому.
ParlaMint-UA_2021-02-02-m0.u237.p2.sent2	Проблема в тому, що, справді, третейські суди можуть запрацювати тільки в тому випадку в повній мірі, якщо до них буде довіра тих суб’єктів господарської діяльності, які домовляться в такий спосіб вирішити спори між собою.
ParlaMint-UA_2021-02-02-m0.u237.p2.sent3	Але зараз незалежно від того, що кількість судів збільшується, кількість бажаючих в такий спосіб вирішувати питання зменшується.
ParlaMint-UA_2021-02-02-m0.u237.p2.sent4	І це теж правда, яку треба прийняти як даність, і далі думати, як з нею працювати, як її вирішувати.
ParlaMint-UA_2021-02-02-m0.u237.p3.sent1	Я від імені фракції хочу сказати, що зараз просто відхилити всі три закони неможливо, бо в цьому випадку Рада умиє руки і таким чином відійде від вирішення цього питання.
ParlaMint-UA_2021-02-02-m0.u237.p3.sent2	Думаю, що було би справедливо, якщо би один з законопроектів 3411, той, який напрацьовувався ще попередніми урядами і вносився весь час урядами новими з іншим просто номером, все ж таки можна було би прийняти за основу.
ParlaMint-UA_2021-02-02-m0.u237.p3.sent3	Але тільки в тому випадку (я думаю, що будемо говорити про це, коли підійдемо до нього), коли з нього будуть виключені всі дискусійні норми, у тому числі в частині землі і нерухомості.
ParlaMint-UA_2021-02-02-m0.u237.p4.sent1	А цей законопроект, який зараз ми розглядаємо, і той, який будемо розгадати ще один як фактично альтернативний, ми, безумовно, змушені будемо відхилити.
ParlaMint-UA_2021-02-02-m0.u237.p4.sent2	Але це не означає, що ми маємо відхиляти ті здорові речі, які в них є.
ParlaMint-UA_2021-02-02-m0.u237.p4.sent3	І я думаю, що було би правильно, якщо б ми звернулися одночасно, приймаючи рішення про відхилення, до автора і до автора наступного, альтернативного з пропозицією до другого читання внести до профільного комітету.
ParlaMint-UA_2021-02-02-m0.u237.p4.sent4	А вже в профільному комітеті треба досконало попрацювати над тим законопроектом в такий спосіб, щоб всі ті питання, які є раціональні в інших двох законопроектах, обов’язково знайшли своє відображення на основі 116-ї.
ParlaMint-UA_2021-02-02-m0.u238.p1.sent1	Поляков Антон Едуардович.
ParlaMint-UA_2021-02-02-m0.u239.p1.sent1	Шановний Дмитро Олександрович, прошу передати слово Лубінцю Дмитру.
ParlaMint-UA_2021-02-02-m0.u240.p1.sent1	Лубінець Дмитро Валерійович.
ParlaMint-UA_2021-02-02-m0.u241.p1.sent1	Шановні колеги, шановні громадяни України, шановна президія, депутатська група "За майбутнє" в цілому підтримує те, що потрібно вносити зміни в законодавство про третейських суддів.
ParlaMint-UA_2021-02-02-m0.u241.p1.sent2	Ми будемо підтримувати рішення комітету про відхилення альтернативного законопроекту 3045-1, який фактично є альтернативним до урядового.
ParlaMint-UA_2021-02-02-m0.u241.p1.sent3	Хоча дуже правильно попередній виступаючий сказав, що 3411 теж не вирішує всіх питань і проблем.
ParlaMint-UA_2021-02-02-m0.u241.p2.sent1	Насправді всі законопроекти, які ми сьогодні розглядаємо, вони є достатньо слабкими, і всі їх потрібно відправляти на доопрацювання або взагалі там відхиляти.
ParlaMint-UA_2021-02-02-m0.u241.p2.sent2	Але все ж таки, напевно, прохання до авторів даної законодавчої ініціативи пропрацювати з людьми, які працюють в цій галузі, з тим, щоб не просто виписувати норми і щоб потім не було зловживань з цими нормами, а дійсно вносити ті зміни, які повернули довіру до самого інституту третейського судді.
ParlaMint-UA_2021-02-02-m0.u241.p2.sent3	Бо дуже правильно і чітко було сказано, що це є третейський суддя – це позасудовий спосіб вирішення будь-якого спору, але дуже важливою і, напевно, єдиною умовою існування третейської судді – це довіра і з однієї сторони спору, і з іншої сторони.
ParlaMint-UA_2021-02-02-m0.u241.p2.sent4	От якщо така довіра буде, то третейський суддя як інститут буде існувати і в Україні.
ParlaMint-UA_2021-02-02-m0.u241.p3.sent1	Тому потрібно, напевно, в першу чергу вносити зміни в законодавство, щоб не дозволити самому третейському судді ставати на якусь там сторону, одну чи іншу.
ParlaMint-UA_2021-02-02-m0.u241.p3.sent2	Тому депутатська група "За майбутнє" сьогодні буде голосувати проти даних законодавчих ініціатив.
ParlaMint-UA_2021-02-02-m0.u241.p4.sent1	Дякую.
ParlaMint-UA_2021-02-02-m0.u242.p1.sent1	Німченко Василь Іванович.
ParlaMint-UA_2021-02-02-m0.u243.p1.sent1	Шановні колеги, наша фракція не буде підтримувати цей законопроект.
ParlaMint-UA_2021-02-02-m0.u243.p1.sent2	По-перше, хочу сказати, що поняття "третейських судів", тут був вираз такий, що це позасудовий спір.
ParlaMint-UA_2021-02-02-m0.u243.p2.sent1	Це, по суті, ситуативний спір на договірних відносинах.
ParlaMint-UA_2021-02-02-m0.u243.p2.sent2	Але це не дає можливості діяти всупереч закону, тим більше коли йде питання про державні інтереси.
ParlaMint-UA_2021-02-02-m0.u243.p2.sent3	Ви подивіться, що тут з’являються в підприємствах комунальної власності господарюючі суб’єкти.
ParlaMint-UA_2021-02-02-m0.u243.p2.sent4	До речі, я хочу вам сказати, що у нас господарюючим суб’єктом є Кабінет Міністрів, який є єдиним власником активів і акцій Укрнафтогазу, щоб теж розуміли.
ParlaMint-UA_2021-02-02-m0.u243.p3.sent1	І тому наша фракція виходить з того, що така позиція, яка запропонована в Законі 3045-1, вона не підтримує, не витримує критики, оскільки є суперечність розумінню третейських судів взагалі.
ParlaMint-UA_2021-02-02-m0.u243.p3.sent2	І тому ми в даному випадку виходимо якраз з того, що якраз комплекс законопроектів, які тут були запропоновані, вони ведуть до далекобачених цілей.
ParlaMint-UA_2021-02-02-m0.u243.p3.sent3	Втрутитись третейським судам недержавницьким, недержавницьким установам чи організаціям по вирішенню конкретних цивільних спорів в правове поле, де повинно бути здійснюватись правосуддя.
ParlaMint-UA_2021-02-02-m0.u243.p3.sent4	От про що іде питання.
ParlaMint-UA_2021-02-02-m0.u243.p3.sent5	А тому ми, виходячи з цього, не підтримуємо цей законопроект і просимо відмовити в його прийнятті, виразивши свою волю.
ParlaMint-UA_2021-02-02-m0.u243.p4.sent1	Спасибі.
ParlaMint-UA_2021-02-02-m0.u244.p1.sent1	Качура Олександр Анатолійович.
ParlaMint-UA_2021-02-02-m0.u244.p1.sent2	Після цього "Батьківщина", "Голос" і переходимо до голосування.
ParlaMint-UA_2021-02-02-m0.u245.p1.sent1	Олександр Качура, фракція "Слуга народу".
ParlaMint-UA_2021-02-02-m0.u245.p1.sent2	Насправді, колеги і всі українці, дійсно, відсутність справедливості у судах і відсутність альтернативного механізму вирішення спорів – це наша всіх спільна біль, її треба вирішувати.
ParlaMint-UA_2021-02-02-m0.u245.p1.sent3	І в цивілізованих країнах, дійсно, є інституція третейських судів, яка є первиною ланкою вирішення всіх спорів досудової інстанції, але точно не в тому вигляді, в якому пропонують колеги в законопроекті 3045-1.
ParlaMint-UA_2021-02-02-m0.u245.p2.sent1	Що вони пропонують.
ParlaMint-UA_2021-02-02-m0.u245.p2.sent2	Вони пропонують створити Третейську палату України, яка буде.
ParlaMint-UA_2021-02-02-m0.u245.p2.sent3	не держава, а приватна організація самоврядна вирішувати, які судді правильні, а які неправильні, які третейські суди відповідають закону, а які не відповідають закону.
ParlaMint-UA_2021-02-02-m0.u245.p3.sent1	Тобто я вважаю, що.
ParlaMint-UA_2021-02-02-m0.u245.p3.sent2	Тут буду дуже толерантним.
ParlaMint-UA_2021-02-02-m0.u245.p3.sent3	Є зараз нам всі ознаки того, що дана законодавча ініціатива, вона тільки погіршить становище в середовищі третейського судочинства і призведе до монополізації однією й тією самоврядною організацією всього третейського судочинства в Україні.
ParlaMint-UA_2021-02-02-m0.u245.p4.sent1	Тому ми повинні зараз відхилити всі законопроекти, запросити підприємців, запросити профільні асоціації, експертів, юристів і напрацювати спільно законопроект, який буде реально вирішувати ту проблему, яка є.
ParlaMint-UA_2021-02-02-m0.u245.p4.sent2	Тих підприємців, які стоять зараз на Майдані, теж треба спитати.
ParlaMint-UA_2021-02-02-m0.u245.p4.sent3	Тому що вони там стоять, мерзнуть, і їх не долучають до участі в обговоренні тих питань, яких стосуються.
ParlaMint-UA_2021-02-02-m0.u245.p4.sent4	А це саме про це, в першу чергу, це саме питання розвантаження судів і господарських всіх спорів між суб’єктами підприємництва.
ParlaMint-UA_2021-02-02-m0.u245.p5.sent1	Тому відхиляємо, сідаємо за круглий стіл.
ParlaMint-UA_2021-02-02-m0.u245.p5.sent2	І напрацьовуємо те, що дійсно розвантажить суди і вирішить це питання.
ParlaMint-UA_2021-02-02-m0.u245.p6.sent1	Дякую.
ParlaMint-UA_2021-02-02-m0.u246.p1.sent1	Дякую.
ParlaMint-UA_2021-02-02-m0.u246.p2.sent1	Альона Іванівна Шкрум з мотивів.
ParlaMint-UA_2021-02-02-m0.u246.p2.sent2	Після цього Макаров.
ParlaMint-UA_2021-02-02-m0.u246.p2.sent3	І переходимо до голосування.
ParlaMint-UA_2021-02-02-m0.u247.p1.sent1	Шкрум Альона, фракція "Батьківщина".
ParlaMint-UA_2021-02-02-m0.u247.p1.sent2	Доброго дня, колеги!
ParlaMint-UA_2021-02-02-m0.u247.p1.sent3	Я загалом хочу сказати декілька речей про наступні три законопроекти, цей і наступні два, які порушують питання третейський судів.
ParlaMint-UA_2021-02-02-m0.u247.p2.sent1	Дійсно, у нас в Україні є шалена недовіра до судової системи і до всіх механізмів вирішення спорів.
ParlaMint-UA_2021-02-02-m0.u247.p2.sent2	Дійсно, у нас перезавантажені суди і треба намагатися, перше – реформувати судову систему, повертати довіру хочу мінімальну до судів різної інстанції.
ParlaMint-UA_2021-02-02-m0.u247.p2.sent3	На жаль, цих ініціатив ми не бачимо ні від Президента, ні від Кабміну, ні від "Слуг народу".
ParlaMint-UA_2021-02-02-m0.u247.p3.sent1	А друге – треба все ж таки напрацьовувати альтернативні засоби вирішення спорів такі, як, наприклад, медіація, яка лежить вже в цьому парламенті і має бути прийнята, я сподіваюсь.
ParlaMint-UA_2021-02-02-m0.u247.p4.sent1	А з третейськими судами треба дуже бути обережними, щоб не нашкодити і не зробити гірше.
ParlaMint-UA_2021-02-02-m0.u247.p5.sent1	Я звертаю увагу на те, що Нотаріальна палата України на сьогодні сказала про безпрецедентні ризики щодо цих наступних трьох законопроектів.
ParlaMint-UA_2021-02-02-m0.u247.p5.sent2	І тому за всі три законопроекти "Батьківщина" буде утримуватись.
ParlaMint-UA_2021-02-02-m0.u247.p6.sent1	Давайте напрацьовувати реальні речі, які будуть допомагати підприємцям та громадянам України.
ParlaMint-UA_2021-02-02-m0.u248.p1.sent1	Макаров Олег Анатолійович.
ParlaMint-UA_2021-02-02-m0.u248.p2.sent1	Після цього голосуємо.
ParlaMint-UA_2021-02-02-m0.u248.p2.sent2	Запросіть народних депутатів до зали.
ParlaMint-UA_2021-02-02-m0.u249.p1.sent1	Шановні колеги, наявність можливості розглянути спір господарський, особистий в третейському суді – це є ознака цивілізованої держави.
ParlaMint-UA_2021-02-02-m0.u249.p1.sent2	На жаль, в Україні діє законодавство стосовно діяльності третейських судів, яке датоване 2004 роком.
ParlaMint-UA_2021-02-02-m0.u249.p1.sent3	Тому зараз потрібно прийняти за основу законопроект 3411.
ParlaMint-UA_2021-02-02-m0.u249.p2.sent1	Хочу звернути увагу Голови Верховної Ради і Апарату, що зараз ми поставлені в ситуацію, коли ми розглядаємо три законопроекти, які регулюють одні і ті самі відносини.
ParlaMint-UA_2021-02-02-m0.u249.p2.sent2	Недопустимо робити так, щоб фактично альтернативні законопроекти розглядалися підряд, і ми повинні були визначатися, які з них найкращі не у процедуру, яка передбачена Регламентом, підтримавши один із законопроектів, а альтернативні відхиливши, а шляхом обговорення кожного законопроекту.
ParlaMint-UA_2021-02-02-m0.u249.p2.sent3	Прошу таку ситуацію більше не допускати.
ParlaMint-UA_2021-02-02-m0.u249.p2.sent4	Це сповільнює розгляд законопроектів.
ParlaMint-UA_2021-02-02-m0.u249.p3.sent1	Дякую.
ParlaMint-UA_2021-02-02-m0.u250.p1.sent1	Олегу Анатолійовичу, я хотів би вам нагадати, що саме так ми проходили, наприклад, Закон про референдум, коли всі законопроекти йшли, які були пов’язані.
ParlaMint-UA_2021-02-02-m0.u250.p1.sent2	І тоді була згода зали.
ParlaMint-UA_2021-02-02-m0.u250.p1.sent3	Давайте теж не перебирати повноваження Верховної Ради України, ні мої, ні ваші особисті.
ParlaMint-UA_2021-02-02-m0.u250.p1.sent4	Дякую.
ParlaMint-UA_2021-02-02-m0.u250.p2.sent1	Переходимо до голосування за законопроект.
ParlaMint-UA_2021-02-02-m0.u250.p2.sent2	Готові голосувати?
ParlaMint-UA_2021-02-02-m0.u250.p2.sent3	Я обов’язково оголошу, про що ми голосуємо.
ParlaMint-UA_2021-02-02-m0.u250.p2.sent4	Рішення комітету – на доопрацювання.
ParlaMint-UA_2021-02-02-m0.u250.p2.sent5	А я ставлю, як завжди, за основу.
ParlaMint-UA_2021-02-02-m0.u251.p1.sent1	Я не можу ставити відхилити рішення, такого немає, шановні колеги.
ParlaMint-UA_2021-02-02-m0.u251.p1.sent2	Якщо б це було доопрацювання, то ставилося б доопрацювання.
ParlaMint-UA_2021-02-02-m0.u251.p1.sent3	Рішення про відхилити.
ParlaMint-UA_2021-02-02-m0.u251.p1.sent4	Ви ж правовий комітет, голова комітету, ви ж все маєте знати.
ParlaMint-UA_2021-02-02-m0.u251.p2.sent1	Ставлю на голосування пропозицію про прийняття за основу проекту Закону про внесення змін до деяких законів України (реєстраційний номер 3045-1).
ParlaMint-UA_2021-02-02-m0.u251.p2.sent2	Прошу визначатись та голосувати.
ParlaMint-UA_2021-02-02-m0.u251.p3.sent1	За-37
ParlaMint-UA_2021-02-02-m0.u251.p4.sent1	Рішення не прийнято.
ParlaMint-UA_2021-02-02-m0.u251.p4.sent2	Закон відхилено.
ParlaMint-UA_2021-02-02-m0.u251.p5.sent1	Треба ставити на доопрацювання?
ParlaMint-UA_2021-02-02-m0.u251.p5.sent2	Думаю, що не треба.
ParlaMint-UA_2021-02-02-m0.u251.p5.sent3	Дякую.
ParlaMint-UA_2021-02-02-m0.u251.p6.sent1	Шановні колеги, наступне питання порядку денного – проект Закону про внесення змін до деяких законів України щодо вдосконалення порядку утворення та діяльності третейських судів з метою відновлення довіри до третейського розгляду (реєстраційний номер 3411).
ParlaMint-UA_2021-02-02-m0.u251.p7.sent1	Пропонується розглянути це питання за скороченою процедурою.
ParlaMint-UA_2021-02-02-m0.u251.p7.sent2	Прошу підтримати та проголосувати.
ParlaMint-UA_2021-02-02-m0.u251.p8.sent1	За-226
ParlaMint-UA_2021-02-02-m0.u251.p9.sent1	Рішення прийнято.
ParlaMint-UA_2021-02-02-m0.u251.p10.sent1	До слова запрошується заступник міністра юстиції Банчук Олександр Анатолійович.
ParlaMint-UA_2021-02-02-m0.u252.p1.sent1	Доброго дня, шановний Голово, шановні народні депутати!
ParlaMint-UA_2021-02-02-m0.u252.p1.sent2	Я не буду розповідати вам, очевидно, вже після розгляду попереднього питання про важливість цього законопроекту, я тільки сконцентруюсь на особливостях законопроекту, який поданий урядом і розроблявся в міністерстві юстиції.
ParlaMint-UA_2021-02-02-m0.u252.p2.sent1	Дуже важливо, що, зважаючи на актуальність цього питання, також те, що перше питання, яке сьогодні ви розглядали, це План законопроектних робіт Верховної Ради на 2021 рік, якраз передбачає пункт 354 оцей законопроект щодо внесення змін до Закону про третейський розгляд з метою вдосконалення функціонування третейського судочинства.
ParlaMint-UA_2021-02-02-m0.u252.p3.sent1	Законопроект Міністерства юстиції передбачає фактично очищення системи третейського розгляду.
ParlaMint-UA_2021-02-02-m0.u252.p3.sent2	І ми передбачаємо те, що підвищуємо вимоги до третейських судів і передбачаємо, що засновниками третейських судів можуть бути тільки неприбуткові організації, включені у відповідний реєстр неприбуткових установ і організацій, і від моменту отримання статусу неприбутковості до моменту можливості створення третейського суду повинно пройти не менше 5 років.
ParlaMint-UA_2021-02-02-m0.u252.p4.sent1	І ще важливо, що ми тільки передбачаємо право реєструвати третейські суди тільки Міністерству юстиції.
ParlaMint-UA_2021-02-02-m0.u252.p4.sent2	І передбачаємо, що ті третейські суди, які було сказано, що за нашими даними є близько 494 третейських судів, які не будуть відповідати формальним вимогам, встановленим цим законопроектом, у випадку його ухвалення, буде припинення існування цих третейських судів.
ParlaMint-UA_2021-02-02-m0.u252.p5.sent1	Також, крім цього, дуже важливий елемент – це підвищення прозорості третейських судів.
ParlaMint-UA_2021-02-02-m0.u252.p5.sent2	Ми передбачаємо публікацію списків суддів третейського суду, контакти, прізвища суддів, також статут третейського суду.
ParlaMint-UA_2021-02-02-m0.u252.p6.sent1	Тому ми вважаємо, що з моменту ухвалення цього закону через 6 місяців, коли будуть проведені відповідні збори третейських судів, ми очистимо систему третейських судів, і ці суди стануть справжньою альтернативою для державних судів.
ParlaMint-UA_2021-02-02-m0.u252.p7.sent1	Прошу підтримати.
ParlaMint-UA_2021-02-02-m0.u253.p1.sent1	До слова запрошується голова підкомітету Комітету з питань правової політики Бабій Роман Вячеславович.
ParlaMint-UA_2021-02-02-m0.u254.p1.sent1	Шановні колеги, щодо законопроекту кабмінівського 3411.
ParlaMint-UA_2021-02-02-m0.u254.p1.sent2	Третейські суди є дійсно важливою складовою системи вирішення спорів та відновлення порушених прав.
ParlaMint-UA_2021-02-02-m0.u254.p1.sent3	Особливого значення інститут третейських судів набуває при особливостях сьогоднішнього характеру роботи судової системи.
ParlaMint-UA_2021-02-02-m0.u254.p1.sent4	Вона перевантажена справами, ми всі це знаємо, і це є причиною надмірної тривалості судового розгляду, і це є причиною низької якості розгляду справ через відсутність часу, щоб глибоко розібратися у спорі.
ParlaMint-UA_2021-02-02-m0.u254.p2.sent1	Третейські суди мають розвантажувати судову систему.
ParlaMint-UA_2021-02-02-m0.u254.p2.sent2	Вони повинні стати альтернативним способом у вирішенні спорів саме в таких інструментах, які мають бути швидкими, зручними та дієвими, зацікавлені учасники спорів, а в першу чергу, це бізнес та інвестори.
ParlaMint-UA_2021-02-02-m0.u254.p3.sent1	Тому зараз дійсно треба надати новий старт третейським судам, вжити заходів щодо підвищення їх авторитетності та відновити довіру до них.
ParlaMint-UA_2021-02-02-m0.u254.p3.sent2	Той стан, який ми зараз маємо в цій сфері, є недостатньо задовільний, і всі це визнають.
ParlaMint-UA_2021-02-02-m0.u254.p3.sent3	Це не сприяє довірі потенційних учасників третейських розглядів до застосування третейського способу у вирішенні спорів.
ParlaMint-UA_2021-02-02-m0.u254.p4.sent1	Цей законопроект комітет рекомендує прийняти в першому читанні.
ParlaMint-UA_2021-02-02-m0.u254.p4.sent2	Також комітет рекомендує застосувати при прийнятті цього законопроекту частину першу 116 статті Регламенту Верховної Ради України, врахувавши певні новели і положення, і пропозиції з альтернативних законопроектів.
ParlaMint-UA_2021-02-02-m0.u254.p5.sent1	Ще хотів би відмітити, що найбільш дискусійною стала норма згідно з якою третейські суди розглядають справи щодо нерухомості.
ParlaMint-UA_2021-02-02-m0.u254.p5.sent2	Враховуючи це, враховуючи рішення Комітету з питань антикорупційної політики, комітет пропонує під час розгляду в першому читанні вилучити відповідні норми, що стосуються розгляду третейськими судами спорів щодо нерухомого майна.
ParlaMint-UA_2021-02-02-m0.u254.p6.sent1	Комітет рекомендує Верховній Раді прийняти законопроект № 3411 за основу і звертається до Голови Верховної Ради України з пропозицією оголосити на пленарному засіданні під час розгляду даного законопроекту, відповідно до частини першої статті 116 Регламенту, про необхідність внесення пропозицій і поправок до цієї.
ParlaMint-UA_2021-02-02-m0.u255.p1.sent1	Шановні колеги, прошу записатися: два – за, два – проти, на виступи від депутатських фракцій та груп.
ParlaMint-UA_2021-02-02-m0.u255.p2.sent1	Урбанський Анатолій Ігорович.
ParlaMint-UA_2021-02-02-m0.u256.p1.sent1	Прошу передати слово Німченку.
ParlaMint-UA_2021-02-02-m0.u257.p1.sent1	Німченко Василь Іванович.
ParlaMint-UA_2021-02-02-m0.u258.p1.sent1	Шановні колеги, я дуже вдячний за те, що передали слово мені.
ParlaMint-UA_2021-02-02-m0.u258.p1.sent2	Шановні колеги, стосовно законопроекту 3411, що я хочу сказати, що оце якраз створення цього, будемо так називати, Третейської палати України, якраз передбачає туди передати спори, об’єктом яких чи предметом є земля, а також нерухомість.
ParlaMint-UA_2021-02-02-m0.u258.p1.sent3	Давайте ми якось подивимося, що за цим стоїть, і чому так ініціативу проявляє Міністерство на сьогоднішній день юстиції.
ParlaMint-UA_2021-02-02-m0.u258.p1.sent4	Яка їх правосуб’єктність у цих відносинах, що вони мали на увазі?
ParlaMint-UA_2021-02-02-m0.u258.p1.sent5	По-перше.
ParlaMint-UA_2021-02-02-m0.u258.p2.sent1	По-друге, давайте ми подивимося, які ж рішення приймають.
ParlaMint-UA_2021-02-02-m0.u258.p2.sent2	Це самоврядна організація?
ParlaMint-UA_2021-02-02-m0.u258.p2.sent3	Самоврядна організація.
ParlaMint-UA_2021-02-02-m0.u258.p2.sent4	То при чому тут Міністерство юстиції?
ParlaMint-UA_2021-02-02-m0.u258.p2.sent5	Це перше.
ParlaMint-UA_2021-02-02-m0.u258.p3.sent1	І друге чи, вірніше, третє.
ParlaMint-UA_2021-02-02-m0.u258.p3.sent2	Шановні колеги, давайте ми подивимося, що кожне рішення підлягає виконанню.
ParlaMint-UA_2021-02-02-m0.u258.p3.sent3	Коли ми ведемо мову про третейські суди, я хочу повернути до Стокгольмського арбітражу, там, де на паритетних умовах вони добровільно виходять на виконання рішень, люба сторона, яка програла, починаючи цей арбітражний процес.
ParlaMint-UA_2021-02-02-m0.u258.p3.sent4	Якраз і ця Третейська палата має передбачувати так, що це рішення виступає і виконується на паритетних основах.
ParlaMint-UA_2021-02-02-m0.u258.p4.sent1	І тому я хотів би сказати, що, неможливо, ця торпедуюча атака через третейські суди зайти у правове поле регуляторів відносин, пов’язаних з майном, а особливо із землею, це дуже танкоопасне направлення.
ParlaMint-UA_2021-02-02-m0.u258.p4.sent2	Це якраз і є там підвалини для корупції, незаконного збагачення і підконтрольності цих судових установ, якщо можна їх так назвати.
ParlaMint-UA_2021-02-02-m0.u258.p4.sent3	А того ми будемо голосувати проти.
ParlaMint-UA_2021-02-02-m0.u259.p1.sent1	Климпуш-Цинцадзе Іванна Орестівна.
ParlaMint-UA_2021-02-02-m0.u260.p1.sent1	Прошу передати слово Князевичу Руслану.
ParlaMint-UA_2021-02-02-m0.u261.p1.sent1	Князевич Руслан Петрович.
ParlaMint-UA_2021-02-02-m0.u262.p1.sent1	Дякую.
ParlaMint-UA_2021-02-02-m0.u262.p1.sent2	У попередньому виступі я вже, в принципі, пояснив нашу позицію, чому ми будемо підтримувати за основу цей законопроект.
ParlaMint-UA_2021-02-02-m0.u262.p1.sent3	Звичайно, питання нерухомості землі є дискусійним, і те, що комітет рекомендує в першому читанні одразу вилучити, все правильно.
ParlaMint-UA_2021-02-02-m0.u262.p1.sent4	Хоча, я не знаю, як це з точки зору Регламенту, щоб у нас не трапилося так, як після прийняття Закону "Про розвідку", пам’ятаєте, ми вносили зміни до кодексів і де комітет запропонував нову редакцію, ми начебто за неї проголосували, а потім виявилося, що все ж таки не проголосували, лишилася чинна редакція, і треба її поправляти комітетськими правками.
ParlaMint-UA_2021-02-02-m0.u262.p1.sent5	І тут доведеться, очевидно, зважаючи на ці обставини, вносити комітетську правку, яку разом, спільно приймати.
ParlaMint-UA_2021-02-02-m0.u262.p1.sent6	Бо якщо її не буде прийнято, то у другому читанні наша фракція однозначно голосувати за такі речі не буде.
ParlaMint-UA_2021-02-02-m0.u262.p2.sent1	Що стосується першого читання, то є низка речей, які реально дуже конструктивні.
ParlaMint-UA_2021-02-02-m0.u262.p2.sent2	Це і можливість запровадження єдиного реєстратора в особі Міністерства юстиції, нарешті, це і щодо неприбуткових організацій, які отримують право засновувати третейські суди, це і щодо збільшення повноважень Третейської палати в частині в тому числі припинення діяльності судів і так далі.
ParlaMint-UA_2021-02-02-m0.u262.p2.sent3	Тут мушу сказати, що це не новина і це не бажання теперішнього уряду, це бажання було багатьох урядів, низка законопроектів аналогічних за замістом вносилися до попередніх скликань парламенту, вони були прийняті, за моєї пам’яті, ще, по-моєму, з 2008 року.
ParlaMint-UA_2021-02-02-m0.u262.p2.sent4	І думаю, що зараз на часі, щоб такі зміни відбулися.
ParlaMint-UA_2021-02-02-m0.u262.p3.sent1	Більш того, я схильний до того, щоб ми могли би в разі, якщо ці зміни не дадуть своєї ефективності, все ж таки спробувати подивитися комплексно на доцільність нової редакції взагалі Закону про третейський розгляд, тому що, очевидно, 2004 рік і 2021 рік говорить про те, що 17 років різниці між ними в певній мірі призвели до морального застаріння цього закону, який потребує не таких косметичних, а більш фундаментальних змін.
ParlaMint-UA_2021-02-02-m0.u262.p4.sent1	Тим не менше, в першому читанні ми підтримуємо законопроект, в другому читанні це залежатиме від того, в який спосіб комітет врахує ті речі, про які ми говорили вище.
ParlaMint-UA_2021-02-02-m0.u262.p5.sent1	Дякую.
ParlaMint-UA_2021-02-02-m0.u263.p1.sent1	Сергій Владиславович Соболєв.
ParlaMint-UA_2021-02-02-m0.u264.p1.sent1	Шановні колеги, дуже не хотілося, щоб наряду з "чорними нотаріусами", яких хоча б можна проконтролювати і позбавити ліцензії, з "чорними реєстраторами", яких так само можна позбавити ліцензії, з’явилися "чорні третейські суди".
ParlaMint-UA_2021-02-02-m0.u264.p1.sent2	Коли власник майна, включати землю не буде навіть знати, що за його спиною, і схем можна десятки намалювати, будуть вирішені нібито за згодою сторін, де власник навіть не є стороною, його майнові права.
ParlaMint-UA_2021-02-02-m0.u264.p1.sent3	Все це є наслідки страшної речі, коли фракція "Батьківщина" вкотре вже при подачі судової реформи пропонувала піти за світовим досвідом, щоб незначні майнові спори вирішувалися суддями, як це є в абсолютній більшості країн, які обираються громадянами місцевої громади і які мають хоч якийсь статус, а не так звані громадські організації, які будуть вершити іменем чого – іменем Третейської палати свої справи?
ParlaMint-UA_2021-02-02-m0.u264.p1.sent4	Та якби 60 відсотків справ вирішувалися протягом 5-хвилинних або 10-хвилинних розглядів, подивіться, як це відбувається в абсолютній кількості країн світу, які давно це пройшли, ми б давно забули те, що в нас є черги, роками на розгляд, коли майновий спір незначний доходить до Верховного суду.
ParlaMint-UA_2021-02-02-m0.u264.p1.sent5	І саме тому наша фракція не буде голосувати.
ParlaMint-UA_2021-02-02-m0.u264.p2.sent1	Я прошу вас не порушувати Регламент, коли ви з голосу заявляєте, що ви бачите виключити майнові права, включаючи земельні відносини.
ParlaMint-UA_2021-02-02-m0.u264.p2.sent2	Немає права Верховна Рада навіть на пропозицію комітету на такі речі, тому треба підійти знову до судової реформи і розділити ключові справи, які є незначними, невеликих.
ParlaMint-UA_2021-02-02-m0.u265.p1.sent1	Павлюк Максим Васильович.
ParlaMint-UA_2021-02-02-m0.u266.p1.sent1	Прошу передати слово Бабію.
ParlaMint-UA_2021-02-02-m0.u267.p1.sent1	Бабій Роман Вячеславович.
ParlaMint-UA_2021-02-02-m0.u268.p1.sent1	Дякую.
ParlaMint-UA_2021-02-02-m0.u268.p1.sent2	Шановні колеги, все-таки 3711 пропоную.
ParlaMint-UA_2021-02-02-m0.u268.p1.sent3	закликаю вас проголосувати ще раз.
ParlaMint-UA_2021-02-02-m0.u268.p1.sent4	Комітет прийняв рішення виключити з нього ті норми, які стосуються розгляду третейськими судами спорів щодо нерухомості – земельних ділянок чи іншого нерухомого майна.
ParlaMint-UA_2021-02-02-m0.u268.p1.sent5	І рішення антикорупційного комітету саме це зауважувало.
ParlaMint-UA_2021-02-02-m0.u268.p1.sent6	Це рішення комітет врахував і пропонує в першому читанні приймати цей законопроект без відповідних положень.
ParlaMint-UA_2021-02-02-m0.u268.p2.sent1	Відповідно до другого читання будуть враховані певні новели із альтернативних законопроектів.
ParlaMint-UA_2021-02-02-m0.u268.p2.sent2	І, колеги, прошу долучатися, надавати пропозиції, будуть вони опрацьовані комітетом.
ParlaMint-UA_2021-02-02-m0.u268.p2.sent3	І я сподіваюсь, що ми все-таки врегулюємо і вирішимо проблему з третейськими судами.
ParlaMint-UA_2021-02-02-m0.u268.p3.sent1	Дякую.
ParlaMint-UA_2021-02-02-m0.u269.p1.sent1	Макаров Олег Анатолійович.
ParlaMint-UA_2021-02-02-m0.u269.p1.sent2	Після цього Арешонков, і переходимо до.
ParlaMint-UA_2021-02-02-m0.u269.p1.sent3	Ні, виступав Німчинов.
ParlaMint-UA_2021-02-02-m0.u269.p1.sent4	Ні, Німченко, вибачте Німченко виступав.
ParlaMint-UA_2021-02-02-m0.u269.p2.sent1	Ні-ні, в мене гарна пам’ять.
ParlaMint-UA_2021-02-02-m0.u269.p2.sent2	Григорій Миколайович, ви ж знаєте.
ParlaMint-UA_2021-02-02-m0.u269.p3.sent1	Будь ласка, Олег Анатолійович.
ParlaMint-UA_2021-02-02-m0.u269.p3.sent2	Включіть, будь ласка, мікрофон, Макаров.
ParlaMint-UA_2021-02-02-m0.u270.p1.sent1	На сьогоднішній день рівень підтримки третейського вирішення спорів в Україні залишається надзвичайно низьким.
ParlaMint-UA_2021-02-02-m0.u270.p1.sent2	Підтвердженням цьому є обговорення, яке було сьогодні в залі.
ParlaMint-UA_2021-02-02-m0.u270.p2.sent1	Разом з тим, хочу сказати, що і рівень довіри до судової системи тими самими виступаючими оцінюється також дуже низьким.
ParlaMint-UA_2021-02-02-m0.u270.p2.sent2	Хочу сказати, що нам треба зосередити нашу роботу на тому, щоб підтримати рівень довіри як до третейських судів, так і до судів загальної юрисдикції, господарських судів і дати можливість учасникам спору самим вирішувати, чи бажають вони вирішувати свій спір в державному суді, чи передати спір на розгляд третейського суду.
ParlaMint-UA_2021-02-02-m0.u270.p2.sent3	Тоді вони зможуть самі обрати суддю, самі представити свою позицію і добровільно виконати рішення, якщо вони про це домовилися.
ParlaMint-UA_2021-02-02-m0.u270.p2.sent4	Разом із тим, треба до другого читання додати деякі механізми можливого примусового виконання рішення третейського суду, якщо на це дали сторони свою згоду перед розглядом спору.
ParlaMint-UA_2021-02-02-m0.u270.p3.sent1	Дякую.
ParlaMint-UA_2021-02-02-m0.u271.p1.sent1	Арешонков Володимир Юрійович.
ParlaMint-UA_2021-02-02-m0.u271.p1.sent2	Після цього голосуємо.
ParlaMint-UA_2021-02-02-m0.u272.p1.sent1	Шановні колеги, всі, хто критикував законопроект 3045 за те, що в ньому пропонується посилення ролі третейської палати як самоврядного органу, то я вам хочу ще раз нагадати, що ви зараз пропонуєте зробити.
ParlaMint-UA_2021-02-02-m0.u272.p1.sent2	В 2009 році парламентом були прийняті зміни в Закон "Про третейські суди", яким компетенцію судів було обмежено і встановлено, що заборонено розгляд спорів про захист прав споживачів, корпоративних спорів, спорів щодо прав на землю і нерухоме майно, особливо питання земельні, ті, які є дуже чутливі для суспільства.
ParlaMint-UA_2021-02-02-m0.u272.p2.sent1	Сьогодні ви пропонуєте розширити повноваження і підслідність цих судів.
ParlaMint-UA_2021-02-02-m0.u272.p2.sent2	Тому мені здається, що потрібно дуже виважено підходити.
ParlaMint-UA_2021-02-02-m0.u272.p2.sent3	І ми наполягаємо саме на нашому варіанті.
ParlaMint-UA_2021-02-02-m0.u272.p3.sent1	Дякую.
ParlaMint-UA_2021-02-02-m0.u273.p1.sent1	Ставлю на голосування пропозицію про прийняття за основу з урахуванням пропозицій комітету та з пропозицією комітету щодо врахувань запропонованих уточнень при підготовці до другого читання згідно зі статтею 116 Регламенту Верховної Ради України проект Закону про внесення змін до деяких законів України щодо вдосконалення порядку утворення та діяльності третейських судів з метою відновлення довіри до третейського розгляду (реєстраційний номер 3411).
ParlaMint-UA_2021-02-02-m0.u273.p2.sent1	Готові голосувати?
ParlaMint-UA_2021-02-02-m0.u273.p2.sent2	Прошу підтримати та проголосувати.
ParlaMint-UA_2021-02-02-m0.u273.p3.sent1	За-227
ParlaMint-UA_2021-02-02-m0.u273.p4.sent1	Рішення прийнято.
ParlaMint-UA_2021-02-02-m0.u273.p5.sent1	Покажіть по фракціях.
ParlaMint-UA_2021-02-02-m0.u273.p6.sent1	Наступне питання денного – це проект Закону про внесення змін до Закону України "Про третейські суди" щодо приведення норм Закону до вимог міжнародних правил арбітражу та чинного законодавства, підвищення прозорості діяльності третейських судів, розширення їх використання юридичними та фізичними особами (реєстраційний номер 3460).
ParlaMint-UA_2021-02-02-m0.u273.p7.sent1	Пропонується розглянути це питання за скороченою процедурою.
ParlaMint-UA_2021-02-02-m0.u273.p7.sent2	Прошу підтримати та проголосувати.
ParlaMint-UA_2021-02-02-m0.u273.p8.sent1	За-231
ParlaMint-UA_2021-02-02-m0.u273.p9.sent1	Рішення прийнято.
ParlaMint-UA_2021-02-02-m0.u273.p10.sent1	До слова запрошується народний депутат України Дирдін Максим Євгенович.
ParlaMint-UA_2021-02-02-m0.u274.p1.sent1	Доброго дня, шановні колеги!
ParlaMint-UA_2021-02-02-m0.u274.p1.sent2	Законопроектом 3460 пропонується удосконалення інституту досудового врегулювання спорів та приведення норм чинного законодавства до міжнародних стандартів арбітражу, а саме:
ParlaMint-UA_2021-02-02-m0.u274.p2.sent1	Перше.
ParlaMint-UA_2021-02-02-m0.u274.p2.sent2	Повернути як кредиторам, так і споживачам конституційне право на обрання для свого захисту третейський суд.
ParlaMint-UA_2021-02-02-m0.u274.p3.sent1	Друге.
ParlaMint-UA_2021-02-02-m0.u274.p3.sent2	Підвищити прозорість діяльності третейських судів шляхом розміщення на офіційних веб-сторінках відомостей про третейський суд.
ParlaMint-UA_2021-02-02-m0.u274.p4.sent1	Третє.
ParlaMint-UA_2021-02-02-m0.u274.p4.sent2	Привести чинне законодавство у відповідність з правилами міжнародного арбітражу, передбачивши можливість розгляду спорів за місцем, погодженим сторонами спору.
ParlaMint-UA_2021-02-02-m0.u274.p5.sent1	Принципова різниця законопроекту 3460 із 3411 та 3045-1 в тому, що в певних законопроектах розширюється підвідомчості третейського суду пропонується з одночасним посиленням вимог до засновників третейського суду та надання органам третейського самоврядування, а саме з’їзду та Третейській палаті більших повноважень, проте нічим не підтверджено, що посилення контролю щодо засновників третейського суду збільшить відсоток довіри до нього та до недержавного розгляду спорів.
ParlaMint-UA_2021-02-02-m0.u274.p5.sent2	Наша позиція така, що спори в третейському суді розглядають судді третейського суду, а не засновники.
ParlaMint-UA_2021-02-02-m0.u274.p5.sent3	Особливістю третейського розгляду спорів є те, що третейський суд та третейських суддів обирають сторони спору, а не його засновники, саме сторони, обираючи суд і суддів, є найкращим контролюючим органом, який визначає якість і роботу третейського суду та суддів.
ParlaMint-UA_2021-02-02-m0.u274.p6.sent1	Даний законопроект є легшою формою від тих законопроектів, які були проголосовані в залі, тобто лайтова версія щодо третейських суддів.
ParlaMint-UA_2021-02-02-m0.u274.p7.sent1	І ще такі моменти.
ParlaMint-UA_2021-02-02-m0.u274.p7.sent2	Незалежно від рішення парламенту з даного законопроекту, ще раз звертаю вашу увагу на важливість удосконалення інституту третейських судів та приведення його до міжнародних стандартів.
ParlaMint-UA_2021-02-02-m0.u274.p8.sent1	Дякую за увагу.
ParlaMint-UA_2021-02-02-m0.u275.p1.sent1	Дякую.
ParlaMint-UA_2021-02-02-m0.u275.p2.sent1	До слова запрошується голова підкомітету Комітету з питань правової політики Бабій Роман Вячеславович.
ParlaMint-UA_2021-02-02-m0.u276.p1.sent1	Шановні колеги, законопроект номер 3460, ще раз повторюсь, він є по суті альтернативним кабмінівському законопроекту 3411, який ми проголосували, дякую залу, і підтримали в першому читанні.
ParlaMint-UA_2021-02-02-m0.u276.p1.sent2	Тому у зв’язку з цим комітет вважає за необхідне відхилити, відповідне рішення було проголосоване на засіданні комітету, а відповідні положення, які містяться в цьому законопроекті, в іншому законопроекті, який також є по суті альтернативним, буде можливість і авторів подати до доопрацювання закону 3411 до другого читання.
ParlaMint-UA_2021-02-02-m0.u276.p2.sent1	Дякую.
ParlaMint-UA_2021-02-02-m0.u277.p1.sent1	Шановні колеги, є пропозиція, у нас залишилось три хвилини до кінця пленарного засідання, є пропозиція зараз проголосувати цей законопроект без обговорення, рішення комітету було про відхилення.
ParlaMint-UA_2021-02-02-m0.u277.p1.sent2	Немає заперечень?
ParlaMint-UA_2021-02-02-m0.u277.p1.sent3	Немає.
ParlaMint-UA_2021-02-02-m0.u277.p1.sent4	От консолідація зусиль яка.
ParlaMint-UA_2021-02-02-m0.u277.p2.sent1	Будь ласка, підготуйтесь до голосування.
ParlaMint-UA_2021-02-02-m0.u277.p3.sent1	Ставлю на голосування пропозицію про прийняття за основу проект Закону про внесення змін до Закону України "Про третейські суди" щодо приведення норм закону до вимог міжнародних правил арбітражу та чинного законодавства, підвищення прозорості діяльності третейських судів, розширення їх використання юридичними та фізичними особами (реєстраційний номер 3460).
ParlaMint-UA_2021-02-02-m0.u277.p4.sent1	Готові голосувати?
ParlaMint-UA_2021-02-02-m0.u277.p4.sent2	Прошу визначатись та голосувати.
ParlaMint-UA_2021-02-02-m0.u277.p5.sent1	За-26
ParlaMint-UA_2021-02-02-m0.u277.p6.sent1	Рішення не прийнято.
ParlaMint-UA_2021-02-02-m0.u277.p6.sent2	Закон відхилено.
ParlaMint-UA_2021-02-02-m0.u277.p7.sent1	Дякую, шановні колеги.
ParlaMint-UA_2021-02-02-m0.u277.p7.sent2	Пленарне засідання Верховної Ради України оголошую закритим.
