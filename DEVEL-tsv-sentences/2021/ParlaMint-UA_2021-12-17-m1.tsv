id	text
ParlaMint-UA_2021-12-17-m1.u1.p1.sent1	І переходимо до позачергового пленарного засідання.
ParlaMint-UA_2021-12-17-m1.u1.p1.sent2	Це треба запитати у тих фракцій, які її оголосили.
ParlaMint-UA_2021-12-17-m1.u1.p1.sent3	Ви теж часто оголошуєте перерви, всі так роблять.
ParlaMint-UA_2021-12-17-m1.u1.p1.sent4	Це не моя фракція, позафракційні.
ParlaMint-UA_2021-12-17-m1.u1.p2.sent1	Шановні народні депутати, у зв’язку з вимогою 155 народних депутатів України та відповідно до частини восьмої статті 19 Регламенту Верховної Ради України ми сьогодні проводимо позачергове пленарне засідання Верховної Ради для розгляду законопроекту за реєстраційним номером 6376: про внесення змін до Податкового кодексу України (щодо відтермінування строків розширеного застосування реєстраторів розрахункових операцій платниками єдиного податку).
ParlaMint-UA_2021-12-17-m1.u1.p3.sent1	Прошу народних депутатів підготуватися до електронної реєстрації.
ParlaMint-UA_2021-12-17-m1.u1.p3.sent2	Нагадую, що після реєстрації необхідно, утримуючи сенсорну кнопку, натиснути на зелену кнопку "За" та утримувати ці дві кнопки одночасно до кінця реєстрації, тобто до появи результатів на табло.
ParlaMint-UA_2021-12-17-m1.u1.p4.sent1	Прошу народних депутатів зареєструватися.
ParlaMint-UA_2021-12-17-m1.u1.p5.sent1	У залі зареєстровано 97 народних депутатів.
ParlaMint-UA_2021-12-17-m1.u1.p5.sent2	Зареєстровано 97 народних депутатів.
ParlaMint-UA_2021-12-17-m1.u1.p5.sent3	Позачергове пленарне.
ParlaMint-UA_2021-12-17-m1.u1.p6.sent1	По фракціях реєстрацію можна показати?
ParlaMint-UA_2021-12-17-m1.u1.p6.sent2	Є така опція?
ParlaMint-UA_2021-12-17-m1.u1.p6.sent3	Будь ласка.
ParlaMint-UA_2021-12-17-m1.u1.p7.sent1	Шановні народні депутати, так як немає голосів і буде.
ParlaMint-UA_2021-12-17-m1.u1.p8.sent1	Дмитре Олександровичу, Дмитре Олександровичу, можна дослухати те, що я скажу.
ParlaMint-UA_2021-12-17-m1.u1.p8.sent2	Будь ласка.
ParlaMint-UA_2021-12-17-m1.u1.p9.sent1	Позачергове пленарне засідання оголошується відкритим.
ParlaMint-UA_2021-12-17-m1.u1.p10.sent1	Є домовленість, так як буде провалено включення в порядок денний, очевидно з голосів, зараз дати по 3 хвилини фракціям і, можливо, позафракційним – на всіх 3 хвилини, виступити від фракцій і далі спробувати провести голосування по включенню в порядок денний.
ParlaMint-UA_2021-12-17-m1.u1.p10.sent2	Є така пропозиція, приймається?
ParlaMint-UA_2021-12-17-m1.u1.p10.sent3	Тоді, будь ласка, запишіться на виступ з трибуни.
ParlaMint-UA_2021-12-17-m1.u1.p10.sent4	Дайте можливість записатися на виступ, будь ласка.
ParlaMint-UA_2021-12-17-m1.u1.p11.sent1	Будь ласка, Гузь Ігор Володимирович, депутатська група "Партія "За майбутнє".
ParlaMint-UA_2021-12-17-m1.u1.p11.sent2	Будь ласка.
ParlaMint-UA_2021-12-17-m1.u2.p1.sent1	Шановні друзі, прошу передати слово Анні Скороход.
ParlaMint-UA_2021-12-17-m1.u3.p1.sent1	Будь ласка, Анна Скороход, до трибуни, 3 хвилини.
ParlaMint-UA_2021-12-17-m1.u4.p1.sent1	Ви знаєте, з такими засіданнями цю Верховну Раду треба розпускати, бо це ганьба, це ганьба і це справжнє обличчя Верховної Ради перед українським народом.
ParlaMint-UA_2021-12-17-m1.u4.p1.sent2	От вам і "слуги народу" – служать лише собі та своїм зарплатам, всі бояться, щоб їм все виплатили вчасно і без штрафів.
ParlaMint-UA_2021-12-17-m1.u4.p1.sent3	Це ганьба, це справжня ганьба перед підприємцями і перед людьми, які стоять під Верховною Радою, які спеціально приїхали для того, щоб відстояти свої інтереси.
ParlaMint-UA_2021-12-17-m1.u4.p1.sent4	Такого робити не можна.
ParlaMint-UA_2021-12-17-m1.u4.p1.sent5	Ми просто абсолютно знищуємо інституцію Верховної Ради, інституцію народного депутата.
ParlaMint-UA_2021-12-17-m1.u4.p1.sent6	Вас ніхто поважати не буде взагалі, ви для людей просто, знаєте, як якесь зло, цього не можна допускати.
ParlaMint-UA_2021-12-17-m1.u4.p2.sent1	Колеги, в нас просто розвалюється держава.
ParlaMint-UA_2021-12-17-m1.u4.p2.sent2	Якщо ви не можете зібратися на засідання, про що можна говорити?
ParlaMint-UA_2021-12-17-m1.u4.p2.sent3	Чому мене як дівчинку ганяли декілька днів з підписними листами?
ParlaMint-UA_2021-12-17-m1.u4.p2.sent4	Нарешті все було зроблено.
ParlaMint-UA_2021-12-17-m1.u4.p2.sent5	І не з’явитися на засідання – це ганьба, справжня ганьба.
ParlaMint-UA_2021-12-17-m1.u4.p3.sent1	У нас з’явились на засідання, он у нас є група.
ParlaMint-UA_2021-12-17-m1.u4.p3.sent2	А робити перерву?
ParlaMint-UA_2021-12-17-m1.u5.p1.sent1	Будь ласка, не переривайте виступаючого.
ParlaMint-UA_2021-12-17-m1.u6.p1.sent1	А робити перерву для того, щоб всі розійшлися?
ParlaMint-UA_2021-12-17-m1.u6.p1.sent2	І всі розуміють, що в людей зустрічі, все заплановано.
ParlaMint-UA_2021-12-17-m1.u6.p1.sent3	Це ганьба.
ParlaMint-UA_2021-12-17-m1.u6.p1.sent4	І з таким відношенням до людей, повірте, далеко ми з вами не заїдемо, і в нас результату нормального ніколи не буде.
ParlaMint-UA_2021-12-17-m1.u6.p2.sent1	У нас зараз підприємці просто позакриваються.
ParlaMint-UA_2021-12-17-m1.u6.p2.sent2	Ви обіцяли по 500 тисяч робочих місць?
ParlaMint-UA_2021-12-17-m1.u6.p2.sent3	Ви говорили про те, що ми повернемо людей з заробіток до нас на Україну?
ParlaMint-UA_2021-12-17-m1.u6.p2.sent4	Ви говорили.
ParlaMint-UA_2021-12-17-m1.u6.p2.sent5	в передвиборчій кампанії ви говорили, що ми не змінюватимемо правил гри для малого і середнього бізнесу.
ParlaMint-UA_2021-12-17-m1.u6.p2.sent6	А що зараз?
ParlaMint-UA_2021-12-17-m1.u6.p2.sent7	Ви людей змушуєте закриватися і їхати на заробітки в Польщу, в Європу.
ParlaMint-UA_2021-12-17-m1.u6.p2.sent8	Там у нас українців вже більше ніж в Україні.
ParlaMint-UA_2021-12-17-m1.u6.p3.sent1	Тому це справжня ганьба.
ParlaMint-UA_2021-12-17-m1.u6.p3.sent2	І я не розумію, як взагалі так можна відноситися до людей.
ParlaMint-UA_2021-12-17-m1.u6.p3.sent3	Це не статус депутата, це не відношення депутата до свого виборця.
ParlaMint-UA_2021-12-17-m1.u6.p3.sent4	Ви зараз всі поїдете на округи і, повірте, там буде бунт.
ParlaMint-UA_2021-12-17-m1.u6.p3.sent5	Тому що я сама суджу з того, як я їду на округ.
ParlaMint-UA_2021-12-17-m1.u6.p3.sent6	Якщо люди кажуть, ми не зможемо працювати, там мобільного зв’язку немає, про який інтернет говорити, про яке РРО говорити, якщо люди досі користуються борговими книгами.
ParlaMint-UA_2021-12-17-m1.u6.p3.sent7	Від зарплати до зарплати, від пенсії до пенсії, боргові книги, ще як в радянські часи.
ParlaMint-UA_2021-12-17-m1.u6.p3.sent8	А ви кажете про РРО?
ParlaMint-UA_2021-12-17-m1.u6.p3.sent9	Та що ви говорите.
ParlaMint-UA_2021-12-17-m1.u6.p3.sent10	В нас зараз все позакривається, аптек по селах немає, не буде взагалі магазинів, по маленьких містечках нічого немає, будемо сидіти і їсти з вами огірки з Російської Федерації.
ParlaMint-UA_2021-12-17-m1.u7.p1.sent1	Дякуємо.
ParlaMint-UA_2021-12-17-m1.u7.p2.sent1	Будь ласка, "Європейська солідарність", Климпуш-Цинцадзе Іванна Орестівна.
ParlaMint-UA_2021-12-17-m1.u7.p2.sent2	Ірина Володимирівна Геращенко, будь ласка.
ParlaMint-UA_2021-12-17-m1.u7.p3.sent1	Ми ж кожна фракція по 3 хвилини.
ParlaMint-UA_2021-12-17-m1.u7.p3.sent2	Ні, від фракції, Артур.
ParlaMint-UA_2021-12-17-m1.u7.p3.sent3	Апарат так включив запис, ми ж не знаємо.
ParlaMint-UA_2021-12-17-m1.u7.p3.sent4	Ви хочете двічі виступати?
ParlaMint-UA_2021-12-17-m1.u7.p3.sent5	Добре, я ж не проти, будь ласка.
ParlaMint-UA_2021-12-17-m1.u7.p4.sent1	Ірина Володимирівна Геращенко.
ParlaMint-UA_2021-12-17-m1.u8.p1.sent1	Дорогі українці, останній сесійний день цього року, і влада жуликов і брехунів і сьогодні знову дурить народ.
ParlaMint-UA_2021-12-17-m1.u8.p1.sent2	Спочатку збрехали шахтарям, коли зібрали, опозиція, на позачергову сесію парламенту і обіцяли вирішити питання зарплат і заборгованості шахтарям.
ParlaMint-UA_2021-12-17-m1.u8.p1.sent3	Кинули, проголосували тільки в першому читанні.
ParlaMint-UA_2021-12-17-m1.u8.p1.sent4	Шахтарі на новорічні свята залишаться без зарплат.
ParlaMint-UA_2021-12-17-m1.u8.p1.sent5	А за те, що шахтаря залишають без зарплат, "слуги" отримали конверти.
ParlaMint-UA_2021-12-17-m1.u8.p2.sent1	Сьогодні кинули ФОПів, притому абсолютно в шахрайський спосіб, попри порушення Регламенту.
ParlaMint-UA_2021-12-17-m1.u8.p2.sent2	Спочатку проголосували закінчення роботи Верховної Ради України, потім оголосили просто перерву для того, щоб розбігтися на новорічний корпоратив служок і прислужників, прислужників ось цього олігархічного режиму, який насправді робить все для того, щоб красти ваші гроші.
ParlaMint-UA_2021-12-17-m1.u8.p3.sent1	Ви знаєте, нам тут дуже багато розповідали про те, як будуть захищати малий і середній бізнес, а всі вони, як кроти, з Банкової зараз через ці підземні переходи втекли з Ради, тому що бояться вийти до людей, які мерзнуть сьогодні на вулиці, очікуючи вирішення своїх питань і проблем.
ParlaMint-UA_2021-12-17-m1.u8.p4.sent1	Ковідний рік, рік, коли малий бізнес дуже важко виживає.
ParlaMint-UA_2021-12-17-m1.u8.p4.sent2	Але ось цих товарищей, яких навіть немає в сесійній залі, це все не цікавить, у них, друзі, все добре.
ParlaMint-UA_2021-12-17-m1.u8.p4.sent3	І для того, щоб дурити вам голову і розповідати, що все чудово і прекрасно, і геніально, вони можуть це робити тільки через контрольовані Банковою ЗМІ.
ParlaMint-UA_2021-12-17-m1.u8.p4.sent4	Вони ще сьогодні намагалися через русифікатора головного в цьому залі, голову Комітету з питань захисту прав переселенців, провести поправку за те, щоб у нас загальноукраїнським став телеканал "Дом", на який мільярд ваших гривень виділяють, і щоб відбулася русифікація України.
ParlaMint-UA_2021-12-17-m1.u8.p4.sent5	А також вони виділили 15 мільйонів гривень на два тижні роботи цього року так званого оновленого телеканалу "Рада".
ParlaMint-UA_2021-12-17-m1.u8.p5.sent1	Журналісти на цьому телеканалі отримують мізерні зарплати, зате по аутсорсингу тут завели людей з Банкової, які, уявіть собі, отримали 9 мільйонів гривень за роздруківку з 15 папірців, яка тепер називається оновлення телеканалу "Рада".
ParlaMint-UA_2021-12-17-m1.u8.p5.sent2	Ось так ці люди крадуть ваші гроші, ваші податки, ваше майбутнє, ваші надії, і за це вони просто отримують конверти.
ParlaMint-UA_2021-12-17-m1.u8.p6.sent1	А для того, щоб і далі продовжити просто, знаєте, мозг запудрювати виборцям, їм потрібні абсолютно контрольовані телеканали.
ParlaMint-UA_2021-12-17-m1.u8.p6.sent2	Вибачте, будь ласка, ми донесемо правду про кожного "слугу", який сьогодні не прийшов на позачергове засідання для того, щоб вирішити питання малого бізнесу, тих, хто на своїх плечах утримують не тільки армію, а і Верховну Раду України, чесно, сумлінно сплачуючи податки.
ParlaMint-UA_2021-12-17-m1.u8.p6.sent3	І ось ці люди, замість того, щоб подякувати.
ParlaMint-UA_2021-12-17-m1.u9.p1.sent1	Дякуємо, Ірина Володимирівна.
ParlaMint-UA_2021-12-17-m1.u9.p2.sent1	Артур Володимирович, ну.
ParlaMint-UA_2021-12-17-m1.u9.p2.sent2	Мені щойно Апарат передзвонив, вони помилилися, я приношу вибачення за них.
ParlaMint-UA_2021-12-17-m1.u9.p2.sent3	Але що, ми будемо так працювати?
ParlaMint-UA_2021-12-17-m1.u9.p2.sent4	Це не є зробив, це техніка зробила, я не записую на виступ.
ParlaMint-UA_2021-12-17-m1.u9.p3.sent1	Будь ласка, Олексій Гончаренко, "Європейська солідарність".
ParlaMint-UA_2021-12-17-m1.u10.p1.sent1	Шановні друзі, чого ви так переживаєте, ви що, не хочете послухати виступи?
ParlaMint-UA_2021-12-17-m1.u10.p1.sent2	Я розумію, що тут майже нікого не залишилось.
ParlaMint-UA_2021-12-17-m1.u10.p2.sent1	Шановні ФОПи, я дуже хочу, щоб ви всі побачили цю картинку.
ParlaMint-UA_2021-12-17-m1.u10.p2.sent2	Не важливо, може, хтось із вас вважає, що там не треба відтерміновувати, дуже багато, більшість вважає, що треба відтерміновувати ці касові апарати, багато хто закриється.
ParlaMint-UA_2021-12-17-m1.u10.p2.sent3	Мені пише людина, Геннадій з Одеси, який має маленький магазин, пише: "Це жах, що мені робити?
ParlaMint-UA_2021-12-17-m1.u10.p2.sent4	Я чекаю останні дні, якщо ні, я здаю свідоцтво, закриваюсь".
ParlaMint-UA_2021-12-17-m1.u10.p3.sent1	Друзі, але я хочу, щоб ви звернули увагу, скільки представників "Слуги народу" прийшли подивитися, прийняти участь в цьому голосуванні.
ParlaMint-UA_2021-12-17-m1.u10.p3.sent2	Вони можуть мати іншу точку зору, це їхнє право, але прийдіть, проголосуйте проти, виступіть скажіть, ми проти тому що.
ParlaMint-UA_2021-12-17-m1.u10.p3.sent3	Чому ви не хочете?
ParlaMint-UA_2021-12-17-m1.u10.p4.sent1	А це все скидається на якесь наперсточничество.
ParlaMint-UA_2021-12-17-m1.u10.p4.sent2	Спочатку ми зібрали підписи, десь знайшлись депутати від двох фракцій, які відкликали свої підписи, і нам кажуть, все, не буде сесії.
ParlaMint-UA_2021-12-17-m1.u10.p4.sent3	Ми кажемо, якщо хтось відкликав, давайте ми додамо.
ParlaMint-UA_2021-12-17-m1.u10.p4.sent4	Ні, так не можна.
ParlaMint-UA_2021-12-17-m1.u10.p4.sent5	Ну, вибили це, додали, таки довелося скликати сесію.
ParlaMint-UA_2021-12-17-m1.u10.p4.sent6	Тоді тягнуть час, якісь перерви незрозумілі, що завгодно.
ParlaMint-UA_2021-12-17-m1.u10.p5.sent1	А питання то в чому, подивіться, вчора ви всі голосували рішення по індустріальних парках, звільнити з податку на прибуток на 10 років, звільнити від сплати ПДВ завезення обладнання, тобто ми знімаємо податки.
ParlaMint-UA_2021-12-17-m1.u10.p5.sent2	Подивіться, приймаючи 5600, ви зробили подарунок до дня Святого Миколая не святому Ігорю, під ялинку поклали малесенький такий собі подарунок на 600 мільйонів гривень про те, що не буде братися рента з марганцевої руди, яку видобуває в країні одна людина – Ігор Валерійович Коломойський.
ParlaMint-UA_2021-12-17-m1.u10.p5.sent3	Ні, ви тут без проблем, ви знайшли можливість, як зняти тут з нього податки і подаруночок зробити, і податки підвищувати не треба.
ParlaMint-UA_2021-12-17-m1.u10.p5.sent4	А як справа дійшла до ФОПів – а ні, нас к ногтю, ми ж Європа.
ParlaMint-UA_2021-12-17-m1.u10.p5.sent5	Тобто для Ігоря Валерійовича Коломойського ми не Європа, а для ФОПів ми Європа, для всіх інших ми маємо всіх взяти за горло і витрусити з них все.
ParlaMint-UA_2021-12-17-m1.u10.p5.sent6	Все витрусимо і відправимо на "велике крадівництво".
ParlaMint-UA_2021-12-17-m1.u10.p6.sent1	Друзі, так не можна до людей.
ParlaMint-UA_2021-12-17-m1.u10.p6.sent2	Вони ж просто зберуться, поїдуть, ще поїде 100 тисяч людей в Польщу, залишаться їхні родини, треба буде соціально забезпечувати.
ParlaMint-UA_2021-12-17-m1.u10.p6.sent3	Ви закручуєте спіраль, яка нічим добрим не завершиться.
ParlaMint-UA_2021-12-17-m1.u10.p6.sent4	Навпаки, треба створювати робочі місця, навпаки, треба дати можливість людям, які нічого від нас не просять, кажуть, ми самі на себе заробимо, ми самі прогодуємо свої сім’ї, не чіпайте нас.
ParlaMint-UA_2021-12-17-m1.u10.p6.sent5	Не чіпайте – єдине, що вони просять.
ParlaMint-UA_2021-12-17-m1.u10.p6.sent6	А замість цього ви їх знищуєте.
ParlaMint-UA_2021-12-17-m1.u10.p6.sent7	Ну, це стидно.
ParlaMint-UA_2021-12-17-m1.u10.p6.sent8	Результат вже очевидний кожному.
ParlaMint-UA_2021-12-17-m1.u10.p7.sent1	Друзі, от такий ви подарунок зробили українському народу до дня Святого Миколая, мені соромно.
ParlaMint-UA_2021-12-17-m1.u11.p1.sent1	Дякуємо вам, пане Олексію.
ParlaMint-UA_2021-12-17-m1.u11.p2.sent1	Будь ласка, "Батьківщина", Іван Григорович Кириленко.
ParlaMint-UA_2021-12-17-m1.u12.p1.sent1	Шановне високоповажне товариство!
ParlaMint-UA_2021-12-17-m1.u12.p1.sent2	Я дуже рідко виходжу на цю трибуну з політичними виступами, майже не виходжу.
ParlaMint-UA_2021-12-17-m1.u12.p1.sent3	Але що хочу сказати зараз.
ParlaMint-UA_2021-12-17-m1.u12.p1.sent4	Що заважає нашій країні розвиватися?
ParlaMint-UA_2021-12-17-m1.u12.p1.sent5	Декілька років тому невеличка парламентська делегація побувала в Норвегії – сама успішна країна світу.
ParlaMint-UA_2021-12-17-m1.u12.p1.sent6	По індексу людського розвитку вони на першому місці або на перших місцях останніх 10 років.
ParlaMint-UA_2021-12-17-m1.u12.p1.sent7	І от нас зустрічає прем’єр-міністр, який до цього був два скликання, нашу делегацію, і супроводжував весь тиждень, і говорить: секрет успіху Норвегії простий.
ParlaMint-UA_2021-12-17-m1.u12.p1.sent8	Друге січня, я приходжу в парламент, я, прем’єр-міністр, збираю всіх: і коаліцію, і опозицію, і ми ведемо дискусію, діалог, які загрози і ризики стоять перед Норвегією в цьому році.
ParlaMint-UA_2021-12-17-m1.u12.p1.sent9	Бюджет прийнятий цього року вже на наступний період.
ParlaMint-UA_2021-12-17-m1.u12.p1.sent10	День-два-три-чотири – приймаємо рішення і йдемо працювати.
ParlaMint-UA_2021-12-17-m1.u12.p1.sent11	Формула нашого успіху у трьох "д": діалог, довіра і дія.
ParlaMint-UA_2021-12-17-m1.u12.p1.sent12	Я не оглядуюсь назад, там мене ніхто не кине, ніхто не підставить.
ParlaMint-UA_2021-12-17-m1.u12.p1.sent13	Проти Норвезького парламенту стоїть шевченківська хата.
ParlaMint-UA_2021-12-17-m1.u12.p1.sent14	Хто був в Осло, бачили, в цьому колі всі державні заклади, і кожен з вікна бачить, що то будівля-корміліца, той, хто годує Норвегію.
ParlaMint-UA_2021-12-17-m1.u12.p2.sent1	Друзі, немає в нас, на превеликий жаль, за всі роки незалежності нема діалогу, нема довіри, а звідти й дії – хаотичні, несистемні, і маємо те, що маємо, як казав класик.
ParlaMint-UA_2021-12-17-m1.u12.p3.sent1	Вчора кинули шахтарів.
ParlaMint-UA_2021-12-17-m1.u12.p3.sent2	Ну, як можна кинути людей, які зараз.
ParlaMint-UA_2021-12-17-m1.u12.p3.sent3	Ми ж розуміємо, що в нас величезна зараз криза в енергетиці, що нам своє вугілля треба – 1,5 мільярда доларів заплатили комусь.
ParlaMint-UA_2021-12-17-m1.u12.p3.sent4	Чиїхось шахтарів підтримали – своїх не підтримали.
ParlaMint-UA_2021-12-17-m1.u12.p3.sent5	Цинізм!
ParlaMint-UA_2021-12-17-m1.u12.p3.sent6	Були часи, як один казав ще класик: но таких цинічних ще не було.
ParlaMint-UA_2021-12-17-m1.u12.p3.sent7	Сьогодні кидаємо тих нещасних, які стоять, які виживають.
ParlaMint-UA_2021-12-17-m1.u12.p3.sent8	Мікро, це вже не малі – це вже мікропідприємства.
ParlaMint-UA_2021-12-17-m1.u12.p4.sent1	Друзі, ну, невже ми зараз потиснемо один одному руки і зберемося через місяць?
ParlaMint-UA_2021-12-17-m1.u12.p4.sent2	А що ж місяць ці люди будуть робити із своїми сім’ями, це ж мільйони людей.
ParlaMint-UA_2021-12-17-m1.u12.p4.sent3	Ну, невже в нас не стачить розуму?
ParlaMint-UA_2021-12-17-m1.u12.p4.sent4	Сім керівників політичних структур – та збираємося з Прем’єр-міністром кожного тижня, один одному в очі.
ParlaMint-UA_2021-12-17-m1.u12.p4.sent5	Та прислухайтесь, ну, не дурниці ж говоряться, завтра ви будете опозицією, завтра ви будете те саме говорити.
ParlaMint-UA_2021-12-17-m1.u12.p5.sent1	Продовжуємо не створювати, а руйнувати.
ParlaMint-UA_2021-12-17-m1.u12.p5.sent2	Лучшие умы работают не на созидание, а на разрушение.
ParlaMint-UA_2021-12-17-m1.u12.p5.sent3	Вибачте за мову оригіналу, хоч я її не люблю.
ParlaMint-UA_2021-12-17-m1.u12.p5.sent4	Бог в помощь.
ParlaMint-UA_2021-12-17-m1.u13.p1.sent1	Дякуємо, Іване Григоровичу.
ParlaMint-UA_2021-12-17-m1.u13.p2.sent1	Будь ласка, фракція "Голос", Васильченко Галина Іванівна.
ParlaMint-UA_2021-12-17-m1.u14.p1.sent1	Галина Васильченко, об’єднання "Справедливість", Львівщина.
ParlaMint-UA_2021-12-17-m1.u15.p1.sent1	Вибачте, будь ласка.
ParlaMint-UA_2021-12-17-m1.u15.p1.sent2	Можете після "Голосу", нормально буде?
ParlaMint-UA_2021-12-17-m1.u15.p1.sent3	Дякую, дякую.
ParlaMint-UA_2021-12-17-m1.u15.p1.sent4	Вибачте, будь ласка.
ParlaMint-UA_2021-12-17-m1.u16.p1.sent1	Галина Васильченко, об’єднання "Справедливість", Львівщина.
ParlaMint-UA_2021-12-17-m1.u16.p2.sent1	Шановні народні депутати, дорогі українці, шановні ФОПи!
ParlaMint-UA_2021-12-17-m1.u16.p2.sent2	Ви знаєте, те, що сьогодні відбувається в сесійній залі, на превеликий жаль, це величезна ганьба.
ParlaMint-UA_2021-12-17-m1.u16.p2.sent3	Ви, я зараз звертаюсь до представників "слуг народу", дали підприємцям надію, коли вдалося скликати, зібрати підписи за позачергове засідання, коли провели відповідний комітет, і те, що зараз сесійна зала майже пуста – це, на превеликий жаль, величезна ганьба.
ParlaMint-UA_2021-12-17-m1.u16.p3.sent1	Ви дали людям надію відстояти свої права.
ParlaMint-UA_2021-12-17-m1.u16.p3.sent2	Вони не те, що рік відстоювали своє право на збереження спрощеної системи оподаткування, постійно виходили на мітинги, цей останній тиждень, коли майже весь час падає дощ, сніг, і сьогодні вони з різних куточків України приїхали висловити свою позицію.
ParlaMint-UA_2021-12-17-m1.u16.p4.sent1	І буквально на цьому тижні в комітеті була створена, в нас в податковому комітеті, робоча група, яка має на меті врегулювати це питання.
ParlaMint-UA_2021-12-17-m1.u16.p4.sent2	І, на моє переконання, було б абсолютно логічно зараз відтермінувати для того, щоби в січні, лютому, буквально за І квартал, врегулювати це питання таким чином, щоб ми більше не мали цих проблем.
ParlaMint-UA_2021-12-17-m1.u16.p4.sent3	І є відповідні законопроекти зареєстровані в сесійній залі.
ParlaMint-UA_2021-12-17-m1.u16.p5.sent1	В той час, коли по всіх країнах світу, цивілізованих країнах, в час карантину, кризи і з тим всім, що відбувається з коронавірусом, держави йдуть на поступки бізнесу, навпаки, полегшують податкові зобов’язання, податковий тиск – в нас чомусь все відбувається навпаки.
ParlaMint-UA_2021-12-17-m1.u16.p6.sent1	Я хочу звернутися до підприємців і сказати вам, щоб ви добре подивилися, хто сьогодні не прийшов і не зареєструвався в сесійній залі на це позачергове засідання.
ParlaMint-UA_2021-12-17-m1.u16.p6.sent2	Пам’ятайте і дивіться, роблячи наступні вибори.
ParlaMint-UA_2021-12-17-m1.u16.p7.sent1	Дякую.
ParlaMint-UA_2021-12-17-m1.u17.p1.sent1	Дякуємо.
ParlaMint-UA_2021-12-17-m1.u17.p2.sent1	Будь ласка, "Опозиційна платформа - За життя", Макаренко Михайло Васильович.
ParlaMint-UA_2021-12-17-m1.u17.p3.sent1	Юрій Анатолійович Бойко, будь ласка.
ParlaMint-UA_2021-12-17-m1.u18.p1.sent1	Зрозуміло, "слугам народу" сказали не з’являтись.
ParlaMint-UA_2021-12-17-m1.u18.p1.sent2	А де наш спікер, де Руслан Олексійович?
ParlaMint-UA_2021-12-17-m1.u18.p1.sent3	В такий відповідальний момент на позачерговій сесії він повинен бути тут.
ParlaMint-UA_2021-12-17-m1.u18.p1.sent4	Влада, яка не чує свій народ, приречена.
ParlaMint-UA_2021-12-17-m1.u18.p2.sent1	Ви подивіться, вже рік ці люди виходять на вулиці, захищаючи свої права.
ParlaMint-UA_2021-12-17-m1.u18.p2.sent2	В чому проблема, чому вони виходять?
ParlaMint-UA_2021-12-17-m1.u18.p2.sent3	Вони просять тільки, щоб на рік відтермінували введення касових апаратів і все.
ParlaMint-UA_2021-12-17-m1.u18.p2.sent4	Вони не просять преференцій від країни, вони заробляють на життя своїм трудом, вони всі знаходяться на передньому краї боротьби за економічну незалежність і самостійність нашої держави.
ParlaMint-UA_2021-12-17-m1.u18.p2.sent5	І отак нехтувати ними, не спілкуватись з ними, це абсолютно неправильно, а саме головне, що подельником цього ламання через коліно цих людей зробили український парламент, завдяки позиції фракції "слуг народу".
ParlaMint-UA_2021-12-17-m1.u18.p3.sent1	І я абсолютно впевнений, що, якщо є політична совість у присутніх в залі, то треба розуміти, що цей парламент приречений.
ParlaMint-UA_2021-12-17-m1.u18.p3.sent2	Не може існувати парламент, який дистанціювався від людей і не чує їх.
ParlaMint-UA_2021-12-17-m1.u18.p4.sent1	І тому наша фракція готова здати мандати, вийти з парламенту для того, щоб у нас не було 300 депутатів і народ України вибрав новий парламент, який буде захищати, який буде відповідати на ті запити, які турбують людей, а не політичні амбіції лідерів, які керують сьогодні монобільшістю.
ParlaMint-UA_2021-12-17-m1.u18.p4.sent2	Ми за те, щоб парламент був переобраний, люди повинні обрати новий парламент, цей парламент вичерпав себе і не має майбутнього.
ParlaMint-UA_2021-12-17-m1.u18.p4.sent3	Новий парламент даєш!
ParlaMint-UA_2021-12-17-m1.u19.p1.sent1	Дякую, Юрій Анатолійович.
ParlaMint-UA_2021-12-17-m1.u19.p2.sent1	Будь ласка, депутатська група "За майбутнє", М’ялик Віктор Ничипорович.
ParlaMint-UA_2021-12-17-m1.u19.p2.sent2	М’ялик Віктор Ничипорович.
ParlaMint-UA_2021-12-17-m1.u19.p3.sent1	Сергію Рудику?
ParlaMint-UA_2021-12-17-m1.u19.p3.sent2	Будь ласка, Сергій Рудик, "За майбутнє".
ParlaMint-UA_2021-12-17-m1.u20.p1.sent1	Шановні друзі!
ParlaMint-UA_2021-12-17-m1.u20.p1.sent2	Друзі – це ті, хто зараз у залі, друзі – це ті, які не повелися на плюшки, які, очевидно, пропонували за відсутність у цьому залі.
ParlaMint-UA_2021-12-17-m1.u20.p1.sent3	Друзі – це ті, які не забули свої обіцянки перед виборцями.
ParlaMint-UA_2021-12-17-m1.u20.p1.sent4	Друзі – це ті, які сьогодні поїдуть після цього засідання так званого до людей в округи і будуть чесно дивитися їм в очі, і намагатися відповідати на жорсткі питання, яких у людей на сьогоднішній день отак: чому маленька зарплата; чому не підвищили пенсію; чому у нас такі захмарні тарифи; чому у нас у великих районах дороги хороші, а в маленьких селах ще погані; чому у нас москальський солдат стоїть на кордонах нашої держави, а ми не знаємо, що буде завтра; чому у нас найвищий рівень смертності в Європі від COVID; і багато інших "чому".
ParlaMint-UA_2021-12-17-m1.u20.p2.sent1	Ми, депутати-мажоритарники, представляємо ледь більше десятої частини цього складу.
ParlaMint-UA_2021-12-17-m1.u20.p2.sent2	За нас голосували люди як за людей, за живих людей, які мають прізвище, ім’я і по батькові, які ми гордо носимо.
ParlaMint-UA_2021-12-17-m1.u20.p2.sent3	Не за якісь міфічні там ролики, не за якісь міфічні обіцянки і брехню.
ParlaMint-UA_2021-12-17-m1.u20.p2.sent4	Бо те, що зараз відбувається, це відкриваються очі людей.
ParlaMint-UA_2021-12-17-m1.u20.p2.sent5	Бо ми тут зараз для того, щоб спробувати вибачитися за недолугу більшість, яка 20 вересня 19-го року сказала, що всі, навіть мікропідприємці, які торгують кавою, продають 100, максимум 200 стаканчиків кави в день, мають вести бухгалтерію, РРО, повністю бути фіскалізованими як представники великого бізнесу, 237 голосів було сказано "за", і два роки впертої боротьби.
ParlaMint-UA_2021-12-17-m1.u20.p2.sent6	Ви пам’ятаєте, що було рік тому на Майдані?
ParlaMint-UA_2021-12-17-m1.u20.p2.sent7	Людей били кийками, як злочинців.
ParlaMint-UA_2021-12-17-m1.u20.p2.sent8	І що?
ParlaMint-UA_2021-12-17-m1.u20.p2.sent9	Один міністр внутрішніх справ, прийшов другий – хтось за це покараний?
ParlaMint-UA_2021-12-17-m1.u20.p2.sent10	Ні.
ParlaMint-UA_2021-12-17-m1.u20.p2.sent11	Сьогодні малі підприємці – це найбільші злочинці, бо їх звинувачують, що вони ховають свої гроші під подушками.
ParlaMint-UA_2021-12-17-m1.u20.p3.sent1	Ми так не вважаємо.
ParlaMint-UA_2021-12-17-m1.u20.p3.sent2	І всі, хто так не вважають – це мої друзі, які зараз в цьому залі.
ParlaMint-UA_2021-12-17-m1.u20.p3.sent3	Звичайно, ми сьогодні ніяких рішень не приймемо, ми поїдемо до людей.
ParlaMint-UA_2021-12-17-m1.u20.p3.sent4	І я, користуючись нагодою, звертаюсь до вас, друзі, які в цьому залі: давайте ми компенсуємо вчорашній прокол монобільшості, яка кинула шахтарів, не давши їм зароблені гроші.
ParlaMint-UA_2021-12-17-m1.u20.p3.sent5	Давайте "Вовину тисячу", хто має на неї право, перерахуємо родинам шахтарів, щоб вони хоч якось змогли зустріти цей новий рік і жити з надією, що пройдуть.
ParlaMint-UA_2021-12-17-m1.u21.p1.sent1	Дякуємо, пане Сергію.
ParlaMint-UA_2021-12-17-m1.u21.p2.sent1	Будь ласка, "Слуга народу", Гетманцев Данило Олександрович.
ParlaMint-UA_2021-12-17-m1.u21.p2.sent2	І це останній, я так розумію, виступ, всі решта фракцій.
ParlaMint-UA_2021-12-17-m1.u21.p2.sent3	"Довіра" не виявила бажання і всі решта виступили.
ParlaMint-UA_2021-12-17-m1.u21.p3.sent1	Будь ласка, додайте хвилину, щоб три було.
ParlaMint-UA_2021-12-17-m1.u22.p1.sent1	Дякую.
ParlaMint-UA_2021-12-17-m1.u22.p1.sent2	Всі знають мою позицію з цього питання, тому я не буду її повторювати, ми говоримо про це два з половиною роки.
ParlaMint-UA_2021-12-17-m1.u22.p1.sent3	Я не буду говорити про країни, де працює ця система, це всі країни Європи, крім України.
ParlaMint-UA_2021-12-17-m1.u22.p1.sent4	Це країни Азії, це країни Африки, це країни Америки.
ParlaMint-UA_2021-12-17-m1.u22.p1.sent5	Я не буду говорити про "білий" бізнес, який стоїть на колінах, просячи, вимагаючи, благаючи нас про введення однакових умов, однакових правил для ведення бізнесу в цій країні.
ParlaMint-UA_2021-12-17-m1.u22.p1.sent6	Я не буду говорити про простоту ведення системи РРО, яка в нас є найм’якшою в Європі, про те, що непотрібні первинні документи, що людям брешуть, про те, що РРО не будуть працювати у селах, де магазини продають продукти харчування, про програмні РРО, які є безоплатними.
ParlaMint-UA_2021-12-17-m1.u22.p2.sent1	Я не буду говорити про великі магазини, які на Хрещатику і у великих, і середніх містах, маючи обороти за день такі, як повинні мати ФОП за рік, працюють на ФОПах.
ParlaMint-UA_2021-12-17-m1.u22.p2.sent2	Я не буду говорити про 70 тисяч ФОпів на єдиному податку, які вже на сьогодні встановили РРО і працюють через РРО.
ParlaMint-UA_2021-12-17-m1.u22.p3.sent1	Я хочу сказати, чому ми найбідніша країна Європи на 30-му році незалежності.
ParlaMint-UA_2021-12-17-m1.u22.p3.sent2	Чому ми, коли їдемо в Європу, бачимо дороги, бачимо правопорядок, бачимо взагалі порядок, і не бачимо цього тут?
ParlaMint-UA_2021-12-17-m1.u22.p3.sent3	Тому що, напевно, 30 років ми займаємося популізмом.
ParlaMint-UA_2021-12-17-m1.u22.p3.sent4	Отим, чим зараз займаються в цій залі.
ParlaMint-UA_2021-12-17-m1.u22.p3.sent5	Займаємось популізмом.
ParlaMint-UA_2021-12-17-m1.u22.p3.sent6	Ми намагаємося безвідповідально приймати рішення, начебто, бажаючи сподобатися людям, сьогодні не дбаючи про цих самих людей, про їх майбутнє, про їх завтра.
ParlaMint-UA_2021-12-17-m1.u22.p3.sent7	Це те, що є українська політика.
ParlaMint-UA_2021-12-17-m1.u22.p3.sent8	І те чим не є ми, бо ми на себе беремо відповідальність.
ParlaMint-UA_2021-12-17-m1.u22.p4.sent1	І чому пуста зала?
ParlaMint-UA_2021-12-17-m1.u22.p4.sent2	Чому пуста зала?
ParlaMint-UA_2021-12-17-m1.u22.p4.sent3	Напевно, тому що в залі є люди, які також розуміють, що таке відповідальність і що таке політична відповідальність.
ParlaMint-UA_2021-12-17-m1.u22.p4.sent4	Тому що в зал
ParlaMint-UA_2021-12-17-m1.u22.p5.sent1	і є державники, які дбають про майбутні покоління, а не про свій рейтинг!
ParlaMint-UA_2021-12-17-m1.u22.p5.sent2	А не про свій рейтинг на наступний тиждень.
ParlaMint-UA_2021-12-17-m1.u22.p6.sent1	І я хочу звернути вашу увагу, що такі люди є у всіх фракціях.
ParlaMint-UA_2021-12-17-m1.u22.p6.sent2	У всіх фракціях є такі люди.
ParlaMint-UA_2021-12-17-m1.u22.p6.sent3	В жодній фракції нема більшості зараз.
ParlaMint-UA_2021-12-17-m1.u22.p6.sent4	Тому я закликаю всіх до відповідальності.
ParlaMint-UA_2021-12-17-m1.u22.p6.sent5	Я закликаю всіх до того, щоб ми думали про людей, думали про майбутнє, думали про наших дітей, а не думали про рейтинги.
ParlaMint-UA_2021-12-17-m1.u22.p7.sent1	Дякую.
ParlaMint-UA_2021-12-17-m1.u23.p1.sent1	Дякую, Данило Олександрович.
ParlaMint-UA_2021-12-17-m1.u23.p1.sent2	Отже, виступи закінчені.
ParlaMint-UA_2021-12-17-m1.u23.p1.sent3	Нікому репліка не треба?
ParlaMint-UA_2021-12-17-m1.u23.p1.sent4	Нікого не згадували?
ParlaMint-UA_2021-12-17-m1.u23.p1.sent5	Добре.
ParlaMint-UA_2021-12-17-m1.u23.p2.sent1	Переходимо до розгляду питань порядку денного.
ParlaMint-UA_2021-12-17-m1.u23.p2.sent2	На порядку денному проект Закону про внесення змін до Податкового кодексу України за реєстраційним номером 6376 (щодо відтермінування строків розширеного застосування реєстраторів розрахункових операцій платниками єдиного податку).
ParlaMint-UA_2021-12-17-m1.u23.p3.sent1	Це питання спочатку потребує голосування про включення до порядку денного сесії.
ParlaMint-UA_2021-12-17-m1.u23.p3.sent2	Для цього потрібно 226 голосів.
ParlaMint-UA_2021-12-17-m1.u23.p4.sent1	Ставлю на голосування пропозицію про включення до порядку денного сесії проекту Закону про внесення змін до Податкового кодексу України (щодо відтермінування строків розширеного застосування реєстраторів розрахункових операцій платниками єдиного податку) (реєстраційний номер 6376).
ParlaMint-UA_2021-12-17-m1.u23.p4.sent2	Прошу голосувати.
ParlaMint-UA_2021-12-17-m1.u23.p5.sent1	За-102
ParlaMint-UA_2021-12-17-m1.u23.p6.sent1	Рішення не прийнято.
ParlaMint-UA_2021-12-17-m1.u23.p7.sent1	По фракціях, будь ласка.
ParlaMint-UA_2021-12-17-m1.u23.p8.sent1	А можна повернути, загальну я цифру не побачив.
ParlaMint-UA_2021-12-17-m1.u23.p8.sent2	За – 102.
ParlaMint-UA_2021-12-17-m1.u23.p9.sent1	Зачитати?
ParlaMint-UA_2021-12-17-m1.u23.p9.sent2	Будь ласка, поверніть, я зачитаю по фракціях.
ParlaMint-UA_2021-12-17-m1.u23.p10.sent1	"Слуга народу": 36 – за, 1 – проти, 3 – утрималось, 11 – не голосувало, разом – 51.
ParlaMint-UA_2021-12-17-m1.u23.p11.sent1	"Опозиційна платформа – За життя": за – 12, проти – 0, утрималось – 0, не голосувало – 3, разом – 15.
ParlaMint-UA_2021-12-17-m1.u23.p12.sent1	"Європейська солідарність": за – 21, проти – 0, утрималось – 0, не голосувало – 1, разом – 22.
ParlaMint-UA_2021-12-17-m1.u23.p13.sent1	"Батьківщина": за – 10, проти – 0, утрималось – 0, не голосувало – 1, разом – 11.
ParlaMint-UA_2021-12-17-m1.u23.p14.sent1	"За майбутнє" партія, депутатська група "Партія "За майбутнє": за – 11, проти – 0, утрималось – 0, не голосувало – 1, разом – 12.
ParlaMint-UA_2021-12-17-m1.u23.p15.sent1	Депутатська фракція партії "Голос": за – 0, проти – 0, утрималось – 0, не голосувало – 9, разом – 9.
ParlaMint-UA_2021-12-17-m1.u23.p16.sent1	Депутатська група "Довіра": за – 4, проти – 0, утрималось – 0, не голосувало – 7, разом – 11.
ParlaMint-UA_2021-12-17-m1.u23.p17.sent1	Позафракційні: за – 8, проти – 0, утрималось – 1, не голосувало – 0.
ParlaMint-UA_2021-12-17-m1.u23.p18.sent1	Дякую.
ParlaMint-UA_2021-12-17-m1.u23.p18.sent2	Рішення про включення до порядку денного сесії не прийнято, тому ми не можемо розглядати законопроект на цьому засіданні.
ParlaMint-UA_2021-12-17-m1.u23.p19.sent1	Якщо комусь треба виступити, можемо ще перед Різдвом зробити таку можливість.
ParlaMint-UA_2021-12-17-m1.u23.p20.sent1	Ви виступати чи що?
ParlaMint-UA_2021-12-17-m1.u23.p20.sent2	Зараз.
ParlaMint-UA_2021-12-17-m1.u23.p21.sent1	Я вибачаюсь, перерва на 5 секунд, будь ласка, мені треба.
ParlaMint-UA_2021-12-17-m1.u24.p1.sent1	Мені просто повідомили, що там термінове якесь оголошення мені Апарат несе.
ParlaMint-UA_2021-12-17-m1.u24.p1.sent2	Я зараз продовжую на пів години з кінця розгляду питання, пане Олександре, тобто це приблизно було коли – о 13:55, да?
ParlaMint-UA_2021-12-17-m1.u24.p1.sent3	Коли був кінець розгляду питання, колеги?
ParlaMint-UA_2021-12-17-m1.u24.p1.sent4	Зараз я скажу.
ParlaMint-UA_2021-12-17-m1.u24.p1.sent5	А в нас було голосування, ми подивимось, коли воно було.
ParlaMint-UA_2021-12-17-m1.u24.p1.sent6	14:00:46 секунд.
ParlaMint-UA_2021-12-17-m1.u24.p1.sent7	Тобто до 14:30 і 46 секунд я продовжую за статтею 28 Регламенту і чекаю це оголошення.
ParlaMint-UA_2021-12-17-m1.u24.p1.sent8	Як тільки буде це оголошення, я про нього повідомлю і закрию відразу засідання.
ParlaMint-UA_2021-12-17-m1.u24.p1.sent9	Дякую.
ParlaMint-UA_2021-12-17-m1.u24.p2.sent1	Я не продовжив, я оголосив перерву – це інше.
ParlaMint-UA_2021-12-17-m1.u24.p2.sent2	Кого немає?
ParlaMint-UA_2021-12-17-m1.u26.p1.sent1	Ні, на 30, Ірина Володимирівна, на 30.
ParlaMint-UA_2021-12-17-m1.u26.p2.sent1	Будь ласка, стаття 28 пункт 8 Регламенту: головуючий має право оголошувати перерву до 30 хвилин, але не більше однієї перерви впродовж одного засідання.
ParlaMint-UA_2021-12-17-m1.u26.p2.sent2	Будь ласка.
ParlaMint-UA_2021-12-17-m1.u26.p2.sent3	Прошу на каналі "Рада" подивитися трансляцію і зрозуміти.
ParlaMint-UA_2021-12-17-m1.u27.p1.sent1	Відповідно до статті 60 Закону України "Про Регламент Верховної Ради" повідомляю про обрання народного депутата України Устінової Олександри Юріївни на посаду голови депутатської фракції політичної партії "Голос" у Верховній Раді України дев’ятого скликання.
ParlaMint-UA_2021-12-17-m1.u27.p1.sent2	Заступником голови депутатської фракції політичної партії "Голос" обрано Клименко Юлію Леонідівну.
ParlaMint-UA_2021-12-17-m1.u27.p1.sent3	Дякую.
ParlaMint-UA_2021-12-17-m1.u27.p2.sent1	Позачергове пленарне засідання.
ParlaMint-UA_2021-12-17-m1.u27.p3.sent1	Де Умєрова?
ParlaMint-UA_2021-12-17-m1.u27.p3.sent2	Ні, Устінова, написано.
ParlaMint-UA_2021-12-17-m1.u27.p3.sent3	Де в цьому?
ParlaMint-UA_2021-12-17-m1.u27.p3.sent4	Ось Устінова, будь ласка.
ParlaMint-UA_2021-12-17-m1.u27.p3.sent5	Давайте я зараз, Кіра батьківна.
ParlaMint-UA_2021-12-17-m1.u27.p3.sent6	Ні, давайте я зараз закрию засідання, далі ми продовжимо з пані Кірою розмову.
ParlaMint-UA_2021-12-17-m1.u27.p4.sent1	Будь ласка, я зараз так, як сказав мені Апарат.
ParlaMint-UA_2021-12-17-m1.u27.p4.sent2	Зараз ми.
ParlaMint-UA_2021-12-17-m1.u27.p4.sent3	Згідно з 96-ю чи 97-ю?
ParlaMint-UA_2021-12-17-m1.u27.p4.sent4	Ні, закрити засідання у зв’язку з невключенням у порядок денний.
ParlaMint-UA_2021-12-17-m1.u27.p5.sent1	Згідно зі статтею 96 Регламенту на пленарному засіданні України за винятком.
ParlaMint-UA_2021-12-17-m1.u27.p5.sent2	у випадку, передбаченому частиною четвертою цього засідання, тобто коли прийнято процедурне рішення, які не прийнято, розглядаються лише законопроекти, включені до порядку денного сесії Верховної Ради.
ParlaMint-UA_2021-12-17-m1.u27.p5.sent3	Так як ми не набрали 226 голосів за включення до порядку денного сесії Верховної Ради дев’ятого скликання законопроекту 6376, то відповідно ми не можемо далі розглядати його на нашому позачерговому засіданні.
ParlaMint-UA_2021-12-17-m1.u27.p6.sent1	Тому позачергове засідання Верховної Ради України оголошую закритим.
ParlaMint-UA_2021-12-17-m1.u27.p6.sent2	Всім гарних свят, особливо фракції "Європейська солідарність", яка майже в повному складі залишилась до кінця всіх наших перепитій.
ParlaMint-UA_2021-12-17-m1.u27.p6.sent3	І, звичайно, всім добра, любові.
ParlaMint-UA_2021-12-17-m1.u27.p6.sent4	З наступаючим Різдвом та новорічними святами.
ParlaMint-UA_2021-12-17-m1.u27.p6.sent5	Зустрінемось у січні.
ParlaMint-UA_2021-12-17-m1.u27.p6.sent6	Дякую.
