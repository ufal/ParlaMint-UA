id	text
ParlaMint-UA_2021-11-19-m0.u1.p1.sent1	Доброго ранку, шановні народні депутати та гості Верховної Ради!
ParlaMint-UA_2021-11-19-m0.u1.p1.sent2	Прошу народних депутатів підготуватися до електронної реєстрації.
ParlaMint-UA_2021-11-19-m0.u1.p1.sent3	Нагадую, після початку реєстрації необхідно, утримуючи сенсорну кнопку, натиснути на зелену кнопку "За" та утримувати її до кінця реєстрації, тобто до появи результатів на табло.
ParlaMint-UA_2021-11-19-m0.u1.p2.sent1	Шановні колеги, готові реєструватися?
ParlaMint-UA_2021-11-19-m0.u1.p2.sent2	Готові реєструватися?
ParlaMint-UA_2021-11-19-m0.u1.p2.sent3	Шановні колеги, прошу реєструватися.
ParlaMint-UA_2021-11-19-m0.u1.p3.sent1	У залі зареєстровано 116 народних депутатів.
ParlaMint-UA_2021-11-19-m0.u1.p3.sent2	Пленарне засідання Верховної Ради України оголошую відкритим.
ParlaMint-UA_2021-11-19-m0.u1.p4.sent1	Шановні народні депутати, у засіданні Верховної Ради України бере участь Прем'єр-міністр України Денис Анатолійович Шмигаль та члени Кабінету Міністрів.
ParlaMint-UA_2021-11-19-m0.u1.p4.sent2	Прошу привітати.
ParlaMint-UA_2021-11-19-m0.u1.p5.sent1	Відповідно до статті 229 Регламенту Верховної Ради України у п'ятницю з 10 години проводиться "година запитань до Уряду".
ParlaMint-UA_2021-11-19-m0.u1.p5.sent2	На засіданні Погоджувальної ради була ухвалена пропозиція депутатських фракцій і груп про заслуховування на "годині запитань до Уряду" інформації Кабінету Міністрів України про стан охорони державного кордону України з Республікою Білорусь та протидії потенційній кризі на державному кордоні України з нелегальними мігрантами.
ParlaMint-UA_2021-11-19-m0.u1.p6.sent1	Шановні колеги, пропонується наступний порядок проведення "години запитань до Уряду": доповідь міністра внутрішніх справ України з визначеної тематики – до 20 хвилин, відповіді доповідача на запитання від депутатських фракцій і груп – до 21 хвилини, відповіді Прем'єр-міністра та членів уряду на запитання від народних депутатів України – до 20 хвилин.
ParlaMint-UA_2021-11-19-m0.u1.p6.sent2	Заперечень не буде, тоді.
ParlaMint-UA_2021-11-19-m0.u1.p7.sent1	Шановні колеги, на трибуну для доповіді запрошується міністр внутрішніх справ України Денис Анатолійович Монастирський.
ParlaMint-UA_2021-11-19-m0.u1.p8.sent1	Будь ласка, Денисе Анатолійовичу, 20 хвилин.
ParlaMint-UA_2021-11-19-m0.u2.p1.sent1	Доброго дня, шановні колеги!
ParlaMint-UA_2021-11-19-m0.u2.p1.sent2	Шановні українці, влаштована Росією міграційна криза на польсько-білоруському, польсько-литовському кордоні сьогодні триває.
ParlaMint-UA_2021-11-19-m0.u2.p1.sent3	У всьому світі нарешті зрозуміли, що ця криза створена штучно і нею керують спецслужби країни-агресора Російської Федерації.
ParlaMint-UA_2021-11-19-m0.u2.p2.sent1	Тисячі мігрантів намагаються прорвати кордон Польщі під супроводом білоруських військових.
ParlaMint-UA_2021-11-19-m0.u2.p2.sent2	Ми це бачили на десятках відео, які щодня оприлюднюють люди, які знаходяться там.
ParlaMint-UA_2021-11-19-m0.u2.p2.sent3	На цей час вже постраждало 12 польських правоохоронців і прикордонників.
ParlaMint-UA_2021-11-19-m0.u2.p2.sent4	Але це лише перший етап цієї спецоперації.
ParlaMint-UA_2021-11-19-m0.u2.p2.sent5	Другий і наступний залежить від реакції світової спільноти, в першу чергу країн ЄС та НАТО.
ParlaMint-UA_2021-11-19-m0.u2.p3.sent1	Можна спрогнозувати, що в Кремлі намагатимуться використати дестабілізуючу ситуацію на повну та завдати максимальної репутаційної шкоди як Європейському Союзу, так і нашій державі.
ParlaMint-UA_2021-11-19-m0.u2.p3.sent2	Отже, ми не виключаємо, що є можливість, що Росія зважиться на цілеспрямований пропуск через Білорусь на нашу територію великої кількості нелегальних мігрантів.
ParlaMint-UA_2021-11-19-m0.u2.p4.sent1	До підготовки до цієї ситуації ми готуємося системно та ґрунтовно, будуємо систему реагування на виклики, консолідуємо державні інституції, громадськість, міжнародну спільноту.
ParlaMint-UA_2021-11-19-m0.u2.p4.sent2	Запевняю всіх присутніх, ситуація на кордоні з Республікою Білорусь, протяжність якої 1 тисяча 84 кілометри, сьогодні контрольована та стабільна.
ParlaMint-UA_2021-11-19-m0.u2.p4.sent3	Наше ключове завдання – стримати і зупинити можливий масовий потік нелегальних мігрантів, не дати їм потрапити на територію України.
ParlaMint-UA_2021-11-19-m0.u2.p4.sent4	В чіткій координації з українськими розвідувальними органами ми вже прорахували можливі напрямки прориву кордону мігрантами, відпрацювали найбільш вірогідні сценарії дій мігрантів, спланувати застосування наших сил і засобів.
ParlaMint-UA_2021-11-19-m0.u2.p4.sent5	Прошу подивитись відповідний слайд.
ParlaMint-UA_2021-11-19-m0.u2.p5.sent1	Отже, протяжність кордону України з Республікою Білорусь дорівнює 1 тисячі 84 кілометрам, що дорівнює майже повній протяжності кордону Республіки Білорусь з усіма країнами Європейського Союзу.
ParlaMint-UA_2021-11-19-m0.u2.p5.sent2	Так, з Республікою Польщею це майже 400 кілометрів, з Литвою – 679 кілометрів, з Латвією – 173 кілометри.
ParlaMint-UA_2021-11-19-m0.u2.p5.sent3	У нас з ними найдовша ділянка кордону.
ParlaMint-UA_2021-11-19-m0.u2.p5.sent4	Сьогодні ми визначили до десяти потенційно вразливих ділянок, загальна протяжність яких складає близько 270 кілометрів.
ParlaMint-UA_2021-11-19-m0.u2.p6.sent1	З метою належного реагування на міграційну кризу проведено засідання Ради національної безпеки та оборони під головуванням Президента України Володимира Зеленського.
ParlaMint-UA_2021-11-19-m0.u2.p6.sent2	Чітко визначені напрямки і сили, і засоби, які необхідні для адекватного реагування на даний виклик.
ParlaMint-UA_2021-11-19-m0.u2.p7.sent1	Що зроблено конкретно?
ParlaMint-UA_2021-11-19-m0.u2.p7.sent2	Здійснено оперативне обстеження, паспортизацію прикордонної території з точки зору об'єктивної обстановки та ризиків, а також визначені найбільш вразливі ділянки державного кордону.
ParlaMint-UA_2021-11-19-m0.u2.p7.sent3	Залучено до чергувань авіацію Міністерства внутрішніх справ – це до 15 вертольотів, 2 літаки, 44 безпілотних літальних апарати.
ParlaMint-UA_2021-11-19-m0.u2.p7.sent4	Проведено командно-штабні навчання на минулому тижні.
ParlaMint-UA_2021-11-19-m0.u2.p7.sent5	на цьому тижні, де відпрацьовано можливі сценарії розвитку ситуації, опрацьовано різні варіанти.
ParlaMint-UA_2021-11-19-m0.u2.p7.sent6	Вже за два тижні відбудуться польові навчання спільно з Міністерством оборони, з іншими силами і засобами для того, щоби відпрацювати на землі, на кордоні конкретні сценарії можливої протидії масовому напливу мігрантів.
ParlaMint-UA_2021-11-19-m0.u2.p8.sent1	Сьогодні за моїм наказом задіяні оперативні резерви Національної гвардії та Національної поліції.
ParlaMint-UA_2021-11-19-m0.u2.p8.sent2	До охорони державного кордону ми будемо задіювати тактику ешелонного прикриття державного кордону.
ParlaMint-UA_2021-11-19-m0.u2.p8.sent3	Так, перший склад ешелону буде без зброї, лише з захисними засобами.
ParlaMint-UA_2021-11-19-m0.u2.p8.sent4	У разі агресивних дій порушників кордону для особового складу другого ешелону передбачено використання необхідних спеціальних засобів та зброї.
ParlaMint-UA_2021-11-19-m0.u2.p8.sent5	І ми розуміємо, що у разі загрози життю та здоров'ю прикордонників і правоохоронців ми будемо застосовувати всі належні і передбачені законом засоби захисту, в тому числі вогнепальну зброю.
ParlaMint-UA_2021-11-19-m0.u2.p9.sent1	Мною проведена достатня кількість нарад.
ParlaMint-UA_2021-11-19-m0.u2.p9.sent2	Керівники центральних органів виконавчої влади, Національної поліції, гвардії, прикордонники працюють на кордоні, безпосередньо щодня передивляються, як працюють їхні сили поблизу кордону.
ParlaMint-UA_2021-11-19-m0.u2.p10.sent1	Наведу приклад, що наша мета не стоїть поставити прикордонників наразі вздовж 1 тисячі 84 кілометрів державного кордону.
ParlaMint-UA_2021-11-19-m0.u2.p10.sent2	Наша мета – визначити, і вони вже сьогодні визначені, базові точки формування резерву, які мають досягти критичних точок державного кордону, які ми з вами визначили.
ParlaMint-UA_2021-11-19-m0.u2.p10.sent3	Протягом від 30 до 60 хвилин – це нормативний час, протягом якого після отримання інформації від наших розвідувальних органів мають бути перекинуті необхідні сили і засоби.
ParlaMint-UA_2021-11-19-m0.u2.p11.sent1	Сьогодні буде урядом створено міжвідомчий координаційний штаб протидії відповідній кризі.
ParlaMint-UA_2021-11-19-m0.u2.p11.sent2	Він вже розпочав свою роботу, і сьогодні буде визначений чітко його склад.
ParlaMint-UA_2021-11-19-m0.u2.p12.sent1	Визначені розміщення базових таборів додаткових сил і засобів.
ParlaMint-UA_2021-11-19-m0.u2.p12.sent2	І тут ми спільно діємо з місцевою владою, за що окремо хочу подякувати губернаторам, головам державних адміністрацій прикордонних областей.
ParlaMint-UA_2021-11-19-m0.u2.p13.sent1	Розроблений комплекс превентивних заходів для недопущення провокацій, зокрема щодо своєчасного виявлення і нейтралізації підбурювачів, провідників, інших підозрілих осіб тощо.
ParlaMint-UA_2021-11-19-m0.u2.p13.sent2	Цю діяльність ми здійснюємо разом з нашими розвідувальними органами та Службою безпеки України.
ParlaMint-UA_2021-11-19-m0.u2.p14.sent1	Заплановано проведення спільних навчань, про які я вже сказав, де будуть задіяні підрозділи Міністерства внутрішніх справ, Збройних Сил, підрозділів територіальної оборони, громадських формувань з охорони громадського порядку, тобто всіх тих, хто має право і зобов'язаний згідно закону стати на захист державного кордону.
ParlaMint-UA_2021-11-19-m0.u2.p15.sent1	Пропаганда країни-агресора ніколи не упустить можливості розіграти карту нагнітання пристрастей у разі негативного розвитку ситуації.
ParlaMint-UA_2021-11-19-m0.u2.p15.sent2	Тому особливу увагу ми звертаємо на стратегічні комунікації та готуємо потужну інформаційну кампанію.
ParlaMint-UA_2021-11-19-m0.u2.p15.sent3	Громадяни України мають чітко зрозуміти, що відбувається, усвідомлювати всю небезпеку потенційну міграційної кризи, знати, яким чином, кого і як будуть сповіщати у випадку виявлення нелегальних мігрантів в прикордонних районах.
ParlaMint-UA_2021-11-19-m0.u2.p16.sent1	Для інформування мігрантів про неприпустимість перетину державного кордону та протиправної поведінки будемо використовувати мобільні пристрої звукопідсилення.
ParlaMint-UA_2021-11-19-m0.u2.p16.sent2	Також передбачена розсилка попереджувальних текстових звернень арабською та англійською мовами через українських операторів стільникового зв'язку.
ParlaMint-UA_2021-11-19-m0.u2.p17.sent1	Важливою ланкою комунікації з людьми є голови територіальних громад і народні депутати, обрані у відповідних прикордонних виборчих округах і областях.
ParlaMint-UA_2021-11-19-m0.u2.p17.sent2	Тому в першу чергу хочу звернутись до вас, колеги, незалежно від партійної приналежності ми маємо об'єднатися в питанні профілактики і захисту державного кордону.
ParlaMint-UA_2021-11-19-m0.u2.p18.sent1	До захисту державного кордону ми будемо діяти максимально гуманно, з дотриманням усіх норм міжнародного права щодо нелегальних мігрантів, але не допустимо посягання на життя та здоров'я правоохоронців, а також невмотивованої агресії з боку спеціально задіяних провокаторів.
ParlaMint-UA_2021-11-19-m0.u2.p19.sent1	Оцінка всього комплексу ризиків та загроз міграційної кризи спонукає до висновку: у разі необхідності Верховній Раді України потрібно бути готовою розглянути питання про запровадження надзвичайного стану в прикордонних областях або в прикордонних районах відповідних прикордонних областей.
ParlaMint-UA_2021-11-19-m0.u2.p19.sent2	Наразі поки що такої потреби немає.
ParlaMint-UA_2021-11-19-m0.u2.p20.sent1	Реалізація перелічених вище заходів дозволить нам захистити нашу державу від спровокованої зовні міграційної кризи та нової форми гібридної агресії.
ParlaMint-UA_2021-11-19-m0.u2.p20.sent2	Разом з тим, ми повинні розуміти, що сьогодні, по суті, ми фактично намагаємося локалізувати кризову ситуацію на кордоні поодинокими тактичними заходами.
ParlaMint-UA_2021-11-19-m0.u2.p20.sent3	Головне, ми маємо розуміти, що надійною протидією цієї агресії є будівництво належного державного кордону України по всій протяжності, в першу чергу кордону з Російською Федерацією, країною-агресором, та Республікою Білорусь.
ParlaMint-UA_2021-11-19-m0.u2.p20.sent4	Я думаю, що сьогодні немає жодної людини в Україні, яка не переконалась в тому, що саме надійний державний кордон, побудований інтелектуальний державний кордон з сучасними системами відеоспостереженнями може захистити нас від багатьох нападів, які сьогодні є.
ParlaMint-UA_2021-11-19-m0.u2.p21.sent1	Які сучасні кордони в Європі і світі?
ParlaMint-UA_2021-11-19-m0.u2.p21.sent2	Хотів би використати також цей час для того, щоб ми дещо подивилися на те, що має бути і яким має бути український кордон.
ParlaMint-UA_2021-11-19-m0.u2.p21.sent3	Прошу запустити слайди з фотографією кордонів різних країн: США, Угорщини, Ізраїлю, – для того щоб народні депутати могли краще ознайомитися з цією практикою.
ParlaMint-UA_2021-11-19-m0.u2.p21.sent4	Як правило, це суцільний паркан сітки чи дроту з системою відеонагляду, вартові башні через кожні 5-7 кілометрів, на які встановлюються сучасні оптичні і тепловізійні прилади спостереження, які дозволяють бачити все, що відбувається на суміжній з кордоном території.
ParlaMint-UA_2021-11-19-m0.u2.p22.sent1	Країни, які мають надвисокий ризик проникнення нелегальних мігрантів з країнами, де йде громадянська війна або населення живе за межею жебрацтва, будують паркани з бетонних плит заввишки до шести метрів, так, як Ізраїль на кордоні з Палестиною, США з Мексикою, Туреччина з Сирією.
ParlaMint-UA_2021-11-19-m0.u2.p22.sent2	Але треба визнати, що такі паркани, бетонні паркани, коштують надзвичайно дорого.
ParlaMint-UA_2021-11-19-m0.u2.p22.sent3	До того ж вони жодним чином не є запорукою від повномасштабного воєнного вторгнення.
ParlaMint-UA_2021-11-19-m0.u2.p23.sent1	Які задачі має вирішувати майбутній український інтелектуальний кордон і яким він повинен бути?
ParlaMint-UA_2021-11-19-m0.u2.p23.sent2	В першу чергу це має бути захист від диверсійних і розвідувальних груп з території держави-агресора; по-друге, це захист української економіки від контрабанди, яка є економічною зброєю проти нашої держави; по-третє, це захист від потоків нелегальних мігрантів, які також є зброєю в сучасній гібридній війні, і протягом останніх місяців ми в цьому переконалися якнайкраще; по-четверте, це захист від проникнення на територію України лідерів та членів міжнародних організованих злочинних угруповань, що також сьогодні трапляється.
ParlaMint-UA_2021-11-19-m0.u2.p24.sent1	З урахуванням економічних можливостей України після вивчення досвіду іноземних країн найбільш раціональним рішенням є будівництво вздовж усього кордону або річки у вигляді суцільного паркану, сітки та колючого дроту зі стовідсотковим покриттям кордону інтелектуальними системами цілодобового відеонагляду та сигналізації.
ParlaMint-UA_2021-11-19-m0.u2.p25.sent1	Що дає можливість ця сигналізація?
ParlaMint-UA_2021-11-19-m0.u2.p25.sent2	Фактично сигнал про загрозу перетину державного кордону, а сьогодні сучасні системи відеоспостереження дають можливість моніторити і виділяти об'єкти на відстані від п'яти до п'ятнадцяти кілометрів від державного кордону вздовж іншої території, виявляти такі об'єкти, сигналізувати прикордонникам, і завдяки швидкісній дорозі, рокадній дорозі, яка буде вздовж державного кордону, впродовж 15 хвилин прибувати на місце ймовірної небезпеки.
ParlaMint-UA_2021-11-19-m0.u2.p25.sent3	Фактично таким чином ми зможемо чітко і однозначно визначити і реагувати на будь-які загрози контрабандного характеру, протиправного проникнення кордону, в тому числі масованим пересуванням мігрантів, які сьогодні ми обговорюємо.
ParlaMint-UA_2021-11-19-m0.u2.p26.sent1	Вздовж кордону з Російською Федерацією та Білоруссю, які розташовані.
ParlaMint-UA_2021-11-19-m0.u2.p26.sent2	частини ділянки кордону, які розташовані на відкритій місцевості, вбачається доцільним будівництво протитранспортного рову шириною чотири метри і глибиною два метри для ускладнення прориву механізованих підрозділів ворожої армії.
ParlaMint-UA_2021-11-19-m0.u2.p27.sent1	Звісно, ми не можемо будувати державний кордон, лише маючи бажання.
ParlaMint-UA_2021-11-19-m0.u2.p27.sent2	Ми маємо з вами чітко визначити і закласти в державний бюджет наступного року необхідні кошти для будівництва державного кордону в двох критично важливих ділянках: ділянки з Російською Федерацією і ділянки з Республікою Білорусь.
ParlaMint-UA_2021-11-19-m0.u2.p27.sent3	По загальній протяжності з Російською Федерацією по суходолу це складає 1 тисяча 505 кілометрів, з них є 409 кілометрів окупованого кордону, і, я вже сказав, з Республікою Білорусь – це 1 тисяча 84 кілометри, тобто це понад 2 тисячі - 2,5 тисячі кілометрів необхідного будівництва державного кордону.
ParlaMint-UA_2021-11-19-m0.u2.p28.sent1	Фактично на сьогоднішній день така робота в облаштуванні, інженерному облаштуванні сучасного українського кордону оцінюється і буде коштувати близько 17 мільярдів гривень на тих ділянках, про які я сказав, а саме кордону з Республікою Білорусь і з Російською Федерацією.
ParlaMint-UA_2021-11-19-m0.u2.p28.sent2	З урахуванням того, що розміри контрабанди, які обертаються навколо цих ділянок, обчислюється також десятками мільярдів гривень, я думаю, що це абсолютно логічна інвестиція сьогодні і зараз.
ParlaMint-UA_2021-11-19-m0.u2.p28.sent3	І ми це зможемо зробити вже протягом наступного року ці дві ділянки.
ParlaMint-UA_2021-11-19-m0.u2.p29.sent1	Я звертаюсь до вас, шановні колеги, в тому, щоби в наступному бюджеті на 2022 рік, а скоро буде друге читання цього документа, ви передбачили необхідні кошти для облаштування державного кордону.
ParlaMint-UA_2021-11-19-m0.u2.p29.sent2	Саме це є запорукою того, що ми будемо у безпеці, наші громадяни будуть відчувати захищеність, і ми будемо розуміти, що українська держава має надійні кордони.
ParlaMint-UA_2021-11-19-m0.u2.p30.sent1	Дякую вам за увагу.
ParlaMint-UA_2021-11-19-m0.u3.p1.sent1	Дякую, шановні колеги.
ParlaMint-UA_2021-11-19-m0.u3.p2.sent1	Переходимо до запитань до міністра внутрішніх справ України від депутатських фракцій і груп.
ParlaMint-UA_2021-11-19-m0.u3.p2.sent2	Шановні колеги, прошу записатися на запитання.
ParlaMint-UA_2021-11-19-m0.u3.p3.sent1	Слово надається народному депутату України Ісаєнку Дмитру Валерійовичу, фракція політичної партії "Опозиційна платформа - За життя".
ParlaMint-UA_2021-11-19-m0.u4.p1.sent1	Прошу передати Колтуновичу Олександру Сергійовичу.
ParlaMint-UA_2021-11-19-m0.u5.p1.sent1	Будь ласка, Колтунович.
ParlaMint-UA_2021-11-19-m0.u6.p1.sent1	Шановний пане міністре, шановні члени Кабінету Міністрів, колеги і, головне, наші виборці, дивіться, які подвійні стандарти сьогодні лунають з цієї трибуни.
ParlaMint-UA_2021-11-19-m0.u6.p1.sent2	Ви нам розказуєте про певні обмеження з Білоруссю, а скажіть, які ви будете робити обмеження, коли ви будете імпортувати звідти електроенергію?
ParlaMint-UA_2021-11-19-m0.u6.p1.sent3	Це раз.
ParlaMint-UA_2021-11-19-m0.u6.p1.sent4	Ви не думали про те, що Білорусь – це у нас один з ключових торгово-економічних і зовнішньоекономічних партнерів?
ParlaMint-UA_2021-11-19-m0.u6.p2.sent1	Дивіться, при вас, при вашій владі в цьому році експорт в Білорусь зріс на 13 відсотків, імпорт на 58,8 відсотка зріс за дев'ять місяців цього року.
ParlaMint-UA_2021-11-19-m0.u6.p2.sent2	Це один з головних торгово-економічних і зовнішньоекономічних партнерів – Білорусь.
ParlaMint-UA_2021-11-19-m0.u6.p2.sent3	Те, що ви називаєте країною-агресором, а це у нас Російська Федерація, ваші дані Держстату, у нас імпорт звідти зріз на 19,5 відсотка в цьому році.
ParlaMint-UA_2021-11-19-m0.u6.p2.sent4	Тому ви, коли будете займатись такими популістськими речами, ви спочатку дивіться дані Державної служби статистики.
ParlaMint-UA_2021-11-19-m0.u6.p3.sent1	А запитання у мене стосується якраз електроенергії.
ParlaMint-UA_2021-11-19-m0.u6.p3.sent2	Як ви будете домовлятись, коли ви плануєте будувати ці.
ParlaMint-UA_2021-11-19-m0.u7.p1.sent1	Дякую за запитання.
ParlaMint-UA_2021-11-19-m0.u7.p2.sent1	Сьогодні темою мого виступу і, власне, запиту Верховної Ради України була саме міграційна криза.
ParlaMint-UA_2021-11-19-m0.u7.p2.sent2	І у вигляді відповіді на ваше запитання я би просив ще раз переглянути відео протистояння з польськими, литовськими прикордонниками, відео травмованих мігрантів, які свідомо, абсолютно чітко розуміємо, свідомо спрямовані сьогодні до державних кордонів з країнами Європейського Союзу.
ParlaMint-UA_2021-11-19-m0.u7.p3.sent1	Я підкреслив, що ми не виключаємо можливість спрямування цих мігрантів, а мова йде про тисячі осіб, які приїжджають до нас з інших країн, із Сирії, з Іраку, які приїжджають сюди за туристичними візами з офіційними документами.
ParlaMint-UA_2021-11-19-m0.u7.p3.sent2	Тобто в Республіці Білорусь вони не являються, не є незаконними мігрантами, але їхньою метою є незаконний перетин кордону з Польщею.
ParlaMint-UA_2021-11-19-m0.u7.p3.sent3	І ми розуміємо, що вони сьогодні спрямовуються, на жаль, спецслужбами, в тому числі Російської Федерації.
ParlaMint-UA_2021-11-19-m0.u7.p4.sent1	Тому я тут чітко розділяю питання загроз, які ми бачимо воочию, в яких ми можемо переконатися воочию.
ParlaMint-UA_2021-11-19-m0.u7.p4.sent2	І ми зобов'язані як уряд передбачати і перешкоджати.
ParlaMint-UA_2021-11-19-m0.u7.p5.sent1	Тому сьогодні я виклав короткий план тих заходів, які вже здійснені, наші плани і бачення наступних, зокрема спільні навчання, які мають відбутися.
ParlaMint-UA_2021-11-19-m0.u7.p5.sent2	І я думаю, що ми маємо гарантувати українському народу здатність сьогоднішньої української влади забезпечити безпеку, яка б не надходила з будь-якого боку: чи з боку країни-агресора Російської Федерації, чи з боку Республіки Білорусь.
ParlaMint-UA_2021-11-19-m0.u8.p1.sent1	Дякую.
ParlaMint-UA_2021-11-19-m0.u8.p2.sent1	Слово надається народному депутату України Рахманіну Сергію Івановичу, фракція політичної партії "Голос".
ParlaMint-UA_2021-11-19-m0.u9.p1.sent1	Дякую.
ParlaMint-UA_2021-11-19-m0.u9.p2.sent1	Денисе Анатолійовичу, наскільки відомо, Кабінет Міністрів розглядав питання про термінове виділення коштів на облаштунок українсько-білоруського кордону.
ParlaMint-UA_2021-11-19-m0.u9.p2.sent2	Але знову ж таки, наскільки відомо, ухвалили рішення про те, що поточні роботи поки що будуть відбуватися за рахунок невикористаних коштів ДПСУ – організації, яка і так не обтяжена великим бюджетом, потреби якої набагато вищі, ніж грошей, які вона отримує.
ParlaMint-UA_2021-11-19-m0.u9.p3.sent1	Зокрема, наскільки мені відомо, 178 мільйонів пропонується на це витратити.
ParlaMint-UA_2021-11-19-m0.u9.p3.sent2	То в мене питання: чи відповідає ця інформація дійсності?
ParlaMint-UA_2021-11-19-m0.u9.p3.sent3	Якщо так, чи вважаєте ви це вірним управлінським рішенням?
ParlaMint-UA_2021-11-19-m0.u9.p4.sent1	І друге питання.
ParlaMint-UA_2021-11-19-m0.u9.p4.sent2	Щороку виділяється на облаштунок українського кордону від 200 до 400 гривень.
ParlaMint-UA_2021-11-19-m0.u9.p4.sent3	Цьогоріч виділено 286.
ParlaMint-UA_2021-11-19-m0.u9.p4.sent4	Для порівняння: у 18-му році було пів мільярда.
ParlaMint-UA_2021-11-19-m0.u9.p4.sent5	Ви сказали, що необхідні кошти мають бути закладені.
ParlaMint-UA_2021-11-19-m0.u9.p4.sent6	Хотілося б почути конкретну цифру.
ParlaMint-UA_2021-11-19-m0.u9.p4.sent7	Необхідні – це скільки: 500, 600, 700?
ParlaMint-UA_2021-11-19-m0.u9.p4.sent8	І чи є у вас погодження з Мінфіном, що він знайде такі гроші?
ParlaMint-UA_2021-11-19-m0.u9.p5.sent1	Дякую.
ParlaMint-UA_2021-11-19-m0.u10.p1.sent1	Дякую за запитання.
ParlaMint-UA_2021-11-19-m0.u10.p2.sent1	Ваше запитання складається з кількох частин.
ParlaMint-UA_2021-11-19-m0.u10.p2.sent2	Перша частина стосовно коштів резервного фонду.
ParlaMint-UA_2021-11-19-m0.u10.p2.sent3	Можу сказати, що уряд вже прийняв рішення про виділення 21 мільйона гривень для закупівлі матеріалу для виготовлення колючого дроту для облаштування державного кордону.
ParlaMint-UA_2021-11-19-m0.u10.p2.sent4	Це перше рішення, яке вже було прийнято.
ParlaMint-UA_2021-11-19-m0.u10.p2.sent5	Друге рішення буде прийнято сьогодні і це кошти резервного фонду.
ParlaMint-UA_2021-11-19-m0.u10.p2.sent6	Це не кошти Державної прикордонної служби України в жодному разі.
ParlaMint-UA_2021-11-19-m0.u10.p3.sent1	Я з вами згоден, що на сьогоднішній день Державна прикордонна служба, так як і інші системи структури МВС, вони фінансуються недостатньо.
ParlaMint-UA_2021-11-19-m0.u10.p3.sent2	Наведу приклад.
ParlaMint-UA_2021-11-19-m0.u10.p3.sent3	Фактично 85 відсотків всього бюджету будь-якого силового відомства є заробітні плати.
ParlaMint-UA_2021-11-19-m0.u10.p3.sent4	Фактично ми також з вами знаємо, що заробітна плата молодшого офіцера сьогодні на руки складає 11-12 тисяч гривень максимум.
ParlaMint-UA_2021-11-19-m0.u10.p3.sent5	Офіцера, який прийшов служити, офіцера, який розуміє, яких він позбавляється благ і гарантій, і тому подібне.
ParlaMint-UA_2021-11-19-m0.u10.p4.sent1	Щодо облаштування кордону, щоб вкластись у визначений регламентом час, я ще раз повторюсь, що це цифра порахована.
ParlaMint-UA_2021-11-19-m0.u10.p4.sent2	Для того, щоб облаштувати кордон з Російською Федерацією і з Республікою Білорусь, ця сума складає 17 мільярдів гривень, і так, вона відрізняється від сум, які виділялися в минулих роках.
ParlaMint-UA_2021-11-19-m0.u10.p4.sent3	Ні 300, ні 500 мільйонів не є достатніми для того, щоб збудувати достатню кількість.
ParlaMint-UA_2021-11-19-m0.u10.p4.sent4	Це лише суми, щоб можна було виділити, закласти правові підстави цього будівництва: оформлення земельних ділянок тощо.
ParlaMint-UA_2021-11-19-m0.u10.p4.sent5	Ми ж говоримо про необхідність побудови наступного року нового державного кордону, який виконає всі необхідні умови.
ParlaMint-UA_2021-11-19-m0.u10.p4.sent6	Вартість цього проекту - 17 мільярдів гривень.
ParlaMint-UA_2021-11-19-m0.u10.p5.sent1	Не почув.
ParlaMint-UA_2021-11-19-m0.u10.p5.sent2	На 22-й рік планується.
ParlaMint-UA_2021-11-19-m0.u11.p1.sent1	Дякую.
ParlaMint-UA_2021-11-19-m0.u11.p2.sent1	Шановні колеги, йдемо далі.
ParlaMint-UA_2021-11-19-m0.u11.p2.sent2	Будь ласка, слово надається народному депутату України Гузю Ігорю Володимировичу, депутатська група "Партія "За майбутнє".
ParlaMint-UA_2021-11-19-m0.u12.p1.sent1	Ігор Гузь, Волинь.
ParlaMint-UA_2021-11-19-m0.u12.p1.sent2	Пане міністре, я хочу висловити думку всіх депутатів-мажоритарників волинян, тому що ми якраз межуємо на кордоні з Білоруссю.
ParlaMint-UA_2021-11-19-m0.u12.p1.sent3	Я знаю, що ви були безпосередньо в Луцьку і на кордоні.
ParlaMint-UA_2021-11-19-m0.u12.p2.sent1	Перше.
ParlaMint-UA_2021-11-19-m0.u12.p2.sent2	Ви говорите: підтримайте, депутати, наші пропозиції по будівництву фортифікаційних споруд.
ParlaMint-UA_2021-11-19-m0.u12.p2.sent3	А ми хочемо вам задати питання і пану Шмигалю.
ParlaMint-UA_2021-11-19-m0.u12.p2.sent4	Ваша яка пропозиція в цьому бюджеті?
ParlaMint-UA_2021-11-19-m0.u12.p2.sent5	Ви говорите про 17 мільярдів потреби, а ми хочемо почути вашу пропозицію, де ви пропонуєте вже в цьому бюджеті.
ParlaMint-UA_2021-11-19-m0.u12.p2.sent6	Тому не треба говорити просто про потребу, треба говорити про те, що ви пропонуєте.
ParlaMint-UA_2021-11-19-m0.u12.p3.sent1	Друге.
ParlaMint-UA_2021-11-19-m0.u12.p3.sent2	Якщо це будуть мільярди, буде маса питань щодо зловживань.
ParlaMint-UA_2021-11-19-m0.u12.p3.sent3	Є величезне прохання: вам як міністру забезпечити прозорість таку максимальну цього процесу, щоб не було історій, а ви знаєте, які вони були в минулі роки з приводу будівництва умовної стіни.
ParlaMint-UA_2021-11-19-m0.u12.p4.sent1	Дякую.
ParlaMint-UA_2021-11-19-m0.u13.p1.sent1	Дякую за запитання.
ParlaMint-UA_2021-11-19-m0.u13.p1.sent2	Воно дасть можливість продовжити відповідь на запитання попереднього народного депутата.
ParlaMint-UA_2021-11-19-m0.u13.p2.sent1	Щодо запиту.
ParlaMint-UA_2021-11-19-m0.u13.p2.sent2	Він формований в державній цільовій програмі по облаштуванню державного кордону, яка.
ParlaMint-UA_2021-11-19-m0.u13.p2.sent3	на сьогоднішній день концепція, яка затверджена українським урядом.
ParlaMint-UA_2021-11-19-m0.u13.p2.sent4	Сума облаштування всього державного кордону, вона складає понад 30 мільярдів гривень.
ParlaMint-UA_2021-11-19-m0.u13.p2.sent5	Проакцентую ще раз, мова іде і бюджетний запит направлений на суму 17 мільярдів.
ParlaMint-UA_2021-11-19-m0.u13.p2.sent6	Сьогодні Міністерство фінансів вже підтвердило, що вони готові виділити кошти на облаштування державного кордону наступного року.
ParlaMint-UA_2021-11-19-m0.u13.p2.sent7	Якими це будуть кошти, достатня кількість – це 17 мільярдів гривень, ми побачимо в тому числі під час роботи, підготовки до другого читання державного бюджету.
ParlaMint-UA_2021-11-19-m0.u13.p3.sent1	Вам приймати відповідне рішення.
ParlaMint-UA_2021-11-19-m0.u13.p3.sent2	До вас я сьогодні звертаюсь як міністр внутрішніх справ.
ParlaMint-UA_2021-11-19-m0.u13.p3.sent3	Тому що серед багатьох пріоритетів, які сьогодні визначені українською державою, українським народом, мені здається, і я переконаний, що будівництво державного кордону є одним із пріоритетних завдань, яке ми маємо виконати цього року.
ParlaMint-UA_2021-11-19-m0.u13.p3.sent4	Тому згода на виділення цієї строки бюджету, і це не про мільйони йде мова, а про мільярди, вже є.
ParlaMint-UA_2021-11-19-m0.u13.p3.sent5	але скільки саме, давайте побачимо, коли бюджет потрапить до стін Верховної Ради.
ParlaMint-UA_2021-11-19-m0.u13.p3.sent6	Я докладаю всіх зусиль, щоб необхідні кошти були виділені вже в наступному році.
ParlaMint-UA_2021-11-19-m0.u13.p4.sent1	Ще раз кажу, мова йде про саме 17 мільярдів гривень.
ParlaMint-UA_2021-11-19-m0.u13.p4.sent2	Ці кошти мають бути виділені частково на Міністерство інфраструктури.
ParlaMint-UA_2021-11-19-m0.u13.p4.sent3	Тому що будівельні роботи щодо рокадної дороги, щодо інженерних споруд будуть виділені саме і будуватися саме через Міністерство інфраструктури.
ParlaMint-UA_2021-11-19-m0.u13.p4.sent4	Міністерство внутрішніх справ буде забезпечувати.
ParlaMint-UA_2021-11-19-m0.u14.p1.sent1	Дякую.
ParlaMint-UA_2021-11-19-m0.u14.p2.sent1	Слово надається народному депутату України Цимбалюку Михайлу Михайловичу, фракція політичної партії Всеукраїнське об'єднання "Батьківщина".
ParlaMint-UA_2021-11-19-m0.u15.p1.sent1	Михайло Цимбалюк, "Батьківщина".
ParlaMint-UA_2021-11-19-m0.u15.p1.sent2	Денис Анатолійович, міністром можна бути, а можна відбутися.
ParlaMint-UA_2021-11-19-m0.u15.p1.sent3	Я вам бажаю, щоб ви відбулися на посаді міністра внутрішніх справ.
ParlaMint-UA_2021-11-19-m0.u15.p1.sent4	І через декілька років, як ви будете звітувати, то щоб була заповнена, повна сесійна зала насамперед представниками влади.
ParlaMint-UA_2021-11-19-m0.u15.p1.sent5	У мене до вас три питання.
ParlaMint-UA_2021-11-19-m0.u15.p2.sent1	Перше.
ParlaMint-UA_2021-11-19-m0.u15.p2.sent2	Ви знаєте, що Україна ратифікувала Угоду з Європейським Союзом про реадмісію.
ParlaMint-UA_2021-11-19-m0.u15.p2.sent3	Чи готові у нас пункти перебування тимчасового незаконних мігрантів?
ParlaMint-UA_2021-11-19-m0.u15.p3.sent1	Друге питання.
ParlaMint-UA_2021-11-19-m0.u15.p3.sent2	Ви говорили фахово про прикордонну службу.
ParlaMint-UA_2021-11-19-m0.u15.p3.sent3	До речі, ми вчора як Верховна Рада підтримали пропозицію, ухваливши законопроект про цей підрозділ бойовий.
ParlaMint-UA_2021-11-19-m0.u15.p3.sent4	Чи забезпечені, і що ви плануєте робити, прикордонники, представники Нацгвардії житлом, в тому числі і ті, які при ротації переходять на службу?
ParlaMint-UA_2021-11-19-m0.u15.p4.sent1	І третє питання.
ParlaMint-UA_2021-11-19-m0.u15.p4.sent2	Пенсійне забезпечення всіх представників.
ParlaMint-UA_2021-11-19-m0.u16.p1.sent1	Дякую за запитання.
ParlaMint-UA_2021-11-19-m0.u16.p1.sent2	Ви їх задали чотири, я боюсь, що за дві хвилини я не встигну на них відповісти, але ми зможемо обговорити це пізніше.
ParlaMint-UA_2021-11-19-m0.u16.p2.sent1	Перше: стосовно реадмісії.
ParlaMint-UA_2021-11-19-m0.u16.p2.sent2	Пункти тимчасового прибування іноземців в Україні створені, і вони існують.
ParlaMint-UA_2021-11-19-m0.u16.p2.sent3	Їхня місткість, на жаль, не така велика, як ми би це хотіли.
ParlaMint-UA_2021-11-19-m0.u16.p2.sent4	Сьогодні вільних місць в ПТПІ порядка до 500 місць, які є в ПТПІ.
ParlaMint-UA_2021-11-19-m0.u16.p2.sent5	І ми вже сьогодні розуміємо, у разі, якщо буде розвиватися негативний сценарій прориву мігрантів на територію України, ми розглядаємо інші сценарії додаткових потужностей пунктів перебування іноземців.
ParlaMint-UA_2021-11-19-m0.u16.p3.sent1	Щодо реадмісії можу зазначити, що, на жаль, приклади з Республікою Польща і з Литвою показали, що Республіка Білорусь не виконує умови цієї угоди, і не відбувається згідно цієї угоди видача і прийом мігрантів, які переткнули все ж таки кордон з Польщею і Литвою.
ParlaMint-UA_2021-11-19-m0.u16.p3.sent2	А тому нам у цьому плані прийдеться розраховувати на власні сили і на об'єднані сили з Європейським Союзом.
ParlaMint-UA_2021-11-19-m0.u16.p4.sent1	Щодо Закону про прикордонників і про, власне, про можливість використання ними зброї, я хочу подякувати цій залі.
ParlaMint-UA_2021-11-19-m0.u16.p4.sent2	Дійсно, вчора був прийнятий закон, який тривалий час перебував у роботі в комітетах.
ParlaMint-UA_2021-11-19-m0.u16.p4.sent3	Дійсно, він надзвичайно був потрібний для того, щоб прикордонники чітко розуміли межу і повноваження щодо використання спеціальних засобів.
ParlaMint-UA_2021-11-19-m0.u16.p4.sent4	І я переконаний, що Президент швидко підпише даний закон для використання в роботі прикордонників.
ParlaMint-UA_2021-11-19-m0.u16.p5.sent1	Щодо інших законодавчих новацій, то вони також є необхідні.
ParlaMint-UA_2021-11-19-m0.u16.p5.sent2	І уряд або народні депутати, з якими ми працюємо в цьому плані, з профільного комітету, вийдуть із необхідними законодавчими змінами до закону.
ParlaMint-UA_2021-11-19-m0.u16.p5.sent3	Але ми готові і в межах того.
ParlaMint-UA_2021-11-19-m0.u17.p1.sent1	Дякую.
ParlaMint-UA_2021-11-19-m0.u17.p2.sent1	Слово надається народному депутату України Каптєлову Роману Володимировичу, фракція політичної партії "Слуга народу".
ParlaMint-UA_2021-11-19-m0.u18.p1.sent1	Прошу передати слово Ковальчуку.
ParlaMint-UA_2021-11-19-m0.u19.p1.sent1	Будь ласка, слово передається Ковальчуку Олександру.
ParlaMint-UA_2021-11-19-m0.u20.p1.sent1	Дякую.
ParlaMint-UA_2021-11-19-m0.u20.p1.sent2	Олександр Ковальчук, фракція "Слуга народу", Рівненщина.
ParlaMint-UA_2021-11-19-m0.u20.p2.sent1	Денис Анатолійович, я представляю Рівненщину, тому питання, про яке ви зараз говорите, і те, що ми чуємо, особливо чітко стосується людей, які проживають в моїй області.
ParlaMint-UA_2021-11-19-m0.u20.p2.sent2	Тому в мене буде декілька запитань, з вашого дозволу.
ParlaMint-UA_2021-11-19-m0.u20.p2.sent3	А перед тим я хочу буквально два слова сказати у вигляді подяки вам і всім працівникам ваших відомств, які вам підпорядковані, за ту роботу, яку проводять і в боротьбі з бурштином, і на дорогах, і все інше позитивне, яке ви робите.
ParlaMint-UA_2021-11-19-m0.u20.p3.sent1	У мене питання: з якими країнами за допомогою МЗС ви спілкуєтесь і плануєте свою діяльність в цьому процесі боротьби на нашому кордоні, те, що зараз відбувається?
ParlaMint-UA_2021-11-19-m0.u20.p3.sent2	І чи готові прикордонники застосовувати зброю в разі такої необхідності, якщо вона буде, тому що я допускаю, що серед тих біженців можуть бути приховані.
ParlaMint-UA_2021-11-19-m0.u21.p1.sent1	Дякую за запитання.
ParlaMint-UA_2021-11-19-m0.u21.p2.sent1	Спершу хочу відповісти, що я особисто і керівники прикордонної служби, Національної поліції, Національної гвардії знаходяться в тісному зв'язку і контакті з відповідними керівниками з Республіки Польща, зокрема я з міністром внутрішніх справ Республіки Польща, Литви, відповідно ми так контактуємо.
ParlaMint-UA_2021-11-19-m0.u21.p2.sent2	І ми очікуємо на зустріч найближчим часом на платформі Люблінського трикутника саме в межах цієї ініціативи, з тим щоб обговорити безпекові питання і відбувалась чітка координація.
ParlaMint-UA_2021-11-19-m0.u21.p2.sent3	Вже сьогодні після наших розмов така координація налагоджена.
ParlaMint-UA_2021-11-19-m0.u21.p2.sent4	Зокрема, ми домовились, що група прикордонників поїде на кордон з Польщею з тим, щоб подивитися, яким чином, які загрози, як це відбувається безпосередньо на державному кордоні Республіки Білорусь і Польщі.
ParlaMint-UA_2021-11-19-m0.u21.p2.sent5	Цей візит відбудеться найближчим часом.
ParlaMint-UA_2021-11-19-m0.u21.p3.sent1	Фактично щодо засобів, яким вони протистоять, я озвучив в своїй доповіді, так.
ParlaMint-UA_2021-11-19-m0.u21.p3.sent2	Ми вважаємо і я хочу наголосити, що мова йде тут не про біженців, а про незаконних мігрантів, про порушників державного кордону у разі, якщо вони будуть намагатись порушувати державний кордон.
ParlaMint-UA_2021-11-19-m0.u21.p3.sent3	Тому саме в такому випадку і саме таким чином буде ставлення до цих осіб.
ParlaMint-UA_2021-11-19-m0.u21.p4.sent1	Якщо ми говоримо про протидію, то я ще раз повторюсь, що мова не йде про застосування зброї, якщо не буде за грози для здоров'я і життя прикордонників, працівників Національної гвардії і Національної поліції.
ParlaMint-UA_2021-11-19-m0.u21.p4.sent2	Але якщо така загроза буде виникати, то, безперечно, згідно законів,передбачених, власне, в цій ситуації, будуть використані всі сили і засоби, необхідні для цього.
ParlaMint-UA_2021-11-19-m0.u21.p4.sent3	Головне для.
ParlaMint-UA_2021-11-19-m0.u22.p1.sent1	Дякую.
ParlaMint-UA_2021-11-19-m0.u22.p2.sent1	Слово надається народному депутату України Герасимову Артуру Володимировичу, фракція політичної партії "Європейська солідарність".
ParlaMint-UA_2021-11-19-m0.u23.p1.sent1	Прошу передати слово Софії Федині.
ParlaMint-UA_2021-11-19-m0.u24.p1.sent1	Софія Романівна Федина.
ParlaMint-UA_2021-11-19-m0.u25.p1.sent1	Пане міністре, вже кілька тижнів міграційної кризи, а ви доповідаєте, що сьогодні буде створено штаб.
ParlaMint-UA_2021-11-19-m0.u25.p1.sent2	Це якийсь, чесно кажучи, нонсенс.
ParlaMint-UA_2021-11-19-m0.u25.p1.sent3	Тому в мене запитання.
ParlaMint-UA_2021-11-19-m0.u25.p2.sent1	Учора ми прийняли зміни до Закону "Про Державну прикордонну службу України", яка розширює можливості і повноваження захисту для прикордонної служби.
ParlaMint-UA_2021-11-19-m0.u25.p2.sent2	Скільки потрібно, щоби привести підзаконну базу у відповідність до закону, тому що визначені там шість місяців – це явно критично довго?
ParlaMint-UA_2021-11-19-m0.u25.p3.sent1	Друге питання.
ParlaMint-UA_2021-11-19-m0.u25.p3.sent2	Скільки кілометрів з 1 тисячі 84 українсько-білоруського кордону були оснащені і врегульовані за минулих два з половиною роки?
ParlaMint-UA_2021-11-19-m0.u25.p4.sent1	І третє питання.
ParlaMint-UA_2021-11-19-m0.u25.p4.sent2	Чому для посилення кордону немає оперативного резерву Держприкордонслужби, Нацгвардії і Військ територіальної оборони ЗСУ?
ParlaMint-UA_2021-11-19-m0.u25.p4.sent3	Тому що, чи насправді курсанти будуть кращими від спеціально підготовлених бійців Національної гвардії, на яких протягом крайніх років ішли шалені кошти, ну, це дуже-дуже складне і відповідальне запитання.
ParlaMint-UA_2021-11-19-m0.u26.p1.sent1	Дякую за запитання.
ParlaMint-UA_2021-11-19-m0.u26.p2.sent1	Щодо штабу, який сьогодні затвердить уряд.
ParlaMint-UA_2021-11-19-m0.u26.p2.sent2	Відповідні штаби на місцях в кожній області вже існують.
ParlaMint-UA_2021-11-19-m0.u26.p2.sent3	Координація між силами і засобами Міністерства внутрішніх справ, всіх відомств вже існує.
ParlaMint-UA_2021-11-19-m0.u26.p2.sent4	Ми ведемо мову для того, щоб координувати не тільки Міністерство внутрішніх справ, але й Міністерство оборони, але і місцеві органи влади загалом на національному рівні, але й інші відомства, зокрема, наприклад, Міністерство охорони здоров'я, адже ми говоримо про можливе задіяння лікарень, які знаходяться на цих територіях.
ParlaMint-UA_2021-11-19-m0.u26.p2.sent5	Саме для цього сьогодні офіційно створюється штаб, який буде координувати між всіма.
ParlaMint-UA_2021-11-19-m0.u26.p2.sent6	Необхідні рішення щодо дислокації засобів вже прийняті.
ParlaMint-UA_2021-11-19-m0.u26.p2.sent7	Необхідні кошти для виготовлення єгози на початковому вже прийняті урядом.
ParlaMint-UA_2021-11-19-m0.u26.p2.sent8	Зараз йде мова про загальну координацію міжвідомчу в додаткових питаннях, які виникають по ходу.
ParlaMint-UA_2021-11-19-m0.u26.p3.sent1	Щодо другого вашого питання по закону і його імплементації, про підзаконні акти.
ParlaMint-UA_2021-11-19-m0.u26.p3.sent2	Так, "Перехідними положеннями" до закону визначено шість місяців, необхідних для цього.
ParlaMint-UA_2021-11-19-m0.u26.p3.sent3	Але вже невідкладно після підписання закону, вже сьогодні, я дав доручення готувати необхідні підзаконні акти.
ParlaMint-UA_2021-11-19-m0.u26.p3.sent4	Як тільки закон буде підписаний, уряд може розглядати необхідні проекти актів.
ParlaMint-UA_2021-11-19-m0.u26.p4.sent1	Але ще раз наголошую, що згідно нашого аналізу законодавства, поточного, і прикордонникам, і Національній поліції вже сьогодні достатньо передбачено засобів і сил для того, щоб захистити український кордон.
ParlaMint-UA_2021-11-19-m0.u26.p5.sent1	Щодо облаштування кордону.
ParlaMint-UA_2021-11-19-m0.u26.p5.sent2	Можу зазначити, що за останні 30 років незалежності України, 30 років, жодним Президентом України, який перебував до цього, жодним керівником служби не було належним чином облаштовано жодного кілометра державного кордону з Республікою Білорусь.
ParlaMint-UA_2021-11-19-m0.u26.p5.sent3	Тут і зараз.
ParlaMint-UA_2021-11-19-m0.u27.p1.sent1	Слово надається народному депутату України Вельможному Сергію Анатолійовичу, депутатська група "Довіра".
ParlaMint-UA_2021-11-19-m0.u28.p1.sent1	Сергій Вельможний, Луганщина, депутатська група "Довіра".
ParlaMint-UA_2021-11-19-m0.u28.p1.sent2	Передаю слово Павлу Бакунцю.
ParlaMint-UA_2021-11-19-m0.u29.p1.sent1	Будь ласка, Павло Бакунець.
ParlaMint-UA_2021-11-19-m0.u30.p1.sent1	Доброго дня!
ParlaMint-UA_2021-11-19-m0.u30.p1.sent2	Павло Бакунець, депутатська група "Довіра".
ParlaMint-UA_2021-11-19-m0.u30.p1.sent3	Шановний пане міністр, звичайно, що це викликає велику повагу до вас, що ви особисто були на кордоні і тримаєте десь ситуацію на щохвилинному контролі.
ParlaMint-UA_2021-11-19-m0.u30.p2.sent1	Все ж таки в соціальних мережах хтось поширює відео про те, що нелегальні мігранти все ж проникають на територію нашої держави.
ParlaMint-UA_2021-11-19-m0.u30.p2.sent2	Прошу підтвердити, чи це так, чи ні, аби наші громадяни не хвилювалися.
ParlaMint-UA_2021-11-19-m0.u30.p2.sent3	І чи ви напрацьовуєте якісь механізми з іноземними партнерами для спільного захисту, спільних тренувань на територіях нашого державного кордону для того, аби запобігати нелегальному проникненню мігрантів зі сторони Білорусі?
ParlaMint-UA_2021-11-19-m0.u30.p3.sent1	Дякую.
ParlaMint-UA_2021-11-19-m0.u31.p1.sent1	Дякую вам.
ParlaMint-UA_2021-11-19-m0.u31.p1.sent2	Стосовно вашого коментаря щодо мого візиту на кордон, не варто його переоцінювати.
ParlaMint-UA_2021-11-19-m0.u31.p1.sent3	Я би в першу чергу закликав всіх громадян України з повагою ставитися до рядового прикордонника, який сьогодні на всьому державному кордоні з іншими державами, не тільки з Республікою Білорусь, на мінімальні кошти насправді, тому що звучало, що виділяються шалені кошти, це не так, захищає державний кордон України.
ParlaMint-UA_2021-11-19-m0.u31.p1.sent4	І я думаю, що саме ця професія - професія прикордонника - сьогодні недооцінена, недофінансована, недозабезпечена.
ParlaMint-UA_2021-11-19-m0.u31.p1.sent5	Я думаю, що в наших силах це виправити.
ParlaMint-UA_2021-11-19-m0.u31.p2.sent1	Стосовно питання щодо інформації, яка була поширена кілька днів тому, щодо проникнення, начебто проникнення на територію України кількох десятків мігрантів.
ParlaMint-UA_2021-11-19-m0.u31.p2.sent2	Ми вже спостерігаємо, і сьогодні кіберполіція починає з'ясовувати звідки, яким чином ця інформація з'являється.
ParlaMint-UA_2021-11-19-m0.u31.p3.sent1	Вчора було дано спростування даної інформації, що це є абсолютний фейк.
ParlaMint-UA_2021-11-19-m0.u31.p3.sent2	Але натомість відео, яке знято, говорить про те, що люди, які організовували ці зйомки, однозначно намагалися створити враження про те, що такий прорив таки відбувся.
ParlaMint-UA_2021-11-19-m0.u31.p3.sent3	Цей фейк був розвінчаний.
ParlaMint-UA_2021-11-19-m0.u31.p3.sent4	Кіберполіція сьогодні з'ясовує, звідки, з якого метою це відбувається.
ParlaMint-UA_2021-11-19-m0.u31.p3.sent5	Але я хочу звернутися в першу чергу до громадян України з тим, щоб ми відслідковували і належним чином перевіряли інформацію, яка сьогодні подаються з засобів масової інформації щодо цієї події.
ParlaMint-UA_2021-11-19-m0.u31.p4.sent1	Зі свого боку як міністр внутрішніх справ я можу сказати, що ми готові і будемо надавати щоденну інформацію про актуальний стан на державному кордоні.
ParlaMint-UA_2021-11-19-m0.u31.p4.sent2	Тому довіряйте офіційним джерелам.
ParlaMint-UA_2021-11-19-m0.u31.p5.sent1	Дякую.
ParlaMint-UA_2021-11-19-m0.u32.p1.sent1	Дякую, шановний пане міністре.
ParlaMint-UA_2021-11-19-m0.u32.p2.sent1	Ми звершили запитання до міністра внутрішніх справ Дениса Анатолійовича Монастирського.
ParlaMint-UA_2021-11-19-m0.u32.p2.sent2	Дякуємо вам.
ParlaMint-UA_2021-11-19-m0.u32.p2.sent3	Займіть, будь ласка, своє місце в ложі уряду.
ParlaMint-UA_2021-11-19-m0.u32.p3.sent1	І ми переходимо до питань до Прем'єр-міністра України та членів уряду від народних депутатів.
ParlaMint-UA_2021-11-19-m0.u32.p4.sent1	Але, колеги, перед тим, як записатися на питання, я хотів би, щоб ми привітали, сьогодні ювілей, день народження міністра юстиції Дениса Леонтійовича Малюськи.
ParlaMint-UA_2021-11-19-m0.u32.p4.sent2	Давайте привітаємо його.
ParlaMint-UA_2021-11-19-m0.u32.p4.sent3	Бажаємо вам міцного здоров'я і роботи на благо України.
ParlaMint-UA_2021-11-19-m0.u32.p4.sent4	Всього найкращого, дякуємо вам за вашу роботу.
ParlaMint-UA_2021-11-19-m0.u32.p5.sent1	Шановні колеги, переходимо до запитань до Прем'єр-міністра і членів уряду від народних депутатів.
ParlaMint-UA_2021-11-19-m0.u32.p5.sent2	Прошу народних депутатів записатися на запитання.
ParlaMint-UA_2021-11-19-m0.u32.p6.sent1	Слово надається народному депутати України Чийгозу Ахтему Зейтуллайовичу, фракція політичної партії "Європейська солідарність".
ParlaMint-UA_2021-11-19-m0.u33.p1.sent1	Надайте, будь ласка, Гончаренку.
ParlaMint-UA_2021-11-19-m0.u34.p1.sent1	Олексій Олексійович Гончаренко, будь ласка.
ParlaMint-UA_2021-11-19-m0.u35.p1.sent1	Олексій Гончаренко.
ParlaMint-UA_2021-11-19-m0.u35.p1.sent2	В мене питання до пана Прем'єр-міністра.
ParlaMint-UA_2021-11-19-m0.u35.p2.sent1	Шановний пане Прем'єр-міністр, як співголова міжфракційного об'єднання "Чиста енергія – зелене довкілля", ви знаєте, що я багато разів піднімав питання закриття боргів перед інвесторами в альтернативну енергетику, які, на жаль, накопичилися, був закон, меморандум і так далі, і все це не виконувалося.
ParlaMint-UA_2021-11-19-m0.u35.p2.sent2	Нарешті через інструмент "зелених" облігацій, через цільові гроші від європейських банків були залучені кошти, необхідні для покриття боргів, і вони почали покриватися.
ParlaMint-UA_2021-11-19-m0.u35.p2.sent3	Але далі відбулося просто щось неймовірне, коли спочатку ці гроші були повністю заблоковані, але потім перераховані, але не всім, якомусь конкретному переліку не було перераховані.
ParlaMint-UA_2021-11-19-m0.u35.p3.sent1	Питання до вас пряме.
ParlaMint-UA_2021-11-19-m0.u35.p3.sent2	Є дані про те, що ви особисто давали таку команду керівництву Ощадбанку і компанії "Гарантований покупець".
ParlaMint-UA_2021-11-19-m0.u35.p3.sent3	Тож у мене питання: ваше відношення до цієї ситуації в цілому, і якщо ви давали таку команду особисто, хто вам дав команду заблокувати перерахунок грошей конкретним.
ParlaMint-UA_2021-11-19-m0.u36.p1.sent1	Дякую за запитання.
ParlaMint-UA_2021-11-19-m0.u36.p2.sent1	Отже, за дорученням уряду Укренерго було випущено облігації на суму 825 мільйонів доларів США.
ParlaMint-UA_2021-11-19-m0.u36.p2.sent2	Це відбувалося у відповідності до меморандуму і домовленостей з виробниками відновлювальних джерел енергії.
ParlaMint-UA_2021-11-19-m0.u36.p2.sent3	Тому говорити, що уряд не зацікавлений у виконанні меморандуму із "зеленими", це як мінімум некоректно, це вважаю маніпуляцією, ми абсолютно зацікавлені.
ParlaMint-UA_2021-11-19-m0.u36.p3.sent1	Далі, надзвичайно оперативно Укренерго цю валюту обміняло на гривню і перерахувало ДП "Гарантований покупець" 19,3 мільярда гривень.
ParlaMint-UA_2021-11-19-m0.u36.p3.sent2	Відповідно з одержаних коштів "Гарантований покупець" уже станом на сьогодні направив 16,3 мільярда виробникам ВДЕ для розрахунку по цих боргах, як і було домовлено.
ParlaMint-UA_2021-11-19-m0.u36.p4.sent1	Надалі урядом вживаються заходи для повного погашення заборгованості.
ParlaMint-UA_2021-11-19-m0.u36.p4.sent2	Це буде виконано, як і підписано в меморандумі.
ParlaMint-UA_2021-11-19-m0.u36.p4.sent3	Жодних незаконних вказівок мною ніколи нікому не давалося і даватися не буде.
ParlaMint-UA_2021-11-19-m0.u36.p5.sent1	Дякую.
ParlaMint-UA_2021-11-19-m0.u37.p1.sent1	Слово надається народній депутатці України Васильченко Галині Іванівні, фракція політичної партії "Голос".
ParlaMint-UA_2021-11-19-m0.u38.p1.sent1	Галина Васильченко, об'єднання "Справедливість".
ParlaMint-UA_2021-11-19-m0.u38.p1.sent2	Прошу передати слово моїй колезі Наталії Піпі.
ParlaMint-UA_2021-11-19-m0.u39.p1.sent1	Будь ласка, Наталія Піпа.
ParlaMint-UA_2021-11-19-m0.u40.p1.sent1	Доброго дня!
ParlaMint-UA_2021-11-19-m0.u40.p1.sent2	В мене питання щодо медогляду освітян, тому це до міністра охорони здоров'я перш за все.
ParlaMint-UA_2021-11-19-m0.u40.p2.sent1	13 вересня постановою Кабміну були повернуті обов'язкові профілактичні медогляди.
ParlaMint-UA_2021-11-19-m0.u40.p2.sent2	Але це відповідно відбулося вже в час "червоних" зон, в час пандемії.
ParlaMint-UA_2021-11-19-m0.u40.p2.sent3	І я розумію потребу постійних медоглядів, і ви про це мені дали відповідь, за це дякую.
ParlaMint-UA_2021-11-19-m0.u40.p2.sent4	Але маю два питання.
ParlaMint-UA_2021-11-19-m0.u40.p3.sent1	Перше.
ParlaMint-UA_2021-11-19-m0.u40.p3.sent2	Я дуже прошу організувати окремі черги для освітян.
ParlaMint-UA_2021-11-19-m0.u40.p3.sent3	Кожна школа прив'язана до певної поліклініки, щоб були певні години, коли медогляди можна було б приходити, а не додатково наражатися на СOVID.
ParlaMint-UA_2021-11-19-m0.u40.p4.sent1	І друге.
ParlaMint-UA_2021-11-19-m0.u40.p4.sent2	За чий рахунок банкет?
ParlaMint-UA_2021-11-19-m0.u40.p4.sent3	В мене є відповідь від Міністерства охорони здоров'я, що ці медогляди повинні проводитися за рахунок роботодавця.
ParlaMint-UA_2021-11-19-m0.u40.p4.sent4	Але профспілки і велика кількість освітян говорять, що роблять це за власний рахунок.
ParlaMint-UA_2021-11-19-m0.u40.p4.sent5	То прошу роз'яснити, хто має оплачувати ці медогляди.
ParlaMint-UA_2021-11-19-m0.u40.p5.sent1	Дякую.
ParlaMint-UA_2021-11-19-m0.u41.p1.sent1	Доброго дня, шановні народні депутати!
ParlaMint-UA_2021-11-19-m0.u41.p1.sent2	Дуже дякую за запитання.
ParlaMint-UA_2021-11-19-m0.u41.p2.sent1	Хотів би в першу чергу подякувати освітянам, які виконують свою соціальну місію, відгукнулись на пропозиції уряду і Міністерства охорони здоров'я і проходять щеплення проти COVID, який показово можна показувати всім іншим.
ParlaMint-UA_2021-11-19-m0.u41.p2.sent2	І маю прохання наслідувати наших освітян, яких вакциновано вже майже 90 відсотків двома дозами проти COVID.
ParlaMint-UA_2021-11-19-m0.u41.p3.sent1	Щодо організації профілактичних медичних оглядів.
ParlaMint-UA_2021-11-19-m0.u41.p3.sent2	Так, ми дозволили проходити профілактичні медичні огляди, оскільки епідемія COVID значно впливає і на інші хвороби, зокрема, ми говоримо про неінфекційні хвороби, онкологічні хвороби, ми говоримо про туберкульоз, а також і про інші хвороби, які через пандемію COVID у нас можуть бути недовиявлені.
ParlaMint-UA_2021-11-19-m0.u41.p4.sent1	Тому система охорони здоров'я готується до того, що за ці два роки, коли ми перебуваємо в карантинних обмеженнях, у нас значно збільшиться, через років 3-5 значно збільшиться кількість інших хвороб, і ця кількість хвороб з'явиться не на початкових стадіях, а вже на інших стадіях розвитку хвороби, що буде набагато важче вилікувати і дорожче для економіки країни.
ParlaMint-UA_2021-11-19-m0.u41.p4.sent2	Тому ми відновили проходження медичних оглядів.
ParlaMint-UA_2021-11-19-m0.u41.p5.sent1	Щодо організації процесів медичних оглядів, кожен керівник закладу охорони здоров'я, який проводить ці медичні огляди, чітко повинен планувати і робити окремі дні, окремі години для проходження цих медичних оглядів.
ParlaMint-UA_2021-11-19-m0.u41.p6.sent1	Законодавство України чітко передбачає, що медичні огляди певних контингентів проходять і проводять за рахунок роботодавця, це чітко прописано в Законі "Про охорону праці".
ParlaMint-UA_2021-11-19-m0.u41.p6.sent2	Тому ніхто не повинен вимагати з освітянина заплатити за проходження медичного огляду.
ParlaMint-UA_2021-11-19-m0.u41.p7.sent1	Тому, якщо у нас є інша інформація, ми спільно з Міністерством освіти відпрацюємо цей матеріал і в разі, якщо є факти про те, що хтось вимагав від вчителя.
ParlaMint-UA_2021-11-19-m0.u42.p1.sent1	Слово надається народному депутату України Штепі Сергію Сергійовичу, фракція політичної партії "Слуга народу".
ParlaMint-UA_2021-11-19-m0.u43.p1.sent1	Прошу передати слово Олександру Качурі.
ParlaMint-UA_2021-11-19-m0.u44.p1.sent1	Олександр Анатолійович Качура, будь ласка.
ParlaMint-UA_2021-11-19-m0.u45.p1.sent1	Олександр Качура, фракція "Слуга народу".
ParlaMint-UA_2021-11-19-m0.u45.p1.sent2	Шановний пане Прем'єр-міністре, наша політична фракція, безумовно, підтримує програму Президента та уряду про стимулювання вакцинацій через отримання тисячі гривень українськими громадянами.
ParlaMint-UA_2021-11-19-m0.u45.p1.sent3	Але і в депутатів, і в українського суспільства накопичились питання, на які хочеться отримати відповідь.
ParlaMint-UA_2021-11-19-m0.u45.p2.sent1	Перше питання.
ParlaMint-UA_2021-11-19-m0.u45.p2.sent2	Яка реальна цифра необхідна в бюджеті для того, щоб покрити всю програму виплат українським громадянам?
ParlaMint-UA_2021-11-19-m0.u45.p3.sent1	Друге питання.
ParlaMint-UA_2021-11-19-m0.u45.p3.sent2	На що конкретно можна витратити буде ці кошти?
ParlaMint-UA_2021-11-19-m0.u45.p4.sent1	Третє питання.
ParlaMint-UA_2021-11-19-m0.u45.p4.sent2	Я розумію, насправді, що в українських селах у когось, мабуть, є і інтернет, і смартфони, але точно кінотеатри, спортзали почали тільки будувати вже за останні декілька років.
ParlaMint-UA_2021-11-19-m0.u45.p5.sent1	І четверте питання: з приводу окупованих територій.
ParlaMint-UA_2021-11-19-m0.u45.p5.sent2	Чи напрацьовується механізми для українських громадян, які проживають на окупованих територіях, щоб вони змогли приїхати на підконтрольну територію України отримати.
ParlaMint-UA_2021-11-19-m0.u46.p1.sent1	Дякую за ваше питання, надзвичайно актуальне.
ParlaMint-UA_2021-11-19-m0.u46.p2.sent1	Отже, дійсно, за ініціативою Президента України розроблена спеціальна програма, яка стосується декількох важливих напрямків.
ParlaMint-UA_2021-11-19-m0.u46.p3.sent1	Перше.
ParlaMint-UA_2021-11-19-m0.u46.p3.sent2	Підтримати галузі бізнесу, які постраждали, малого і середнього бізнесу, які постраждали від COVID, від кризи, спричиненої COVID, підтримати українських громадян, які вакцинуються, і відповідно простимулювати процес вакцинації.
ParlaMint-UA_2021-11-19-m0.u46.p4.sent1	Програма полягає в тому, що тисяча гривень буде виділятися через Дію, виділятися буде всім українським громадянам, вакцинованим двічі, які мають відповідні COVID-сертифікати в Дії.
ParlaMint-UA_2021-11-19-m0.u46.p5.sent1	Отримають можливість використовувати ці сертифікати громадяни, і відповідно приблизно 6 тисяч суб'єктів бізнесу зможуть взяти участь у цій програмі.
ParlaMint-UA_2021-11-19-m0.u46.p5.sent2	Програма запрацює з 19 грудня цього року, діятиме 12 місяців.
ParlaMint-UA_2021-11-19-m0.u46.p5.sent3	Цього року буде закладено 3 мільярди, на початку наступного року ще 3 мільярди.
ParlaMint-UA_2021-11-19-m0.u46.p5.sent4	Далі по мірі необхідності додавання коштів будуть додані всі необхідні кошти.
ParlaMint-UA_2021-11-19-m0.u46.p5.sent5	Я переконаний, Верховна Рада такі зміни до бюджету завжди підтримає для того, щоб ми підтримали громадян.
ParlaMint-UA_2021-11-19-m0.u46.p6.sent1	Отже, стосовно суми я відповів, на що – відповів.
ParlaMint-UA_2021-11-19-m0.u46.p6.sent2	Стосовно використання даної можливості в селах, а також українськими пенсіонерами зараз доопрацьовується.
ParlaMint-UA_2021-11-19-m0.u46.p6.sent3	На момент запуску програми ці пропозиції також будуть урядом озвучені і представлені суспільству.
ParlaMint-UA_2021-11-19-m0.u46.p7.sent1	Дякую.
ParlaMint-UA_2021-11-19-m0.u47.p1.sent1	Дякую.
ParlaMint-UA_2021-11-19-m0.u47.p2.sent1	Будь ласка, слово надається народному депутату України Леонову Олексію Олександровичу, фракція політичної партії "Слуга народу".
ParlaMint-UA_2021-11-19-m0.u48.p1.sent1	Олексій Леонов, фракція "Слуга народу", місто Одеса.
ParlaMint-UA_2021-11-19-m0.u48.p1.sent2	Шановні міністри, в мене питання до міністра внутрішніх справ України до Дениса Анатолійовича Монастирського.
ParlaMint-UA_2021-11-19-m0.u48.p2.sent1	Шановний Денис Анатолійович, скажіть, будь ласка, яка наразі доля справи нашого одіозного народного депутата Іллі Киви?
ParlaMint-UA_2021-11-19-m0.u48.p2.sent2	Чи здав він нагородну зброю і яка подальша доля цієї зброї?
ParlaMint-UA_2021-11-19-m0.u48.p3.sent1	Дякую.
ParlaMint-UA_2021-11-19-m0.u49.p1.sent1	Дякую за запитання.
ParlaMint-UA_2021-11-19-m0.u49.p2.sent1	Я хочу зазначити, що, так, ця зброя народним депутатом була здана.
ParlaMint-UA_2021-11-19-m0.u49.p2.sent2	І, більше того, можу сказати, що саме сьогодні я підписав наказ про нагородження двох бійців Національної гвардії: Сидоріна Сергія Володимировича – командира 2-го батальйону оперативного призначення, який в 14-му році брав участь в ООС, і бере, і знешкодив танк ворога, і отримав осколкове поранення, і вивів підрозділ з-під масового обстрілу; а також Назарія Ясінського – командира 1-го батальйону оперативного призначення, який в 2014 році, з цього року бере участь в ООС, також брав участь у виявленні диверсійних груп, вивів багато бійців з-під вогню, і, власне, його робота відзначена на найвищому рівні відзнакою нагородна зброя.
ParlaMint-UA_2021-11-19-m0.u49.p2.sent3	І саме ця зброя сьогодні буде вручена цим героям, які насправді мають честь і мають право бути відзначеними від імені української держави такою високою відзнакою.
ParlaMint-UA_2021-11-19-m0.u49.p2.sent4	Така позиція українського народу, така позиція українського уряду.
ParlaMint-UA_2021-11-19-m0.u49.p3.sent1	Дякую.
ParlaMint-UA_2021-11-19-m0.u50.p1.sent1	Слово надається народному депутату України Ковальчуку Олександру Володимировичу, фракція політичної партії "Слуга народу".
ParlaMint-UA_2021-11-19-m0.u51.p1.sent1	Ковальчук Олександр.
ParlaMint-UA_2021-11-19-m0.u51.p1.sent2	Прошу передати слово Веніславському Федору Володимировичу.
ParlaMint-UA_2021-11-19-m0.u52.p1.sent1	Федір Володимирович, будь ласка.
ParlaMint-UA_2021-11-19-m0.u53.p1.sent1	Федір Веніславський, фракція політичної партії "Слуга народу".
ParlaMint-UA_2021-11-19-m0.u53.p1.sent2	У мене два запитання.
ParlaMint-UA_2021-11-19-m0.u53.p1.sent3	Перше запитання до міністра внутрішніх справ, і воно стосується уточнення на питання, яке сьогодні вже звучало, щодо облаштування українсько-білоруського кордону.
ParlaMint-UA_2021-11-19-m0.u53.p2.sent1	Виступаючи, ви сказали, що за 30 років незалежності майже нічого не було зроблено для облаштування цього кордону.
ParlaMint-UA_2021-11-19-m0.u53.p2.sent2	Скажіть, будь ласка, а з моменту початку збройної агресії Російської Федерації, коли вже було зрозуміло, що Республіка Білорусь дозволяє використовувати свої військові об'єкти, в тому числі для Російської Федерації, чи було зроблено з 14-го року щось для облаштування українсько-білоруського кордону?
ParlaMint-UA_2021-11-19-m0.u53.p3.sent1	І друге запитання.
ParlaMint-UA_2021-11-19-m0.u53.p3.sent2	Ми в цьому році ухвалили Закон "Про основи національного спротиву", яким суттєво зміцнили спроможності, в тому числі підрозділів територіальної оборони.
ParlaMint-UA_2021-11-19-m0.u53.p4.sent1	Друге запитання спільне до представника Міністерства оборони і до Міністерства внутрішніх справ.
ParlaMint-UA_2021-11-19-m0.u53.p4.sent2	Яким чином на сьогоднішній день координується діяльність бригад територіальної оборони і підрозділів Національної гвардії, і.
ParlaMint-UA_2021-11-19-m0.u54.p1.sent1	Дякую за запитання.
ParlaMint-UA_2021-11-19-m0.u54.p2.sent1	Я вже відзначив, що протягом минулих 30 років з Республікою Білорусь не було побудовано жодного кілометра державного кордону.
ParlaMint-UA_2021-11-19-m0.u54.p2.sent2	Якщо, ми говоримо, після часу збройної агресії і саме з Російською Федерацією, то було побудовано кілька десятків кілометрів, проект, який має назву, відому назву.
ParlaMint-UA_2021-11-19-m0.u54.p3.sent1	Наш підхід зовсім інший, він полягає в тому, щоб нарешті виділити належні кошти і збудувати кордон, необхідний кордон, по всій протяжності українсько-російської і українсько-білоруської ділянки кордону вже протягом наступних двох років.
ParlaMint-UA_2021-11-19-m0.u54.p3.sent2	Я думаю, що разом об'єднаними зусиллями це можливо зробити.
ParlaMint-UA_2021-11-19-m0.u54.p4.sent1	Я передаю слово тоді представнику Міністерства оборони щодо координації.
ParlaMint-UA_2021-11-19-m0.u55.p1.sent1	Дякую за запитання.
ParlaMint-UA_2021-11-19-m0.u55.p2.sent1	У нас відбувається зараз дійсно координація, тому що сплановано спільний штаб, ви знаєте про це, і ми будемо брати участь в операції з посилення охорони державного кордону.
ParlaMint-UA_2021-11-19-m0.u55.p2.sent2	Наразі буде проведено тренування територіальної оборони.
ParlaMint-UA_2021-11-19-m0.u55.p2.sent3	Ми керуємося на сьогодні законодавством, яке на зараз діє, тому що Закон про спротив набирає чинності з 01.01.2022 року.
ParlaMint-UA_2021-11-19-m0.u55.p2.sent4	І наразі будуть проводитись навчання територіальної оборони.
ParlaMint-UA_2021-11-19-m0.u55.p3.sent1	Що стосується спільної операції, то Збройні Сили можуть використовуватися лише у разі виконання заходів правового режиму воєнного стану або надзвичайного.
ParlaMint-UA_2021-11-19-m0.u55.p3.sent2	Тому зараз про це не йдеться.
ParlaMint-UA_2021-11-19-m0.u55.p3.sent3	А підрозділи територіальної оборони можуть зараз проводити навчання з метою брати участь у посиленні охорони.
ParlaMint-UA_2021-11-19-m0.u56.p1.sent1	Слово надається народній депутатці України Іоновій Марії Миколаївні, фракція політичної партії "Європейська солідарність".
ParlaMint-UA_2021-11-19-m0.u57.p1.sent1	Я прошу передати слово Олексію Гончаренку.
ParlaMint-UA_2021-11-19-m0.u58.p1.sent1	Олексій Олексійович Гончаренко, будь ласка.
ParlaMint-UA_2021-11-19-m0.u59.p1.sent1	Дякую.
ParlaMint-UA_2021-11-19-m0.u59.p1.sent2	Олексій Гончаренко.
ParlaMint-UA_2021-11-19-m0.u59.p1.sent3	У мене наступні запитання до пана Прем'єр-міністра.
ParlaMint-UA_2021-11-19-m0.u59.p2.sent1	Перше.
ParlaMint-UA_2021-11-19-m0.u59.p2.sent2	Ви відповіддю на моє перше питання підтвердили, що перераховано тільки 16 мільярдів з 19-ти.
ParlaMint-UA_2021-11-19-m0.u59.p2.sent3	Питання перше: коли будуть перераховані останні 3 мільярди гривень виробникам альтернативної енергетики?
ParlaMint-UA_2021-11-19-m0.u59.p3.sent1	Друге питання.
ParlaMint-UA_2021-11-19-m0.u59.p3.sent2	Ви не відповіли, чи відкриє можливість уряд людям цією "Вовиною тисячею", як її вже назвали в народі, платити на реально необхідні їм речі, а саме, наприклад, житлово-комунальні послуги чи оплату ліків?
ParlaMint-UA_2021-11-19-m0.u59.p3.sent3	Чи бабуся має йти тільки на пілатес та концерт "95 кварталу"?
ParlaMint-UA_2021-11-19-m0.u59.p4.sent1	І у мене третє питання до вас.
ParlaMint-UA_2021-11-19-m0.u59.p4.sent2	Імпорт з Білорусі цього року зріс на 54 відсотки, з Російської Федерації – на 19.
ParlaMint-UA_2021-11-19-m0.u59.p4.sent3	Може, нам треба не тільки кордон облаштовувати, що потрібно, а, може, уряду вже час вжити заходів щодо зменшення нашої залежності від цих країн?
ParlaMint-UA_2021-11-19-m0.u59.p4.sent4	І якщо ми залежні від нафтопродуктів з Білорусі, що ми будемо робити.
ParlaMint-UA_2021-11-19-m0.u60.p1.sent1	Дякую за запитання ще раз.
ParlaMint-UA_2021-11-19-m0.u60.p1.sent2	На першу частину я попрошу доповнити міністра енергетики.
ParlaMint-UA_2021-11-19-m0.u60.p2.sent1	Стосовно питання про тисячу гривень на підтримку бізнесу.
ParlaMint-UA_2021-11-19-m0.u60.p2.sent2	Я повторю ще раз, підтримка п'ятьох напрямків, які найбільш постраждали від коронакризи, це дійсно креативні індустрії, це внутрішні перевезення, це музеї зокрема, це те, що відноситься до держави.
ParlaMint-UA_2021-11-19-m0.u60.p2.sent3	Це порядка 6 тисяч суб'єктів бізнесу, на яких дійсно коронавірус вплинув надзвичайно негативно і де є загроза втрати робочих місць, зменшення сплати податків, тобто ця програма в першу чергу підтримує цей бізнес.
ParlaMint-UA_2021-11-19-m0.u60.p2.sent4	Це перше.
ParlaMint-UA_2021-11-19-m0.u60.p3.sent1	Друге.
ParlaMint-UA_2021-11-19-m0.u60.p3.sent2	Люди отримають можливість, відповідно користуючись цими віртуальними карточками через Дію, отримати додаткові послуги на тисячу гривень.
ParlaMint-UA_2021-11-19-m0.u60.p3.sent3	Що дуже важливо, ця тисяча гривень не буде оподатковуватися і ця тисяча гривень не буде враховуватися при розрахунку субсидій.
ParlaMint-UA_2021-11-19-m0.u60.p3.sent4	Тобто люди, які отримують субсидії, ця тисяча гривень на це не вплине.
ParlaMint-UA_2021-11-19-m0.u60.p3.sent5	Це також важливий елемент цієї програми.
ParlaMint-UA_2021-11-19-m0.u60.p4.sent1	Щодо користування цією карточкою окремих категорій громадян, я вже сьогодні відповідав частково на це питання.
ParlaMint-UA_2021-11-19-m0.u60.p4.sent2	Ми також доопрацьовуємо цю архітектуру цієї програми.
ParlaMint-UA_2021-11-19-m0.u60.p4.sent3	Вона буде озвучена додатково.
ParlaMint-UA_2021-11-19-m0.u60.p4.sent4	Переконаний, що ми врахуємо всі пропозиції і народних депутатів, і громадян України, які дають абсолютно хороші, конкретні пропозиції.
ParlaMint-UA_2021-11-19-m0.u60.p5.sent1	Щодо розрахунків з виробниками з альтернативних джерел енергії прошу доповнити міністра енергетики Германа Валерійовича Галущенка.
ParlaMint-UA_2021-11-19-m0.u61.p1.sent1	Дякую.
ParlaMint-UA_2021-11-19-m0.u61.p1.sent2	Ці гроші обов'язково будуть перераховані виробникам "зеленої" енергетики.
ParlaMint-UA_2021-11-19-m0.u61.p1.sent3	Що є важливо, що ця інформація стосовно того, що вони там підуть якимось іншим генераціям, абсолютно не відповідає дійсності.
ParlaMint-UA_2021-11-19-m0.u61.p1.sent4	Уряд чітко в прийнятому рішенні зазначив, що ці гроші виключно для "зеленої" енергетики.
ParlaMint-UA_2021-11-19-m0.u62.p1.sent1	Слово надається замість Кириленка Івана Григоровича, він передає слово Євтушку Сергію Миколайовичу.
ParlaMint-UA_2021-11-19-m0.u62.p1.sent2	Будь ласка.
ParlaMint-UA_2021-11-19-m0.u63.p1.sent1	Сергій Євтушок, фракція "Батьківщина", Рівненщина.
ParlaMint-UA_2021-11-19-m0.u63.p1.sent2	У мене питання до міністра фінансів.
ParlaMint-UA_2021-11-19-m0.u63.p2.sent1	Пане Сергію Михайловичу, з червня місяця ми з вами перебуваємо в дискусії з приводу того, що освітянам у тих міських територіальних громадах, до яких доєдналися сільські школи, не вистачає субвенції на виплату заробітних плат.
ParlaMint-UA_2021-11-19-m0.u63.p2.sent2	Я дуже вас прошу зараз, якщо ви можете, вкажіть, будь ласка, джерело, чи зможете ви покрити той дефіцит.
ParlaMint-UA_2021-11-19-m0.u63.p3.sent1	Приведу приклад.
ParlaMint-UA_2021-11-19-m0.u63.p3.sent2	Сарненська територіальна громада, міська територіальна громада, має дефіцит 24 мільйони.
ParlaMint-UA_2021-11-19-m0.u63.p3.sent3	У межах перерозподілу області субвенції не вистачає ще десь приблизно 10 мільйонів.
ParlaMint-UA_2021-11-19-m0.u63.p3.sent4	Чи можемо ми гарантувати з вами, що вчителі будуть забезпечені фінансово заробітними платами?
ParlaMint-UA_2021-11-19-m0.u63.p3.sent5	Чи прийдеться їх відправляти у відпустки без збереження цих заробітних плат?
ParlaMint-UA_2021-11-19-m0.u63.p3.sent6	Дайте, будь ласка, змістовну відповідь, чи зможемо ми забезпечити вчителів заробітними платами там, де.
ParlaMint-UA_2021-11-19-m0.u64.p1.sent1	Дякую за запитання.
ParlaMint-UA_2021-11-19-m0.u64.p2.sent1	Якщо вам потрібна більш змістовна відповідь, ніж я вам її вже сказав, я можу вам підтвердити, що кошти, залишки освітньої субвенції будуть розподілятися в кінці року, в тому числі для вирішення тих проблемних питань, які ви зазначали.
ParlaMint-UA_2021-11-19-m0.u64.p3.sent1	Дякую.
ParlaMint-UA_2021-11-19-m0.u65.p1.sent1	Слово надається народній депутатці Рєпіній Еллі Анатоліївні, фракція політичної партії "Слуга народу".
ParlaMint-UA_2021-11-19-m0.u66.p1.sent1	Доброго дня.
ParlaMint-UA_2021-11-19-m0.u66.p1.sent2	Я б хотіла торкнутися питання внутрішньо переміщених осіб, яких на сьогодні зареєстровано майже 1,5 мільйона.
ParlaMint-UA_2021-11-19-m0.u66.p1.sent3	Адресна допомога для них складає 442 гривні і не переглядалася, починаючи з 14-го року.
ParlaMint-UA_2021-11-19-m0.u66.p1.sent4	Шановний Прем'єр-міністр, чи планує уряд прийняти рішення щодо підвищення цієї допомоги?
ParlaMint-UA_2021-11-19-m0.u66.p2.sent1	Дякую.
ParlaMint-UA_2021-11-19-m0.u67.p1.sent1	Отже, пропозицію вашу опрацюємо разом з Міністерством реінтеграції тимчасово окупованих територій і як на депутатський запит дамо відповідну відповідь.
ParlaMint-UA_2021-11-19-m0.u67.p2.sent1	Дякую.
ParlaMint-UA_2021-11-19-m0.u68.p1.sent1	Слово надається народному депутату Сухову Олександру Сергійовичу, депутатська група "Довіра".
ParlaMint-UA_2021-11-19-m0.u69.p1.sent1	Олександр Сухов, Луганщина, депутатська група "Довіра".
ParlaMint-UA_2021-11-19-m0.u69.p1.sent2	Прошу передати слово Сергію Шахову.
ParlaMint-UA_2021-11-19-m0.u70.p1.sent1	Сергій Шахов, Луганщина, депутатська група "Довіра".
ParlaMint-UA_2021-11-19-m0.u70.p1.sent2	Шановний Денис Анатолійович, прошу взяти до уваги, за дорогу Р-66 в Луганській області - це було "Велике будівництво", а я вважаю і всі люди в Луганській області вважають, що це було "велике крадівництво", - зробити негайний аудит цієї дороги, яка розвалилася повністю вщент.
ParlaMint-UA_2021-11-19-m0.u70.p2.sent1	По-друге, прошу також взяти до уваги звіт держслужби, яка виявила на Укрзалізниці в наглядовій раді розтрати в 52 мільйони гривень, які витрачалися з карток, з держбюджету, 52 мільйони гривень на віскі, на сигарети, на дорогі автівки, на дорогі готелі і так далі, і вже, мабуть, порушено кримінальне провадження з цього приводу.
ParlaMint-UA_2021-11-19-m0.u70.p3.sent1	І питання також зарплати шахтарям.
ParlaMint-UA_2021-11-19-m0.u70.p3.sent2	Зараз 1 мільярд 700 мільйонів гривень не сплатили шахтарям заробітної плати.
ParlaMint-UA_2021-11-19-m0.u70.p3.sent3	Коли буде сплачено.
ParlaMint-UA_2021-11-19-m0.u71.p1.sent1	Отже, стосовно першої частини питання, вважаю, що це компетенція правоохоронних органів.
ParlaMint-UA_2021-11-19-m0.u71.p1.sent2	Якщо є такі застереження або зауваження, що були кримінальні зловживання, прохання звернутись з відповідним запитом як народного депутата до правоохоронних органів.
ParlaMint-UA_2021-11-19-m0.u71.p2.sent1	Стосовно другої частини вашого запитання.
ParlaMint-UA_2021-11-19-m0.u71.p2.sent2	Держава повністю виконує свої зобов'язання по виплаті відповідної субвенції і відповідних дотацій на заробітну плату шахтарям вчасно і в повному обсязі.
ParlaMint-UA_2021-11-19-m0.u71.p3.sent1	Якщо у міністра енергетики є щось доповнити з цього питання, прошу доповнити, Герман Валерійович.
ParlaMint-UA_2021-11-19-m0.u72.p1.sent1	Так, дійсно, можу підтвердити, що ми вже нещодавно виплатили близько 700 мільйонів і працюємо над тим, щоб наблизити відповідні кошти на зарплати.
ParlaMint-UA_2021-11-19-m0.u72.p2.sent1	Дякую.
ParlaMint-UA_2021-11-19-m0.u73.p1.sent1	Все, так?
ParlaMint-UA_2021-11-19-m0.u73.p1.sent2	Дякую.
ParlaMint-UA_2021-11-19-m0.u73.p2.sent1	Шановні народні депутати, "година запитань до Уряду" завершена.
ParlaMint-UA_2021-11-19-m0.u73.p2.sent2	Давайте подякуємо уряду за участь в роботі Верховної Ради України.
ParlaMint-UA_2021-11-19-m0.u73.p3.sent1	Шановні народні депутати, перед тим, як перейти до розгляду питань порядку денного, в нас є дві заяви із заміною на виступ.
ParlaMint-UA_2021-11-19-m0.u73.p3.sent2	Я спочатку запрошую народну депутатку Федину Софію Романівну, 3 хвилини, будь ласка.
ParlaMint-UA_2021-11-19-m0.u73.p4.sent1	Прошу народних депутатів не уходити разом з урядом, тому що важливі прийняття рішень, ваше робоче місце знаходиться в залі.
ParlaMint-UA_2021-11-19-m0.u73.p5.sent1	Будь ласка, Софія Романівна.
ParlaMint-UA_2021-11-19-m0.u74.p1.sent1	Оприлюднене розслідування Bellingcat розірвало чиряк, який півтора року назрівав у нашій державі, і виявило кризу довіри до вищого керівництва держави, кризу відповідальності, але так само вселенського масштабу брехні, якими нас кормили крайніх півтора року.
ParlaMint-UA_2021-11-19-m0.u74.p2.sent1	Розслідування Bellingcat показало, що всі інсинуації, що спецоперації не було, або якоїсь там спецоперації не було, або нашої спецоперації не було, це все була брехня, якою нас кормив Офіс Президента довгий час.
ParlaMint-UA_2021-11-19-m0.u74.p2.sent2	Так само брехнею виявилося те, що це щось там робило ФСБ - брехня.
ParlaMint-UA_2021-11-19-m0.u74.p2.sent3	Що там щось білоруські спецслужби робили – брехня.
ParlaMint-UA_2021-11-19-m0.u74.p2.sent4	Це була українська спецоперація високого класу.
ParlaMint-UA_2021-11-19-m0.u74.p2.sent5	І з огляду на це ми також отримуємо наступні прояви і наслідки цих брехень і безвідповідальності.
ParlaMint-UA_2021-11-19-m0.u74.p2.sent6	Цинізм і безвідповідальність, з якою влада поводилася зі своїми власними спецслужбами, ставить під питання так само масштаби можливої небезпеки для нашої держави.
ParlaMint-UA_2021-11-19-m0.u74.p3.sent1	Президент мав дати дозвіл для останнього етапу операції, але у нього, за даними Bellingcat, двічі не знайшлося часу зустрітися з очільниками власних спецслужб.
ParlaMint-UA_2021-11-19-m0.u74.p3.sent2	Після цього він їх сплавляє Єрмаку, який там нібито дає якісь пропозиції, що, може, ми відкладаємо.
ParlaMint-UA_2021-11-19-m0.u74.p3.sent3	В результаті чого ми бачимо, що так виглядає, що зірвалася ця спецоперація.
ParlaMint-UA_2021-11-19-m0.u74.p3.sent4	Розвідку змусили слухати офіс-менеджера, і тим самим показали свою зневагу до тих, хто дійсно може захищати державу.
ParlaMint-UA_2021-11-19-m0.u74.p4.sent1	Наступне.
ParlaMint-UA_2021-11-19-m0.u74.p4.sent2	Особисті амбіції псевдомиротворця Зеленського, які нам коштували десятки загиблих, не згаданих захисників України, сотні поранених, вони виявилися важливішими, аніж можливість затримати і притягнути до відповідальності вбивць міжнародного масштабу, і знайти докази для майбутнього засудження країни-агресора.
ParlaMint-UA_2021-11-19-m0.u74.p4.sent3	Але, що більше, в результаті цієї зірваної операції ворог точно знає, хто причетний, і точно може шантажувати когось із вищого керівництва держави, що загрожує величезною небезпекою Україні.
ParlaMint-UA_2021-11-19-m0.u74.p5.sent1	Тому ми вимагаємо створення реальної ТСК, яка має реально допитати всіх фігурантів крайньої наради, починаючи із Зеленського і Єрмака.
ParlaMint-UA_2021-11-19-m0.u74.p5.sent2	Ми вимагаємо також надати охорону основним свідкам у цій справі, спецпризначенцям, що блокується і Офісом, і "слугами народу", і самою ТСК.
ParlaMint-UA_2021-11-19-m0.u74.p5.sent3	Ми подали сьогодні запит, шановне товариство, і чи ви проголосуєте за нього, буде сьогодні конкретним доказом, наскільки ви причетні чи ви не причетні.
ParlaMint-UA_2021-11-19-m0.u74.p6.sent1	І, що більше, наголошу, також була зірвана спецоперація по захопленню тюрми.
ParlaMint-UA_2021-11-19-m0.u75.p1.sent1	Дякую.
ParlaMint-UA_2021-11-19-m0.u75.p2.sent1	Слово надається Тищенку Миколі Миколайовичу, це 3 хвилини.
ParlaMint-UA_2021-11-19-m0.u75.p2.sent2	Теж прийшла перерва із заміною на вступ.
ParlaMint-UA_2021-11-19-m0.u75.p2.sent3	І прийшла ще одна перерва із заміною на виступ.
ParlaMint-UA_2021-11-19-m0.u75.p2.sent4	Будь ласка, зараз Тищенко Микола Миколайович.
ParlaMint-UA_2021-11-19-m0.u75.p2.sent5	Я перепрошую, Шахов спочатку, да?
ParlaMint-UA_2021-11-19-m0.u75.p3.sent1	Шахов, будь ласка, спочатку Шахов Сергій Володимирович А після цього Тищенко – 3 хвилин.
ParlaMint-UA_2021-11-19-m0.u75.p4.sent1	Шахов Сергій Володимирович – 3 хвилини, потім Тищенко – 3 хвилини, і потім переходимо до розгляду питань порядку денного.
ParlaMint-UA_2021-11-19-m0.u76.p1.sent1	Сергій Шахов Луганщина, депутатська група "Довіра".
ParlaMint-UA_2021-11-19-m0.u76.p2.sent1	Шановні колеги, дуже багато питань накопичується до уряду.
ParlaMint-UA_2021-11-19-m0.u76.p2.sent2	Але, на жаль, всі ми не можемо їх поставити.
ParlaMint-UA_2021-11-19-m0.u76.p3.sent1	Що стосується Луганщини, що стосується Донеччини, Донбасу - там, де йде війна.
ParlaMint-UA_2021-11-19-m0.u76.p3.sent2	Перше.
ParlaMint-UA_2021-11-19-m0.u76.p3.sent3	Давайте подивимося на слова, які я говорив з цієї трибуни всі два з половиною роки.
ParlaMint-UA_2021-11-19-m0.u76.p3.sent4	Сьогодні запасів вугілля не вистачає, наші шахтарі не отримують заробітну плату, а чомусь за кордон ми сплачуємо гроші наперед.
ParlaMint-UA_2021-11-19-m0.u76.p3.sent5	А наші шахтарі сидять без заробітної плати.
ParlaMint-UA_2021-11-19-m0.u76.p3.sent6	Сто мільйонів тонн вугілля в Лисичанському вугільному басейні, як говорять, маркшейдери, добувайте і дайте робочі місця – нуль.
ParlaMint-UA_2021-11-19-m0.u76.p3.sent7	Комусь, іноземцям, сплачують, нашим не сплачують.
ParlaMint-UA_2021-11-19-m0.u76.p3.sent8	Скажіть, будь ласка, де соціальна справедливість сьогодні?
ParlaMint-UA_2021-11-19-m0.u76.p3.sent9	У чому вона полягає?
ParlaMint-UA_2021-11-19-m0.u76.p3.sent10	Де робота уряду?
ParlaMint-UA_2021-11-19-m0.u76.p4.sent1	Те, що стосовно газових сьогодні сховищ.
ParlaMint-UA_2021-11-19-m0.u76.p4.sent2	33 мільярди кубів газу можна було закачати влітку по 200, по 150 доларів – нуль.
ParlaMint-UA_2021-11-19-m0.u76.p4.sent3	Добули 13 мільйонів, 13 мільярдів кубів газу, і що відбувається, кому розпродали десь газ?
ParlaMint-UA_2021-11-19-m0.u76.p4.sent4	Чому сьогодні школи, дитячі садочки, навіть парламент сплачує по 35 гривень за куб газу?
ParlaMint-UA_2021-11-19-m0.u76.p4.sent5	Це в 35 разів дорожче, не в 35 відсотків, а в 35 разів, і це з кишені пересічного громадянина, щоб ми тут сиділи в теплих кріслах, а люди холодували холодомором у своїх квартирах, не змогли сплатити сьогодні за те, що вони сплачують нам сюди в бюджет.
ParlaMint-UA_2021-11-19-m0.u76.p5.sent1	Що стосовно ОСББ, який також користується газом по 35 гривень, юридична установа.
ParlaMint-UA_2021-11-19-m0.u76.p5.sent2	Або електроенергія, яку вони встановлювали, щоб зекономити гроші, сьогодні повинні в Луганській області сплачувати 5,18 гривень за кіловат, 4,67 - в Донецькій області, 3,66 повинні сплачувати в Київській області або в Києві.
ParlaMint-UA_2021-11-19-m0.u76.p5.sent3	Ціна підвищилася в три рази.
ParlaMint-UA_2021-11-19-m0.u76.p6.sent1	Те, що я поставив запитання четверте, те, що я поставив запитання до Прем'єр-міністра, вже не до міністра інфраструктури, з "Великого будівництва", або "крадівництва".
ParlaMint-UA_2021-11-19-m0.u76.p6.sent2	В Луганській області дорога Р-66 розвалилася повністю вщент, типу порушили кримінальне провадження.
ParlaMint-UA_2021-11-19-m0.u76.p6.sent3	Вже рік пройшов – нуль сьогодні, нічого не дали нам на-гора.
ParlaMint-UA_2021-11-19-m0.u76.p7.sent1	Те, що стосовно сьогодні всіх робіт по цих дорогах, скажіть, будь ласка, труни 70 тисяч людей - це 140 кілометрів - будуть стояти від Луганщини до Харкова на цих дорогах.
ParlaMint-UA_2021-11-19-m0.u76.p7.sent2	Скоро їздити не буде кому по цих дорогах.
ParlaMint-UA_2021-11-19-m0.u76.p7.sent3	Хто буде за це відповідати?
ParlaMint-UA_2021-11-19-m0.u76.p8.sent1	Хотілось би почути ці відповіді від Кабміну.
ParlaMint-UA_2021-11-19-m0.u77.p1.sent1	Шановні колеги, є пропозиція зараз проголосувати отаку річ.
ParlaMint-UA_2021-11-19-m0.u77.p1.sent2	От як ми завжди, з 12-ї до 12:30 скасувати перерву і скасувати "Різне".
ParlaMint-UA_2021-11-19-m0.u77.p1.sent3	"Різне" не хочете скасувати?
ParlaMint-UA_2021-11-19-m0.u77.p1.sent4	Давайте обговоримо, добре?
ParlaMint-UA_2021-11-19-m0.u77.p1.sent5	Давайте обговоримо.
ParlaMint-UA_2021-11-19-m0.u77.p1.sent6	Артур, по одній хвилині я дам.
ParlaMint-UA_2021-11-19-m0.u77.p2.sent1	Дивіться, я вношу пропозицію, як завжди, щоб ми з 12-ї до 12:30 скасували перерву і "Різне", після цього попрацювали в режимі пленарного засідання до 12:30, після цього щоб ми з вами перейшли до зачитування запитів і закрили сьогоднішнє пленарне засідання.
ParlaMint-UA_2021-11-19-m0.u77.p3.sent1	З процедури Нестор Іванович, будь ласка.
ParlaMint-UA_2021-11-19-m0.u77.p3.sent2	Нестор Іванович Шуфрич, з процедури.
ParlaMint-UA_2021-11-19-m0.u78.p1.sent1	Дякую, пане Голово.
ParlaMint-UA_2021-11-19-m0.u78.p2.sent1	Висловлюючи вам максимальну повагу, хочу нагадати, що вчора на засіданні керівників фракцій ми домовилися про збереження "Різного".
ParlaMint-UA_2021-11-19-m0.u78.p2.sent2	Тобто після того, як будуть звернення народних депутатів України оголошені, а до Президента і проголосовані, ми дамо можливість народним депутатам виступити із своїми заявами.
ParlaMint-UA_2021-11-19-m0.u78.p2.sent3	На цьому ми вчора потиснули один одному руки.
ParlaMint-UA_2021-11-19-m0.u78.p3.sent1	Тому прошу цю домовленість зберегти, для нас принципово важливо, і думаю, не тільки для нас, щоб народні депутати України отримали годину щодо оголошення своїх позицій і заяв.
ParlaMint-UA_2021-11-19-m0.u78.p4.sent1	Дякую за увагу.
ParlaMint-UA_2021-11-19-m0.u79.p1.sent1	Нестор Іванович, дуже дякую за вашу позицію.
ParlaMint-UA_2021-11-19-m0.u79.p2.sent1	Тоді, з вашого дозволу, я поставлю комплексну пропозицію, щоб просто скасувати перерву з 12-ї до 12:30.
ParlaMint-UA_2021-11-19-m0.u79.p2.sent2	Правильно?
ParlaMint-UA_2021-11-19-m0.u79.p2.sent3	Після цього ми працюємо в режимі пленарного засідання до 12:30, і після цього з 12:30 переходимо до запитів, з 12:30 до 13:00, і о 13:00 переходимо до такої складової, яка є "Різне".
ParlaMint-UA_2021-11-19-m0.u79.p2.sent4	Голосуємо?
ParlaMint-UA_2021-11-19-m0.u79.p2.sent5	Шановні колеги, готові до голосування?
ParlaMint-UA_2021-11-19-m0.u79.p3.sent1	Шановні колеги, готові до голосування?
ParlaMint-UA_2021-11-19-m0.u79.p3.sent2	Народні депутати, займіть свої місця, будь ласка.
ParlaMint-UA_2021-11-19-m0.u79.p3.sent3	Прошу голосувати.
ParlaMint-UA_2021-11-19-m0.u79.p4.sent1	За-292
ParlaMint-UA_2021-11-19-m0.u79.p5.sent1	Рішення прийнято.
ParlaMint-UA_2021-11-19-m0.u79.p6.sent1	Шановні колеги, прийшла заява про реальну перерву на пів години від двох фракцій.
ParlaMint-UA_2021-11-19-m0.u79.p6.sent2	Оголошується перерва на пів години.
ParlaMint-UA_2021-11-19-m0.u79.p6.sent3	Дякую.
ParlaMint-UA_2021-11-19-m0.u79.p6.sent4	"Слуга народу" і "За майбутнє".
ParlaMint-UA_2021-11-19-m0.u80.p1.sent1	Шановні колеги, я бачу, що в залі зараз 178 народних депутатів.
ParlaMint-UA_2021-11-19-m0.u80.p1.sent2	Тому я, користуючись правами головуючого, оголошую перерву ще на 30 хвилин для мобілізації людей в залі.
ParlaMint-UA_2021-11-19-m0.u80.p1.sent3	Дякую.
ParlaMint-UA_2021-11-19-m0.u81.p1.sent1	Шановні колеги, переходимо до питання депутатських запитів.
ParlaMint-UA_2021-11-19-m0.u81.p2.sent1	Протягом пленарного тижня внесено 107 депутатських запитів.
ParlaMint-UA_2021-11-19-m0.u81.p2.sent2	З них: 9 – до Президента України, 2 – до органів Верховної Ради, 53 – до Кабінету Міністрів, 31 – до керівників інших органів державної влади та органів місцевого самоврядування, 12 – до керівників підприємств, установ і організацій, розташованих на території України, незалежно від їх підпорядкування і форм власності.
ParlaMint-UA_2021-11-19-m0.u81.p3.sent1	За попередньою домовленістю голів фракцій запити до Президента, які вимагають голосування, сьогодні не будуть голосуватися, а будуть голосуватися в наступну п'ятницю, коли буде в залі відповідний депутатський потенціал.
ParlaMint-UA_2021-11-19-m0.u81.p3.sent2	Тому ми переходимо до зачитування запитів, які зареєстровані на цьому тижні.
ParlaMint-UA_2021-11-19-m0.u81.p4.sent1	А далі "Різне" у нас.
ParlaMint-UA_2021-11-19-m0.u81.p4.sent2	Да, з 13-ї "Різне", ми ж так проголосували, звичайно.
ParlaMint-UA_2021-11-19-m0.u81.p4.sent3	Перерва закінчена друга, третя не почалась.
ParlaMint-UA_2021-11-19-m0.u81.p4.sent4	Оголошуються запити.
ParlaMint-UA_2021-11-19-m0.u81.p4.sent5	Я ж тільки що сказав, за домовленістю голів фракцій, так як відсутній депутатський потенціал у залі, голосуємо.
ParlaMint-UA_2021-11-19-m0.u81.p4.sent6	Да, наступної п'ятниці, я ж так і сказав.
ParlaMint-UA_2021-11-19-m0.u81.p4.sent7	Треба трохи слухати уважніше.
ParlaMint-UA_2021-11-19-m0.u81.p5.sent1	Отже, запит Валерія Колюха до Прем'єр-міністра України щодо перевірки доцільності впровадження конкурсного предмету "Математика" як обов'язкового для вступу на деякі спеціальності відповідно до умов, затверджених наказом Міністерства освіти і науки України від 13 жовтня 2021 року номер 1098.
ParlaMint-UA_2021-11-19-m0.u81.p6.sent1	Елли Рєпіної до Прем'єр-міністра України щодо розміру щомісячної адресної допомоги внутрішньо переміщеним особам.
ParlaMint-UA_2021-11-19-m0.u81.p7.sent1	Олександра Ткаченка та Івана Шинкаренка до Офісу Генерального прокурора, Державної судової адміністрації України щодо розголошення персональних даних особи.
ParlaMint-UA_2021-11-19-m0.u81.p8.sent1	Групи народних депутатів (Ткаченка, Шинкаренка, Славицької) до Кабінету Міністрів України щодо необхідності будівництва об'єктів транспортної інфраструктури.
ParlaMint-UA_2021-11-19-m0.u81.p9.sent1	Групи народних депутатів (Ткаченка, Шинкаренка, Славицької) до Київської міської державної адміністрації щодо вжиття заходів для проведення ремонтних робіт у житловому будинку.
ParlaMint-UA_2021-11-19-m0.u81.p10.sent1	Групи народних депутатів (Ткаченка, Шинкаренка та інших.
ParlaMint-UA_2021-11-19-m0.u81.p10.sent2	Всього 4 депутатів) до Офісу Генерального прокурора щодо можливого порушення кримінального процесуального законодавства під час здійснення досудового розслідування у кримінальному провадженні.
ParlaMint-UA_2021-11-19-m0.u81.p11.sent1	Віктора М'ялика до Президента Національної академії аграрних наук України щодо виділення земельних ділянок ветеранам війни та сім'ям загиблих.
ParlaMint-UA_2021-11-19-m0.u81.p12.sent1	Бориса Приходька до Прем'єр-міністра України щодо термінового вирішення нагальної проблеми погашення заборгованості за сплату комунальних послуг у зв'язку зі значним подорожанням вартості газу та електроенергії ВСП "Бобровицький фаховий коледж імені О.Майнової Національного університету біоресурсів та природокористування України".
ParlaMint-UA_2021-11-19-m0.u81.p13.sent1	Олександра Ткаченка до Кабінету Міністрів України щодо здійснення заходів державного нагляду у сфері господарської діяльності.
ParlaMint-UA_2021-11-19-m0.u81.p14.sent1	Ірини Констанкевич до міністра охорони здоров'я України, Прем'єр-міністра України щодо збільшення бюджетних асигнувань на лікування з трансплантації органів, інших анатомічних матеріалів та посттрансплантаційний період.
ParlaMint-UA_2021-11-19-m0.u81.p15.sent1	Олександра Літвінова до виконувача обов'язків Голови Державної служби з питань праці щодо безпідставних відмов Головного управління Держпраці у Харківській області в наданні дозволів на проведення господарської діяльності ТОВ КВФ "Рома".
ParlaMint-UA_2021-11-19-m0.u81.p16.sent1	Соломії Бобровської до Голови Антимонопольного комітету України стосовно порушення економічної конкуренції ТОВ "Сівертекс" під час проведення публічної закупівлі UA-2021-09-30-007019-b.
ParlaMint-UA_2021-11-19-m0.u81.p17.sent1	Соломії Бобровської до міністра оборони України стосовно зловживань під час публічних закупівель наметів уніфікованих санітарно-барачних УСБ-56/2021 для потреб військових частин ЗСУ.
ParlaMint-UA_2021-11-19-m0.u81.p18.sent1	Групи народних депутатів України (Ткаченка, Шинкаренка, Славицької) до Офісу Генерального прокурора щодо вжиття заходів для належного проведення досудового розслідування у кримінальному провадженні.
ParlaMint-UA_2021-11-19-m0.u81.p19.sent1	Групи народних депутатів (Ткаченка, Шинкаренка, Славицької) до Офісу Генерального прокурора щодо перевірки фактів неналежного проведення досудового розслідування.
ParlaMint-UA_2021-11-19-m0.u81.p20.sent1	Сергія Мінька до Прем'єр-міністра України щодо скасування Постанови Кабінету Міністрів України від 3 листопада 2021 року № 1147 "Про затвердження Методики нормативної грошової оцінки земельних ділянок" або внесення змін до неї.
ParlaMint-UA_2021-11-19-m0.u81.p21.sent1	Михайла Бондаря до голови Красненської селищної територіальної громади Золочівського району Львівської області, голови Львівської обласної державної адміністрації щодо ремонту дороги загального користування районного (місцевого) значення Красне-Утішків С140211.
ParlaMint-UA_2021-11-19-m0.u81.p22.sent1	Михайла Бондаря до Генерального прокурора стосовно розслідування справи зриву спецоперації щодо затримання на території України групи осіб ПВК "Вагнер".
ParlaMint-UA_2021-11-19-m0.u81.p23.sent1	Михайла Бондаря до міністра енергетики України щодо приведення у відповідність регуляторної бази реалізації норм Закону України "Про ринок електричної енергії".
ParlaMint-UA_2021-11-19-m0.u81.p24.sent1	Андрія Богданця до Прем'єр-міністра України, Голови Рахункової палати щодо надання інформації про стан будівництва Національного меморіального комплексу Героїв Небесної Сотні - Музею Революції гідності та цільового використання бюджетних коштів, виділених на фінансування зазначених заходів.
ParlaMint-UA_2021-11-19-m0.u81.p25.sent1	Валерія Гнатенка до Прем'єр-міністра України щодо гарантій реалізації прав і законних інтересів громадян на отримання соціальних послуг та уникнення соціальної напруги у зв'язку із набуттям чинності Постанови Кабінету Міністрів України від 6 жовтня 2021 року № 1040.
ParlaMint-UA_2021-11-19-m0.u81.p26.sent1	Ярослава Дубневича до Прем'єр-міністра України щодо забезпечення автономності надавачів медичних послуг.
ParlaMint-UA_2021-11-19-m0.u81.p27.sent1	Ярослава Дубневича до міністра соціальної політики України, Мостиського міського голови Львівської області щодо забезпечення особи з обмеженими фізичними можливостями, пристосованим до її потреб, житлом.
ParlaMint-UA_2021-11-19-m0.u81.p28.sent1	Сергія Льовочкіна до Прем'єр-міністра України щодо негативних наслідків зростання цін і тарифів.
ParlaMint-UA_2021-11-19-m0.u81.p29.sent1	Ірини Констанкевич до генерального директора Акціонерного товариства "Укрпошта" щодо належного функціонування діяльності територіальних відділень АТ "Укрпошта".
ParlaMint-UA_2021-11-19-m0.u81.p30.sent1	Групи народних депутатів (Ткаченка, Шинкаренка, Славицької) до Київської міської державної адміністрації стосовно вжиття заходів для проведення ремонтних робіт у житловому будинку.
ParlaMint-UA_2021-11-19-m0.u81.p31.sent1	Івана Шинкаренка до Кабінету Міністрів України щодо вжиття заходів для виконання вимог України "Про відкритість використання публічних коштів".
ParlaMint-UA_2021-11-19-m0.u81.p32.sent1	Романа Лозинського до міністра оборони України щодо повернення танку громаді села Олександро-Калинове на Донеччині.
ParlaMint-UA_2021-11-19-m0.u81.p33.sent1	Романа Лозинського до голови правління Акціонерного товариства комерційного банку "ПриватБанк" щодо збереження відділення Приватбанк у Нью-Йорку.
ParlaMint-UA_2021-11-19-m0.u81.p34.sent1	Олександра Гереги до Прем'єр-міністра України, Голови Національної комісії, що здійснює державне регулювання у сферах енергетики та комунальних послуг, щодо недопущення підняття вартості послуг з розподілу природного газу на території Хмельницької області у 22-му році.
ParlaMint-UA_2021-11-19-m0.u81.p35.sent1	Олександра Гереги до Прем'єр-міністра України щодо фінансування інфраструктурної субвенції для новостворених територіальних громад, які утворилися на базі ліквідованих адміністративних районів.
ParlaMint-UA_2021-11-19-m0.u81.p36.sent1	Максима Березіна до директора Державного підприємства "Агентство місцевих доріг Полтавської області" щодо необхідності проведення капітального ремонту автомобільної дороги Лохвиця-Миргород, а саме ділянки Лохвиця-Вирішальне-Лубни у Полтавській області.
ParlaMint-UA_2021-11-19-m0.u81.p37.sent1	Арсенія Пушкаренка до міністра внутрішніх справ України щодо необхідності проведення об'єктивної перевірки раніше наведених фактів можливих злочинних дій колишнього першого заступника відділення поліції № 2 Коростенського РУП ГУНП в Житомирській області Мошківського Максима Олександровича, відсторонення його від посади на час проведення перевірки, розформування та оновлення складу Управління внутрішньої безпеки в Житомирській області Департаменту внутрішньої безпеки Національної поліції України.
ParlaMint-UA_2021-11-19-m0.u81.p38.sent1	Ігоря Гузя до Прем'єр-міністра України щодо питання зарахування військовослужбовцям ЗСУ періоду перебування в полоні до загального і страхового стажу.
ParlaMint-UA_2021-11-19-m0.u81.p39.sent1	Ігоря Гузя до міністра охорони здоров'я України щодо питання перебування на робочому місці громадян, що мають прямі протипокази до вакцинації від COVID-19, у зв'язку із станом здоров'я.
ParlaMint-UA_2021-11-19-m0.u81.p40.sent1	Антона Кіссе до Прем'єр-міністра України щодо ремонту автомобільної дороги загального користування місцевого значення О162339 /Т-16-44/ Богданівка – Миколаївка – Старосілля – Міняйлівка – Фараонівка Одеської області.
ParlaMint-UA_2021-11-19-m0.u81.p41.sent1	Юрія Камельчука до директора відокремленого підрозділу "Шахта "Відродження" Державного підприємства "Львіввугілля", директора відокремленого підрозділу "Шахта "Червоноградська" Державного підприємства "Львіввугілля", виконувача обов'язків директора відокремленого підрозділу "Шахта "Лісова" Державного підприємства "Львіввугілля", директора відокремленого підрозділу "Шахта "Межирічанська" Державного підприємства "Львіввугілля", виконувача обов'язків директора відокремленого підрозділу "Шахта "Степова" Державного підприємства "Львіввугілля", директора відокремленого підрозділу "Шахта "Великомостівська" Державного підприємства "Львіввугілля" щодо надання копій документів обліку видобутку та руху вугілля.
ParlaMint-UA_2021-11-19-m0.u81.p42.sent1	Групи народних депутатів (Германа, Каптєлова та інших.
ParlaMint-UA_2021-11-19-m0.u81.p42.sent2	Всього 13 депутатів) до Прем'єр-міністра України щодо реалізації Державного інвестиційного проекту "Реконструкція гідротехнічних споруд захисних масивів дніпровських водосховищ".
ParlaMint-UA_2021-11-19-m0.u81.p43.sent1	Тараса Батенка до Прем'єр-міністра України, тимчасового виконувача обов'язків голови правління Акціонерного товариства "ДАК "Автомобільні дороги України" щодо безоплатної передачі з державної в комунальну власність Красненської селищної ради Львівської області нерухомого майна АТ "Державна акціонерна компанія "Автомобільні дороги України".
ParlaMint-UA_2021-11-19-m0.u81.p44.sent1	Тараса Батенка до міністра культури та інформаційної політики України, Прем'єр-міністра України стосовно забезпечення належного фінансування у 2022 році робіт щодо комплексної реставрації з пристосуванням Замкового комплексу в Підгірцях Золочівського району Львівської області.
ParlaMint-UA_2021-11-19-m0.u81.p45.sent1	Роберта Горвата до міністра освіти і науки України щодо розроблення та реалізації системної державної програми відновлення та розбудови мережі гуртожитків закладів вищої освіти.
ParlaMint-UA_2021-11-19-m0.u81.p46.sent1	Михайла Цимбалюка до Прем'єр-міністра України щодо запасів вугілля на теплових електростанціях України.
ParlaMint-UA_2021-11-19-m0.u81.p47.sent1	Михайла Цимбалюка до Прем'єр-міністра України щодо забезпечення медичних закладів України противірусними препаратами для лікування коронавірусної інфекції.
ParlaMint-UA_2021-11-19-m0.u81.p48.sent1	Богдана Кицака до міністра оборони України щодо будівництва 60-квартирного житлового будинку для військовослужбовців в місті Бердичеві.
ParlaMint-UA_2021-11-19-m0.u81.p49.sent1	Богдана Кицака до Першого віце-прем'єр-міністра України - міністра економіки України щодо передачі майна ДП "Коростишівський спиртовий комбінат" на баланс Андрушівської територіальної громади.
ParlaMint-UA_2021-11-19-m0.u81.p50.sent1	Оксани Савчук до тимчасово виконуючого обов’язки міністра захисту довкілля та природних ресурсів України, тимчасово виконуючого обов'язки Голови Державної екологічної інспекції щодо проведення об'єктивної перевірки дотримання вимог природоохоронного та іншого законодавства відокремленим підрозділом "Бурштинська теплова електрична станція АТ "ДТЕК Західенерго".
ParlaMint-UA_2021-11-19-m0.u81.p51.sent1	Оксани Савчук до міністра оборони України щодо розміщення окремого батальйону Сил територіальної оборони Збройних Сил України на території міста Івано-Франківськ.
ParlaMint-UA_2021-11-19-m0.u81.p52.sent1	Максима Гузенка до міністра охорони здоров'я України, Прем'єр-міністра України щодо забезпечення комунального некомерційного підприємства "Роменська центральна районна лікарня" необхідним діагностичним обладнанням - комп'ютерним томографом.
ParlaMint-UA_2021-11-19-m0.u81.p53.sent1	Анатолія Костюха до міністра енергетики України щодо частки імпортного вугілля.
ParlaMint-UA_2021-11-19-m0.u81.p54.sent1	Олександра Качури до Прем'єр-міністра України щодо виконання Міністерством юстиції України плану пріоритетних дій уряду на 2021 рік.
ParlaMint-UA_2021-11-19-m0.u81.p55.sent1	Групи народних депутатів (Клочка, Качури та інших.
ParlaMint-UA_2021-11-19-m0.u81.p55.sent2	Всього 9 депутатів) до Керівника Апарату Верховної Ради України щодо модернізації системи електронного голосування та підрахунку голосів.
ParlaMint-UA_2021-11-19-m0.u81.p56.sent1	Юлії Світличної до Прем'єр-міністра України щодо виділення коштів на здійснення заходів по проведенню водообміну у Краснопавлівському водосховищі Харківської області.
ParlaMint-UA_2021-11-19-m0.u81.p57.sent1	Ірини Геращенко та Марії Іонової до міністра внутрішніх справ України, Голови Державної прикордонної служби України, Голови Служби безпеки України про надання інформації щодо обставин перетину державного кордону України підозрюваного у вчиненні злочинів на тимчасово окупованих територіях України Денисом Куліковським.
ParlaMint-UA_2021-11-19-m0.u81.p58.sent1	Олександра Качури до Генерального прокурора щодо об'єктивного, повного та неупередженого досудового розслідування кримінального провадження та можливості повернення коштів інвесторам ТОВ "ГРУПА ЕЛЕКТРОЮА".
ParlaMint-UA_2021-11-19-m0.u81.p59.sent1	Групи народних депутатів (Пушкаренка, Грищенко та інших.
ParlaMint-UA_2021-11-19-m0.u81.p59.sent2	Всього 6 депутатів) до Комітету Верховної Ради України з питань правоохоронної діяльності, Міністерства внутрішніх справ України, Офісу Генерального прокурора, Державного бюро розслідувань щодо необхідності порушення кримінальних проваджень та проведення неупереджених розслідувань, фігурантами яких є співробітники Національної поліції Житомирської області, а також вирішення питання доцільності перебування на посаді начальника Головного управління Національної поліції в Житомирській області Олійника Юрія Миколайовича та подальшої відповідальності згідно з чинним законодавством.
ParlaMint-UA_2021-11-19-m0.u81.p60.sent1	Сергія Кузьміних до Генерального прокурора, Голови Національної поліції України, виконувача обов'язків Директора Державного бюро розслідувань щодо повернення у встановлені законом терміни належного ТОВ "ММІ Інжиніринг" майна, яке було незаконно вилучене під час обшуку.
ParlaMint-UA_2021-11-19-m0.u81.p61.sent1	Романа Лозинського до виконувача обов'язків Директора Державного бюро розслідувань, Генерального прокурора щодо протиправних дій працівників поліції.
ParlaMint-UA_2021-11-19-m0.u81.p62.sent1	Романа Лозинського до міністра культури та інформаційної політики України щодо статусу Моршина, як курорту державного значення.
ParlaMint-UA_2021-11-19-m0.u81.p63.sent1	Ігоря Абрамовича до Першого віце-прем'єр-міністра України - міністра економіки України, міністра соціальної політики України, міністра охорони здоров'я України, міністра освіти і науки України щодо вжиття заходів, спрямованих на захист закріплених Конституцією та чинним законодавством прав працівників закладів освіти і науки.
ParlaMint-UA_2021-11-19-m0.u81.p64.sent1	Ігоря Абрамовича до міністра охорони здоров'я України, міністра фінансів України, Голови Національної служби здоров'я України щодо вжиття заходів, спрямованих на недопущення можливого ускладнення роботи закладів охорони здоров'я.
ParlaMint-UA_2021-11-19-m0.u81.p65.sent1	Ігоря Абрамовича до міністра аграрної політики та продовольства України, міністра фінансів України, Генерального директора Українського державного фонду підтримки фермерських господарств щодо вжиття заходів, спрямованих на підтримку розвитку малих фермерських господарств.
ParlaMint-UA_2021-11-19-m0.u81.p66.sent1	Павла Мельника до міністра інфраструктури України, начальника Служби автомобільних доріг у Запорізькій області, Голови Державного агентства автомобільних доріг України щодо проведення капітального ремонту ділянки автомобільної дороги T-04-01 (Токмак - Молочанськ) (Молочанськ - Мелітополь).
ParlaMint-UA_2021-11-19-m0.u81.p67.sent1	Павла Мельника до міністра інфраструктури України, начальника Служби автомобільних доріг у Запорізькій області, Голови Державного агентства автомобільних доріг України щодо проведення капітального ремонту ділянки автомобільної дороги T-08-13 (Токмак - Чернігівка).
ParlaMint-UA_2021-11-19-m0.u81.p68.sent1	Групи народних депутатів (Культенка, Марусяка та інших.
ParlaMint-UA_2021-11-19-m0.u81.p68.sent2	Всього 60 депутатів) до Прем'єр-міністра України щодо неприпустимості державного фінансування виробництва і виходу фільму Хачіка Васіляна "Мій юний принц".
ParlaMint-UA_2021-11-19-m0.u81.p69.sent1	Запити закінчились.
ParlaMint-UA_2021-11-19-m0.u82.p1.sent1	Дякую, Олександре Сергійовичу.
ParlaMint-UA_2021-11-19-m0.u82.p2.sent1	Ми завершили оголошення запитів.
ParlaMint-UA_2021-11-19-m0.u82.p2.sent2	Шановні колеги, переходимо до виступів з різних питань, на це відводиться пів години.
ParlaMint-UA_2021-11-19-m0.u82.p2.sent3	Прошу колег записатися на виступи.
ParlaMint-UA_2021-11-19-m0.u82.p3.sent1	Слово надається народному депутату України Папієву Михайлу Миколайовичу, фракція політичної партії "Опозиційна платформа – За життя".
ParlaMint-UA_2021-11-19-m0.u82.p4.sent1	Будь ласка, Михайло Миколайович.
ParlaMint-UA_2021-11-19-m0.u83.p1.sent1	Передаю слово народному депутату Колтуновичу.
ParlaMint-UA_2021-11-19-m0.u84.p1.sent1	Колтунович Олександр Сергійович, будь ласка.
ParlaMint-UA_2021-11-19-m0.u85.p1.sent1	Шановний пане Голово, шановні колеги, президія і, головне, шановні глядачі і виборці!
ParlaMint-UA_2021-11-19-m0.u85.p1.sent2	Я хотів би звернутись до вас щодо економічної і соціальної ситуації в країні.
ParlaMint-UA_2021-11-19-m0.u85.p1.sent3	На сьогоднішній день ми маємо складні процеси, які пов'язані з тим, що у нас відбувається фактично за два роки падіння промислового виробництва, сільського господарства.
ParlaMint-UA_2021-11-19-m0.u85.p1.sent4	У нас відбуваються складні інфляційні процеси.
ParlaMint-UA_2021-11-19-m0.u85.p1.sent5	Натомість Національний банк, для прикладу, замість того, чи Кабмін (уряд), долати інфляцію механізмами державного регулювання, застосовує ці інструменти монетарної політики, які не мають нічого спільного з подоланням інфляції, оскільки у нас немонетарна інфляція і підняття облікової ставки жодним чином на це не впливає.
ParlaMint-UA_2021-11-19-m0.u85.p1.sent6	У нас зростають тарифи і нарахування за житлово-комунальні послуги.
ParlaMint-UA_2021-11-19-m0.u85.p1.sent7	У нас суттєво погіршується рівень життя в країні.
ParlaMint-UA_2021-11-19-m0.u85.p1.sent8	Натомість як реагує нинішня влада?
ParlaMint-UA_2021-11-19-m0.u85.p1.sent9	Чому ми на сьогоднішній день абсолютно не сприймаємо той економічний соціальний курс, який пропонується в країні?
ParlaMint-UA_2021-11-19-m0.u85.p1.sent10	Тому що він суттєво погіршує рівень життя.
ParlaMint-UA_2021-11-19-m0.u85.p2.sent1	Наприклад, нарахування за житлово-комунальні послуги, якщо два роки назад у вересні місяці нарахування за комунальні послуги по країні були 4,5 мільярда гривень, майже 5, то у вересні цього року - 11, тобто більш ніж удвічі зросли нарахування за житлово-комунальні послуги.
ParlaMint-UA_2021-11-19-m0.u85.p3.sent1	Чому ми на цьому акцентуємо увагу?
ParlaMint-UA_2021-11-19-m0.u85.p3.sent2	Тому що, замість того щоб змінювати економічний, соціальний курс, змінювати тарифну політику, бюджетну політику і так далі, Офіс Президента і особисто Президент займається політичними переслідуваннями лідерів опозиції, фабрикуються кримінальні справи щодо Віктора Медведчука, вводяться незаконні, неконституційні санкції, санкції, які згідно чинного законодавства вводяться виключно проти громадян України, вводяться без рішення суду, закриваються чотири незалежні інформаційні телеканали.
ParlaMint-UA_2021-11-19-m0.u85.p3.sent3	Всі ці кроки пов'язані виключно з одним – з тим, замість того щоб вирішувати нагальні соціально-економічні проблеми і таким чином збільшувати свій політичний рейтинг, влада виключно пресує лідерів опозиції.
ParlaMint-UA_2021-11-19-m0.u85.p3.sent4	В тому числі переслідування здійснюються щодо інших народних депутатів: Тараса Козака, Іллі Киви, керівників регіональних відділень політичної партії "Опозиційна платформа – За життя".
ParlaMint-UA_2021-11-19-m0.u85.p4.sent1	Наша партія наполягає на тому, що нинішня влада має займатись не політичними переслідуваннями, а виключно тими нагальними економічними і соціальними питаннями, яких потребують сьогодні громадяни України.
ParlaMint-UA_2021-11-19-m0.u85.p4.sent2	Врегульовувати питання як на макрорівні, як в монетарній політиці, так і загалом в тих соціально-економічних питаннях, які максимально приземлені до пересічних громадян України.
ParlaMint-UA_2021-11-19-m0.u85.p5.sent1	Наполягаю на тому, що ні – політичним переслідуванням лідерів опозиції, а виключно врегулювання питань, які стосуються всередині країни, в законний, конституційний спосіб.
ParlaMint-UA_2021-11-19-m0.u85.p6.sent1	Дякую.
ParlaMint-UA_2021-11-19-m0.u86.p1.sent1	Слово надається народному депутату України Загородньому Юрію Івановичу, фракція політичної партії "Опозиційна платформа – За життя".
ParlaMint-UA_2021-11-19-m0.u86.p2.sent1	Будь ласка, Юрій Іванович.
ParlaMint-UA_2021-11-19-m0.u87.p1.sent1	Дякую, Руслане Олексійовичу.
ParlaMint-UA_2021-11-19-m0.u87.p2.sent1	Шановні народні депутати, громадяни України!
ParlaMint-UA_2021-11-19-m0.u87.p2.sent2	Ви знаєте, вже пішов десятий місяць з того часу, як Рада національної безпеки і оборони України в незаконний, антиконституційний спосіб, порушуючи цілий ряд статей Конституції України (1, 3, 15, 34, 106, 107) ввела санкції проти трьох всеукраїнських незалежних інформаційних каналів: ZIK, NewsOne, "112 Україна", - а також ввела санкції проти голови політичної ради політичної партії "Опозиційна платформа – За життя" народного депутата України Віктора Медведчука, а також проти члена політради "Опозиційна платформа – За життя" народного депутата України Тараса Козака.
ParlaMint-UA_2021-11-19-m0.u87.p3.sent1	За що введені санкції проти телеканалів?
ParlaMint-UA_2021-11-19-m0.u87.p3.sent2	За те, що телеканали розповідали реальну правду про життя в Україні, про те, що епоха бідності переросла в епоху злиднів.
ParlaMint-UA_2021-11-19-m0.u87.p3.sent3	Про те, що 56 відсотків громадян не згодні з політикою Президента України і не підтримують його сьогодні.
ParlaMint-UA_2021-11-19-m0.u87.p3.sent4	Про те, що 71 відсоток громадян України заявляють, що Україна рухається не в правильному напрямку.
ParlaMint-UA_2021-11-19-m0.u87.p3.sent5	За те, що 68 відсотків громадян України не підтримують прийнятий Верховною Радою України Закон про ринок землі.
ParlaMint-UA_2021-11-19-m0.u87.p3.sent6	Про те, що медична реформа – це є геноцид українського народу.
ParlaMint-UA_2021-11-19-m0.u87.p3.sent7	Про те, що тарифи, драконівські тарифи – це також є геноцидом проти українського народу.
ParlaMint-UA_2021-11-19-m0.u87.p4.sent1	За що були введені санкції проти Віктора Володимировича Медведчука?
ParlaMint-UA_2021-11-19-m0.u87.p4.sent2	За те, що Медведчук Віктор Володимирович запропонував альтернативний шлях розвитку України від того курсу, який сьогодні проводить чинна українська влада.
ParlaMint-UA_2021-11-19-m0.u87.p4.sent3	За те, що Медведчук розробив мирний план, як припинити збройний конфлікт на Донбасі і повернути Донбас в Україну, а Україну - на Донбас, зшити Україну, щоб Україна стала знову єдиною державою.
ParlaMint-UA_2021-11-19-m0.u87.p4.sent4	За те, що Медведчук запропонував, як забезпечити громадян України вітчизняною вакциною для українців.
ParlaMint-UA_2021-11-19-m0.u87.p4.sent5	За те, що Медведчук запропонував шляхи, як підняти економіку, як знизити тарифи, запропонував, як я вже сказав, альтернативний шлях розвитку України.
ParlaMint-UA_2021-11-19-m0.u87.p5.sent1	Всі ці дії і санкції, введені владою, є незаконними.
ParlaMint-UA_2021-11-19-m0.u87.p5.sent2	І цю незаконність визнала Рада національної безпеки оборони України.
ParlaMint-UA_2021-11-19-m0.u87.p5.sent3	Тому що 15 листопада Рада національної безпеки України на інформаційний запит "Українських Новин" дала відповідь, що регламенту роботи Ради національної безпеки і оборони України по сьогоднішній день немає, він не прийнятий, а це ставить під сумнів усі рішення Ради національної безпеки і оборони, ставить під сумнів всі укази Президента України, якими він ввів у дію рішення Ради національної безпеки і оборони, зокрема проти каналів та лідерів нашої політичної сили.
ParlaMint-UA_2021-11-19-m0.u87.p5.sent4	А значить, якщо вони незаконні, ці укази мають бути скасовані, а справи, кримінальні справи, закриті.
ParlaMint-UA_2021-11-19-m0.u88.p1.sent1	Слово надається народному депутату України В'ятровичу Володимиру Михайловичу, фракція політичної партії "Європейська солідарність".
ParlaMint-UA_2021-11-19-m0.u88.p1.sent2	Будь ласка.
ParlaMint-UA_2021-11-19-m0.u89.p1.sent1	Доброго дня, шановний пане Голово!
ParlaMint-UA_2021-11-19-m0.u89.p1.sent2	Доброго дня, шановні нечисленні, на жаль, колеги!
ParlaMint-UA_2021-11-19-m0.u89.p1.sent3	Я буду говорити, звичайно, про справу Вагнера, про "Вагнергейт".
ParlaMint-UA_2021-11-19-m0.u89.p2.sent1	Ця справа вже котрий день активно обговорюється в українських медіа, у світових медіа.
ParlaMint-UA_2021-11-19-m0.u89.p2.sent2	Єдине, чого бракує за ці останні кілька днів, відколи вона знову спалахнула в інформаційному полі, це якоїсь інформації від офіційної української влади.
ParlaMint-UA_2021-11-19-m0.u89.p2.sent3	Ми не почули жодної інформації від Президента країни, ми не почули жодних якихось пояснень від Керівника Офісу Президента України.
ParlaMint-UA_2021-11-19-m0.u89.p2.sent4	Ми чуємо пояснення, дуже дивні пояснення від якихось людей, які числяться якимись нештатними радниками Президента України.
ParlaMint-UA_2021-11-19-m0.u89.p3.sent1	На жаль, ми хотіли сьогодні почути, заслухати проміжний звіт тимчасової слідчої комісії парламентської, але ми бачимо порожній зал, ми бачимо небажання "слуг народу" озвучувати цей проміжний звіт, тому що прекрасно розуміємо, що цей проміжний звіт – це чергова проміжна брехня у справі Вагнера.
ParlaMint-UA_2021-11-19-m0.u89.p4.sent1	На жаль, ми дуже багато чули вже брехні цієї справи від влади.
ParlaMint-UA_2021-11-19-m0.u89.p4.sent2	Ми чули про те, що не існувало ніякої спецоперації.
ParlaMint-UA_2021-11-19-m0.u89.p4.sent3	Ми чули про те, що українські спецслужби не мали ніякого стосунку до цієї спецоперації.
ParlaMint-UA_2021-11-19-m0.u89.p4.sent4	Ми чули про те, що це нібито була спецоперація чи то ФСБ, чи то КГБ Білорусі.
ParlaMint-UA_2021-11-19-m0.u89.p4.sent5	Але та інформація, яку оприлюднила, зокрема, Bеllingcat, останніми днями абсолютно спростовує цю брехню.
ParlaMint-UA_2021-11-19-m0.u89.p4.sent6	Ця інформація доводить, що таки була операція, підготовлена операція українськими спецслужбами, блискуча спецоперація, яка могла закінчитися полоненням тих людей, які вбивали українців: військових найманців і військових злочинців.
ParlaMint-UA_2021-11-19-m0.u89.p4.sent7	Цього не сталося.
ParlaMint-UA_2021-11-19-m0.u89.p4.sent8	Цього не сталося через те, що цю спецоперацію фактично було зірвано, зірвано за участі вищого керівництва держави, яке не відважилося завершити спецоперацію, яка тривала багато місяців перед цим.
ParlaMint-UA_2021-11-19-m0.u89.p5.sent1	На жаль, ми почули цікаву інформацію про те, що Президент України не знайшов часу для того, щоб зустрітися з керівником розвідки, який мав отримати від нього остаточну вказівку щодо початку цієї операції.
ParlaMint-UA_2021-11-19-m0.u89.p5.sent2	Президент України був зайнятий.
ParlaMint-UA_2021-11-19-m0.u89.p6.sent1	Чим був зайнятий Президент України?
ParlaMint-UA_2021-11-19-m0.u89.p6.sent2	Будівництвом фіктивного перемир'я, фіктивного миру, для нього це виявилося набагато важливіше.
ParlaMint-UA_2021-11-19-m0.u89.p6.sent3	Мир, який існував тільки в його голові, мир, за результатами якого в Україні стріляли і в Україні вбивали.
ParlaMint-UA_2021-11-19-m0.u89.p6.sent4	Це для нього виявилося важливішим, ніж притягнення до відповідальності військових злочинців, що могло статися в Україні і що було би насправді безпрецедентним кроком з боку України – покарання тих людей, які почали агресію проти України.
ParlaMint-UA_2021-11-19-m0.u89.p6.sent5	Цього, ще раз хочу сказати, не сталося саме через брак рішучості, саме через небажання Президента Зеленського.
ParlaMint-UA_2021-11-19-m0.u89.p7.sent1	Очевидно, що ми будемо далі піднімати це питання.
ParlaMint-UA_2021-11-19-m0.u89.p7.sent2	Очевидно, що ми будемо говорити про це на всіх можливих майданчиках.
ParlaMint-UA_2021-11-19-m0.u89.p7.sent3	І ми будемо захищати, зокрема, тих журналістів, яких вже сьогодні намагаються переслідувати.
ParlaMint-UA_2021-11-19-m0.u89.p7.sent4	Мова йде про Яніну Соколову, щодо якої намагається зараз відкривати справу Державне бюро розслідувань.
ParlaMint-UA_2021-11-19-m0.u89.p7.sent5	Це абсолютно неприпустимо.
ParlaMint-UA_2021-11-19-m0.u89.p8.sent1	Україна має знати правду про операцію по затримці "вагнерівців".
ParlaMint-UA_2021-11-19-m0.u89.p8.sent2	Україна має знати правду про те, чому вона була провалена, знати правду про роль вищого керівництва держави.
ParlaMint-UA_2021-11-19-m0.u90.p1.sent1	Слово надається народній депутатці України.
ParlaMint-UA_2021-11-19-m0.u90.p1.sent2	А, все-таки ви будете, да?
ParlaMint-UA_2021-11-19-m0.u90.p1.sent3	Ви передасте?
ParlaMint-UA_2021-11-19-m0.u90.p1.sent4	Добре, давайте я тоді.
ParlaMint-UA_2021-11-19-m0.u90.p1.sent5	Спочатку Климпуш-Цинцадзе Іванна Орестівна.
ParlaMint-UA_2021-11-19-m0.u90.p1.sent6	Будь ласка.
ParlaMint-UA_2021-11-19-m0.u91.p1.sent1	Дякую.
ParlaMint-UA_2021-11-19-m0.u91.p1.sent2	Прошу передати слово Ірині Геращенко.
ParlaMint-UA_2021-11-19-m0.u92.p1.sent1	Ірина Володимирівна Геращенко, будь ласка.
ParlaMint-UA_2021-11-19-m0.u93.p1.sent1	Порожній зал.
ParlaMint-UA_2021-11-19-m0.u93.p1.sent2	А де ж "слуги"?
ParlaMint-UA_2021-11-19-m0.u93.p1.sent3	І весь час нам тут розповідали про те, що прийшла нова команда, яка буде з ранку до вечора працювати на благо людей.
ParlaMint-UA_2021-11-19-m0.u93.p1.sent4	Але ми бачимо, що їх немає.
ParlaMint-UA_2021-11-19-m0.u93.p2.sent1	Чому немає "слуг"?
ParlaMint-UA_2021-11-19-m0.u93.p2.sent2	Тому що п'ятниця, вже всі побігли десь за "конвертами".
ParlaMint-UA_2021-11-19-m0.u93.p2.sent3	А сьогодні першим питанням мало стояти звіт так званої ТСН (тусовки слуг народу) про "вагнерівців".
ParlaMint-UA_2021-11-19-m0.u93.p2.sent4	Насправді ТСН, автентична ТСН – це новинна програма на "плюсах", олігархічному каналі, який і згодував Президента Зеленського, вона має свої такі журналістські стандарти: про Зеленського або добре, або геніально.
ParlaMint-UA_2021-11-19-m0.u93.p2.sent5	Ось ця ТСН хотіла так само представити звіт, в якому про Зеленського і його Офіс або добре, або геніально, і немає ані слова про те, що ж відбулося насправді.
ParlaMint-UA_2021-11-19-m0.u93.p3.sent1	В Офісі Президента відбулася зрада України і зрада українських розвідників.
ParlaMint-UA_2021-11-19-m0.u93.p3.sent2	Тому що 15 місяців особисто Зеленський і його голова Офісу Єрмак брехали країні, що ніякої операції не було.
ParlaMint-UA_2021-11-19-m0.u93.p3.sent3	Вони брехали, що це була не українська операція, а тепер брешуть, що начебто розслідування Bellingcat, воно нічого такого і не розповіло негативного для влади.
ParlaMint-UA_2021-11-19-m0.u93.p3.sent4	Насправді це неправда.
ParlaMint-UA_2021-11-19-m0.u93.p4.sent1	Розслідування Bellingcat засвідчило, що у нас крута українська спецслужба, яка готова проводити розслідування на найвищому рівні.
ParlaMint-UA_2021-11-19-m0.u93.p5.sent1	Друге.
ParlaMint-UA_2021-11-19-m0.u93.p5.sent2	Розслідування Bellingcat підтвердило, що Зеленський з самого початку був поінформований про цю спецоперацію.
ParlaMint-UA_2021-11-19-m0.u93.p5.sent3	Але в останній день на фінішній прямій він відмовився від зустрічі з українськими розвідниками, з керівниками цієї спецоперації і насправді не прийняв їх.
ParlaMint-UA_2021-11-19-m0.u93.p5.sent4	Скажіть, будь ласка, а що може бути важливіше для Верховного Головнокомандувача, ніж робити все для захисту, безпеки України, ніж зустрічатися з розвідниками?
ParlaMint-UA_2021-11-19-m0.u93.p5.sent5	Бо на спортзал у Зеленського завжди є час, і ми це бачимо по соцмережах.
ParlaMint-UA_2021-11-19-m0.u93.p6.sent1	Скажіть, будь ласка, а хто взагалі давав право, яким законодавством це обумовлено, щоб керівник його Офісу зустрічався з розвідниками і давав їм якісь вказівки?
ParlaMint-UA_2021-11-19-m0.u93.p6.sent2	Скажіть, будь ласка, а Закон про держтаємницю, який вимагає від всіх, хто підпадає під цю держтаємницю і підписав відповідні документи, він забороняє або підтверджувати, або спростовувати будь-яку інформацію, яка несе загрозу держтаємниці і безпеці країни.
ParlaMint-UA_2021-11-19-m0.u93.p6.sent3	Так а як Зеленський і Єрмак могли рік спростовувати те, що стосується держтаємниці?
ParlaMint-UA_2021-11-19-m0.u93.p7.sent1	І насправді скажіть, будь ласка, а де офіційна позиція Банкової щодо злиття операції і щодо розслідування Bellingcat?
ParlaMint-UA_2021-11-19-m0.u93.p7.sent2	Я хочу нагадати, що вже три дні це коментують невідомо хто, якісь позаштатні радники-порадники, які не працюють офіційно на Банковій, які начебто там не отримують зарплату, давайте ще двірників з Банкової покличемо це коментувати.
ParlaMint-UA_2021-11-19-m0.u93.p8.sent1	Ми вимагаємо офіційного коментаря від Банкової.
ParlaMint-UA_2021-11-19-m0.u93.p8.sent2	Ми вимагаємо офіційної позиції Зеленського.
ParlaMint-UA_2021-11-19-m0.u93.p8.sent3	Ми вимагаємо.
ParlaMint-UA_2021-11-19-m0.u94.p1.sent1	Так як була згадана фракція "Слуга народу", то є право на репліку.
ParlaMint-UA_2021-11-19-m0.u94.p2.sent1	Владлен Неклюдов, будь ласка, хвилина.
ParlaMint-UA_2021-11-19-m0.u94.p2.sent2	Право на репліку.
ParlaMint-UA_2021-11-19-m0.u94.p3.sent1	Прізвище депутатів або фракції.
ParlaMint-UA_2021-11-19-m0.u94.p3.sent2	Регламент дивимось.
ParlaMint-UA_2021-11-19-m0.u95.p1.sent1	Дякую, шановний пане віцеспікер, шановні колеги.
ParlaMint-UA_2021-11-19-m0.u95.p1.sent2	Ми бачимо.
ParlaMint-UA_2021-11-19-m0.u95.p1.sent3	Владлен Неклюдов, фракція "Слуга народу".
ParlaMint-UA_2021-11-19-m0.u95.p1.sent4	Користуюсь своїм правом.
ParlaMint-UA_2021-11-19-m0.u96.p1.sent1	Було сказано: щось там "слуг народу", ТСН скорочено.
ParlaMint-UA_2021-11-19-m0.u96.p1.sent2	Я добре чув назву партії.
ParlaMint-UA_2021-11-19-m0.u97.p1.sent1	Шановні колеги, ми бачимо кричущі факти маніпуляцій з боку виступаючого, Ірини Геращенко, яка передьоргує факти і заявляє про те, що злив операції "вагнерівців", звинувачує і Президента України Володимира Зеленського, і Керівника Офісу Президента Єрмака про те, що нібито був злив операції.
ParlaMint-UA_2021-11-19-m0.u97.p2.sent1	Де хоч один факт вказаний про злив операції?
ParlaMint-UA_2021-11-19-m0.u97.p2.sent2	Жодного факту немає.
ParlaMint-UA_2021-11-19-m0.u97.p2.sent3	Все построєно на тому, що майстерно просто маніпулюють вашим сознанием і передають ту інформацію, яка не відповідає дійсності.
ParlaMint-UA_2021-11-19-m0.u97.p2.sent4	В самому звіті жодного факту про те, що нібито був злив операції, немає.
ParlaMint-UA_2021-11-19-m0.u97.p2.sent5	Крім того, Генеральний прокурор Ірина Венедіктова повідомила, що ці факти будуть перевірені в межах досудового розслідування і буде надана цьому юридична оцінка.
ParlaMint-UA_2021-11-19-m0.u97.p3.sent1	Тому я прошу не маніпулювати людьми.
ParlaMint-UA_2021-11-19-m0.u98.p1.sent1	Слово надається народному депутату Мельнику Павлу Вікторовичу.
ParlaMint-UA_2021-11-19-m0.u98.p2.sent1	Він передає слово Мазурашу Георгію Георгійовичу, будь ласка.
ParlaMint-UA_2021-11-19-m0.u99.p1.sent1	Сьогодні я, напевно, вперше виступаю з парламентської трибуни в якості невидимки.
ParlaMint-UA_2021-11-19-m0.u99.p1.sent2	Тому що перед цим колега з іншої фракції стверджувала, що нікого в залі немає.
ParlaMint-UA_2021-11-19-m0.u99.p1.sent3	Я співчуваю людям, які не помічають своїх колег, але це притаманно їм, маніпулювати і брехати – це їхній козир.
ParlaMint-UA_2021-11-19-m0.u99.p2.sent1	Я хочу сказати, що.
ParlaMint-UA_2021-11-19-m0.u99.p2.sent2	звертаючись до представників усіх фракцій і груп, які є зараз у залі, звісно, що прикро, що по п'ятницях є якісь традиції швидко тікати з парламентської зали.
ParlaMint-UA_2021-11-19-m0.u99.p2.sent3	Люди мають працювати, як і інші громадяни, і в парламенті в тому числі, весь визначений для роботи час.
ParlaMint-UA_2021-11-19-m0.u99.p3.sent1	Але я, наприклад, серед тих депутатів, які дуже щільно тримають зв'язок зі своїми виборцями, і хочу запропонувати колегам з опозиційних сил не брати на себе забагато і не розписуватися за весь народ, як ви полюбляєте це робити.
ParlaMint-UA_2021-11-19-m0.u99.p3.sent2	Тому що точно громадян дуже мало цікавлять ті маніпуляції, якими ви займаєтеся тут в парламенті.
ParlaMint-UA_2021-11-19-m0.u99.p3.sent3	Часто, до речі, представники якраз фракцій з маніпулятивною навіть назвою, тому що насправді ви там не дуже-то дбаєте про нашу євроінтеграцію, ви лише робите вигляд.
ParlaMint-UA_2021-11-19-m0.u99.p3.sent4	Тому що ви насправді сприяєте тому, щоб в країні була війна, був розкол, ви ведете країну до розколу і до розвалу.
ParlaMint-UA_2021-11-19-m0.u99.p4.sent1	Але вам це не вдасться, тому що є в цьому парламенті, в цьому скликанні "Слуга народу", є команда Президента, яка приведе Україну до миру в нашій країні і до вищих соціальних стандартів.
ParlaMint-UA_2021-11-19-m0.u99.p4.sent2	Тому що ви є деструктивна сила, і коли ви звинувачуєте не дуже, може, позитивну політичну силу, але, наприклад, в тих же ОПЗЖ при всіх їхніх негативах більше є конструктиву від них.
ParlaMint-UA_2021-11-19-m0.u99.p5.sent1	Дуже не подобається це чути представникам колишніх або теперішніх порошенківців, колишньої команди владної в країні, тому що ви зробили дуже багато для того, щоб країна опускалася все нижче і нижче, і довели її зрештою до найбіднішої в Європі, на жаль.
ParlaMint-UA_2021-11-19-m0.u99.p5.sent2	І, на жаль, мені прикро констатувати, що ми поки що не вийшли з цієї позиції, з найбіднішої в Європі, але на вас саме відповідальність за це в першу чергу лежить, тому що ви весь час займалися маніпуляціями, брехнею і набиванням кишень вашого лідера, який, як казали, що недаремно ходив той анекдот, що кажуть, що далеко десь, високо-високо в горах є один хутір, де немає магазину "Рошен".
ParlaMint-UA_2021-11-19-m0.u99.p5.sent3	От чим ви займалися в свою каденцію.
ParlaMint-UA_2021-11-19-m0.u99.p5.sent4	І тепер у вас: чим гірше, тим краще – у вас така позиція.
ParlaMint-UA_2021-11-19-m0.u99.p6.sent1	Тому, будь ласка, не маніпулюйте.
ParlaMint-UA_2021-11-19-m0.u99.p6.sent2	"Слуги" працюють, працюють для народу, якому вони служать.
ParlaMint-UA_2021-11-19-m0.u99.p6.sent3	Ми служимо народу, а ви служите західним так званим партнерам і лише на них орієнтуєтеся.
ParlaMint-UA_2021-11-19-m0.u99.p6.sent4	І ваші ці фейкові.
ParlaMint-UA_2021-11-19-m0.u100.p1.sent1	Слово надається Василю Івановичу Німченку замість Колтуновича.
ParlaMint-UA_2021-11-19-m0.u100.p1.sent2	Будь ласка.
ParlaMint-UA_2021-11-19-m0.u100.p2.sent1	Будь ласка, поки Василь Іванович йде, згадували тільки ОПЗЖ про.
ParlaMint-UA_2021-11-19-m0.u100.p2.sent2	Ні-ні, будь ласка.
ParlaMint-UA_2021-11-19-m0.u100.p2.sent3	Нестор Іванович, будь ласка.
ParlaMint-UA_2021-11-19-m0.u101.p1.sent1	Дякую.
ParlaMint-UA_2021-11-19-m0.u101.p1.sent2	Дякую, шановний головуючий.
ParlaMint-UA_2021-11-19-m0.u101.p2.sent1	Я завжди з повагою ставився до всіх опонентів, особливо тоді, коли вони дають об'єктивну оцінку нашій діяльності.
ParlaMint-UA_2021-11-19-m0.u101.p2.sent2	Тому сподіваюся, що той настрій, з яким колега поважний Мазурашу висловлював свою позицію, вона буде домінувати в цій залі і служити на користь нашій країні.
ParlaMint-UA_2021-11-19-m0.u101.p3.sent1	Дякую за увагу.
ParlaMint-UA_2021-11-19-m0.u102.p1.sent1	"Європейська солідарність" не була згадана.
ParlaMint-UA_2021-11-19-m0.u102.p1.sent2	Шановні колеги, я дуже уважно слухаю, я дуже уважно все слухаю.
ParlaMint-UA_2021-11-19-m0.u102.p1.sent3	Тому Василь Іванович Німченко.
ParlaMint-UA_2021-11-19-m0.u102.p1.sent4	У вас наступні там йдуть ще виступи.
ParlaMint-UA_2021-11-19-m0.u102.p2.sent1	Василь Іванович, будь ласка.
ParlaMint-UA_2021-11-19-m0.u103.p1.sent1	Шановні небагаточисельні колеги, шановний народе України!
ParlaMint-UA_2021-11-19-m0.u103.p1.sent2	Я взяв із собою проект постанови, щоб показати на фоні цього пустого залу, як працює в цьому напрямку більшість у Верховній Раді, переслідуючи, мабуть, ідею збереження правопорядку в нашій державі.
ParlaMint-UA_2021-11-19-m0.u103.p1.sent3	Виходячи з того, що ми так до неї не дійшли і не дочимчикували, я скажу на другій проблемі.
ParlaMint-UA_2021-11-19-m0.u103.p1.sent4	І хочу почати, хочу почати з виступу Генерального прокурора.
ParlaMint-UA_2021-11-19-m0.u103.p1.sent5	Ми ж сьогодні кажемо про порушення правопорядку, про порушення державними органами, в тому числі правоохоронними, таких дій і таких законів, які підривають національну безпеку.
ParlaMint-UA_2021-11-19-m0.u103.p2.sent1	А тепер я хочу сказати про те, про що сказав Генеральний прокурор 13 жовтня 2021 року, коли він сказав, що на сьогоднішній день для досудового розслідування в кримінальній справі стосовно лідера нашої політичної сили Віктора Володимировича Медведчука досліджується більше 10 тисяч записів телефонних розмов.
ParlaMint-UA_2021-11-19-m0.u103.p2.sent2	Шановні люди, ви можете собі представити, переведіть, кожна плівка – 3 години.
ParlaMint-UA_2021-11-19-m0.u103.p2.sent3	Умножте 10 тисяч.
ParlaMint-UA_2021-11-19-m0.u103.p2.sent4	Це значить, 14-й, 15-й рік безперервно працювали підслуховувачі, стукачі і все інше по вказівці кого?
ParlaMint-UA_2021-11-19-m0.u103.p2.sent5	І ми про це кажемо, що це не наша держава, це ми претендуємо бути правовою державою, і в цьому проблема.
ParlaMint-UA_2021-11-19-m0.u103.p3.sent1	Треба відверто признати на сьогоднішній день, що Генеральний прокурор, на жаль, Генеральний прокурор як мантру повторює слова.
ParlaMint-UA_2021-11-19-m0.u103.p3.sent2	Ті, хто звинувачує діяльність нашої політичної сили, діяльність наших лідерів, спрямовані перш за все на припинення військового протистояння, на недопущення діяльності радикально-національних рухів і забезпечення соціальної защиты громадян.
ParlaMint-UA_2021-11-19-m0.u103.p3.sent3	Хіба це не наша була ідеологія?
ParlaMint-UA_2021-11-19-m0.u103.p3.sent4	Хіба це не наша була ідея, в тому числі лідера нашого Віктора Володимировича Медведчука, стосовно того, щоб зменшити, зменшити прес матеріального характеру на наших людей?
ParlaMint-UA_2021-11-19-m0.u103.p4.sent1	І виходячи з тщеславия, у меня других підстав немає.
ParlaMint-UA_2021-11-19-m0.u103.p4.sent2	З подачі Президента, який може заявити, що Медведчук – ворог народу, хто дав таке право?
ParlaMint-UA_2021-11-19-m0.u103.p4.sent3	Президент може заявити.
ParlaMint-UA_2021-11-19-m0.u104.p1.sent1	Слово надається народному депутату України Вельможному Сергію Анатолійовичу, депутатська група "Довіра".
ParlaMint-UA_2021-11-19-m0.u105.p1.sent1	Сергій Вельможний, Луганщина, депутатська група "Довіра".
ParlaMint-UA_2021-11-19-m0.u105.p1.sent2	Шановні українці, рідна Луганщина!
ParlaMint-UA_2021-11-19-m0.u105.p1.sent3	Сьогодні хочу донести вам надзвичайно важливу та складну ситуацію, яка склалася не лише на Луганщині.
ParlaMint-UA_2021-11-19-m0.u105.p1.sent4	Я думаю, що схожа проблема є в багатьох регіонах України.
ParlaMint-UA_2021-11-19-m0.u105.p1.sent5	Мова йде про наші ліси.
ParlaMint-UA_2021-11-19-m0.u105.p1.sent6	У всьому світі розвинуті держави намагаються берегти ліс, адже він виробляє кисень, допомагає воді затримуватися в ґрунті.
ParlaMint-UA_2021-11-19-m0.u105.p1.sent7	Мені не вистачить часу, щоб перелічити всі корисні властивості лісу.
ParlaMint-UA_2021-11-19-m0.u105.p1.sent8	Але в нашій країні ліс є виключно товаром, а його вирубка є неконтрольованою.
ParlaMint-UA_2021-11-19-m0.u105.p2.sent1	Під час діяльності ТСК щодо розслідування лісових пожеж на Луганщині нами було встановлено, що пожежам передувала безконтрольна вирубка лісу.
ParlaMint-UA_2021-11-19-m0.u105.p2.sent2	І після настання трагедії, внаслідок якої загинули 17 осіб, були знищені сотні гектарів лісових насаджень.
ParlaMint-UA_2021-11-19-m0.u105.p2.sent3	Темп вирубки лише пришвидшився.
ParlaMint-UA_2021-11-19-m0.u105.p3.sent1	Протягом усього скликання наша команда народних обранців, Сергій Шахов, Олександр Сухов, боролися проти вирубки лісу, навіть особисто зупиняли вантажівки, які везуть кругляк, викликали поліцію, вимагали арешту, як вантажу, так і самих транспортних засобів.
ParlaMint-UA_2021-11-19-m0.u105.p3.sent2	Адже жодних документів ніхто не мав.
ParlaMint-UA_2021-11-19-m0.u105.p3.sent3	Якщо раніше злочинці, які вирубують ліс, ховалися під покровом ночі, зараз ніхто не соромиться вивозити прямо посеред білого дня незаконно вирубаний ліс.
ParlaMint-UA_2021-11-19-m0.u105.p4.sent1	Чому не бояться?
ParlaMint-UA_2021-11-19-m0.u105.p4.sent2	Бо правоохоронні органи, екологічні служби, місцеве самоврядування знають про таку безчинність і всі вони бездіють.
ParlaMint-UA_2021-11-19-m0.u105.p4.sent3	Або, складається таке враження, приймають в цьому участь.
ParlaMint-UA_2021-11-19-m0.u105.p4.sent4	У нас є дієве законодавство, але немає кому реалізувати його.
ParlaMint-UA_2021-11-19-m0.u105.p5.sent1	У наших силах контролювати кожного службовця, кожного правоохоронця заради того, щоб зберегти нашу державу, зберегти ті природні ресурси, котрі необхідні нашим дітям і онукам.
ParlaMint-UA_2021-11-19-m0.u105.p6.sent1	Я прошу звернути надзвичайну увагу на цю проблему, адже якщо ми її не зупинимо, результат буде жахливий для майбутнього нашої держави.
ParlaMint-UA_2021-11-19-m0.u105.p6.sent2	Притягнення винних у масштабних лісових пожежах на Луганщині змусить інших "чорних" лісорубів задуматися над наслідками своїх діянь.
ParlaMint-UA_2021-11-19-m0.u105.p6.sent3	На своїй сторінці у фейсбуці, Сергія Вельможного, викладу фото, відеопідтвердження моїх слів.
ParlaMint-UA_2021-11-19-m0.u105.p7.sent1	Дякую за увагу.
ParlaMint-UA_2021-11-19-m0.u105.p7.sent2	Сергій Вельможний, Луганщина.
ParlaMint-UA_2021-11-19-m0.u106.p1.sent1	Слово надається народному депутату України Пушкаренку Арсенію Михайловичу, фракція партії "Слуга народу".
ParlaMint-UA_2021-11-19-m0.u107.p1.sent1	Дякую, Руслан Олексійович.
ParlaMint-UA_2021-11-19-m0.u107.p2.sent1	Шановні колеги, дорогі українці, всі майже вісім років війни з Росією ми, українці, ми, Україна, намагаємось доносити до всього цивілізованого світу, до Європейського Союзу, до Сполучених Штатів Америки, що війна на сході України і окупація наших територій – це не війна Росії і України, це війна цивілізованого світу і диктаторського режиму, Мордору я би сказав.
ParlaMint-UA_2021-11-19-m0.u107.p2.sent2	І часто ми чули від наших партнерів, що вони стурбовані, іноді, звичайно, ми отримували більш конкретну підтримку.
ParlaMint-UA_2021-11-19-m0.u107.p2.sent3	Але сьогодні, я думаю, що весь цивілізований світ, весь Європейський Союз почав усвідомлювати, яка дійсно відбувається війна на сході України і що там відбувається, що Україна воює там не тільки за свою незалежність і суверенітет своєї території, Україна там воює за цінності, за ті цінності, які сповідує Європейський Союз, куди ми рухаємося і це в нас зафіксовано в Конституції.
ParlaMint-UA_2021-11-19-m0.u107.p2.sent4	І та штучна криза, яка сьогодні створена режимом Лукашенка на білорусько-польському кордоні, на білорусько-латвійському кордоні, підтвердження того, що ті цінності, за які восьмий рік воює наша країна, гинуть наші хлопці, у нас сотні тисяч переселенців, це війна, де ми сьогодні на передовій за весь цивілізований світ.
ParlaMint-UA_2021-11-19-m0.u107.p3.sent1	Днями я відвідував контрольно-пропускний пункт "Виступовичі" на кордоні з Білоруссю (це Житомирщина), спілкувався з прикордонниками, ознайомився з діяльністю, нагородив хлопців подяками і годинниками Верховної Ради.
ParlaMint-UA_2021-11-19-m0.u107.p4.sent1	Багато з наших прикордонників сьогодні – це учасники бойових дій в минулому, вони сьогодні несуть службу, в них своя передова.
ParlaMint-UA_2021-11-19-m0.u107.p4.sent2	І я хочу сказати, що, спілкуючись з ними, я переконався, що наш кордон сьогодні, і наші прикордонники, і наші військовослужбовці готові до будь-яких викликів.
ParlaMint-UA_2021-11-19-m0.u107.p4.sent3	І ті понад тисячу кілометрів кордону і п'ять областей, які сьогодні межують з Білоруссю, сьогодні готові до тих викликів, штучних викликів, які сьогодні створює білоруський режим.
ParlaMint-UA_2021-11-19-m0.u107.p5.sent1	Також сьогодні відбулась відповідна нарада під головуванням Національної поліції, також у Виступовичах.
ParlaMint-UA_2021-11-19-m0.u107.p5.sent2	І сьогодні всі відповідні сили і органи влади мобілізовані, і я переконаний, що ми готові до будь-яких викликів і криз на нашому кордоні.
ParlaMint-UA_2021-11-19-m0.u107.p6.sent1	Дякую.
ParlaMint-UA_2021-11-19-m0.u108.p1.sent1	Дякую.
ParlaMint-UA_2021-11-19-m0.u108.p2.sent1	Шановні колеги, завершальний виступ – Ар'єв Володимир Ігорович, фракція політичної партії "Європейська солідарність".
ParlaMint-UA_2021-11-19-m0.u109.p1.sent1	Цікаво дуже бачити, що як тільки в порядку денному опинився проміжний звіт так званої Тимчасової слідчої комісії з питань "вагнерівців", тут абсолютну більшість монобільшості, даруйте за тавтологію, як Єрмаком злизало.
ParlaMint-UA_2021-11-19-m0.u109.p1.sent2	І я розумію чому.
ParlaMint-UA_2021-11-19-m0.u109.p1.sent3	Тому що я прочитав оцю фільчину грамоту, яка була сьогодні роздана народним депутатам України, і я тільки впевнився в одному, що це була не слідча комісія, будь-яка комісія - це тусовка була, це була баня для Зеленського і Єрмака, яка їх намагалася відмити, але слідства там не було.
ParlaMint-UA_2021-11-19-m0.u109.p1.sent4	Тому що ТСК не вдалось достеменно встановити, хто і на якому рівні в Україні прийняв рішення відтермінування (це цитата).
ParlaMint-UA_2021-11-19-m0.u109.p1.sent5	А скажіть, а Єрмака чи Зеленського опитали?
ParlaMint-UA_2021-11-19-m0.u109.p1.sent6	Ні, не опитали, навіть не викликали.
ParlaMint-UA_2021-11-19-m0.u109.p1.sent7	Йдеться про те, що серед цієї групи могли бути інфільтровані офіцери спецслужб.
ParlaMint-UA_2021-11-19-m0.u109.p1.sent8	А звідки вони взялися?
ParlaMint-UA_2021-11-19-m0.u109.p2.sent1	ТСК не знайшла підтвердження тому, ТСК не знайшла не знайшла підтвердження тому, ТСК впевнена, що українські правоохоронні органи все зробили можливе.
ParlaMint-UA_2021-11-19-m0.u109.p2.sent2	А у мене питання: а викликали Венедіктову і спитали про те, чому вона не полетіла до Мінська зробити все можливе для того, щоб забрати "вагнерівців" звідти?
ParlaMint-UA_2021-11-19-m0.u109.p3.sent1	Так от я вам скажу, цей звіт буде оприлюднений, і ми його рознесемо фактами.
ParlaMint-UA_2021-11-19-m0.u109.p3.sent2	Тому що кількість брехні і маніпуляцій, яка тут є, вона переважає всі можливі речі.
ParlaMint-UA_2021-11-19-m0.u109.p3.sent3	Тому що нам потрібна реальна тимчасова слідча комісії, тому що не одна зрада і не один злив спецоперацій відбувся за час правління Зеленського.
ParlaMint-UA_2021-11-19-m0.u109.p4.sent1	Злили спецоперацію зі звільнення українських в'язнів в ізоляції донецькій, в тюрмі "Ізоляція".
ParlaMint-UA_2021-11-19-m0.u109.p4.sent2	А Служба безпеки України згідно зі свідченнями керівника цієї спецоперації з позивним "Швед" якраз ледь не вбила керуючого спецгрупою, яка тренувалася звільнити українських в'язнів з Донецька.
ParlaMint-UA_2021-11-19-m0.u109.p5.sent1	І чим далі більше чесних офіцерів розвідки починають свідчити про те, що саме розвідувальну діяльність зараз знищують.
ParlaMint-UA_2021-11-19-m0.u109.p5.sent2	А знищують розвідувальну діяльність тому, що, починаючи з 2014 року, вона почала найбільше дошкуляти агресору.
ParlaMint-UA_2021-11-19-m0.u109.p5.sent3	Зате вище керівництво держави для своєї авіакомпанії купує, бере в лізинг по темній схемі літаки не українського виробництва, а виробництва держави-агресора, які до того літали в авіакомпанії "Ангара", і це буде доведено.
ParlaMint-UA_2021-11-19-m0.u109.p5.sent4	І співпрацює з агресором в енергетиці.
ParlaMint-UA_2021-11-19-m0.u109.p5.sent5	Ганьба!
ParlaMint-UA_2021-11-19-m0.u110.p1.sent1	Шановні народні депутати, ми завершуємо сьогоднішній робочий день.
ParlaMint-UA_2021-11-19-m0.u110.p1.sent2	Наступного тижня народні депутати працюють з виборцями.
ParlaMint-UA_2021-11-19-m0.u110.p1.sent3	Чергове пленарне засідання відбудеться у вівторок, 30 листопада, о 10 годині.
ParlaMint-UA_2021-11-19-m0.u110.p2.sent1	Пленарне засідання Верховної Ради України оголошую закритим.
ParlaMint-UA_2021-11-19-m0.u110.p2.sent2	Дякую, колеги.
