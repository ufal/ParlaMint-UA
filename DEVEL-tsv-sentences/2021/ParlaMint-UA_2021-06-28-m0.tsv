id	text
ParlaMint-UA_2021-06-28-m0.u1.p1.sent1	Доброго дня, шановні колеги!
ParlaMint-UA_2021-06-28-m0.u1.p1.sent2	Доброго дня, шановні народні депутати!
ParlaMint-UA_2021-06-28-m0.u1.p1.sent3	Доброго дня, шановні представники засобів масової інформації, духовенства, представники дипломатичних місій!
ParlaMint-UA_2021-06-28-m0.u1.p2.sent1	Запрошую до зали засідань Верховної Ради України Президента України Володимира Олександровича Зеленського.
ParlaMint-UA_2021-06-28-m0.u1.p2.sent2	Прошу привітати Президента.
ParlaMint-UA_2021-06-28-m0.u1.p3.sent1	Прошу воїнів почесної варти внести Конституцію України до зали засідань Верховної Ради України.
ParlaMint-UA_2021-06-28-m0.u1.p3.sent2	Прошу всіх встати.
ParlaMint-UA_2021-06-28-m0.u1.p4.sent1	Шановні народні депутати України!
ParlaMint-UA_2021-06-28-m0.u1.p4.sent2	Шановні гості Верховної Ради України!
ParlaMint-UA_2021-06-28-m0.u1.p4.sent3	В урочистому засіданні Верховної Ради України беруть участь: Президент України Володимир Олександрович Зеленський; народні депутати України дев’ятого та попередніх скликань; голови Верховної Ради України попередніх скликань; президенти України Леонід Данилович Кучма, Віктор Андрійович Ющенко, Петро Олексійович Порошенко; Прем’єр-міністр України Денис Анатолійович Шмигаль та члени Кабінету Міністрів України; керівники судової гілки влади; судді Конституційного Суду України; Голова Верховного Суду; присутні посадові особи, яких Верховна Рада обирає, призначає і надає згоду на призначення на посаду; Секретар Ради національної безпеки і оборони; голови обласних рад; Київський міський голова; президент Національної академії наук України; предстоятелі церков і релігійних організацій України; голови дипломатичних представництв іноземних держав та керівники представництв міжнародних організацій акредитованих в Україні; представники засобів масової інформації.
ParlaMint-UA_2021-06-28-m0.u1.p5.sent1	Шановні народні депутати, шановні гості Верховної Ради України, урочисте засідання Верховної Ради України з нагоди 25-річчя прийняття Конституції України оголошую відкритим.
ParlaMint-UA_2021-06-28-m0.u1.p6.sent1	До слова запрошується Президент України Володимир Олександрович Зеленський.
ParlaMint-UA_2021-06-28-m0.u2.p1.sent1	Дякую.
ParlaMint-UA_2021-06-28-m0.u2.p2.sent1	Шановні народні депутати України, пане Голово, пане Прем’єр-міністре, представники уряду, Офісу Президента, дипломатичного корпусу, ваші блаженства, шановні судді, шановні журналісти, гості урочистого засідання!
ParlaMint-UA_2021-06-28-m0.u2.p2.sent2	Шановні громадяни України!
ParlaMint-UA_2021-06-28-m0.u2.p2.sent3	Чверть століття тому саме у цей день, саме у цій залі народився дуже важливий символ, символ нашої історії, нашої незалежності і нашої держави.
ParlaMint-UA_2021-06-28-m0.u2.p2.sent4	І я щиро вітаю всіх нас з цим великим особливим подвійним святом – з Днем Конституції України та з 25-річницею з дня її ухвалення.
ParlaMint-UA_2021-06-28-m0.u2.p3.sent1	Знаєте, у таку знакову унікальну дату мені дуже хотілося не лише щось сказати, але і щось важливе зробити.
ParlaMint-UA_2021-06-28-m0.u2.p3.sent2	Зробити дещо більше ніж типові ювілейні марки та монети з написом "Українській Конституції – 25".
ParlaMint-UA_2021-06-28-m0.u2.p3.sent3	Перед тим, як приїхати сюди, я традиційно, як і щороку, покладав квіти до пам’ятника Пилипу Орлику – гетьману Війська Запорозького і автору знаменитої Конституції 1710 року, яку називають першою писемною Конституцією Європи.
ParlaMint-UA_2021-06-28-m0.u2.p3.sent4	Переважна більшість з нас про неї знає, чула, читала або вивчала.
ParlaMint-UA_2021-06-28-m0.u2.p3.sent5	І разом з тим переважна більшість з нас ніколи не бачила її вживу, не бачила частинки своєї історії і своєї спадщини.
ParlaMint-UA_2021-06-28-m0.u2.p4.sent1	Більш того, за 311 років Конституція Пилипа Орлика жодного разу не була вдома, на Батьківщині.
ParlaMint-UA_2021-06-28-m0.u2.p4.sent2	І це неправильно, це несправедливо і це потрібно виправити.
ParlaMint-UA_2021-06-28-m0.u2.p4.sent3	Десь так можна стисло описати діалог, який декілька місяців ми вели з владою Швеції у Національному архіві якої зберігається оригінал Конституції Пилипа Орлика.
ParlaMint-UA_2021-06-28-m0.u2.p4.sent4	І сьогодні ми нарешті можемо поділитися дуже хорошими новинами.
ParlaMint-UA_2021-06-28-m0.u2.p5.sent1	Перша.
ParlaMint-UA_2021-06-28-m0.u2.p5.sent2	Національний архів Швеції передав Україні три копії Конституції Пилипа Орлика.
ParlaMint-UA_2021-06-28-m0.u2.p5.sent3	Одна вже зранку виставлена в фойє Верховної Ради України.
ParlaMint-UA_2021-06-28-m0.u2.p5.sent4	Друга буде знаходитись в Офісі Президента.
ParlaMint-UA_2021-06-28-m0.u2.p5.sent5	Третя – у Конституційному Суді України, після його оновлення і перезавантаження.
ParlaMint-UA_2021-06-28-m0.u2.p6.sent1	І друга новина.
ParlaMint-UA_2021-06-28-m0.u2.p6.sent2	До 30-ї річниці нашої незалежності вперше за 311 років до України потрапить оригінал Конституції Пилипа Орлика.
ParlaMint-UA_2021-06-28-m0.u2.p6.sent3	Її разом з Булавою гетьмана Пилипа Орлика і гетьмана Івана Мазепи усі охочі зможуть побачити у Софійському Соборі.
ParlaMint-UA_2021-06-28-m0.u2.p7.sent1	Полотно нашої історії має тисячу років і стільки ж бракуюючих частин пазлів.
ParlaMint-UA_2021-06-28-m0.u2.p7.sent2	Ми повертаємо українцям ці частини, ми повертаємо Україні Україну.
ParlaMint-UA_2021-06-28-m0.u2.p7.sent3	Слава Україні!
ParlaMint-UA_2021-06-28-m0.u2.p8.sent1	З цієї високої трибуни я хочу ще раз подякувати нашим швецьким партнерам.
ParlaMint-UA_2021-06-28-m0.u2.p8.sent2	За останній місяць, враховуючи "Євро-2020", Швеція вже вдруге показує, що є нашим великим другом.
ParlaMint-UA_2021-06-28-m0.u2.p8.sent3	І ми віримо, що і завтра вона втретє покаже, як сильно любить Україну.
ParlaMint-UA_2021-06-28-m0.u2.p8.sent4	Насправді, я пожартував, я всім бажаю завтра успіху, і нехай переможе сильніший.
ParlaMint-UA_2021-06-28-m0.u2.p8.sent5	Але хто сильніший ми з вами знаємо.
ParlaMint-UA_2021-06-28-m0.u2.p9.sent1	Пані та панове!
ParlaMint-UA_2021-06-28-m0.u2.p9.sent2	25 років тому відбулася дійсно історична подія, її значення настільки масштабне, що навіть легкий пафос у оцінках виглядає доречним, я вважаю, і органічним.
ParlaMint-UA_2021-06-28-m0.u2.p9.sent3	Ухвалення Конституції називають останнім акордом у симфонії державотворення, біблією правничих заповідей для всіх українців, юридичним щитом і бронею для прав і свобод людини і громадянина, візитною карткою держави і нації, що на найвищому законодавчому рівні відповідає на питання: хто ми, звідки ми, чого прагнемо, як хочемо жити і куди хочемо дійти.
ParlaMint-UA_2021-06-28-m0.u2.p10.sent1	Але я думаю, що найкращу оцінку Конституції дає сама Конституція.
ParlaMint-UA_2021-06-28-m0.u2.p10.sent2	Перше слово, яким починається її перша стаття, "Україна", і цим все сказано.
ParlaMint-UA_2021-06-28-m0.u2.p10.sent3	Її друга стаття починається словом "суверенітет".
ParlaMint-UA_2021-06-28-m0.u2.p10.sent4	А третя – словом "людина".
ParlaMint-UA_2021-06-28-m0.u2.p10.sent5	І цим сказано ще більше.
ParlaMint-UA_2021-06-28-m0.u2.p11.sent1	Так, ви знаєте, у порівнянні із віковими конституціями багатьох держав наш Основний Закон є дуже молодим або навіть юним.
ParlaMint-UA_2021-06-28-m0.u2.p11.sent2	Але речі, про які я сказав вище, а також оцінка міжнародної спільноти, яка назвала нашу Конституцію дійсно однією з найбільш демократичних, її людиноцентричність (третина статей присвячена правам, саме правам і свободам людини і громадянина) – все це каже про те, що наша дійсно молода Конституція, водночас зріла і мудра.
ParlaMint-UA_2021-06-28-m0.u2.p12.sent1	І це абсолютно логічно, адже 25 років – це тільки її новітній період, в якому передують багатовікові традиції конституційного процесу України.
ParlaMint-UA_2021-06-28-m0.u2.p12.sent2	Понад тисячу років "Руській Правді", 367 років – Березневим статтям Богдана Хмельницького, більш ніж століття – Конституції УНР.
ParlaMint-UA_2021-06-28-m0.u2.p12.sent3	І згадана сьогодні Конституція Пилипа Орлика.
ParlaMint-UA_2021-06-28-m0.u2.p12.sent4	Наш обов’язок – примножувати ці важливі традиції, оберігаючи сучасну Конституцію, знаючи, як важко далося її ухвалення.
ParlaMint-UA_2021-06-28-m0.u2.p13.sent1	Сьогодні я хочу подякувати депутатам Верховної Ради України другого скликання , які дійсно попри політичні протистояння, 15 різних проектів Конституції, 6 тисячок поправок перед другим читанням і безперервне засідання більше 24 годин знайшли в собі сили й досягли єдності, щоб ухвалити довгоочікувану Конституцію України.
ParlaMint-UA_2021-06-28-m0.u2.p13.sent2	Дякуємо вам.
ParlaMint-UA_2021-06-28-m0.u2.p14.sent1	Щоб остаточно усвідомити її значення, просто на мить давайте уявимо, що у 96-му році цього б не сталося.
ParlaMint-UA_2021-06-28-m0.u2.p14.sent2	І ми досі живемо з вами за радянською Конституцією, називаємося Українською РСР, маємо умовну свободу слова, думки, пересування, віросповідання, політичного вибору, права приватної власності, можливості займатися бізнесом і ще багато-багато всього.
ParlaMint-UA_2021-06-28-m0.u2.p15.sent1	Дорогі громадяни, 28 червня 96-го року поява Конституції України ознаменувала і низку інших дуже важливих речей.
ParlaMint-UA_2021-06-28-m0.u2.p15.sent2	Українська мова отримала статус єдиної державної мови, а гривня – статус нашої національної валюти.
ParlaMint-UA_2021-06-28-m0.u2.p15.sent3	На найвищому законодавчому рівні були закріплені державні символи: синьо-жовтий прапор, тризуб та гімн "Ще не вмерла Україна".
ParlaMint-UA_2021-06-28-m0.u2.p16.sent1	І всі ці роки існує тільки одне незакрите питання: єдиний державний символ, який прямо передбачений Конституцією України, якого досі не існує, – це Великий Герб України.
ParlaMint-UA_2021-06-28-m0.u2.p16.sent2	За ці роки дійсно було багато різних конкурсів, суперечок, бували сварки, думки різні, різні бачення.
ParlaMint-UA_2021-06-28-m0.u2.p16.sent3	Це нормально, це демократія.
ParlaMint-UA_2021-06-28-m0.u2.p16.sent4	І я гадаю, що у рік 30-ліття Незалежності і 25-ліття нашої Конституції потрібно у цьому питанні нарешті поставити крапку.
ParlaMint-UA_2021-06-28-m0.u2.p17.sent1	А тому, відповідно до статті 93 Конституції України, я вношу на розгляд Верховної Ради України проект законопроекту про Великий Державний Герб України і визначаю його як невідкладний для позачергового розгляду Верховною Радою України.
ParlaMint-UA_2021-06-28-m0.u2.p17.sent2	І доповідатиме законопроект під час його розгляду на пленарному засіданні Верховної Ради України буде перший Президент України Леонід Макарович Кравчук.
ParlaMint-UA_2021-06-28-m0.u2.p18.sent1	І я хочу подякувати всім депутатам.
ParlaMint-UA_2021-06-28-m0.u2.p18.sent2	Я знаю, з багатьох партій, фракцій всі долучені до цього процесу, він дуже важливий, а також за системну і велику роботу ще раз дякую депутатам другого скликання.
ParlaMint-UA_2021-06-28-m0.u2.p19.sent1	І наостанок хочу звернутись до народних депутатів України, до урядовців та всіх інших наших поважних державних службовців незалежно від рангу, незалежно від статусу.
ParlaMint-UA_2021-06-28-m0.u2.p20.sent1	Після перших слів трьох статей нашої Конституції, про які ви вже чули, наступні статті Основного Закону починаються такими словами як: держава, земля, суспільне життя, права і свободи, громадяни, діти, екологічна безпека, правовий порядок, захист Вітчизни, державна мова і символи, право голосу, народне волевиявлення.
ParlaMint-UA_2021-06-28-m0.u2.p20.sent2	І дуже далеко після них, майже в кінці, вперше згадуються слова: "Президент України, народні депутати і Кабінет Міністрів".
ParlaMint-UA_2021-06-28-m0.u2.p20.sent3	В Конституції чітко визначено пріоритети, все те, що набагато вище нас всіх, наших інтересів та наших амбіцій, все те, що ми маємо захищати і забезпечувати, все те, чому і кому ми маємо служити, більшість я сьогодні назвав.
ParlaMint-UA_2021-06-28-m0.u2.p20.sent4	Можливо, ви запам’ятали не всі та головне запам’ятати три – Україна, суверенітет, людина.
ParlaMint-UA_2021-06-28-m0.u2.p21.sent1	Зі святом всіх нас, з Днем Конституції України!
ParlaMint-UA_2021-06-28-m0.u2.p21.sent2	Слава Україні!
ParlaMint-UA_2021-06-28-m0.u2.p22.sent1	Підписано.
ParlaMint-UA_2021-06-28-m0.u2.p22.sent2	Дякую.
ParlaMint-UA_2021-06-28-m0.u3.p1.sent1	Шановні народні депутати!
ParlaMint-UA_2021-06-28-m0.u3.p1.sent2	Шановні гості Верховної Ради України!
ParlaMint-UA_2021-06-28-m0.u3.p1.sent3	До слова запрошується Голова Верховної Ради України Дмитро Олександрович Разумков.
ParlaMint-UA_2021-06-28-m0.u4.p1.sent1	Добрий день, шановні колеги!
ParlaMint-UA_2021-06-28-m0.u4.p1.sent2	Я хочу привітати вас всіх зі святом!
ParlaMint-UA_2021-06-28-m0.u4.p2.sent1	25 років тому в цих стінах відбувалася без перебільшення історична подія.
ParlaMint-UA_2021-06-28-m0.u4.p2.sent2	Вона стала не тільки важливою складовою українського державотворення, вона фактично поділила нашу історію на до та після.
ParlaMint-UA_2021-06-28-m0.u4.p3.sent1	"Є Конституція!" – саме такі слова першими прозвучали в цій залі після прийняття Основного Закону нашої країни.
ParlaMint-UA_2021-06-28-m0.u4.p3.sent2	Лише одне речення, яке мало колосальний вплив на життя багатомільйонної держави.
ParlaMint-UA_2021-06-28-m0.u4.p3.sent3	Ухвалення Основного Закону зробило нашу незалежність легітимною в очах всього світу.
ParlaMint-UA_2021-06-28-m0.u4.p3.sent4	Ми чітко заявили, за що виступає і за що бореться наша держава, які принципи лежать в її основі.
ParlaMint-UA_2021-06-28-m0.u4.p3.sent5	Ухвалення Конституції стало кульмінацією довготривалого процесу.
ParlaMint-UA_2021-06-28-m0.u4.p4.sent1	Передували ж цьому роки наполегливої цілодобової праці десятків фахівців, які крок за кроком творили одну з найкращих конституцій Європи.
ParlaMint-UA_2021-06-28-m0.u4.p4.sent2	Шлях до отримання основного закону був непростим, іноді ми можемо говорити навіть тернистим.
ParlaMint-UA_2021-06-28-m0.u4.p4.sent3	Це було 6 років підготовки, більше 2 тисяч пропозицій і майже доба безперервних запеклих дискусій в залі Верховної Ради України.
ParlaMint-UA_2021-06-28-m0.u4.p4.sent4	І це все було зроблено лише для того, щоб на табло побачити омріяне: 315 – за, рішення прийнято.
ParlaMint-UA_2021-06-28-m0.u4.p5.sent1	Без спільних зусиль Верховної Ради другого скликання, Президента Кучми та українського суспільства всього цього не відбулося б.
ParlaMint-UA_2021-06-28-m0.u4.p5.sent2	І це лише вкотре переконує нас, що, коли ми маємо консенсус, ми можемо спільно боротися і досягати успіхів на користь нашої держави.
ParlaMint-UA_2021-06-28-m0.u4.p5.sent3	Коли поринаємо у нескінченні з’ясування відносин та неконструктивну боротьбу політичних позицій, втрачаємо час на розвиток держави.
ParlaMint-UA_2021-06-28-m0.u4.p5.sent4	Ухвалення Конституції стало конкретним втіленням права нашого народу на самовизначення, вираження його волі розвиватися і зміцнювати демократичну та правову державу.
ParlaMint-UA_2021-06-28-m0.u4.p5.sent5	Документ закріпив правові основи країни, її суверенітет та територіальну цілісність, основні права і свободи громадянина України.
ParlaMint-UA_2021-06-28-m0.u4.p6.sent1	Сьогодні, 25 років потому, ми можемо твердо сказати: у нашій Конституції закріплені ті права, за які упродовж багатьох років ми боролися як нація, такі цінності, які плекаємо як українське суспільство.
ParlaMint-UA_2021-06-28-m0.u4.p6.sent2	Ухвалення Основного Закону стало остаточним завершенням нашого багатовікового народного державотворення.
ParlaMint-UA_2021-06-28-m0.u4.p6.sent3	Історія свідчить, конституційні традиції України беруться ще з далекого 1710 року, коли з’явився перший, але дуже важливий акт – Конституція Пилипа Орлика, документ, в якому були закріплені ідеї розподілу влади та формувалися принципи для побудови країни.
ParlaMint-UA_2021-06-28-m0.u4.p7.sent1	Важливими здобутками у розбудові української державності були і універсали Центральної Ради УНР, і Конституція УНР, а також конституційні акти ЗУНР.
ParlaMint-UA_2021-06-28-m0.u4.p7.sent2	Всі вони лише вкотре підтверджують прагнення народу України жити у вільній, суверенній і правовій державі.
ParlaMint-UA_2021-06-28-m0.u4.p7.sent3	А, найголовніше, є яскравим свідченням політичної волі для державотворчого процесу, який завжди супроводжував українську націю.
ParlaMint-UA_2021-06-28-m0.u4.p8.sent1	Ювілей Конституції – це також хороша нагода переосмислити і роль українського парламенту.
ParlaMint-UA_2021-06-28-m0.u4.p8.sent2	З монету проголошення незалежності Верховна Рада Україна була, є і залишається майданчиком пошуку балансу та досягнення компромісу, компромісу в питаннях життєво важливих політичних рішень в нашій державі.
ParlaMint-UA_2021-06-28-m0.u4.p9.sent1	У часи серйозних викликів, які в різні періоди стояли перед Україною, саме парламент відіграв одну з ключових ролей у відстоюванні інтересів держави та суспільства.
ParlaMint-UA_2021-06-28-m0.u4.p9.sent2	Верховна Рада України оперативно реагувала на виклики та завжди займала виключну позицію в інтересах українського суспільства та народу.
ParlaMint-UA_2021-06-28-m0.u4.p9.sent3	І так має бути завжди.
ParlaMint-UA_2021-06-28-m0.u4.p10.sent1	Однак сказати, що конституційний процес завершився з прийняттям Основного Закону буде неправильно.
ParlaMint-UA_2021-06-28-m0.u4.p10.sent2	Він триває доти, доки існує держава та розвивається суспільство.
ParlaMint-UA_2021-06-28-m0.u4.p11.sent1	З моменту прийняття Конституції до її тексту декілька разів вносились зміни.
ParlaMint-UA_2021-06-28-m0.u4.p11.sent2	Цей процес сьогодні триває в стінах Верховної Ради також.
ParlaMint-UA_2021-06-28-m0.u4.p11.sent3	Сучасний етап конституційної модернізації України характеризується поглибленням верховенства права, вдосконаленням існуючої системи державного управління та розвитку місцевого самоврядування та територіального устрою.
ParlaMint-UA_2021-06-28-m0.u4.p12.sent1	У 2019 році до Конституції були внесені дуже важливі зміни, там були закріплені наші стратегічні прагнення і стремління до Європейського Союзу та НАТО.
ParlaMint-UA_2021-06-28-m0.u4.p12.sent2	В умовах анексії та окупації частини території України надважливим завданням виступає поширення дії Основного Закону на всю територію нашої держави, забезпечення її цілісності і недоторканності у межах існуючих міжнародно визнаних кордонів, поглиблення конституційних гарантій територіального устрою України.
ParlaMint-UA_2021-06-28-m0.u4.p13.sent1	Невід’ємною частиною конституційної модернізації України є також розвиток місцевого самоврядування.
ParlaMint-UA_2021-06-28-m0.u4.p13.sent2	Станом на сьогодні реформа децентралізації поки що не завершена.
ParlaMint-UA_2021-06-28-m0.u4.p13.sent3	Аби довести її до логічного кінця та реалізувати в повному обсязі, нам необхідно буде внести зміни до Конституції.
ParlaMint-UA_2021-06-28-m0.u4.p13.sent4	Це буде не простий, але історичний процес, однак саме він дозволить місцевим органам влади отримати як більше повноважень, так і більше відповідальності для розвитку своїх регіонів.
ParlaMint-UA_2021-06-28-m0.u4.p13.sent5	Водночас всі повинні пам’ятати, що зміни до Конституції повинні бути максимально виваженими, обережними та обдуманими, тому що будь-яка, навіть маленька помилка може призвести до глобальних наслідків, іноді катастрофічних.
ParlaMint-UA_2021-06-28-m0.u4.p14.sent1	Перед парламентом залишаються актуальними питання для вдосконалення та модернізації Конституції, але все це буде залежати виключно від нашої з вами спільної роботи.
ParlaMint-UA_2021-06-28-m0.u4.p14.sent2	Саме парламент є моделлю українського суспільства, який представляв та представляє нашу різноманітну країну.
ParlaMint-UA_2021-06-28-m0.u4.p14.sent3	І якщо ми хочемо стрімкого розвитку держави, маємо тут, у стінах Верховної Ради України, прагнути політичного консенсусу.
ParlaMint-UA_2021-06-28-m0.u4.p14.sent4	І не лише прагнути, але і його досягати.
ParlaMint-UA_2021-06-28-m0.u4.p14.sent5	Тим більше, що в цьому скликанні ми вже неодноразово доводили свою спроможність об’єднуватись навколо важливих для держави речей, відкладаючи політичні гасла і політику взагалі.
ParlaMint-UA_2021-06-28-m0.u4.p15.sent1	Втім завершити свій виступ я б хотів на іншому.
ParlaMint-UA_2021-06-28-m0.u4.p15.sent2	Ухвалення Конституції 25 років тому дало нам дорожню карту на шляху до демократичного розвитку держави.
ParlaMint-UA_2021-06-28-m0.u4.p15.sent3	Основний Закон наділив і затвердив наші права та свободи.
ParlaMint-UA_2021-06-28-m0.u4.p15.sent4	У той же час ми повинні не забувати і про наші конституційні обов’язки, вони також закріплені в Конституції нашої держави.
ParlaMint-UA_2021-06-28-m0.u4.p15.sent5	Саме їх дотримання буде найбільшим проявом поваги до Конституції, адже цей принцип починає діяти з кожного з нас, тому що закон один для всіх.
ParlaMint-UA_2021-06-28-m0.u4.p15.sent6	Якщо ми не будемо дотримуватись цих цінностей, це вже буде не зовсім Україна, вірніше, це вже буде зовсім не Україна.
ParlaMint-UA_2021-06-28-m0.u4.p15.sent7	Тому що наша земля є невіддільною від свободи.
ParlaMint-UA_2021-06-28-m0.u4.p15.sent8	демократії, верховенства права та людяності.
ParlaMint-UA_2021-06-28-m0.u4.p16.sent1	Тому нехай Конституція завжди слугує для української влади дороговказом, щоб працювати на інтереси країни заради українського народу, його майбутнього та нашої держави – суверенної, неподільної та незалежної.
ParlaMint-UA_2021-06-28-m0.u4.p17.sent1	Зі святом!
ParlaMint-UA_2021-06-28-m0.u4.p17.sent2	З Днем Конституції!
ParlaMint-UA_2021-06-28-m0.u5.p1.sent1	До слова запрошується другий Президент України, співголова Конституційної комісії з підготовки Конституції України Леонід Данилович Кучма.
ParlaMint-UA_2021-06-28-m0.u6.p1.sent1	Давно тут не був.
ParlaMint-UA_2021-06-28-m0.u6.p2.sent1	Шановний пане Президенте, шановний Голово Верховної Ради, народні депутати, святі отці!
ParlaMint-UA_2021-06-28-m0.u6.p2.sent2	Мені дійсно сьогодні особливо приємно бачити в цій залі депутатів другого скликання, які, не дивлячись на всі політичні негаразди, прийняли Конституцію, срібний ювілей якої ми сьогодні з вами відзначаємо.
ParlaMint-UA_2021-06-28-m0.u6.p2.sent3	Спасибі вам.
ParlaMint-UA_2021-06-28-m0.u6.p2.sent4	Бо сьогодні дійсно святковий для нас день, святковий, пам’ятний.
ParlaMint-UA_2021-06-28-m0.u6.p3.sent1	Більше 10 років я звертався в цьому залі в якості Президента, але ніколи не бачив перед собою справжньої парламентської більшості, тим більше нинішня монобільшість готова працювати, співпрацювати, а головне – брати на себе відповідальність.
ParlaMint-UA_2021-06-28-m0.u6.p3.sent2	Такого тоді взагалі уявити собі було неможливо.
ParlaMint-UA_2021-06-28-m0.u6.p4.sent1	Останній раз з цієї трибуни я виступав 16 років тому, 8 грудня 2004 року, знаєте, з якого питання, до речі, конституційного питання.
ParlaMint-UA_2021-06-28-m0.u6.p4.sent2	Правда, той виступ був не урочистий, а більше драматичний.
ParlaMint-UA_2021-06-28-m0.u6.p4.sent3	Для молодих депутатів, а таких переважна більшість в цій залі, чверть століття – це вже історія.
ParlaMint-UA_2021-06-28-m0.u6.p4.sent4	Наша Конституція, справді, вже має свою історію.
ParlaMint-UA_2021-06-28-m0.u6.p4.sent5	І, як водиться, в історії є і спогади паралельні.
ParlaMint-UA_2021-06-28-m0.u6.p4.sent6	Зупинюсь на окремих аспектах.
ParlaMint-UA_2021-06-28-m0.u6.p5.sent1	Не раз приходилося чути, що Конституцію можна і треба було прийняти значно раніше.
ParlaMint-UA_2021-06-28-m0.u6.p5.sent2	Важко з цим не погодитися.
ParlaMint-UA_2021-06-28-m0.u6.p5.sent3	Але вийшло так, що Україна замикала парад Конституцій серед пострадянських республік, замикала.
ParlaMint-UA_2021-06-28-m0.u6.p5.sent4	Ставши Президентом, я робив все, щоб якнайшвидше прийняти нову Конституцію, бо радянська Конституція, хоч і підрихтована, не могла сприяти побудові суверенної, правової, соціально-ринкової держави.
ParlaMint-UA_2021-06-28-m0.u6.p5.sent5	Навіть на п’ятому році незалежності дискусії з таких державних значимих питань, як мова, прапор, герб, були надзвичайно гострі.
ParlaMint-UA_2021-06-28-m0.u6.p5.sent6	Парламент тоді був дуже поляризований і не тільки політично, але й ідеологічно, тож Конституція стала яскравим прикладом компромісу.
ParlaMint-UA_2021-06-28-m0.u6.p5.sent7	Її прийняття було високо оцінено в українському суспільстві та в міжнародній спільноті.
ParlaMint-UA_2021-06-28-m0.u6.p5.sent8	Навіть прискіплива Венеціанська комісія визнала її однією з найдосконаліших в Європі.
ParlaMint-UA_2021-06-28-m0.u6.p6.sent1	З позиції сьогоднішнього дня, з 25-річної дистанції можу твердо заявити, що Конституція 96-го року стала двигуном для подолання кризи та здійснення реформ.
ParlaMint-UA_2021-06-28-m0.u6.p6.sent2	Спочатку конституційний договір, а потім сама Конституція дала можливість створити ефективну вертикаль виконавчої влади, яка забезпечила подолання глибокої кризи, а згодом високого економічного зростання.
ParlaMint-UA_2021-06-28-m0.u6.p6.sent3	Тоді дехто з політиків це називав узурпацією влади.
ParlaMint-UA_2021-06-28-m0.u6.p6.sent4	Але тодішні успіхи подолання кризи та зростання економіки сьогоднішні історики пов’язують саме з підвищенням ефективності виконавчої влади.
ParlaMint-UA_2021-06-28-m0.u6.p7.sent1	Хочу особливо підкреслити значення наданих Президенту повноважень видавати протягом 3 років законодавчо значимі укази з економічних питань.
ParlaMint-UA_2021-06-28-m0.u6.p7.sent2	Мною було підписано більше 400 указів з однією метою: оперативно та ефективно розв’язувати економічні проблеми.
ParlaMint-UA_2021-06-28-m0.u6.p7.sent3	Час підтвердив то були своєчасні та ефективні рішення.
ParlaMint-UA_2021-06-28-m0.u6.p7.sent4	Близько 90 відсотків указів згодом були трансформовані в закони.
ParlaMint-UA_2021-06-28-m0.u6.p7.sent5	Такі повноваження були потрібні насамперед на перехідний період від старої системи до нової.
ParlaMint-UA_2021-06-28-m0.u6.p7.sent6	Вже на початку моєї другої каденції з’явилась можливість зміщення повноважень та відповідальності в бік парламенту, аж до зміни президентсько-парламентської моделі на парламентсько-президентську.
ParlaMint-UA_2021-06-28-m0.u6.p7.sent7	Для цього була ініційована політреформа та зміни до Конституції, які зрештою були прийняті в грудні 2004 року.
ParlaMint-UA_2021-06-28-m0.u6.p8.sent1	Я ніколи не вважав 96-го року Конституцію ідеалом на всі часи.
ParlaMint-UA_2021-06-28-m0.u6.p8.sent2	В ній були прогалини.
ParlaMint-UA_2021-06-28-m0.u6.p8.sent3	Взяти хоча б таку.
ParlaMint-UA_2021-06-28-m0.u6.p8.sent4	В конституційну ніч права народу як єдиного джерела влади було зведено до дорадчого органу голосу.
ParlaMint-UA_2021-06-28-m0.u6.p8.sent5	Між тим законодавча пріоритетність результатів всенародних референдумів – це важливий принцип демократії.
ParlaMint-UA_2021-06-28-m0.u6.p8.sent6	Чи не тому питання референдуму квітня 2000 року, 20 років пройшло, досі залишається актуальною темою дискусії політиків та суспільства.
ParlaMint-UA_2021-06-28-m0.u6.p8.sent7	На жаль, тоді у 2004 році не всі політичні сили і депутатські фракції підтримали мої пропозиції, але віддаю їм належне.
ParlaMint-UA_2021-06-28-m0.u6.p8.sent8	Саме вони стали на захист політреформи у 2010 році від конституційного реваншу Януковича.
ParlaMint-UA_2021-06-28-m0.u6.p8.sent9	А пізніше, у лютому 14-го року, Конституція 2004 року зіграла свою позитивну роль для розв’язання політичної кризи та відновлення конституційної справедливості.
ParlaMint-UA_2021-06-28-m0.u6.p9.sent1	Кажу про це не для того, щоб комусь дорікнути, а себе похвалити, навпаки, хотів би застерегти від необдуманих кон’юнктурних демаршів по відношенню до Конституції з важкими суспільно-політичними наслідками.
ParlaMint-UA_2021-06-28-m0.u6.p9.sent2	Події останніх 16 років лише додавали впевненості в тому, що відповідальність парламентської більшості за формування та діяльність уряду має бути абсолютним пріоритетом.
ParlaMint-UA_2021-06-28-m0.u6.p9.sent3	Парламент разом з урядом мають бути в одній згуртованій команді корабля "Україна".
ParlaMint-UA_2021-06-28-m0.u6.p10.sent1	Нарешті, про найголовніше – дотримання Конституції.
ParlaMint-UA_2021-06-28-m0.u6.p10.sent2	В цій царині у нас проблем набагато більше ніж від її недосконалості.
ParlaMint-UA_2021-06-28-m0.u6.p10.sent3	Досить згадати, як з подачі групи депутатів "регіоналів" Конституційний Суд проголосував за скасування політреформи та змін до Конституції.
ParlaMint-UA_2021-06-28-m0.u6.p10.sent4	Це дійсно відбулося всупереч самій Конституції, яка передбачає можливість зміни її тексту лише через процедуру голосування конституційною більшістю депутатів.
ParlaMint-UA_2021-06-28-m0.u6.p10.sent5	Але ж сам Конституційний Суд є підконституційним, а не надконституційним.
ParlaMint-UA_2021-06-28-m0.u6.p11.sent1	Шановне товариство!
ParlaMint-UA_2021-06-28-m0.u6.p11.sent2	Срібний ювілей Конституції дає нам сьогодні привід не тільки для спогадів, але і для погляду у майбутнє.
ParlaMint-UA_2021-06-28-m0.u6.p11.sent3	Чверть століття конституційного творення дало нам багато важливих уроків.
ParlaMint-UA_2021-06-28-m0.u6.p11.sent4	Хочу наголосити на одному з них.
ParlaMint-UA_2021-06-28-m0.u6.p11.sent5	Конституція повинна захищати суспільство та громадян.
ParlaMint-UA_2021-06-28-m0.u6.p11.sent6	Але бувають моменти, коли суспільство та громадяни мають захистити Конституцію.
ParlaMint-UA_2021-06-28-m0.u6.p11.sent7	Треба пам’ятати про це.
ParlaMint-UA_2021-06-28-m0.u6.p11.sent8	Це не означає, що Конституція має бути недоторканною.
ParlaMint-UA_2021-06-28-m0.u6.p11.sent9	Вона має розвиватись, вдосконалюватись.
ParlaMint-UA_2021-06-28-m0.u6.p11.sent10	Її можна і треба міняти за вимогами часу.
ParlaMint-UA_2021-06-28-m0.u6.p11.sent11	Але робити це треба виключно в життєвих інтересах Українського народу.
ParlaMint-UA_2021-06-28-m0.u6.p12.sent1	І я бажаю, щоб в цьому залі завжди була непохитна монолітна більшість, але не партійна, а державницька.
ParlaMint-UA_2021-06-28-m0.u6.p12.sent2	Щоб тут була одностайність, коли йдеться про захист національних інтересів України, життєвих потреб нашого народу і нашої Конституції.
ParlaMint-UA_2021-06-28-m0.u6.p13.sent1	Ще раз вітаю вас зі святом!
ParlaMint-UA_2021-06-28-m0.u6.p13.sent2	Щиро бажаю українському народу і всім нам конституційної мудрості, гарантування конституційних прав і, звичайно, виконання конституційних обов’язків.
ParlaMint-UA_2021-06-28-m0.u6.p14.sent1	Дякую.
ParlaMint-UA_2021-06-28-m0.u7.p1.sent1	До слова запрошується Голова Верховної Ради України другого та п’ятого скликань, співголова Конституційної комісії з підготовки Конституції України Олександр Олександрович Мороз.
ParlaMint-UA_2021-06-28-m0.u8.p1.sent1	Шановний Президенте!
ParlaMint-UA_2021-06-28-m0.u8.p1.sent2	Шановний Голово Верховної Ради України, Прем’єр-міністре, учасники засідань!
ParlaMint-UA_2021-06-28-m0.u8.p1.sent3	Дорогі співвітчизники!
ParlaMint-UA_2021-06-28-m0.u8.p1.sent4	Я сердечно вітаю вас з сьогоднішнім днем і святом – Днем Конституції!
ParlaMint-UA_2021-06-28-m0.u8.p1.sent5	Вітаю і від себе, і від представників Асоціації колишніх депутатів, які мені доручили звернутися до вас.
ParlaMint-UA_2021-06-28-m0.u8.p1.sent6	І хоч їх, правда, героїчний минулий парламент забув згадати, що вони творці держави, тим не менше, вони на це все мають право.
ParlaMint-UA_2021-06-28-m0.u8.p1.sent7	Я думаю, що ця недоречність буде виправлена.
ParlaMint-UA_2021-06-28-m0.u8.p2.sent1	Конституція – серцевина правової системи держави.
ParlaMint-UA_2021-06-28-m0.u8.p2.sent2	І природно її повинні знати всі, починаючи від Президента і закінчуючи школярем.
ParlaMint-UA_2021-06-28-m0.u8.p2.sent3	Треба вчити її і в школі, треба долучати до того тих, хто розуміється на праві і на конституційних нормах, і щоб вони йшли в школу і пояснювали, як треба шанувати Основний Закон, як його дотримуватись і що з того передбачається для суспільства.
ParlaMint-UA_2021-06-28-m0.u8.p2.sent4	А це означає, що треба мати відповідні підручники, документи, на які може посилатися і вчитель, і той, хто приходить на зустрічі з молодими, і так далі.
ParlaMint-UA_2021-06-28-m0.u8.p3.sent1	От я заходжу в асоціацію колишніх депутатів і дивлюсь на такий великий фоліант "Історія парламентаризму в Україні".
ParlaMint-UA_2021-06-28-m0.u8.p3.sent2	Такої дорогої книжки я ще не бачив, щоб видана була у нас, і, очевидно, вона і змістом така ж сама, справді цікавий документ.
ParlaMint-UA_2021-06-28-m0.u8.p4.sent1	Я читаю, що було у другому скликанні, коли ухвалювалась Конституція.
ParlaMint-UA_2021-06-28-m0.u8.p4.sent2	І там я дізнався про те, що 19 червня робота парламенту над Конституцією була заблокована, і Рада регіонів при Президенті, і РНБО звернулися з проханням до Леоніда Даниловича, щоб він видав Указ про проведення референдуму.
ParlaMint-UA_2021-06-28-m0.u8.p4.sent3	Я ж знаю, що так не було.
ParlaMint-UA_2021-06-28-m0.u8.p4.sent4	Я піднімаю стенограму, 120 сторінок 19 червня, де дискусія велася про процедуру розгляду у другому читанні проекту Конституції, перенесено на другий день, щоб комітети і фракції розглянули процедури, які дискусійні, і у п’ятницю, через день, почалася продуктивна робота над текстом Конституції.
ParlaMint-UA_2021-06-28-m0.u8.p4.sent5	До ухвалення референдуму про.
ParlaMint-UA_2021-06-28-m0.u8.p4.sent6	указу про.
ParlaMint-UA_2021-06-28-m0.u8.p4.sent7	чи до проголошення референдуму було розглянуто повнокровно 49 статей Конституції, майже третина всього документа.
ParlaMint-UA_2021-06-28-m0.u8.p5.sent1	Я в даному випадку не у претензії до Леоніда Даниловича.
ParlaMint-UA_2021-06-28-m0.u8.p5.sent2	Справа в тому, що і він, і всі ми, і більшість депутатів того скликання – вихідці адміністративної системи.
ParlaMint-UA_2021-06-28-m0.u8.p5.sent3	Вони розуміли так, що спереду отам є булава, хтось каже гетьман був і так дальше, забуваючи про те, що система влади, яка в нас існувала до того та, власне кажучи, майже і сьогодні, ще запроваджена ще ханом Батиєм.
ParlaMint-UA_2021-06-28-m0.u8.p5.sent4	Тому треба її змінювати цю систему.
ParlaMint-UA_2021-06-28-m0.u8.p5.sent5	І в Декларації про державний суверенітет було ухвалено як треба змінити.
ParlaMint-UA_2021-06-28-m0.u8.p5.sent6	І ця декларація була основою референдуму всенародного у 91-му році.
ParlaMint-UA_2021-06-28-m0.u8.p5.sent7	Тому ми повинні, говорячи про Конституцію, мати на увазі, що норми її захищені волевиявленням всього народу, справжнього референдуму, і з такою ж відповідальністю ми повинні ставитися до цього документу.
ParlaMint-UA_2021-06-28-m0.u8.p6.sent1	Так от, я сподіваюся, що і згадана мною ремарка буде виправлена, тим паче, що там редакційну колегію очолював відомий у цьому залі академік, історик, тому я сподіваюся, що він теж почитає те, що підписано, і треба виправляти, тому що людям треба доносити правду.
ParlaMint-UA_2021-06-28-m0.u8.p7.sent1	Яке місце Конституції в демократичній державі?
ParlaMint-UA_2021-06-28-m0.u8.p7.sent2	От як ми бачимо формулу демократії, адже демократична держава – це в першій статті Основного Закону передбачено.
ParlaMint-UA_2021-06-28-m0.u8.p7.sent3	Так от, формула демократії – це народ, Конституція, влада.
ParlaMint-UA_2021-06-28-m0.u8.p7.sent4	Якщо така тріада є і в центрі її знаходиться Конституція, ухвалена народом, тоді влада буде честь мати перед Конституцією і робитиме так як записано в Конституції, а для цього треба забезпечити відповідну і систему влади.
ParlaMint-UA_2021-06-28-m0.u8.p8.sent1	У нас як сьогодні є?
ParlaMint-UA_2021-06-28-m0.u8.p8.sent2	Народ, влада, а далі Конституція, яку можна змінити, яку можна замінити, переробити і так далі.
ParlaMint-UA_2021-06-28-m0.u8.p8.sent3	Відкрийте, ми на останній науково-практичній конференції дивилися новий текст оновленої Конституції, чомусь мені здалося, що найбільше змін до Конституції внесено в розділі "Президент".
ParlaMint-UA_2021-06-28-m0.u8.p8.sent4	Навіщо це робиться?
ParlaMint-UA_2021-06-28-m0.u8.p8.sent5	Я знаю, що ні один європейський Президент не дбає так про зміни Конституції, як це траплялося в нас.
ParlaMint-UA_2021-06-28-m0.u8.p8.sent6	Чому?
ParlaMint-UA_2021-06-28-m0.u8.p8.sent7	Тому що ми всі вихідці із цієї адміністративної системи, де треба, щоб хтось булавою сказав, як треба робити і все інше.
ParlaMint-UA_2021-06-28-m0.u8.p8.sent8	Так чи не так, корисно це для держави чи не корисно для суспільства – не в тому річ.
ParlaMint-UA_2021-06-28-m0.u8.p8.sent9	Ми повинні забезпечити демократію насправді.
ParlaMint-UA_2021-06-28-m0.u8.p8.sent10	А демократія буде тоді, коли кожен – кожен на місці, кожен громадянином стане і буде відповідати за свої політичні рішення.
ParlaMint-UA_2021-06-28-m0.u8.p8.sent11	Коли він не буде очікувати, хто йому скаже там з екрана телевізора чи скаже, що цей красивий чи красива, а цей щось обіцяв хороше, а цей гречки приніс додому чи 50 гривень абощо.
ParlaMint-UA_2021-06-28-m0.u8.p8.sent12	А він братиме на себе відповідальність за те, кого він обирає, бо він житиме від того, його сім’я житиме від того, хто сьогодні знаходиться при владі на місцевому рівні, на вищому, середньому рівні і у Верховній Раді, чи хто буде Президентом.
ParlaMint-UA_2021-06-28-m0.u8.p9.sent1	Це принципово важливо.
ParlaMint-UA_2021-06-28-m0.u8.p9.sent2	Це означає зміну системи влади.
ParlaMint-UA_2021-06-28-m0.u8.p9.sent3	Я з часу і прийняття Конституції, і після того кричу про це скільки років – і все нібито.
ParlaMint-UA_2021-06-28-m0.u8.p9.sent4	ніби я щось не те кажу, що потрібно суспільству, потрібно державі.
ParlaMint-UA_2021-06-28-m0.u8.p10.sent1	І подивіться, так організована влада державна у скандинавських країнах.
ParlaMint-UA_2021-06-28-m0.u8.p10.sent2	Там кожен відповідає, він розуміє, що він громадянин чи у Франції, чи у Польщі абощо.
ParlaMint-UA_2021-06-28-m0.u8.p10.sent3	Чому ми не бачимо, що влада сьогодні. вірніше, влада відсторонена від народу.
ParlaMint-UA_2021-06-28-m0.u8.p10.sent4	Це факт.
ParlaMint-UA_2021-06-28-m0.u8.p10.sent5	Якщо ми не віримо, це тут ми можемо говорити, і сьогодні хотілося б нібито в комплементарному такому тоні говорити, бо справді ж свято, всі прекрасно розуміють, принаймні ті, хто тут знаходиться.
ParlaMint-UA_2021-06-28-m0.u8.p10.sent6	А чи зачіпають оці наші дискусії, які тут проходять, проходили і тепер проводяться, чи зачіпають вони людей?
ParlaMint-UA_2021-06-28-m0.u8.p10.sent7	Чи бачать вони для себе віддачу позитивно?
ParlaMint-UA_2021-06-28-m0.u8.p11.sent1	Я інколи згадую таку коротеньку фразу великої поетеси Тамари Севернюк: "А ми, немов прибиті мором, усе говоримо, говорим і не пече нам душі сором, як мертві дивляться на нас".
ParlaMint-UA_2021-06-28-m0.u8.p11.sent2	А тут же із першого, другого скликання вже багатьох депутатів нема.
ParlaMint-UA_2021-06-28-m0.u8.p11.sent3	Вони добивалися, щоб держава була хорошою, благополучною і успішною.
ParlaMint-UA_2021-06-28-m0.u8.p11.sent4	А чому так немає?
ParlaMint-UA_2021-06-28-m0.u8.p11.sent5	Я відповідаю на це питання: тому що постійно спостерігається порушення Конституції.
ParlaMint-UA_2021-06-28-m0.u8.p11.sent6	І це треба визнавати .
ParlaMint-UA_2021-06-28-m0.u8.p11.sent7	І це треба виправляти.
ParlaMint-UA_2021-06-28-m0.u8.p12.sent1	От ми хочемо в Європу.
ParlaMint-UA_2021-06-28-m0.u8.p12.sent2	Те, що Європа нас не хоче, то інша справа, але ми хочемо в Європу.
ParlaMint-UA_2021-06-28-m0.u8.p12.sent3	Давайте будемо робити таку систему влади, як у Європі.
ParlaMint-UA_2021-06-28-m0.u8.p12.sent4	Давайте робити так, щоб самоврядування було справжнім, а не мальованим, фейковим.
ParlaMint-UA_2021-06-28-m0.u8.p12.sent5	Яке може бути самоврядування, коли сьогодні у моєму селі чотири села входять в одну, так би мовити.
ParlaMint-UA_2021-06-28-m0.u8.p12.sent6	та не в громаду, бо громада, Господи, у нас яка велика.
ParlaMint-UA_2021-06-28-m0.u8.p12.sent7	А призначений там староста, який ніколи не був у моєму селі, не знає ні людей, ні їх проблем, і знати їх не хоче, бо він призначений.
ParlaMint-UA_2021-06-28-m0.u8.p12.sent8	А мова йде про те, що він повинен, що люди на місцях, публічна влада повинна бути обрана людьми.
ParlaMint-UA_2021-06-28-m0.u8.p12.sent9	І від того, як вона працюватиме, як сформовані будуть бюджетна і податкова системи, людини знатимуть, що вони відповідають за своє благополуччя.
ParlaMint-UA_2021-06-28-m0.u8.p12.sent10	І вони не тікатимуть тоді з України, як ми це спостерігаємо сьогодні.
ParlaMint-UA_2021-06-28-m0.u8.p12.sent11	Це велика біда і горе, те, що людей переслідує сьогодні, це ж правда.
ParlaMint-UA_2021-06-28-m0.u8.p12.sent12	Прожити ж не можна, тут соціальні проблеми, у нас соціальна держава за Конституцією Україна, а люди вижити не можуть сьогодні через те, що вал відповідальності, вал їх нібито боргів наперед, заданий більш ніж можливості їхні.
ParlaMint-UA_2021-06-28-m0.u8.p12.sent13	Це ненормально, це треба виправляти.
ParlaMint-UA_2021-06-28-m0.u8.p13.sent1	Або візьмемо таке.
ParlaMint-UA_2021-06-28-m0.u8.p13.sent2	Нам постійно тикають з Європи особливо, та із Сполучених Штатів, корупція у вас он яка, поборіться з корупцією.
ParlaMint-UA_2021-06-28-m0.u8.p13.sent3	А ми органи вже створили, які, погляньте.
ParlaMint-UA_2021-06-28-m0.u8.p14.sent1	Я до Володимира Олександровича звертаюся.
ParlaMint-UA_2021-06-28-m0.u8.p14.sent2	Володимире Олександровичу, подумайте, подивіться, середовище корупції, організатори корупції – це ті якраз, що створені зараз структури державні .
ParlaMint-UA_2021-06-28-m0.u8.p14.sent3	І їх подолати, навести порядок може сьогодні Президент разом з правоохоронними органами, якщо вони відповідальні, як ставляться до цієї справи, за півроку навести порядок.
ParlaMint-UA_2021-06-28-m0.u8.p14.sent4	І зміниться країна зовсім, по-іншому будуть люди дивитися на владу взагалі, вона не буде їм чужою, як сьогодні це є.
ParlaMint-UA_2021-06-28-m0.u8.p14.sent5	Прикро про це говорити.
ParlaMint-UA_2021-06-28-m0.u8.p14.sent6	Але колись розумний чоловік говорив, що, відзначаючи свято, треба звернути увагу на виправлення недоліків.
ParlaMint-UA_2021-06-28-m0.u8.p14.sent7	Ось я вважаю, що ці недоліки є, їх можна виправити.
ParlaMint-UA_2021-06-28-m0.u8.p15.sent1	Я багато разів звертався з цього приводу.
ParlaMint-UA_2021-06-28-m0.u8.p15.sent2	Є проект змін до чинної Конституції, якому вже 7 років, він опублікований, він поданий попередньому парламенту для розгляду, його не почитали там, бо там люди важко читали, в принципі.
ParlaMint-UA_2021-06-28-m0.u8.p15.sent3	І він передбачає ті зміни, які піднімуть Україну, які дадуть змогу зміцнити її зв’язок народу із владою.
ParlaMint-UA_2021-06-28-m0.u8.p15.sent4	І це буде демократичний зв’язок, який потрібен суспільству сьогодні, якщо ми хочемо, щоб Україна була успішною.
ParlaMint-UA_2021-06-28-m0.u8.p16.sent1	І завершуючи, прохання.
ParlaMint-UA_2021-06-28-m0.u8.p16.sent2	Спасибі.
ParlaMint-UA_2021-06-28-m0.u8.p16.sent3	Спасибі, Дмитро Олександрович, я забувся про цей сигнал.
ParlaMint-UA_2021-06-28-m0.u8.p17.sent1	Завершуючи, я прошу всіх присутніх до важливого питання.
ParlaMint-UA_2021-06-28-m0.u8.p17.sent2	Володимире Олександровичу, Дмитре Олександровичу, шановні депутати нинішнього скликання, українську землю не можна перетворювати в товар, це буде кінець для України, майте та увазі.
ParlaMint-UA_2021-06-28-m0.u8.p17.sent3	Зі святом вас!
ParlaMint-UA_2021-06-28-m0.u9.p1.sent1	Дякую, Олександре Олександровичу.
ParlaMint-UA_2021-06-28-m0.u9.p2.sent1	До слова запрошується Прем’єр-міністр України Денис Анатолійович Шмигаль.
ParlaMint-UA_2021-06-28-m0.u10.p1.sent1	Шановний пане Президент України!
ParlaMint-UA_2021-06-28-m0.u10.p1.sent2	Шановний пане Голово Верховної Ради!
ParlaMint-UA_2021-06-28-m0.u10.p1.sent3	Шановні панове президенти України, шановні народні депутати, шановні українці!
ParlaMint-UA_2021-06-28-m0.u10.p1.sent4	25 років тому, 28 червня 1996 року, була прийнята Конституція України в цьому залі.
ParlaMint-UA_2021-06-28-m0.u10.p1.sent5	Це стало однією з подій, які назавжди змінили Україну, почалась новітня історія нашої держави, і Конституція стала тим базисом, на основі якого ми почали розбудовувати власну демократичну та суверенну Україну.
ParlaMint-UA_2021-06-28-m0.u10.p2.sent1	Звичайно, на цьому шляху було немало труднощів.
ParlaMint-UA_2021-06-28-m0.u10.p2.sent2	Нам доводиться зі зброєю в руках захищати незалежність, суверенітет, нашу територіальну цілісність, створювати абсолютно нову економічну та соціальну політику, відстоювати демократичні принципи та засади нашої держави.
ParlaMint-UA_2021-06-28-m0.u10.p2.sent3	На жаль, виклики та загрози продовжують поставати перед нами і сьогодні, проте ті основоположні принципи, які визначає Конституція України, допомагають нам тримати незворотній курс незалежної суверенної демократичної європейської держави.
ParlaMint-UA_2021-06-28-m0.u10.p3.sent1	Людина, її життя і здоров’я, честь і гідність, недоторканність, безпека визнаються в Україні найвищою цінністю.
ParlaMint-UA_2021-06-28-m0.u10.p3.sent2	Саме від всіх нас залежить роль та сила цих слів.
ParlaMint-UA_2021-06-28-m0.u10.p3.sent3	Кожен з нас сьогодні несе відповідальність за те, якою Україна буде в майбутньому.
ParlaMint-UA_2021-06-28-m0.u10.p3.sent4	Саме відповідальність перед пращурами та майбутніми поколіннями українців є об’єднуючим фактором для всіх нас, так само, як і впевненість в тому, що Україна буде заможною та щасливою державою, де панує мир.
ParlaMint-UA_2021-06-28-m0.u10.p4.sent1	Я щиро вітаю Україну та українців з Днем Конституції.
ParlaMint-UA_2021-06-28-m0.u10.p4.sent2	Нехай Бог оберігає всіх нас, нашу державу.
ParlaMint-UA_2021-06-28-m0.u10.p4.sent3	Дякую.
ParlaMint-UA_2021-06-28-m0.u10.p4.sent4	Зі святом!
ParlaMint-UA_2021-06-28-m0.u10.p4.sent5	Слава Україні!
ParlaMint-UA_2021-06-28-m0.u11.p1.sent1	Героям слава!
ParlaMint-UA_2021-06-28-m0.u11.p2.sent1	Шановні колеги, я розумію, що урочисте засідання, але регламент все рівно продовжує діяти.
ParlaMint-UA_2021-06-28-m0.u11.p3.sent1	До слова запрошується народний депутат України другого скликання, член Конституційної комісії, голова Робочої групи з підготовки другого розділу Конституції "Права, свободи та обов’язки людини і громадянина", доктор юридичних наук, професор Володимир Григорович Буткевич.
ParlaMint-UA_2021-06-28-m0.u12.p1.sent1	Шановний пане Президенте України!
ParlaMint-UA_2021-06-28-m0.u12.p1.sent2	Шановний Голова Верховної Ради України!
ParlaMint-UA_2021-06-28-m0.u12.p1.sent3	Шановні народні депутати усіх скликань, поважні присутні на урочистому засіданні Верховної Ради України!
ParlaMint-UA_2021-06-28-m0.u12.p1.sent4	Я взяв цю книгу, яку мені дали сьогодні, тут написано "ювілейне видання", і подивився два слова "ювілей" і "свято".
ParlaMint-UA_2021-06-28-m0.u12.p1.sent5	Хочу сказати, що не завжди так було в історії.
ParlaMint-UA_2021-06-28-m0.u12.p2.sent1	Ювілей цей почався, і всі європейські народи запозичили його, у древніх іудеїв.
ParlaMint-UA_2021-06-28-m0.u12.p2.sent2	Так от у них ювілей був для народу.
ParlaMint-UA_2021-06-28-m0.u12.p2.sent3	А для правителя це був період, коли він міг звітувати перед народом.
ParlaMint-UA_2021-06-28-m0.u12.p2.sent4	І він повинен народові сказати, що він зробив за час свого правління.
ParlaMint-UA_2021-06-28-m0.u12.p2.sent5	В цій ситуації, в якій були древні іудеї, їм було непогано.
ParlaMint-UA_2021-06-28-m0.u12.p2.sent6	Тому що правитель просто не міг не виконати перед ними зобов’язання кожному вернути свободу, яка в них була до його правління, і він не міг повернути їм.
ParlaMint-UA_2021-06-28-m0.u12.p2.sent7	на жаль, не те, про що говорив Олександр Олександрович, землю і майно.
ParlaMint-UA_2021-06-28-m0.u12.p3.sent1	Так воно перейшло, і так було для одних це було свято, а для других це був аудит.
ParlaMint-UA_2021-06-28-m0.u12.p3.sent2	Поки в 1470 році Папа Павло ІІ не проголосив, що це є свято і хто хоче, той кається в гріхах, а якщо не покаєшся в гріхах, то значить воно так і буде.
ParlaMint-UA_2021-06-28-m0.u12.p3.sent3	Він же встановив і 25 років, як ми сьогодні святкуємо, це перейшло і до нас.
ParlaMint-UA_2021-06-28-m0.u12.p3.sent4	Саме сьогодні ми святкуємо, а не звітуємо перед народом і не повертаємо йому його права.
ParlaMint-UA_2021-06-28-m0.u12.p4.sent1	Але спробую повернутись до елементів звіту.
ParlaMint-UA_2021-06-28-m0.u12.p4.sent2	Коли ми працювали над проектом Конституції України, який мені довелось доповідати у Верховній Раді України, щоб вона прийняла його до розгляду, то перед нами стояло не три, а сім завдань, які ми повинні були вирішити.
ParlaMint-UA_2021-06-28-m0.u12.p5.sent1	Розробити правові положення Конституції на рівні світових стандартів.
ParlaMint-UA_2021-06-28-m0.u12.p5.sent2	Добитися, щоб вказані положення Конституції максимально відповідали традиціям і звичаям, що історично склалися в українському праві.
ParlaMint-UA_2021-06-28-m0.u12.p5.sent3	В усіх конституційних положеннях виходити з завдання утвердження верховенства права.
ParlaMint-UA_2021-06-28-m0.u12.p5.sent4	Конституція має чітко і виразно закріпити основні засади народовладдя.
ParlaMint-UA_2021-06-28-m0.u12.p5.sent5	Конституція має визначити основні права і свободи людини в Україні.
ParlaMint-UA_2021-06-28-m0.u12.p5.sent6	Завданням Конституції має бути не конфліктне, а авторитетне визначення основним гілкам влади тільки їм властивого правового статусу.
ParlaMint-UA_2021-06-28-m0.u12.p5.sent7	Конституція незалежної України має якісно вдосконалити територіальну організацію народу.
ParlaMint-UA_2021-06-28-m0.u12.p6.sent1	По кожному з вказаних завдань виникали свої, досить складні для вирішення проблеми.
ParlaMint-UA_2021-06-28-m0.u12.p6.sent2	Скажімо, нам легше було розробити правові положення на рівні світових стандартів, але вже на проблемі добитись максимальної відповідності положень нової Конституції історичним традиціям і звичаям українського права ми спіткнулись.
ParlaMint-UA_2021-06-28-m0.u12.p6.sent3	Справа в тому, що у нас навіть фахівців і консультантів з таких питань не було.
ParlaMint-UA_2021-06-28-m0.u12.p6.sent4	Те, що у наших вузах читається як історія українського права, то є не таким, то є загальна історія з хронологічним переліком назв українських правових актів і року їх прийняття, інколи окремих цитат із них.
ParlaMint-UA_2021-06-28-m0.u12.p7.sent1	Наша історія права має свою тисячолітню традицію і ще міцно живе в народі, а значить її не можна ігнорувати.
ParlaMint-UA_2021-06-28-m0.u12.p7.sent2	Навіть той самий ювілей у нас відзначався інакше ніж на Заході.
ParlaMint-UA_2021-06-28-m0.u12.p7.sent3	Тут основне дійство відбувалося у Віче, яке скликалося гучними дзвонами.
ParlaMint-UA_2021-06-28-m0.u12.p7.sent4	У нас була досить жорстка регламентація заслуховування звіту князя, але більш демократичні стандарти для народу.
ParlaMint-UA_2021-06-28-m0.u12.p7.sent5	Руські літописи називають близько десяти місць проведення таких Віче і значно більше ніж в західних аналогах варіантів рішень на звіт.
ParlaMint-UA_2021-06-28-m0.u12.p7.sent6	Якщо князь говорив народу правду, то, як правило, укладали мир з ним, а якщо той брехав, то було кілька варіантів: могли вигнати з Віче, могли обговорювати його справу без нього, позбавляли його нерідко і близьких йому людей майна, замінювали іншим князем або віддавали князя чи його бояр ворогу.
ParlaMint-UA_2021-06-28-m0.u12.p8.sent1	Вкрай нагальним для нас було проголошення верховенства права.
ParlaMint-UA_2021-06-28-m0.u12.p8.sent2	Але біда в тому, що навіть досвідчені наші юристи розуміли це як верховенство закону.
ParlaMint-UA_2021-06-28-m0.u12.p8.sent3	Досить часто цим грішили юристи-практики, яким байдуже була якість закону, головне, щоб його застосувати.
ParlaMint-UA_2021-06-28-m0.u12.p8.sent4	До речі, завдання ускладнювалося ще й тим, що в країні циркулювали сотні тисяч правових актів з повною плутаниною об’єктів і предметів правового регулювання між ними.
ParlaMint-UA_2021-06-28-m0.u12.p8.sent5	Починаючи від закону і закінчуючи міжнародними зобов’язаннями, які покладались на Україну як сторону міжнародних угод, у нас було більше ніж 250 тисяч таких актів.
ParlaMint-UA_2021-06-28-m0.u12.p8.sent6	Сама наша система була в стані стагнації.
ParlaMint-UA_2021-06-28-m0.u12.p8.sent7	Тут мова йшла не просто про проголошення верховенства права, а про створення нормальних умов для утвердження цього принципу в законодавстві.
ParlaMint-UA_2021-06-28-m0.u12.p9.sent1	В системах права розвинутих правових держав, як правило, функціонують 70-75 відсотків норм дозволу, 15-20 відсотків норм зобов’язання, 5-10 відсотків норм заборони.
ParlaMint-UA_2021-06-28-m0.u12.p9.sent2	Українське право тоді знаходилось в стадії стагнації.
ParlaMint-UA_2021-06-28-m0.u12.p9.sent3	Більше 80 відсотків це було або заборони, або зобов’язання і тільки 20 відсотків норм дозволу.
ParlaMint-UA_2021-06-28-m0.u12.p9.sent4	Як реакція на це постійні акції протесту, мітинги, демонстрації, майдани і тому подібне.
ParlaMint-UA_2021-06-28-m0.u12.p9.sent5	Але не дивлячись на все це, думаю, нам вдалося полагодити основний правовий каркас в державі.
ParlaMint-UA_2021-06-28-m0.u12.p9.sent6	Можна було би добитися більшого, якби особи відповідальні за дотримання Конституції самі сумлінно її дотримувались.
ParlaMint-UA_2021-06-28-m0.u12.p10.sent1	На завершення хочу сказати, що останнім часом наші ЗМІ, на жаль, перенасичені звинуваченням у порушенні Конституції України.
ParlaMint-UA_2021-06-28-m0.u12.p10.sent2	Опозиція звинувачує Президента і монобільшість, остання – опозицію, а всі разом проклинають олігархів і корупцію, а останній, як той кіт, а мурий їсть собі та їсть.
ParlaMint-UA_2021-06-28-m0.u12.p11.sent1	Журналісти скоро шиї собі поскручують, роблячи ставку то на одних, то на інших.
ParlaMint-UA_2021-06-28-m0.u12.p11.sent2	А все це разом не сприяє спокою в суспільстві, не об’єднує нас навколо нашої Конституції, підмінює спокійну розсудливість емоційною роздратованістю і криком.
ParlaMint-UA_2021-06-28-m0.u12.p11.sent3	Це не сприяє утвердженню Конституції, яку ми досі не навчились правильно читати і розуміти.
ParlaMint-UA_2021-06-28-m0.u12.p11.sent4	Ми бігаємо по ній як водомірки бігають по воді.
ParlaMint-UA_2021-06-28-m0.u12.p11.sent5	У нас панує казуальне мислення, а це ракова хвороба для Основного Закону держави.
ParlaMint-UA_2021-06-28-m0.u12.p12.sent1	Ми не можемо зрозуміти, що Конституція – це складний документ системно викладених положень.
ParlaMint-UA_2021-06-28-m0.u12.p12.sent2	Ми плутаємо текст із статтею, статтю – з нормою Конституції.
ParlaMint-UA_2021-06-28-m0.u13.p1.sent1	Дайте завершити.
ParlaMint-UA_2021-06-28-m0.u14.p1.sent1	Дякую.
ParlaMint-UA_2021-06-28-m0.u15.p1.sent1	Дякую.
ParlaMint-UA_2021-06-28-m0.u15.p2.sent1	До слова запрошується Уповноважений Верховної Ради України з прав людини Людмила Леонтіївна Денісова.
ParlaMint-UA_2021-06-28-m0.u16.p1.sent1	Шановні панове президенти, народні депутати, почесні гості!
ParlaMint-UA_2021-06-28-m0.u16.p1.sent2	Для мене сьогодні велика честь виступати перед вами.
ParlaMint-UA_2021-06-28-m0.u16.p1.sent3	Життя людини як найвища цінність, свобода і демократія, національна єдність та верховенство права лягли в основу Конституції України.
ParlaMint-UA_2021-06-28-m0.u16.p1.sent4	Утвердження та забезпечення прав і свобод людини було проголошено головним обов’язком держави.
ParlaMint-UA_2021-06-28-m0.u16.p1.sent5	Підтвердженням тому стало запровадження інституту Уповноваженого Верховної Ради України з прав людини.
ParlaMint-UA_2021-06-28-m0.u16.p1.sent6	Парламент України створив сильну та незалежну модель парламентського контролю для захисту прав, забезпечення їх додержання, сприяння поновленню, використовуючи дієвий механізм впливу на формування та реалізацію державної політики.
ParlaMint-UA_2021-06-28-m0.u16.p1.sent7	Омбудсман став посередником між парламентом та людиною для захисту прав від порушень з боку будь-якого.
ParlaMint-UA_2021-06-28-m0.u16.p2.sent1	Уповноваженого наділено правом піддавати аналізу на відповідність Конституції та критиці будь-якого акта законодавства та звертатись з відповідним поданням до Конституційного Суду України.
ParlaMint-UA_2021-06-28-m0.u16.p3.sent1	Основний Закон зробив нас рівними у правах, затвердив принцип поваги до гідності та цінності людської особистості.
ParlaMint-UA_2021-06-28-m0.u16.p3.sent2	Люди, незалежно від будь-яких природних ознак, мають право жити в мирі та зберігати свою індивідуальність.
ParlaMint-UA_2021-06-28-m0.u16.p3.sent3	Конституція вимагає рівного ставлення один до одного.
ParlaMint-UA_2021-06-28-m0.u16.p3.sent4	Оскільки толерантність є не тільки важливим принципом, а й необхідною умовою соціально-економічного розвитку країни.
ParlaMint-UA_2021-06-28-m0.u16.p4.sent1	Конституція зобов’язує органи влади розвивати та забезпечувати повагу до прав людини та основних свобод для всіх і боротися з проявами нетерпимості шляхом утвердження справедливого та неупередженого законодавства та його виконання.
ParlaMint-UA_2021-06-28-m0.u16.p4.sent2	Конституційне право людини направляти звернення або особисто звертатися до органів державної влади, місцевого самоврядування для отримання інформації дозволяє реалізувати право на охорону здоров’я, освіту, соціальне забезпечення та інші права.
ParlaMint-UA_2021-06-28-m0.u16.p5.sent1	Особливого значення право на інформацію набуло в умовах карантинних обмежень.
ParlaMint-UA_2021-06-28-m0.u16.p5.sent2	35 відсотків повідомлень громадян, які звернулися до уповноваженого про порушення саме даного права.
ParlaMint-UA_2021-06-28-m0.u16.p5.sent3	Органи державної влади та місцевого самоврядування зобов’язані забезпечувати реалізацію цього конституційного права.
ParlaMint-UA_2021-06-28-m0.u16.p5.sent4	Дбаючи про гідні умови життя людини, держава повинна забезпечувати належний соціальний захист та добробут кожного.
ParlaMint-UA_2021-06-28-m0.u16.p5.sent5	Майже третина повідомлень про порушення соціальних та економічних прав на одержання соціальних та пенсійних виплат, медичної допомоги, гідної оплати праці свідчать про неповне забезпечення даної гарантії Конституцією.
ParlaMint-UA_2021-06-28-m0.u16.p6.sent1	При підготовці проекту Закону про Державний бюджет необхідно ґрунтовно підійти до забезпечення реалізації даних конституційних гарантій і перш за все найбільш незахищених груп населення.
ParlaMint-UA_2021-06-28-m0.u16.p6.sent2	Ми відслідковуємо суттєве зростання кількості повідомлень уповноваженому про порушення прав громадян.
ParlaMint-UA_2021-06-28-m0.u16.p6.sent3	У 2019 році було 34 тисячі, у 2020 році – понад 48,5 тисячі, зараз вже більше ніж 27 тисяч.
ParlaMint-UA_2021-06-28-m0.u16.p6.sent4	Це підтверджує як зростання рівня довіри до інституції, оскільки нами було поновлено права 92 відсотків заявників, так і недодержання прав людини органами влади та іншими суб’єктами.
ParlaMint-UA_2021-06-28-m0.u16.p6.sent5	Ця тенденція викликає занепокоєння.
ParlaMint-UA_2021-06-28-m0.u16.p7.sent1	Стаття 65 Конституції зобов’язує громадян захищати Вітчизну, її незалежність та територіальну цілісність.
ParlaMint-UA_2021-06-28-m0.u16.p7.sent2	І наразі цей конституційний обов’язок є як ніколи актуальним.
ParlaMint-UA_2021-06-28-m0.u16.p7.sent3	Збройна агресія Російської Федерації та тимчасова окупація Автономної Республіки Крим, міста Севастополя, значної частини Донбасу призвела до порушення територіальної цілісності України та посягнула на її незалежність.
ParlaMint-UA_2021-06-28-m0.u16.p7.sent4	Українські військові з честю виконують свій обов’язок, щодня ризикуючи життям.
ParlaMint-UA_2021-06-28-m0.u16.p7.sent5	За 7 років загинули тисячі наших захисників і ми у неоплатному боргу перед кожним із полеглих за Батьківщину.
ParlaMint-UA_2021-06-28-m0.u16.p8.sent1	На жаль, держава не може гарантувати на сьогоднішній день додержання конституційних прав і свобод на окупованих територіях.
ParlaMint-UA_2021-06-28-m0.u16.p8.sent2	Наші співвітчизники змушені виживати за законами природного добору держави-агресора, який викорінює не лише українську, а і людську гідність.
ParlaMint-UA_2021-06-28-m0.u16.p8.sent3	405 громадян України, з яких 44 військовослужбовців та 30 жінок знаходяться в концтаборах та катівнях Російської Федерації та на окупованих територіях.
ParlaMint-UA_2021-06-28-m0.u16.p8.sent4	Ми знаємо ім’я кожного.
ParlaMint-UA_2021-06-28-m0.u16.p8.sent5	Окупант відібрав їх право на свободу, особисту недоторканність, правовий захист.
ParlaMint-UA_2021-06-28-m0.u16.p8.sent6	Йому не під силу позбавити наших співвітчизників свободи думки і переконання, надії на повернення в Україну.
ParlaMint-UA_2021-06-28-m0.u16.p9.sent1	Відповідно до проголошеного Президентом України Володимиром Зеленським найвищого пріоритету держави щодо встановлення миру, відновлення суверенітету і територіальної цілісності України наш спільний обов’язок – домогтися, щоб Україна, щоб Конституція України діяла для кожної людини на території нашої держави.
ParlaMint-UA_2021-06-28-m0.u16.p10.sent1	25 років тому з прийняттям Основного Закону було обрано курс на побудову міцної прогресивної демократії в Україні, де право кожного громадянина гарантоване та захищене.
ParlaMint-UA_2021-06-28-m0.u16.p10.sent2	Я впевнена, завдяки продуктивній роботі Верховної Ради України, активній політичній позиції Президента України та належного виконання усіма органами влади своїх обов’язків нам вдасться повернути мир в Україну, забезпечити гідне життя та добробут для кожного громадянина.
ParlaMint-UA_2021-06-28-m0.u16.p10.sent3	І тоді настане день, коли-небудь над усіма містами мого рідного Криму, Донецької та Луганської областей буде піднято прапор України.
ParlaMint-UA_2021-06-28-m0.u16.p11.sent1	Зі світом Конституції вас!
ParlaMint-UA_2021-06-28-m0.u16.p11.sent2	Щиро дякую всім, хто брав участь у її створенні.
ParlaMint-UA_2021-06-28-m0.u16.p11.sent3	Слава Україні!
ParlaMint-UA_2021-06-28-m0.u17.p1.sent1	Героям Слава!
ParlaMint-UA_2021-06-28-m0.u17.p1.sent2	Дякую.
ParlaMint-UA_2021-06-28-m0.u17.p2.sent1	Шановні колеги, я хотів би зауважити, що після завершення урочистого засідання запрошую усіх до загального фото на сходинках перед Верховною Радою України.
ParlaMint-UA_2021-06-28-m0.u17.p3.sent1	А зараз урочисте засідання Верховної Ради України з нагоди 25-річчя прийняття Конституції України оголошую закритим.
