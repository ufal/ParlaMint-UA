id	text
ParlaMint-UA_2021-09-22-m0.u1.p1.sent1	Доброго ранку, шановні народні депутати та гості Верховної Ради!
ParlaMint-UA_2021-09-22-m0.u1.p1.sent2	Шановні колеги, прошу підготуватися до електронної реєстрації.
ParlaMint-UA_2021-09-22-m0.u1.p1.sent3	Нагадую, що після початку реєстрації необхідно, утримуючи сенсорну кнопку, натиснути на зелену кнопку "За" або першу зліва та утримувати ці дві кнопки одночасно до кінця реєстрації.
ParlaMint-UA_2021-09-22-m0.u1.p2.sent1	Прошу народних.
ParlaMint-UA_2021-09-22-m0.u1.p2.sent2	Перевірте, чи картки в слотах.
ParlaMint-UA_2021-09-22-m0.u1.p2.sent3	І прошу народних депутатів зареєструватися.
ParlaMint-UA_2021-09-22-m0.u1.p2.sent4	Прошу реєструватися, колеги.
ParlaMint-UA_2021-09-22-m0.u1.p3.sent1	У залі зареєстровано 184 народних депутати.
ParlaMint-UA_2021-09-22-m0.u1.p3.sent2	Пленарне засідання Верховної Ради України оголошую відкритим.
ParlaMint-UA_2021-09-22-m0.u1.p4.sent1	Шановні народні депутати!
ParlaMint-UA_2021-09-22-m0.u1.p4.sent2	Відповідно до статті 25 Регламенту у середу ми маємо 30 хвилин для виступів народних депутатів з внесенням пропозицій, оголошенням заяв і повідомлень.
ParlaMint-UA_2021-09-22-m0.u1.p4.sent3	Прошу народних депутатів записатися на виступи.
ParlaMint-UA_2021-09-22-m0.u1.p5.sent1	Слово надається народному депутату України Дунаєву Сергію Володимировичу, фракція політичної партії "Опозиційна платформа – За життя".
ParlaMint-UA_2021-09-22-m0.u2.p1.sent1	Загородній.
ParlaMint-UA_2021-09-22-m0.u3.p1.sent1	Загородній Юрій Іванович, будь ласка.
ParlaMint-UA_2021-09-22-m0.u4.p1.sent1	Шановна президія, народні депутати, громадяни України!
ParlaMint-UA_2021-09-22-m0.u4.p1.sent2	Дуже скоро Володимир Зеленський відзначатиме екватор свого президентства, а точніше екватор свого одноосібного правління.
ParlaMint-UA_2021-09-22-m0.u4.p1.sent3	Сьогодні опозиція і громадянське суспільство мають усі підстави говорити про узурпацію влади Президентом Зеленським.
ParlaMint-UA_2021-09-22-m0.u4.p1.sent4	Адже стовідсотково свій Генеральний прокурор, свій очільник СБУ, очолювана колишнім ветеринаром Рада національної безпеки і оборони України, ручна монобільшість, керований з Офісу Президента уряд привели до того, що Україна із парламентсько-президентської республіки де-факто перетворилася в президентську республіку.
ParlaMint-UA_2021-09-22-m0.u4.p2.sent1	Дії Зеленського, який в неконституційний спосіб розширив повноваження Ради національної безпеки і оборони, створивши із координаційного органу репресивно-каральну машину, загрожують парламентаризму, незалежній судовій системі України, підривають конституційний лад України.
ParlaMint-UA_2021-09-22-m0.u4.p3.sent1	За роки правління Зеленського зросли ціни, тарифи, зросли статки його найближчого оточення, заробітні плати правоохоронців.
ParlaMint-UA_2021-09-22-m0.u4.p3.sent2	У той же час після завершення епохи, оголошеної "епохи бідності", настала епоха зубожіння та жебрацтва.
ParlaMint-UA_2021-09-22-m0.u4.p3.sent3	То ж не дивно, що майже дві третини громадян України кажуть, що Україна розвивається в неправильному напрямку.
ParlaMint-UA_2021-09-22-m0.u4.p3.sent4	Такої думки притримуються 72,8 відсотка громадян України.
ParlaMint-UA_2021-09-22-m0.u4.p4.sent1	Пане Президенте, це дуже жахлива цифра, адже на початку вашої каденції 57 відсотків громадян України заявляли, що Україна розвивається в правильному напрямку.
ParlaMint-UA_2021-09-22-m0.u4.p5.sent1	Володимире Олександровичу, у своїй передвиборній програмі ви годували народ казками про країну своєї мрії.
ParlaMint-UA_2021-09-22-m0.u4.p5.sent2	В той же час ви побудували країну, де кровопролиття на Донбасі продовжується, а салюти стріляють на днях народженнях ваших опричників.
ParlaMint-UA_2021-09-22-m0.u4.p5.sent3	Ви збудували країну, де за рахунок за комуналку бабці отримують не лише інфаркт, а вже й інсульт.
ParlaMint-UA_2021-09-22-m0.u4.p5.sent4	Ви побудували країну, де підставою для призначення є не розум, освіта, талант і совість, а спільний бізнес у "95 кварталі".
ParlaMint-UA_2021-09-22-m0.u4.p6.sent1	Пане Президенте, за 2,5 року ви нічого не зробили для того, щоб припинити.
ParlaMint-UA_2021-09-22-m0.u4.p6.sent2	повернути мир на Донбасі.
ParlaMint-UA_2021-09-22-m0.u4.p6.sent3	Натомість ви на повні оберти розкрутили каральну машину проти свого єдиного опонента – лідера опозиції Віктора Медведчука, на ідеях якого про народовладдя, про шивання країни, про ментальне повернення жителів Донбасу, ви отримали підтримку та стали Президентом України.
ParlaMint-UA_2021-09-22-m0.u4.p6.sent4	Але ви боїтеся цієї правди, а народ України має це знати.
ParlaMint-UA_2021-09-22-m0.u4.p7.sent1	Дякую.
ParlaMint-UA_2021-09-22-m0.u5.p1.sent1	Слово надається народному депутату України Бакунцю Павлу Андрійовичу, депутатська група "Довіра".
ParlaMint-UA_2021-09-22-m0.u6.p1.sent1	Шановний пане головуючий, шановні народні депутати, представники уряду!
ParlaMint-UA_2021-09-22-m0.u6.p1.sent2	Сьогодні ми, депутати-мажоритарники з різних областей нашої країни, звертаємо вашу увагу на те, що на дворі осінь і всі ви відчули вже перші холоди.
ParlaMint-UA_2021-09-22-m0.u6.p1.sent3	Гостро постає питання проходження опалювального сезону, який вже абсолютно не за горами.
ParlaMint-UA_2021-09-22-m0.u6.p1.sent4	Звичайно, що, як і добрі господарі в приватних будинках, уже ламають голову над тим, як обігріти свої оселі, органи місцевого самоврядування вже ламають голову над тим, як заплатити за газ аби подати тепло в багатоквартирні будинки по ваших містах і містечках, і все це є великою проблемою.
ParlaMint-UA_2021-09-22-m0.u6.p2.sent1	Однак сьогодні ми разом з колегами з депутатської групи "Довіра" хочемо звернути вашу увагу на дуже кричущий момент.
ParlaMint-UA_2021-09-22-m0.u6.p2.sent2	В надзвичайно складній ситуації опинились релігійні організації, адже пандемія і так заставляла людей максимально не збиратись разом, на жаль, для того, аби молитися.
ParlaMint-UA_2021-09-22-m0.u6.p2.sent3	А зараз, коли ціни на газ виросли втричі, наші священнослужителі, на плечі яких покладено основний обов’язок – духовна опіка над усіма нами, на жаль, змушені ламати голову над тим, як же ж в ці холоди за такими високими тарифами на газ, на енергоносії обігріти церкви.
ParlaMint-UA_2021-09-22-m0.u6.p2.sent4	Це надзвичайно велика проблема.
ParlaMint-UA_2021-09-22-m0.u6.p3.sent1	Тому ми разом з колегами звертаємося сьогодні до уряду, аби внесли зміни і внесли пільгу для релігійних організацій на ціну за енергоносії, за газ.
ParlaMint-UA_2021-09-22-m0.u6.p3.sent2	Це допоможе в холодну пору року обігрівати церкви, а нам разом з вами і усім віруючим різних конфесій збиратися разом для того, аби молитись і духовно відновлюватися в цей непростий час.
ParlaMint-UA_2021-09-22-m0.u6.p4.sent1	Дякую.
ParlaMint-UA_2021-09-22-m0.u7.p1.sent1	Дякую, Павло Андрійович.
ParlaMint-UA_2021-09-22-m0.u7.p2.sent1	Далі в нас записаний Штепа Сергій Сергійович, але він передає слово Федієнку Олександру Павловичу.
ParlaMint-UA_2021-09-22-m0.u7.p2.sent2	Будь ласка, Олександр Павлович.
ParlaMint-UA_2021-09-22-m0.u8.p1.sent1	Доброго дня, шановні колеги та громадськість!
ParlaMint-UA_2021-09-22-m0.u8.p1.sent2	Хочу звернутися до вас з нагальним питанням, що стосується здоров’я більше ніж 10 тисяч дітей в Україні.
ParlaMint-UA_2021-09-22-m0.u8.p2.sent1	До мене як до народного депутата України звернулись окремі батьки, а також представники Громадської організації "Діа-Бориспіль" з проханням донести до Міністерства охорони здоров’я, що в Бориспільському районі порушуються права неповнолітніх осіб з інвалідністю, а саме діточок з цукровим діабетом першого типу.
ParlaMint-UA_2021-09-22-m0.u8.p3.sent1	Цукровий діабет залишається серйозною медичною і соціальною проблемою, особливо занепокоєння викликає саме дитячий інсулінозалежний цукровий діабет.
ParlaMint-UA_2021-09-22-m0.u8.p3.sent2	Життя таких дітей залежить від постійного нагляду та допомоги сторонніх осіб.
ParlaMint-UA_2021-09-22-m0.u8.p3.sent3	При цьому потрібне регулярне використання різних медичних засобів – це глюкометри, шприци-ручки, інсулінові помпи та інші засоби.
ParlaMint-UA_2021-09-22-m0.u8.p4.sent1	Медичним протоколом визначено, що залежність від постійного введення інсуліну відносить діабет першого типу до важкої форми цукрового діабету.
ParlaMint-UA_2021-09-22-m0.u8.p4.sent2	Важкість захворювання та велика міра залежності від сторонньої допомоги дають право на встановлення інвалідності підгрупи А.
ParlaMint-UA_2021-09-22-m0.u8.p4.sent3	Проте, більшість лікарсько-консультативних комісій відмовляють дітям, хворим на інсулінозалежний діабет, у встановлені даної інвалідності, причиною є нерозуміння лікарями, які працюють в цих комісіях Постанови Кабінету Міністрів № 917.
ParlaMint-UA_2021-09-22-m0.u8.p4.sent4	Саме ця постанова регулює встановлення інвалідності дітям.
ParlaMint-UA_2021-09-22-m0.u8.p4.sent5	Очевидно, що ця постанова потребує доповнень та додаткових роз’яснень.
ParlaMint-UA_2021-09-22-m0.u8.p5.sent1	Як я казав, таких хворих дітей в Україні майже 10 тисяч, інвалідність підгрупи А мають лише 3 відсотки з них, тільки в деяких містах та областях України лікарі встановлюють дітям передбачену законом інвалідність і діти отримують достатню державну і соціальну допомогу, якої зараз вистачає на придбання необхідних витратних матеріалів для контролю захворювання.
ParlaMint-UA_2021-09-22-m0.u8.p6.sent1	Ситуацію потрібно кардинально змінювати, друзі мої.
ParlaMint-UA_2021-09-22-m0.u8.p6.sent2	Без необхідної соціальної допомоги діти, які сьогодні позбавлені належної компенсації захворювання, швидко отримують хронічні ускладнення.
ParlaMint-UA_2021-09-22-m0.u8.p6.sent3	Якщо не буде належної допомоги цим дітям сьогодні, то завтра багатьох з них очікує гемодіаліз та трансплантація нирок, ампутація кінцівок та операції по відновленню зору, та інші ускладнення.
ParlaMint-UA_2021-09-22-m0.u8.p7.sent1	Що стосується Бориспільського району, звертаю увагу, що в 11 школах вчиться 61 дитина з цукровим діабетом.
ParlaMint-UA_2021-09-22-m0.u8.p7.sent2	Але, на жаль, не в усіх цих школах є медичний персонал, вчителі не володіють навичками первинної допомоги таким дітям.
ParlaMint-UA_2021-09-22-m0.u8.p7.sent3	Незважаючи на те, що в обов’язковому переліку аптечки в школах має бути глюкометр, його там немає.
ParlaMint-UA_2021-09-22-m0.u8.p7.sent4	Варто замислитися.
ParlaMint-UA_2021-09-22-m0.u8.p8.sent1	Це прекрасні розумні діти, багато з них навчаються на відмінно і мріють про своє майбутнє, хочуть бути студентами, опанувати професію, працювати і жити на користь рідної України.
ParlaMint-UA_2021-09-22-m0.u8.p8.sent2	Наша задача – допомогти їм це здійснити, головне, не залишатися байдужими.
ParlaMint-UA_2021-09-22-m0.u8.p9.sent1	Цей мій виступ прошу вважати офіційним зверненням до Міністерства охорони здоров’я з вимогою доопрацювати вже згадану мною Постанову № 917.
ParlaMint-UA_2021-09-22-m0.u8.p9.sent2	Держава зобов’язана опікуватися хворими дітьми та створювати їм умови для повноцінного та щасливого життя.
ParlaMint-UA_2021-09-22-m0.u8.p10.sent1	Дякую.
ParlaMint-UA_2021-09-22-m0.u9.p1.sent1	Дякую.
ParlaMint-UA_2021-09-22-m0.u9.p2.sent1	Шановні колеги, запрошую до слова народного депутата України Ярослава Івановича Рущишина, фракція політичної партії "Голос".
ParlaMint-UA_2021-09-22-m0.u9.p3.sent1	Піпа Наталія Романівна, будь ласка.
ParlaMint-UA_2021-09-22-m0.u10.p1.sent1	Доброго дня.
ParlaMint-UA_2021-09-22-m0.u10.p1.sent2	Наталія Піпа, 115 округ, об’єднання "Справедливість".
ParlaMint-UA_2021-09-22-m0.u10.p1.sent3	Шановні українці і шановні колеги, кожен був з вас у школі, вчився, правда.
ParlaMint-UA_2021-09-22-m0.u10.p1.sent4	І в дуже багатьох з вас є діти, які ходять до школи, правда.
ParlaMint-UA_2021-09-22-m0.u10.p1.sent5	А кого ви найбільше пам’ятаєте зі школи по-доброму?
ParlaMint-UA_2021-09-22-m0.u10.p1.sent6	Це хороших вчителів.
ParlaMint-UA_2021-09-22-m0.u10.p1.sent7	А кого ви згадуєте з найбільшим розчаруванням, це вчителі, які вчили гірше?
ParlaMint-UA_2021-09-22-m0.u10.p2.sent1	Так от, я тримаю бюджет на 2022 рік і не знаю чи сміятися, чи плакати, адже на підготовку вчителів фактично нічого не закладено.
ParlaMint-UA_2021-09-22-m0.u10.p2.sent2	Завтра, наступного року тобто у нас вся країна, всі наші учні підуть в 5 клас "Нової української школи", тобто вперше перейдуть в гімназійну частину школи.
ParlaMint-UA_2021-09-22-m0.u10.p2.sent3	А на підготовку вчителів дуже мало коштів так само, як і минулого року.
ParlaMint-UA_2021-09-22-m0.u10.p2.sent4	Вчителів-предметників значно більше ніж вчителів початкових класів.
ParlaMint-UA_2021-09-22-m0.u10.p2.sent5	Для того ми мусимо підготувати вчителя.
ParlaMint-UA_2021-09-22-m0.u10.p3.sent1	Я говорю також і про збільшення зарплат.
ParlaMint-UA_2021-09-22-m0.u10.p3.sent2	Вони збільшені лише на 8 відсотків, а цього не вистачить навіть на щорічне зростання окладів тарифної сітки двічі на рік по 5 відсотків кожне.
ParlaMint-UA_2021-09-22-m0.u10.p4.sent1	Ми в стані війни, я нагадаю, і країна, яка хоче бути сильною і успішною мусить вкладати в культуру і освіту.
ParlaMint-UA_2021-09-22-m0.u10.p4.sent2	Я ще раз нагадаю, що на бібліотеки ми маємо зараз нуль гривень.
ParlaMint-UA_2021-09-22-m0.u10.p4.sent3	Я розумію, що ідея змінити бібліотеки і передати на місцеве самоврядування.
ParlaMint-UA_2021-09-22-m0.u10.p4.sent4	Але тут точно необхідне спів фінансування.
ParlaMint-UA_2021-09-22-m0.u10.p4.sent5	Це речі на які ми просто зобов’язані знайти кошти: на нашу освіту, на нашу культуру, на наших дітей.
ParlaMint-UA_2021-09-22-m0.u10.p5.sent1	Але, що ми маємо також?
ParlaMint-UA_2021-09-22-m0.u10.p5.sent2	Ми маємо також, що ми знову готуємося, і зараз багато питань про дистанційну освіту, але у нас немає й далі електронних підручників.
ParlaMint-UA_2021-09-22-m0.u10.p5.sent3	Нагадую, електронні підручники – це не ті, що є в pdf форматі на сайті Інституту модернізації змісту освіти, це ті, які ти можеш використовувати онлайн, які також проводять оцінювання.
ParlaMint-UA_2021-09-22-m0.u10.p6.sent1	Також я бачу у бюджеті: 300 мільйонів додано Форду Президента і ще 100 мільйонів на так званий Президентський університет.
ParlaMint-UA_2021-09-22-m0.u10.p6.sent2	В нашій країні понад 200 університетів, нам треба зосереджуватись не над кількістю університетів, а над якістю університетів.
ParlaMint-UA_2021-09-22-m0.u10.p6.sent3	А гроші з цього умовного Президентського університету точно вкласти в підготовку кадрів – вчителів і викладачів.
ParlaMint-UA_2021-09-22-m0.u10.p6.sent4	Тому що, власне, як ми знаємо, кадри вирішують все.
ParlaMint-UA_2021-09-22-m0.u10.p6.sent5	І ми просто зобов’язані вкласти в освіту, бо якраз на ній економити не можна.
ParlaMint-UA_2021-09-22-m0.u10.p7.sent1	Дякую.
ParlaMint-UA_2021-09-22-m0.u11.p1.sent1	Дякую.
ParlaMint-UA_2021-09-22-m0.u11.p2.sent1	Далі у нас за списком народний депутат Марчук Ігор Петрович, але він передає слово Дирдіну Максиму Євгеновичу.
ParlaMint-UA_2021-09-22-m0.u11.p2.sent2	Будь ласка, Максим Євгенович.
ParlaMint-UA_2021-09-22-m0.u12.p1.sent1	Дякую.
ParlaMint-UA_2021-09-22-m0.u12.p1.sent2	Колеги, мною ініційоване створення Тимчасової слідчої комісії Верховної Ради України з питань розслідування протиправних діянь посадових осіб Держрезерву та державних підприємств, що належать до сфери його управління.
ParlaMint-UA_2021-09-22-m0.u12.p2.sent1	Міністерством розвитку економіки, торгівлі та сільського господарства України 6 листопада 20-го року була опублікована інформація про результати аудиту Держрезерву.
ParlaMint-UA_2021-09-22-m0.u12.p2.sent2	За результатами якої встановлено, що на підприємствах Держрезерву зберігається прострочених товарів продовольчої групи на суму понад 100 мільйонів гривень та непродовольчої на суму 200 мільйонів гривень.
ParlaMint-UA_2021-09-22-m0.u12.p2.sent3	За отриманою в результаті перевірок інформацією загальна кількість крадіжок зернових культур у період 2020-2021 років у системі Держрезерву становить приблизно 110 тисяч тонн.
ParlaMint-UA_2021-09-22-m0.u12.p3.sent1	Щодо фінансової і господарської діяльності підприємств Держрезерву, то сума порушень склала 31,4 мільйона гривень, по Апарату Держрезерву виявлено порушень у розмірі 1,7 мільйона гривень.
ParlaMint-UA_2021-09-22-m0.u12.p3.sent2	Нестача зерна лише на одному із підприємств Держрезерву на суму 27,9 мільйона гривень.
ParlaMint-UA_2021-09-22-m0.u12.p4.sent1	За результатами діяльності керівника Держрезерву Микити Барабаша за 2020-2021 роки зафіксовано десятки повідомлень про корупцію, на новопризначених ним директорів підвідомчих підприємств відкрито більше 12 кримінальних справ.
ParlaMint-UA_2021-09-22-m0.u12.p4.sent2	Такі обставини створюють економічну небезпеку для держави і економіки в цілому, а тому потребують вжиття додаткових заходів реагування.
ParlaMint-UA_2021-09-22-m0.u12.p5.sent1	21 вересня цього року мною направлено листи до керівників депутатських фракцій та груп із проханням надати письмові пропозиції щодо делегування народних депутатів України членів фракцій, депутатських груп для роботи у тимчасовій слідчій комісії відповідно до норм законодавства.
ParlaMint-UA_2021-09-22-m0.u12.p6.sent1	Прошу розглянути дану ініціативу та долучитися до роботи ТСК.
ParlaMint-UA_2021-09-22-m0.u12.p7.sent1	Дякую за увагу.
ParlaMint-UA_2021-09-22-m0.u13.p1.sent1	Дякую.
ParlaMint-UA_2021-09-22-m0.u13.p2.sent1	Слово надається народному депутату України Мисягіну Юрію Михайловичу.
ParlaMint-UA_2021-09-22-m0.u13.p2.sent2	Передайте офіційно.
ParlaMint-UA_2021-09-22-m0.u14.p1.sent1	Прошу надати слово Юрію Камельчуку.
ParlaMint-UA_2021-09-22-m0.u15.p1.sent1	Камельчук Юрій, будь ласка.
ParlaMint-UA_2021-09-22-m0.u16.p1.sent1	Добрий день, шановні колеги, добрий день українці!
ParlaMint-UA_2021-09-22-m0.u16.p1.sent2	Тема виступу дуже проста – 17,5 тисяч тонн вугілля.
ParlaMint-UA_2021-09-22-m0.u16.p1.sent3	Хто ж вкрав?
ParlaMint-UA_2021-09-22-m0.u16.p1.sent4	Львівська філія телеканалу Espreso оприлюднила другу серію замовного серіалу, єдина мета якого змусити мене мовчати.
ParlaMint-UA_2021-09-22-m0.u16.p1.sent5	Мовчати з приводу корупції на шахтах, мовчати з приводу "джинси" продажних журналістів і мовчати з приводу незаконних дій команди п’ятого Президента і не тільки, які є власниками телеканалу Espreso.
ParlaMint-UA_2021-09-22-m0.u16.p2.sent1	Шановні адепти "п’ятого" і викривачі корупції, так звані викривачі, свого ви точно не добилися, аж навпаки.
ParlaMint-UA_2021-09-22-m0.u16.p2.sent2	Тому я буду продовжувати показувати справжню інформацію.
ParlaMint-UA_2021-09-22-m0.u16.p3.sent1	Міністерство енергетики справді ініціювало інвентаризацію залишків вугілля на складах ДП "Львіввугілля".
ParlaMint-UA_2021-09-22-m0.u16.p3.sent2	В результаті перевірки виявлено баланс нестачі вугілля 17 тисяч тонн.
ParlaMint-UA_2021-09-22-m0.u16.p3.sent3	Саме тому в Міністерстві звернулися до правоохоронних органів, щоб виявити і притягнути до відповідальності винних.
ParlaMint-UA_2021-09-22-m0.u16.p3.sent4	До слова, цим займався і я, і повідомляв про це, очолюючи ТСК з питань збитковості підприємства в парламентському Комітеті енергетики і ЖКП.
ParlaMint-UA_2021-09-22-m0.u16.p3.sent5	На жаль, на цьому правда завершується і починається казка – казка про 17,5 тисяч тонн вугілля, які за два місяці нібито вивезли з шахт.
ParlaMint-UA_2021-09-22-m0.u16.p4.sent1	Хто не в темі, проста математика і калькулятор вам допоможе: 17 тисяч тонн вугілля – це приблизно 273 семидесятиметрових вагонів.
ParlaMint-UA_2021-09-22-m0.u16.p4.sent2	Уявіть собі такі об’єми.
ParlaMint-UA_2021-09-22-m0.u16.p4.sent3	Наскільки реально без.
ParlaMint-UA_2021-09-22-m0.u16.p4.sent4	поміченим, без того, щоб це побачили, вивезти, наприклад, 875 вантажівок вугілля з шахт, на яких виявлено, до речі, на трьох шахтах саме, недостачу.
ParlaMint-UA_2021-09-22-m0.u16.p5.sent1	До речі, якби там були відеокамери і якби керівництво ДП "Львіввугілля" про це прослідкувало, то вони також би бачили і інші вивезення, якби це було правдою.
ParlaMint-UA_2021-09-22-m0.u16.p5.sent2	Але там де правда, де брехня – ми розберемося.
ParlaMint-UA_2021-09-22-m0.u16.p6.sent1	В мене ще одне питання.
ParlaMint-UA_2021-09-22-m0.u16.p6.sent2	Забули про 200 мільйонів, які з’явилися на початку цього року як борг ДП "Львіввугілля", які відвантажили на "прокладки" від колишнього менеджменту Центренерго.
ParlaMint-UA_2021-09-22-m0.u16.p6.sent3	Забули про це!
ParlaMint-UA_2021-09-22-m0.u16.p6.sent4	І забули доєднатися до Тимчасової слідчої комісії два наших колеги, які вчора брудом обливали мене на брифінгах – це Михайло Бондар і Михайло Волинець.
ParlaMint-UA_2021-09-22-m0.u16.p6.sent5	Дякую вам, що не працювали у Тимчасовій слідчій комісії по збитками вугільної галузі.
ParlaMint-UA_2021-09-22-m0.u16.p6.sent6	І дякую, що ви зараз продовжуєте розповсюджувати фейки.
ParlaMint-UA_2021-09-22-m0.u16.p6.sent7	Якщо ви думаєте, що таким чином ви зупините мене, вам це не вдасться.
ParlaMint-UA_2021-09-22-m0.u16.p6.sent8	Глибше будете копати – швидше найдете яму для себе.
ParlaMint-UA_2021-09-22-m0.u16.p6.sent9	А я просто спокійно буду спостерігати, як поруч будуть пропливати ваші кримінальні справи.
ParlaMint-UA_2021-09-22-m0.u16.p7.sent1	І до речі, журналістам слід вивчити українську, тому що слово "Геннадій", а точніше ім’я пишеться з двома "н".
ParlaMint-UA_2021-09-22-m0.u17.p1.sent1	Шановні колеги, я надаю право на репліку.
ParlaMint-UA_2021-09-22-m0.u17.p1.sent2	Я так розумію, вимагають дві особи, які були названі.
ParlaMint-UA_2021-09-22-m0.u17.p2.sent1	Будь ласка, Михайло Волинець і Михайло Бондар.
ParlaMint-UA_2021-09-22-m0.u17.p2.sent2	Спочатку Волинець, потім Бондар по хвилині.
ParlaMint-UA_2021-09-22-m0.u17.p2.sent3	Будь ласка.
ParlaMint-UA_2021-09-22-m0.u17.p3.sent1	Ну і все-таки просив би авторів утримуватися від прізвищ.
ParlaMint-UA_2021-09-22-m0.u18.p1.sent1	Шановні друзі!
ParlaMint-UA_2021-09-22-m0.u18.p1.sent2	Це той випадок, коли на злодії горить шапка.
ParlaMint-UA_2021-09-22-m0.u18.p2.sent1	Камельчук підвів міністра енергетики Галущенка, пролобіював двох своїх помічників на відповідні посади в ДП (Державне підприємство "Львіввугілля"), пролобіював приватну компанію.
ParlaMint-UA_2021-09-22-m0.u18.p2.sent2	В Міністерстві енергетики коли розібралися, що не вистачає на аварійних складах шахт 17,5 тисяч тонн вугілля, відсторонили людей Камельчука.
ParlaMint-UA_2021-09-22-m0.u18.p2.sent3	Служба безпеки України провела розслідування.
ParlaMint-UA_2021-09-22-m0.u18.p2.sent4	Зробили виїмку документів на трьох шахтах і в ДП "Львіввугілля".
ParlaMint-UA_2021-09-22-m0.u18.p3.sent1	Журналісти, місцева преса, атошники відреагували на цю ситуацію.
ParlaMint-UA_2021-09-22-m0.u18.p3.sent2	Шахтарі пікетували обладміністрації.
ParlaMint-UA_2021-09-22-m0.u18.p3.sent3	Мені особисто телефонував Баканов 21 серпня і ми обговорювали цю ситуацію.
ParlaMint-UA_2021-09-22-m0.u18.p4.sent1	Тепер Камельчук називає моє прізвище, що я йому заважаю розкрадати вугілля тут на шахті і займатися корупційними заходами відповідними.
ParlaMint-UA_2021-09-22-m0.u18.p4.sent2	За це, Юра, треба відповідати!
ParlaMint-UA_2021-09-22-m0.u19.p1.sent1	Будь ласка, слово, право на репліку надається народному депутату Михайлу Бондарю.
ParlaMint-UA_2021-09-22-m0.u19.p1.sent2	Будь ласка.
ParlaMint-UA_2021-09-22-m0.u20.p1.sent1	Вчора у мене, колеги, був брифінг.
ParlaMint-UA_2021-09-22-m0.u20.p1.sent2	Я трошки розказував, що ці люди, які два місяці., яких поставив наш колега, який перед тим доповідав про ТСК, про це все, на ДП "Львіввугілля", зараз лізуть на шахту "Надія".
ParlaMint-UA_2021-09-22-m0.u20.p1.sent3	Тому що там вкрали 17,5 тисяч тонн, зараз хочуть залізти на шахту "Надія".
ParlaMint-UA_2021-09-22-m0.u20.p2.sent1	Я думаю, що, дійсно, правоохоронні органи розберуться з цим.
ParlaMint-UA_2021-09-22-m0.u20.p2.sent2	І напевне, що добре, що міністр пробує трошки відсунутися від цього нардепа, який пропонував свої послуги.
ParlaMint-UA_2021-09-22-m0.u20.p3.sent1	ТСК, про яку він говорить, ще в червні місяці мала б прозвітувати про збитковість вугледобувних підприємств.
ParlaMint-UA_2021-09-22-m0.u20.p3.sent2	Наразі вона так і не зробило, тому що коли його люди вкрали 17,5 тисяч тонн, це і є збитковість вуглевидобувних підприємств.
ParlaMint-UA_2021-09-22-m0.u20.p4.sent1	А колезі хочу сказати: не в комітет треба звертатися, а в Антимонопольний комітет, дати чітку вказівку, що треба зробити.
ParlaMint-UA_2021-09-22-m0.u21.p1.sent1	Слово надається замість народного депутата Князевича Руслана Петровича Геращенко Ірині Володимирівні.
ParlaMint-UA_2021-09-22-m0.u21.p1.sent2	Будь ласка.
ParlaMint-UA_2021-09-22-m0.u22.p1.sent1	Шановні українці!
ParlaMint-UA_2021-09-22-m0.u22.p1.sent2	Думаю, більшість з вас уже переконалися в тому, що Зеленський і його команда прийшли до влади на маніпуляціях, брехні й популізмі, оббрехавши два роки тому нашу команду.
ParlaMint-UA_2021-09-22-m0.u22.p1.sent3	Але треба віддати належне, прийшли вони до влади на чесних і демократичних виборах.
ParlaMint-UA_2021-09-22-m0.u22.p2.sent1	І схоже, за Порошенка в цій країні відбулися останні демократичні вибори.
ParlaMint-UA_2021-09-22-m0.u22.p2.sent2	Згадаємо, рік тому місцеві вибори.
ParlaMint-UA_2021-09-22-m0.u22.p2.sent3	Ви всі пам’ятаєте ці п’ять питань від Президента, проведені в опитуванні за невідомі гроші.
ParlaMint-UA_2021-09-22-m0.u22.p2.sent4	Наша фракція і досі на наші запити до відповідних структур, до фракції монобільшості не отримала відповіді, так хто ж це фінансував: народ, ці забаганки Зеленського і "слуг", чи олігархи, підігруючи Зеленському?
ParlaMint-UA_2021-09-22-m0.u22.p3.sent1	Ви всі пам’ятаєте, як на 80 окрузі на Франківщині Зеленський і його команда відкинули Україну в часи Януковича, коли туди приїжджали оці парламентські тітушки, коли доводили майже до смерті членів ОВК.
ParlaMint-UA_2021-09-22-m0.u22.p4.sent1	І от зараз ці технології Януковича на повну включаються на 197 окрузі на Черкащині, де "Європейська солідарність" висунула кандидатом у народні депутати героя політв’язня Кремля, якого не зламав Путін, а Зеленському і Ко подавно не вдасться зламати Романа Сущенка.
ParlaMint-UA_2021-09-22-m0.u22.p5.sent1	Так ось команда Зеленського і Скічка, а це колишній нардеп від монобільшості, вже на повну включили там адмінресурс.
ParlaMint-UA_2021-09-22-m0.u22.p5.sent2	Уже викликають членів ОВК, директорів шкіл, директорів лікарень, яким не платять зарплати, до Служби безпеки України, ОТГ керівників туди тягають і проводять з ними так звані бесіди профілактичні.
ParlaMint-UA_2021-09-22-m0.u22.p6.sent1	Вже на повну там розроблено сценарій із залучення адмінресурсу.
ParlaMint-UA_2021-09-22-m0.u22.p6.sent2	Скічко, який залишився в пам’яті сесійної зали тільки тим, що він був таким, знаєте, промоутером Закону про азартний ігорний бізнес і включання казино, сьогодні за ручку водить цього кандидата від "слуг".
ParlaMint-UA_2021-09-22-m0.u22.p6.sent3	Почали вони з того, що перенесли округ з Канева, де він знаходився історично, до Золотоноші.
ParlaMint-UA_2021-09-22-m0.u22.p6.sent4	Тому що нинішній кандидат від "слуг", він зараз працює мером Золотоноші, тобто готують уже "правильне" голосування і хочуть зробити Золотоношу таким плацдармом для фальсифікацій.
ParlaMint-UA_2021-09-22-m0.u22.p7.sent1	Ми хочемо закликати всі організації, які моніторять виборчий процес, на повну зараз включитися і фіксувати всі ці порушення закону, весь цей адмінресурс.
ParlaMint-UA_2021-09-22-m0.u22.p7.sent2	Ми знаємо, що на початку жовтня вже Зеленський готується працювати ВІП-агітатором "Слуги народу" і їздити туди розповідати про те, який прекрасний кандидат.
ParlaMint-UA_2021-09-22-m0.u22.p8.sent1	Дорогі черкащани, коли вам розповідає Зеленський, що він там дороги будує, запитайте, скільки він вклав в дороги.
ParlaMint-UA_2021-09-22-m0.u22.p8.sent2	Це будується за ваші податки.
ParlaMint-UA_2021-09-22-m0.u22.p8.sent3	Коли Зеленський розповідає, що вони вам там збираються будувати стадіони і інше – це будується за ваші податки, які сплачують сьогодні черкащани.
ParlaMint-UA_2021-09-22-m0.u22.p8.sent4	Зеленський жодної копійки на благодійність за ці роки не витратив, в тому числі і на дороги.
ParlaMint-UA_2021-09-22-m0.u22.p8.sent5	А Офіс Президента заявив, що.
ParlaMint-UA_2021-09-22-m0.u23.p1.sent1	Слово надається народній депутатці України Борзовій Ірині Наумівні, фракція політичної партії "Слуга народу".
ParlaMint-UA_2021-09-22-m0.u24.p1.sent1	Доброго дня, шановні українці!
ParlaMint-UA_2021-09-22-m0.u24.p1.sent2	Ірина Борзова, Вінниччина, "Слуга народу".
ParlaMint-UA_2021-09-22-m0.u24.p1.sent3	Дорогі українці, спілкуючись з вами, працюючи на окрузі на Вінниччині, я чую від вас хвилювання щодо опалювального сезону, платіжок на комунальні послуги і чи буде нараховуватися субсидія.
ParlaMint-UA_2021-09-22-m0.u24.p2.sent1	Попри складну ситуацію на світовому ринку Україна має стабільно пройти опалювальний сезон, до того ж без різких змін тарифів для населення.
ParlaMint-UA_2021-09-22-m0.u24.p2.sent2	Ми не повинні допустити ситуацію, яка склалася у 14-х та 19-х роках, коли платіжки у людей зросли майже на 2 тисячі гривень.
ParlaMint-UA_2021-09-22-m0.u24.p3.sent1	Важливо, що на засіданні Кабінету Міністрів України вже прийнято розроблену Міністерством енергетики постанову, відповідно до якої не зміниться тариф на електроенергію для населення, а для тих, хто споживає менше 250 кіловат на місяць, навіть знизився.
ParlaMint-UA_2021-09-22-m0.u24.p3.sent2	Враховуючи, що на європейському ринку виник дефіцит газу, ціни зросли до історичного максимуму і зараз перевищують 600 доларів за тисячу кубометрів Нафтогаз встановив річну ціну на газ для населення.
ParlaMint-UA_2021-09-22-m0.u24.p3.sent3	З травня 21-го по травень 22-го діє річний тариф на газ.
ParlaMint-UA_2021-09-22-m0.u24.p3.sent4	Ціна стабільна – менше 8 гривень за кубічний метр.
ParlaMint-UA_2021-09-22-m0.u24.p3.sent5	Відповідно стрибків на газ для населення не має бути.
ParlaMint-UA_2021-09-22-m0.u24.p4.sent1	Варто зауважити, що в рамках реформи децентралізації саме очільники міст впливають на ціноутворення тарифів на тепло та гарячу воду.
ParlaMint-UA_2021-09-22-m0.u24.p4.sent2	Це дуже важливий момент.
ParlaMint-UA_2021-09-22-m0.u24.p4.sent3	Чи зростатиме ціна – залежить від місцевих очільників кожного окремого міста.
ParlaMint-UA_2021-09-22-m0.u24.p4.sent4	Мерам, які подбали про своє місто, про енергоефективність, про інфраструктуру, буде набагато легше пройти опалювальний сезон.
ParlaMint-UA_2021-09-22-m0.u24.p5.sent1	Разом з тим, дійсно, варто зауважити, що ціна природного газу для бюджетних установ дійсно зросла.
ParlaMint-UA_2021-09-22-m0.u24.p5.sent2	Тому важливо, щоб уряд допоміг органам місцевого самоврядування пройти опалювальний сезон без ускладнень.
ParlaMint-UA_2021-09-22-m0.u24.p5.sent3	Однозначно, ми маємо об’єднати зусилля з місцевою владою, аби в Україні були встановлені прозорі та доступні тарифи для комунального сектору, бюджетних установ та населення.
ParlaMint-UA_2021-09-22-m0.u24.p6.sent1	Також варто проголосувати за зміни до бюджету 2021 року для того, щоб всі, хто потребують, отримали субсидії.
ParlaMint-UA_2021-09-22-m0.u24.p6.sent2	Люди повинні мати тепло у своїх домівках, стабільні тарифи та субсидії, кому важко.
ParlaMint-UA_2021-09-22-m0.u24.p7.sent1	Дякую.
ParlaMint-UA_2021-09-22-m0.u25.p1.sent1	Дякую.
ParlaMint-UA_2021-09-22-m0.u25.p2.sent1	Слово надається замість народного депутата Тістика Ростислава Ярославовича народному депутату Грищуку Роману Павловичу.
ParlaMint-UA_2021-09-22-m0.u25.p2.sent2	Будь ласка.
ParlaMint-UA_2021-09-22-m0.u26.p1.sent1	Доброго ранку, шановні колеги!
ParlaMint-UA_2021-09-22-m0.u26.p1.sent2	Я в парламенті представляю 222 округ, це Солом’янський район міста Києва.
ParlaMint-UA_2021-09-22-m0.u26.p1.sent3	Багато хто з вас живе в Солом’янському районі.
ParlaMint-UA_2021-09-22-m0.u26.p1.sent4	Більшість, хто з вас живе в місті Києві, кожен бачить те, що відбувається зараз зі столицею – це тотальна забудова міста Києва, нові ЖК та офісні центри з’являються на місці шкільних стадіонів, скверів, парків, об’єктів культурної спадщини.
ParlaMint-UA_2021-09-22-m0.u26.p1.sent5	Результати цього кожен з нас відчуває на собі: це кілометрові пробки, переповнені дитячі садочки та школи, це зношені інженерні мережі, це максимальне зменшення публічного простору.
ParlaMint-UA_2021-09-22-m0.u26.p1.sent6	На жаль, київська влада зараз стала провайдером забудовників, а не інтересів киян.
ParlaMint-UA_2021-09-22-m0.u26.p1.sent7	У нас немає затвердженого генерального плану, немає зонування.
ParlaMint-UA_2021-09-22-m0.u26.p1.sent8	Містобудівні умови видаються так, як треба забудовникам, а не так, як треба киянам.
ParlaMint-UA_2021-09-22-m0.u26.p2.sent1	У цьому всьому допомагала, видавала дозволи славнозвісна ДАБІ, яку ми з вами ліквідували законом України.
ParlaMint-UA_2021-09-22-m0.u26.p2.sent2	Проте, в останні дні своєї роботи ДАБІ працювала цілодобово і навидавала величезну кількість різних дозволів на забудову міста Києва, в тому числі і забудову Національного авіаційного університету.
ParlaMint-UA_2021-09-22-m0.u26.p2.sent3	14 будинків, 1 тисяча 700 квартир на території НАУ!
ParlaMint-UA_2021-09-22-m0.u26.p3.sent1	Авіаційний університет вже має негативний досвід будівництва ЖК на його території.
ParlaMint-UA_2021-09-22-m0.u26.p3.sent2	Є відповідні звіти Рахункової палати, я виступав в залі.
ParlaMint-UA_2021-09-22-m0.u26.p3.sent3	Університет за це майже нічого не отримав.
ParlaMint-UA_2021-09-22-m0.u26.p3.sent4	Землі освіти відійшли під ЖК.
ParlaMint-UA_2021-09-22-m0.u26.p4.sent1	Зараз ми знову наступаємо на одні й ті ж самі граблі.
ParlaMint-UA_2021-09-22-m0.u26.p4.sent2	На землях освіти з’являються 14 будинків на 1 тисячу 700 квартир.
ParlaMint-UA_2021-09-22-m0.u26.p4.sent3	Це унеможливить подальший розвиток Національного авіаційного університету.
ParlaMint-UA_2021-09-22-m0.u26.p4.sent4	Це те, що кожен з нас киян відчує прямо на собі.
ParlaMint-UA_2021-09-22-m0.u26.p5.sent1	Я вже звернувся до Прем’єр-міністра України.
ParlaMint-UA_2021-09-22-m0.u26.p5.sent2	Також звернусь до новоствореної Державної інспекції з містобудування щодо скасування цих ганебних дозволів.
ParlaMint-UA_2021-09-22-m0.u26.p5.sent3	Також чекаю реакцію Міністерства освіти та керівництва Національного авіаційного університету.
ParlaMint-UA_2021-09-22-m0.u26.p6.sent1	Ні – тотальній забудові міста Києва!
ParlaMint-UA_2021-09-22-m0.u26.p6.sent2	Ні – забудові земель освіти!
ParlaMint-UA_2021-09-22-m0.u26.p6.sent3	Ні – забудові Національного авіаційного університету!
ParlaMint-UA_2021-09-22-m0.u26.p7.sent1	Дякую.
ParlaMint-UA_2021-09-22-m0.u27.p1.sent1	Дякую вам.
ParlaMint-UA_2021-09-22-m0.u27.p2.sent1	Слово надається народному депутату Припутню Дмитру Сергійовичу, але замість нього буде виступати Пушкаренко Арсен.
ParlaMint-UA_2021-09-22-m0.u27.p2.sent2	Будь ласка.
ParlaMint-UA_2021-09-22-m0.u27.p2.sent3	І це крайній на сьогодні виступ в розділі.
ParlaMint-UA_2021-09-22-m0.u27.p3.sent1	Будь ласка, Пушкаренко Арсен.
ParlaMint-UA_2021-09-22-m0.u28.p1.sent1	Шановна президія, шановні колеги, дорогі українці!
ParlaMint-UA_2021-09-22-m0.u28.p1.sent2	Ви знаєте, що у Верховній Раді знаходиться і в першому читанні прийнятий законопроект про запобігання загрозам національній безпеці, пов’язаний із надмірним впливом осіб, які мають значну економічну, політичну вагу в суспільному житті, тобто олігархи.
ParlaMint-UA_2021-09-22-m0.u28.p2.sent1	За ініціативою Президента Володимира Зеленського ми з вами в першому читанні прийняли цей законопроект.
ParlaMint-UA_2021-09-22-m0.u28.p2.sent2	Найближчими днями ми маємо його розглядати в другому читанні і в цілому.
ParlaMint-UA_2021-09-22-m0.u28.p2.sent3	Так, до нього була критика, зауваження, але в комітеті він прийнятий, доопрацьований.
ParlaMint-UA_2021-09-22-m0.u28.p2.sent4	Всі колеги з усіх фракцій мали можливість подати правки.
ParlaMint-UA_2021-09-22-m0.u28.p3.sent1	Коли, колеги шановні, ми з вами йшли на вибори, я зараз звертаюся до нашої фракції "Слуга народу", ми обіцяли, що ми розпочнемо демонтаж і демонтуємо олігархічну систему.
ParlaMint-UA_2021-09-22-m0.u28.p3.sent2	Що таке олігархи?
ParlaMint-UA_2021-09-22-m0.u28.p3.sent3	Олігархи – це ракова пухлина на тілі нашої держави.
ParlaMint-UA_2021-09-22-m0.u28.p3.sent4	Ми розуміємо, що цей шлях пройшли всі країни Радянського Союзу, соцтабору, і це явище в 90-х, в 2000-х було і в Балтійських країнах, в Польщі, Словаччині, Чехії, Хорватії.
ParlaMint-UA_2021-09-22-m0.u28.p3.sent5	Але ці країни зуміли перемогти олігархів і ви бачите сьогодні їхню економічну спроможність, їхні можливості, їхній потенціал.
ParlaMint-UA_2021-09-22-m0.u28.p4.sent1	Тому, шановні колеги, наступив момент істини в українській політиці, момент, коли буде зрозуміло, хто слуга народу, а хто слуга олігархів.
ParlaMint-UA_2021-09-22-m0.u28.p4.sent2	Я розумію, що старі фракції, а в деяких з них представлені олігархи, навіть тут, поряд з нами, проти цього законопроекту.
ParlaMint-UA_2021-09-22-m0.u28.p4.sent3	Я розумію, що вони звикли за вісім скликань працювати в цій системі.
ParlaMint-UA_2021-09-22-m0.u28.p4.sent4	Їх все влаштовує.
ParlaMint-UA_2021-09-22-m0.u28.p4.sent5	Мета олігарха, яка?
ParlaMint-UA_2021-09-22-m0.u28.p4.sent6	Через цей зал, через Кабмін впливати через політику на економіку, ставати монополістами, виторговувати для себе особливі преференції.
ParlaMint-UA_2021-09-22-m0.u28.p5.sent1	У нас унікальна можливість, і в нас є монобільшість тільки тому, що люди нам довірили, що мі обіцяли, що ми демонтуємо олігархічну систему.
ParlaMint-UA_2021-09-22-m0.u28.p5.sent2	Тому голосування в залі за цей законопроект – це маркер для кожного з нас, маркер того, ми з народом і ми щось змінюємо, чи ми залишаємося в старій, прогнилій, корумпованій олігархічній системі.
ParlaMint-UA_2021-09-22-m0.u28.p6.sent1	Тому, шановні колеги, я дуже прошу кожного з вас, коли цей законопроект буде розглядатися в другому читанні і в цілому, підтримати його.
ParlaMint-UA_2021-09-22-m0.u28.p6.sent2	Бо цим законом ми підтримуємо кожного громадянина України, який, обираючи нас, прагнув змін, який втомився від старих політиків.
ParlaMint-UA_2021-09-22-m0.u28.p6.sent3	Слава Україні!
ParlaMint-UA_2021-09-22-m0.u29.p1.sent1	Героям слава!
ParlaMint-UA_2021-09-22-m0.u29.p2.sent1	Шановні колеги, перелік питань.
ParlaMint-UA_2021-09-22-m0.u29.p2.sent2	Ми завершили оцю частину нашого засідання.
ParlaMint-UA_2021-09-22-m0.u29.p2.sent3	Надійшла заява про перерву з заміною на виступ від двох фракцій – це фракція "Батьківщина" і фракція "ЄС".
ParlaMint-UA_2021-09-22-m0.u29.p3.sent1	Слово надається Юлії Володимирівні Тимошенко, 3 хвилини.
ParlaMint-UA_2021-09-22-m0.u29.p3.sent2	І після цього переходимо до розгляду питань порядку денного.
ParlaMint-UA_2021-09-22-m0.u30.p1.sent1	Шановні колеги, я прошу хвилину уваги, я розумію, що у всіх свої справи.
ParlaMint-UA_2021-09-22-m0.u30.p1.sent2	Вчора, без перебільшення, відбулась сенсаційна подія, але, на жаль, вона залишилася в парламенті непоміченою.
ParlaMint-UA_2021-09-22-m0.u30.p2.sent1	Справа в тому, що головний виконавчий директор НАК "Нафтогазу" Отто Ватерландер дав вчора розгорнуте інтерв’ю перед тим як звільнитися з посади.
ParlaMint-UA_2021-09-22-m0.u30.p2.sent2	Ключову річ, яку він сказав, я хотіла би зараз вам процитувати.
ParlaMint-UA_2021-09-22-m0.u30.p3.sent1	"Видобуток газу коштує нам близько 1 гривні за кубічний метр".
ParlaMint-UA_2021-09-22-m0.u30.p3.sent2	Це сказав іноземець і головний виконавчий директор НАК "Нафтогазу".
ParlaMint-UA_2021-09-22-m0.u30.p3.sent3	1 гривня, зверніть увагу.
ParlaMint-UA_2021-09-22-m0.u30.p4.sent1	І тоді в мене запитання до всіх нас: ми, що зовсім тут народ не представляємо, тут зовсім депутатів немає?
ParlaMint-UA_2021-09-22-m0.u30.p4.sent2	Чому ми даємо право сьогодні, навіть у постачальника "останньої надії" НАК "Нафтогазу" брати газ для населення по 7,99?
ParlaMint-UA_2021-09-22-m0.u30.p4.sent3	Це вважайте в 8 разів більше вартості газу в Україні.
ParlaMint-UA_2021-09-22-m0.u30.p4.sent4	Хто дав право 800 відсотків заробляти на бідних українських родинах, які не можуть звести кінці з кінцями?
ParlaMint-UA_2021-09-22-m0.u30.p5.sent1	І друге.
ParlaMint-UA_2021-09-22-m0.u30.p5.sent2	Я хочу сказати вам новину: з жовтня місяця бюджетним установам (школам, дитячим садочкам, лікарням) будуть продавати цей самий газ НАК "Нафтогазу" український по 24 гривні за кубометр – в 24 рази дорожче ніж коштує цей газ за даними іноземного громадянина, який очолював НАК "Нафтогаз".
ParlaMint-UA_2021-09-22-m0.u30.p6.sent1	Я хочу зараз сказати, що це ЧП в країні, це великий обман.
ParlaMint-UA_2021-09-22-m0.u30.p6.sent2	І хочу нагадати, що є державний аудит, який говорить про те, що НАК "Нафтогаз" не за призначенням використав 225 мільярдів гривень – це практично більше Пенсійного фонду країни.
ParlaMint-UA_2021-09-22-m0.u30.p6.sent3	І тому наша команда вважає, що якщо парламент взагалі існує, а непусте місце, треба негайно діяти.
ParlaMint-UA_2021-09-22-m0.u30.p7.sent1	Ми пропонуємо.
ParlaMint-UA_2021-09-22-m0.u30.p7.sent2	Перше – заслухати на цю тему Прем’єр-міністра в п’ятницю.
ParlaMint-UA_2021-09-22-m0.u30.p8.sent1	Друге – негайно створити тимчасову слідчу комісію по НАК "Нафтогазу".
ParlaMint-UA_2021-09-22-m0.u30.p9.sent1	Третє – розглянути наш з вами спільний законопроект 4380 про те, щоби український газ за собівартістю плюс 30 відсотків прибутку віддати людям і бюджетним установам.
ParlaMint-UA_2021-09-22-m0.u30.p10.sent1	І четверте – звернутися за порушенням кримінальної справи в НАБУ відносно всіх, хто керував НАК "Нафтогазом".
ParlaMint-UA_2021-09-22-m0.u30.p11.sent1	От вам зовнішнє управління: громадянин іноземної держави сказав, що треба продавати не по 7, а по 20.
ParlaMint-UA_2021-09-22-m0.u30.p11.sent2	От так ми сьогодні живемо, треба це виправляти.
ParlaMint-UA_2021-09-22-m0.u31.p1.sent1	Шановні колеги, перелік питань, що пропонуються для обговорення і прийняття рішень сьогодні, вам надано, переходимо до їх розгляду.
ParlaMint-UA_2021-09-22-m0.u31.p2.sent1	Вашому розгляду пропонується проект Постанови про невідкладні заходи щодо забезпечення реалізації права громадян на житло, проект народної депутатки України Галини Третьякової, це проект номер 5251.
ParlaMint-UA_2021-09-22-m0.u31.p3.sent1	Відповідно до Регламенту розгляд проводиться за скороченою процедурою.
ParlaMint-UA_2021-09-22-m0.u31.p3.sent2	Вірніше, я пропоную провести розгляд за скороченою процедурою, для цього, нагадую, нам потрібно 150 голосів набрати в залі.
ParlaMint-UA_2021-09-22-m0.u31.p4.sent1	Готові голосувати за скорочену процедуру по проекту 5251?
ParlaMint-UA_2021-09-22-m0.u31.p4.sent2	Прошу підтримати та проголосувати.
ParlaMint-UA_2021-09-22-m0.u31.p5.sent1	За-194
ParlaMint-UA_2021-09-22-m0.u31.p6.sent1	Рішення прийнято.
ParlaMint-UA_2021-09-22-m0.u31.p7.sent1	Я запрошую до доповіді народну депутатку України Галину Миколаївну Третьякову.
ParlaMint-UA_2021-09-22-m0.u31.p7.sent2	Будь ласка, Галина Миколаївна.
ParlaMint-UA_2021-09-22-m0.u32.p1.sent1	Шановний головуючий, доброго ранку!
ParlaMint-UA_2021-09-22-m0.u32.p1.sent2	З початком розгляду наших законопроектів!
ParlaMint-UA_2021-09-22-m0.u32.p1.sent3	Власне мова йде зараз про постанову і я почну із статистики європейської.
ParlaMint-UA_2021-09-22-m0.u32.p2.sent1	Тільки за ледве половина німців мають у власності домівку, житло, квартиру або власний дім, в Україні ситуація інша.
ParlaMint-UA_2021-09-22-m0.u32.p2.sent2	В Італії, в Іспанії – 70 відсотків.
ParlaMint-UA_2021-09-22-m0.u32.p2.sent3	Схід Європи має зовсім іншу статистику.
ParlaMint-UA_2021-09-22-m0.u32.p2.sent4	Хорватія, Угорщина і Україна мають у власності 80 відсотків домівок.
ParlaMint-UA_2021-09-22-m0.u32.p2.sent5	У нас навіть є таке прислів’я: "Вправний господар – гарний дім".
ParlaMint-UA_2021-09-22-m0.u32.p3.sent1	І ось в Україні так само, як і в Східній Європі.
ParlaMint-UA_2021-09-22-m0.u32.p3.sent2	Але той факт, що українці хочуть мати у власність власну домівку не означає, що кожен може дозволити собі мати власну домівку.
ParlaMint-UA_2021-09-22-m0.u32.p3.sent3	Саме тому в Україні є черга, яка за всі 30 років нашої незалежності не була сформована в одну чергу, і деякі люди за різними статусами стоять у різних житлових чергах.
ParlaMint-UA_2021-09-22-m0.u32.p3.sent4	Для того, щоб привести її нарешті до єдиної черги, зрозуміти проблему, зрозуміти, як її вирішувати і яким чином переписати радянський Житловий кодекс, яким чином вирішувати проблему соціального житла; чи є питання проживання в гуртожитку чи можна вважати, що людина має житло, чи потрібно мати тільки власну домівку для того, щоб мати житло.
ParlaMint-UA_2021-09-22-m0.u32.p3.sent5	Для того, щоб вирішити цю проблему, власне, і створена ця постанова, яка узгоджена була з центральними органами виконавчої влади і з нашим віце-прем’єром Михайлом Федоровим, який нарешті за 30 років може засобами діджиталізації, роботи з місцевою владою, з Міністерством регіональним зробити цю чергу, яка і буде початком того, що проблема черги в Україні на житло була вирішена.
ParlaMint-UA_2021-09-22-m0.u32.p4.sent1	Прошу всіх підтримати цю постанову і проголосувати її.
ParlaMint-UA_2021-09-22-m0.u32.p4.sent2	Заздалегідь вдячна.
ParlaMint-UA_2021-09-22-m0.u33.p1.sent1	Дякую, Галина Миколаївна.
ParlaMint-UA_2021-09-22-m0.u33.p2.sent1	Я запрошую до співдоповіді голову підкомітету Комітету з питань організації державної влади, місцевого самоврядування, регіонального розвитку та містобудування Літвінова Олександра Миколайовича.
ParlaMint-UA_2021-09-22-m0.u33.p2.sent2	Будь ласка, Олександр Миколайович.
ParlaMint-UA_2021-09-22-m0.u34.p1.sent1	Шановна президія, шановні колеги!
ParlaMint-UA_2021-09-22-m0.u34.p1.sent2	Комітет з питань організації державної влади, місцевого самоврядування, регіонального розвитку та містобудування розглянув на своєму засіданні проект Постанови Верховної Ради України про невідкладні заходи щодо забезпечення реалізації права громадян на житло за реєстраційним номером 5251.
ParlaMint-UA_2021-09-22-m0.u34.p2.sent1	Мета проекту полягає у зборі статистичної інформації, проведенні комплексного, змістовного аналізу стану забезпечення громадян житлом, відображення відповідної динаміки руху квартирних черг, щоб в подальшому розробити урядову програму забезпечення реалізації права громадян на житло.
ParlaMint-UA_2021-09-22-m0.u34.p3.sent1	За результатами всебічного обговорення комітет рекомендував Верховній Раді України відповідно до частини третьої статті 138 Регламенту Верховної Ради України прийняти проект Постанови Верховної Ради України про невідкладні заходи щодо забезпечення реалізації права громадян на житло за реєстраційним номером 5251 в цілому.
ParlaMint-UA_2021-09-22-m0.u34.p4.sent1	Також інформую, що Міністерство розвитку громад та територій України, Міністерство соціальної політики України, Міністерство у справах ветеранів України проінформували про підтримку проекту постанови.
ParlaMint-UA_2021-09-22-m0.u34.p5.sent1	Міністерство фінансів України та Міністерство цифрової трансформації України висловили свої пропозиції щодо проекту даної постанови.
ParlaMint-UA_2021-09-22-m0.u34.p6.sent1	Колеги, прошу підтримати дану постанову.
ParlaMint-UA_2021-09-22-m0.u34.p6.sent2	Дякую за увагу.
ParlaMint-UA_2021-09-22-m0.u35.p1.sent1	Дякую Олександр Миколайович.
ParlaMint-UA_2021-09-22-m0.u35.p2.sent1	Шановні колеги, є необхідність обговорювати цей проект постанови?
ParlaMint-UA_2021-09-22-m0.u35.p2.sent2	Є.
ParlaMint-UA_2021-09-22-m0.u35.p2.sent3	Тоді прошу записатися: два – за, два – проти.
ParlaMint-UA_2021-09-22-m0.u35.p3.sent1	Слово надається народній депутатці України Михайлюк Галині Олегівні, фракція політичної партії "Слуга народу".
ParlaMint-UA_2021-09-22-m0.u36.p1.sent1	Прошу передати слово Галині Третьяковій.
ParlaMint-UA_2021-09-22-m0.u37.p1.sent1	Третьякова Галина Миколаївна, будь ласка.
ParlaMint-UA_2021-09-22-m0.u38.p1.sent1	Дякую за надане слово.
ParlaMint-UA_2021-09-22-m0.u38.p2.sent1	Я ще раз прошу зал підтримати.
ParlaMint-UA_2021-09-22-m0.u38.p2.sent2	Ще раз наголошую, що у нас купа невирішених проблем у забезпеченні житлом усіх тих, хто нужденний у цьому житлі.
ParlaMint-UA_2021-09-22-m0.u38.p3.sent1	Ще хочу наголосити на тому, що черги на житло дублюються.
ParlaMint-UA_2021-09-22-m0.u38.p3.sent2	У нас є люди, які мають статус, наприклад, учасника бойових дій, одночасно є багатодітними батьками або матеріями, є ті, хто є малозабезпеченими.
ParlaMint-UA_2021-09-22-m0.u38.p3.sent3	У багатодітних родинах у нас найбільший відсоток бідності.
ParlaMint-UA_2021-09-22-m0.u38.p3.sent4	Це після аналізу оцінки стратегії подолання бідності аналізи саме свідчать про це.
ParlaMint-UA_2021-09-22-m0.u38.p3.sent5	Невідомо, яким чином люди, які стоять 30 років, не отримали домівки, коли приймали участь у війні в Афганістані.
ParlaMint-UA_2021-09-22-m0.u38.p3.sent6	Досі учасники бойових дій афганській до 30 років не забезпечені житлом.
ParlaMint-UA_2021-09-22-m0.u38.p4.sent1	Для того, щоб цю чергу взагалі зрозуміти за якимись ознаками, хто скільки років стоїть, хто більш чи менш нужденний, для того, щоб ті гроші, які виокремлюються в державному, в місцевих бюджетних, сконцентрувати саме на запуск найбільш нужденних прошарків населення і потрібно створення єдиної черги.
ParlaMint-UA_2021-09-22-m0.u38.p4.sent2	Намагалося міністерство створити такий реєстр і в попередні роки, на жаль, єдиної черги немає.
ParlaMint-UA_2021-09-22-m0.u38.p5.sent1	Мої запити до місцевих органів самоврядування, до центральних органів влади кажуть про те, що на сьогоднішній день такої єдиної черги і розуміння, яка потреба по всій країні у житлі в цовках, в уряді, у Верховній Раді відсутня.
ParlaMint-UA_2021-09-22-m0.u38.p6.sent1	Прошу підтримати цю постанову для того, щоб ми всі як народні депутати розуміли, яка потреба і яка глибина цієї проблеми.
ParlaMint-UA_2021-09-22-m0.u38.p7.sent1	Дякую.
ParlaMint-UA_2021-09-22-m0.u39.p1.sent1	Дякую, Галино Миколаївно
ParlaMint-UA_2021-09-22-m0.u39.p2.sent1	Слово надається народній депутатці України Стефанишиній Ользі Анатоліївні, фракція політичної партії "Голос".
ParlaMint-UA_2021-09-22-m0.u40.p1.sent1	Ольга Стефанишина, об’єднання "Справедливість".
ParlaMint-UA_2021-09-22-m0.u40.p1.sent2	Прошу передати слово Роману Лозинському.
ParlaMint-UA_2021-09-22-m0.u41.p1.sent1	Роман Лозинський, будь ласка.
ParlaMint-UA_2021-09-22-m0.u42.p1.sent1	Роман Лозинський, об’єднання "Справедливість".
ParlaMint-UA_2021-09-22-m0.u42.p1.sent2	Якби всі народні депутати робили прийоми, якби всі народні депутати зустрічалися з людьми не тільки в центрі Києва, а в громадах, в територіальних громадах, на вулицях, на площах, то знали б, що одним з найбільш поширених питань – це питання незабезпеченості житлом людей.
ParlaMint-UA_2021-09-22-m0.u42.p2.sent1	У нас так сталося, що разом з радянською спадщиною ми отримали зруйновані комунальні квартири.
ParlaMint-UA_2021-09-22-m0.u42.p3.sent1	Так сталося, що разом з радянською спадщиною ми отримали зруйновані будинки, в яких сім’ями жили люди, які довго трудилися в нашій країні на різних підприємствах, заводах, а зараз вони просто не мають де жити.
ParlaMint-UA_2021-09-22-m0.u42.p3.sent2	І чи має цю інформацію держава Україна про цих людей?
ParlaMint-UA_2021-09-22-m0.u42.p3.sent3	Чи має держава Україна, уряд, виконавчі органи план дій, що робити з переходом цих людей з комунальних квартир?
ParlaMint-UA_2021-09-22-m0.u42.p3.sent4	Що робити з державною власністю, якою вони були забезпечені?
ParlaMint-UA_2021-09-22-m0.u42.p3.sent5	Ні, не має.
ParlaMint-UA_2021-09-22-m0.u42.p4.sent1	Тому саме цей законопроект, який сьогодні в цьому залі ми розглядаємо, покликаний зробити лише перший крок.
ParlaMint-UA_2021-09-22-m0.u42.p4.sent2	Цього недостатньо.
ParlaMint-UA_2021-09-22-m0.u42.p4.sent3	Люди не отримують квартири, люди не отримують можливість зрозуміти, яким чином потім компенсовувати зруйноване житло.
ParlaMint-UA_2021-09-22-m0.u42.p4.sent4	Але це перший крок, аби держава Україна, аби уряд зрозумів взагалі, яка потреба в цих людей, яка кількість цих людей, в якому стані житло, яким колись держава забезпечувала.
ParlaMint-UA_2021-09-22-m0.u42.p5.sent1	Тому надзвичайно важливо цей крок зробити, проголосувати цей законопроект.
ParlaMint-UA_2021-09-22-m0.u42.p5.sent2	Але надалі без зайвих обіцянок людям, без зайвого популізму, без зайвої брехні держава має чесно сказати, хто, коли і в який спосіб може розраховувати на житло.
ParlaMint-UA_2021-09-22-m0.u42.p5.sent3	Це повинні зробити ми сьогодні, це повинен вже завтра зробити уряд, і люди повинні отримати цю інформацію прозоро, чітко – що їм робити далі і як їм жити далі.
ParlaMint-UA_2021-09-22-m0.u43.p1.sent1	Дякую.
ParlaMint-UA_2021-09-22-m0.u43.p2.sent1	Слово надається народній депутатці України Геращенко Ірині Володимирівні, фракція політичної партії "Європейська солідарність".
ParlaMint-UA_2021-09-22-m0.u43.p3.sent1	Гончаренко Олексій Олексійович.
ParlaMint-UA_2021-09-22-m0.u44.p1.sent1	Олексій Гончаренко, "Європейська солідарність".
ParlaMint-UA_2021-09-22-m0.u44.p1.sent2	Звичайно, наша фракція буде підтримувати цей проект постанови, тому що це важлива річ.
ParlaMint-UA_2021-09-22-m0.u44.p2.sent1	Нам дійсно треба допомагати людям і нам дійсно треба сказати, хто має право отримати від держави житло, хто не зможе це зробити.
ParlaMint-UA_2021-09-22-m0.u44.p2.sent2	Тому що в нас черги, люди стоять з часів Хрущова, по 50-60 років числяться в цих чергах і не можуть нічого отримати.
ParlaMint-UA_2021-09-22-m0.u44.p3.sent1	Я єдине, на що хочу звернути вашу увагу.
ParlaMint-UA_2021-09-22-m0.u44.p3.sent2	Подивіться початок, преамбула: ". передбаченого статтею 31 Житлового кодексу Української Радянської Соціалістичної Республіки".
ParlaMint-UA_2021-09-22-m0.u44.p4.sent1	Друзі, ми до цих пір не декомунізували наше законодавство.
ParlaMint-UA_2021-09-22-m0.u44.p4.sent2	У нас до сих пір Житловий кодекс Української Радянської Соціалістичної Республіки.
ParlaMint-UA_2021-09-22-m0.u44.p4.sent3	Я вносив законопроект щодо зміни цього.
ParlaMint-UA_2021-09-22-m0.u44.p4.sent4	Але, на жаль, ми до сих пір його не винесли в сесійну залу.
ParlaMint-UA_2021-09-22-m0.u44.p4.sent5	Давайте нарешті вже!
ParlaMint-UA_2021-09-22-m0.u44.p4.sent6	Ну скільки років?
ParlaMint-UA_2021-09-22-m0.u44.p4.sent7	30 років відсвяткували незалежній Україні, а все посилаємося на законодавство Української Радянської Соціалістичної Республіки.
ParlaMint-UA_2021-09-22-m0.u44.p5.sent1	Друге.
ParlaMint-UA_2021-09-22-m0.u44.p5.sent2	Коли ми кажемо, що треба забезпечити людей житлом.
ParlaMint-UA_2021-09-22-m0.u44.p5.sent3	Подивіться, які закони вносить уряд.
ParlaMint-UA_2021-09-22-m0.u44.p5.sent4	5600, який передбачає збільшення податкового навантаження саме на будівництво, саме на нове житло – там, де люди можуть сьогодні заробити, купити собі саму просту квартиру.
ParlaMint-UA_2021-09-22-m0.u44.p6.sent1	Звичайно, що право громадянина Зеленського на житло забезпечено вже на тисячу відсотків, незважаючи на всі обіцянки.
ParlaMint-UA_2021-09-22-m0.u44.p6.sent2	Вілла в Кончі-Заспі, яку він обіцяв віддати дітям, він її віддав дітям – власним дітям, і там тепер живе, і повністю цю обіцянку знехтував, як і всі інші.
ParlaMint-UA_2021-09-22-m0.u44.p7.sent1	Так а вибачте, давайте дамо можливість людям, які сьогодні хочуть купити житло, не збільшувати податкове навантаження на це, як це зараз намагається зробити влада.
ParlaMint-UA_2021-09-22-m0.u44.p7.sent2	То ж давайте не робити так, коли однією рукою ми піднімаємо важливу тему – забезпечення людей житлом, а іншою рукою вбиваємо можливість українців жити в гідних умовах.
ParlaMint-UA_2021-09-22-m0.u44.p8.sent1	Ну і, Зеленський, виконай свою обіцянку, віддай віллу дітям!
ParlaMint-UA_2021-09-22-m0.u44.p8.sent2	Не тільки своїм!
ParlaMint-UA_2021-09-22-m0.u44.p9.sent1	Дякую.
ParlaMint-UA_2021-09-22-m0.u45.p1.sent1	Слово надається народній депутатці України Приходько Наталії Ігорівні, фракція політичної партії "Опозиційна платформа – За життя".
ParlaMint-UA_2021-09-22-m0.u46.p1.sent1	Прошу передати слово Колтуновичу Олександру Сергійовичу.
ParlaMint-UA_2021-09-22-m0.u47.p1.sent1	Колтунович Олександр Сергійович.
ParlaMint-UA_2021-09-22-m0.u48.p1.sent1	Дякую.
ParlaMint-UA_2021-09-22-m0.u48.p2.sent1	Шановний Руслан Олексійович, шановні колеги!
ParlaMint-UA_2021-09-22-m0.u48.p2.sent2	Тема надзвичайно актуальна.
ParlaMint-UA_2021-09-22-m0.u48.p2.sent3	Але, на жаль, проект постанови її не вирішує, тому що вона декларативна.
ParlaMint-UA_2021-09-22-m0.u48.p3.sent1	Ну дивіться текст.
ParlaMint-UA_2021-09-22-m0.u48.p3.sent2	От наскільки звучали у вас, ну і у вас, пані Галино, наскільки звучали важливі речі, які необхідно вирішити.
ParlaMint-UA_2021-09-22-m0.u48.p3.sent3	А що ми робимо?
ParlaMint-UA_2021-09-22-m0.u48.p3.sent4	Доручаємо Кабміну?
ParlaMint-UA_2021-09-22-m0.u48.p3.sent5	Ставимо контроль на Шмигаля?
ParlaMint-UA_2021-09-22-m0.u48.p3.sent6	Та ми ж знаємо, що він нічого не робить.
ParlaMint-UA_2021-09-22-m0.u48.p3.sent7	Ми давали ці постанови по енергетиці.
ParlaMint-UA_2021-09-22-m0.u48.p3.sent8	Це абсолютно порожні речі.
ParlaMint-UA_2021-09-22-m0.u48.p4.sent1	Ми підтримуємо цю постанову, тому що реєстри ці потрібні і проблему треба вирішувати, але вирішується вона більш глобальною.
ParlaMint-UA_2021-09-22-m0.u48.p4.sent2	Це перше.
ParlaMint-UA_2021-09-22-m0.u48.p5.sent1	Друге.
ParlaMint-UA_2021-09-22-m0.u48.p5.sent2	Якщо ви хочете вирішувати питання забезпечення житлом населення, ви маєте вирішити питання номер один – питання іпотечного кредитування.
ParlaMint-UA_2021-09-22-m0.u48.p5.sent3	Якщо збільшує Нацбанк при вас облікову ставку з 6 до 8,5 відсотка, збільшується вартість кредитів, у тому числі й іпотечних кредитів.
ParlaMint-UA_2021-09-22-m0.u48.p5.sent4	Це є непідйомним для громадян України.
ParlaMint-UA_2021-09-22-m0.u48.p5.sent5	Ось що необхідно вирішувати.
ParlaMint-UA_2021-09-22-m0.u48.p6.sent1	Або другий момент: дайте вирішити питання ще одне надзвичайно важливе для українців в питанні забезпечення житлом.
ParlaMint-UA_2021-09-22-m0.u48.p6.sent2	Люди, які отримали кредити на житло, іпотечні кредити, дайте їм і перерахуйте по тому курсу, якому вони брали.
ParlaMint-UA_2021-09-22-m0.u48.p6.sent3	Тому що коли відбувався "банкопад", коли відбувалася девальвація національної грошової одиниці, ті, хто взяли кредити у прив’язці до валюти, вони на сьогоднішній день їх не можуть виплачувати.
ParlaMint-UA_2021-09-22-m0.u48.p7.sent1	А давайте ще одне питання вирішимо в питанні забезпечення житлом.
ParlaMint-UA_2021-09-22-m0.u48.p7.sent2	Коли ви дали можливість, проголосувавши в цьому залі, забирати житло у людей за житлово-комунальні борги.
ParlaMint-UA_2021-09-22-m0.u48.p7.sent3	Це теж дуже важливе питання.
ParlaMint-UA_2021-09-22-m0.u48.p8.sent1	І тепер ще одного головного, те, про що сказала Юлія Тимошенко, – щодо ціни на газ для населення.
ParlaMint-UA_2021-09-22-m0.u48.p8.sent2	А коли у нас ціна газу для населення замість гривні 10 гривень 38 копійок, коли у нас в 10 разів ціна більша, ніж має бути, чи платоспроможний громадянин України мати право на житло?
ParlaMint-UA_2021-09-22-m0.u48.p9.sent1	Ось цей комплекс проблем потребує дійсно глобального вирішення.
ParlaMint-UA_2021-09-22-m0.u48.p10.sent1	Дякую за увагу.
ParlaMint-UA_2021-09-22-m0.u49.p1.sent1	Дякую.
ParlaMint-UA_2021-09-22-m0.u49.p2.sent1	Шановні колеги, бажає ще хтось виступити?
ParlaMint-UA_2021-09-22-m0.u49.p2.sent2	Так, я бачу, Ірина Мирославівна, да?
ParlaMint-UA_2021-09-22-m0.u49.p2.sent3	І Кучеренко, так?
ParlaMint-UA_2021-09-22-m0.u49.p2.sent4	Будь ласка, спочатку Ірина Мирославівна, після цього Олексій Юрійович Кучеренко, і після цього переходимо до голосування.
ParlaMint-UA_2021-09-22-m0.u49.p2.sent5	Попрошу народних депутатів зайняти свої місця.
ParlaMint-UA_2021-09-22-m0.u49.p3.sent1	Будь ласка, Ірина Мирославівна.
ParlaMint-UA_2021-09-22-m0.u50.p1.sent1	Ірина Констанкевич, група "За майбутнє".
ParlaMint-UA_2021-09-22-m0.u50.p1.sent2	Безперечно, група мажоритарників "За майбутнє" підтримує дану постанову, тому що ми вважаємо, що відсутність житла в Україні – це одна з найбільш актуальних соціальних проблем.
ParlaMint-UA_2021-09-22-m0.u50.p2.sent1	Але давайте будемо, товариство, усі чесними.
ParlaMint-UA_2021-09-22-m0.u50.p2.sent2	Що ми чекаємо в результаті ухвалення цієї постанови?
ParlaMint-UA_2021-09-22-m0.u50.p2.sent3	Навіть після того, як будуть зібрані статистичні дані і проаналізовано, наскільки у нас складною і об’ємною є ця проблема, ми не отримаємо відповіді чи готовий уряд цю проблему вирішувати.
ParlaMint-UA_2021-09-22-m0.u50.p3.sent1	Тому група "За майбутнє" вважає, що наступним кроком має бути позиція і відповідь уряду щодо того, чи готові вони вирішувати дану проблему, яким буде фінансування на вирішення проблеми житла для найголовніших категорій нашого населення.
ParlaMint-UA_2021-09-22-m0.u50.p3.sent2	І я вважаю, що ми повинні в першу чергу зосередитися на молоді, яка якраз є.
ParlaMint-UA_2021-09-22-m0.u51.p1.sent1	Будь ласка.
ParlaMint-UA_2021-09-22-m0.u51.p1.sent2	Олексій Юрійович, будь ласка.
ParlaMint-UA_2021-09-22-m0.u52.p1.sent1	Олексій Кучеренко, фракція "Батьківщина", голова Всеукраїнського об’єднання "Спілка власників житла України".
ParlaMint-UA_2021-09-22-m0.u52.p1.sent2	Шановна пані Галина, шановні колеги, ми підтримаємо цю постанову, щоб вам не заважати.
ParlaMint-UA_2021-09-22-m0.u52.p1.sent3	Але повірте моєму досвіду багаторічному і ситуації в Україні, вона абсолютно нічого не вирішує, бо не вирішені принципові речі.
ParlaMint-UA_2021-09-22-m0.u52.p2.sent1	До речі, пані Галина, ви називаєте цю постанову – про невідкладні заходи щодо забезпечення реалізації прав на житло.
ParlaMint-UA_2021-09-22-m0.u52.p2.sent2	Та немає там ніяких позачергових заходів, розумієте.
ParlaMint-UA_2021-09-22-m0.u52.p2.sent3	Гроші треба виділяти, державна програма має з’явитися.
ParlaMint-UA_2021-09-22-m0.u52.p2.sent4	А для того, щоб з’явилася державна житлова програма, має бути замінений старий Житловий кодекс, на який ви посилаєтеся, кодекс УРСР, на новий сучасний Житловий кодекс.
ParlaMint-UA_2021-09-22-m0.u52.p3.sent1	До речі, Президент доручив вам розробити його, але пройшло два роки, ви не виконуєте і укази свого Президента.
ParlaMint-UA_2021-09-22-m0.u52.p3.sent2	Погано, шановні "слуги народу".
ParlaMint-UA_2021-09-22-m0.u52.p3.sent3	Приймайте базові документи.
ParlaMint-UA_2021-09-22-m0.u52.p4.sent1	Дякую.
ParlaMint-UA_2021-09-22-m0.u53.p1.sent1	Шановні колеги, ми завершили обговорення цього питання.
ParlaMint-UA_2021-09-22-m0.u53.p1.sent2	Якщо дозволите декілька слів.
ParlaMint-UA_2021-09-22-m0.u53.p2.sent1	Я абсолютно погоджуюся і дуже сподіваюся, що зал так само в єдиному пориві підтримає в другому читанні Закон про дерадянізацію українського законодавства, де один з пунктів є зміна Житлового кодексу Української РСР, а також надання конкретного доручення Верховної Ради про розробку відповідного проекту з чітко зафіксованими строками.
ParlaMint-UA_2021-09-22-m0.u53.p3.sent1	Тому, колеги, переходимо до голосування за цей надзвичайно важливий проект постанови.
ParlaMint-UA_2021-09-22-m0.u53.p4.sent1	Я ставлю на голосування висновок комітету прийняти в цілому з необхідними техніко-юридичними правками проект Постанови про невідкладні заходи щодо забезпечення реалізації права громадян на житло (реєстраційний номер проекту 5251).
ParlaMint-UA_2021-09-22-m0.u53.p5.sent1	Готові голосувати?
ParlaMint-UA_2021-09-22-m0.u53.p5.sent2	Шановні колеги, прошу підтримати та проголосувати.
ParlaMint-UA_2021-09-22-m0.u53.p6.sent1	За-343
ParlaMint-UA_2021-09-22-m0.u53.p7.sent1	Рішення прийнято.
ParlaMint-UA_2021-09-22-m0.u53.p7.sent2	Постанова прийнята в цілому.
ParlaMint-UA_2021-09-22-m0.u53.p8.sent1	Так, далі, шановні колеги.
ParlaMint-UA_2021-09-22-m0.u53.p8.sent2	У нас наступний законопроект 5845.
ParlaMint-UA_2021-09-22-m0.u53.p8.sent3	По цьому законопроекту ми маємо включити його до порядку денного сесії.
ParlaMint-UA_2021-09-22-m0.u53.p8.sent4	Це проект Закону про внесення змін до деяких законів України щодо вдосконалення надання публічних (електронних публічних) послуг (номер законопроекту 5845).
ParlaMint-UA_2021-09-22-m0.u53.p9.sent1	Прошу не розходитись, нам потрібні перші голосування.
ParlaMint-UA_2021-09-22-m0.u53.p9.sent2	Тому я ставлю на голосування питання включення до порядку денного сесії вищезазначеного законопроекту.
ParlaMint-UA_2021-09-22-m0.u53.p9.sent3	Нам потрібно набрати 226 голосів.
ParlaMint-UA_2021-09-22-m0.u53.p9.sent4	Прошу підтримати та проголосувати.
ParlaMint-UA_2021-09-22-m0.u53.p10.sent1	За-284
ParlaMint-UA_2021-09-22-m0.u53.p11.sent1	Рішення прийнято.
ParlaMint-UA_2021-09-22-m0.u53.p12.sent1	Наступне.
ParlaMint-UA_2021-09-22-m0.u53.p12.sent2	Я ставлю на голосування ad hoc щодо розгляду та прийняття рішення на цьому пленарному засіданні.
ParlaMint-UA_2021-09-22-m0.u53.p12.sent3	Також потрібно набрати 226 голосів.
ParlaMint-UA_2021-09-22-m0.u53.p12.sent4	Прошу підтримати та проголосувати.
ParlaMint-UA_2021-09-22-m0.u53.p13.sent1	За-275
ParlaMint-UA_2021-09-22-m0.u53.p14.sent1	Рішення прийнято.
ParlaMint-UA_2021-09-22-m0.u53.p15.sent1	І також я ставлю на голосування розгляд даного питання за скороченою процедурою.
ParlaMint-UA_2021-09-22-m0.u53.p15.sent2	Для прийняття рішення потрібно 150 голосів.
ParlaMint-UA_2021-09-22-m0.u53.p15.sent3	Прошу підтримати та проголосувати.
ParlaMint-UA_2021-09-22-m0.u53.p16.sent1	За-248
ParlaMint-UA_2021-09-22-m0.u53.p17.sent1	Рішення прийнято.
ParlaMint-UA_2021-09-22-m0.u53.p18.sent1	Шановні колеги, я запрошую до слова народного депутата України Фріса Ігоря Павловича.
ParlaMint-UA_2021-09-22-m0.u53.p18.sent2	Будь ласка, Ігор Павлович.
ParlaMint-UA_2021-09-22-m0.u54.p1.sent1	Добрий день, шановні колеги!
ParlaMint-UA_2021-09-22-m0.u54.p1.sent2	Пригадуєте, нещодавно ми з вами великою кількістю народних депутатів підтримали законопроект Мінцифри про пейперлес.
ParlaMint-UA_2021-09-22-m0.u54.p1.sent3	І у нас тривала певна дискусія, чи можемо ми його приймати в цілому, чи й ті зауваження, які були в деяких народних депутатів, можуть бути потім розглянуті і прийняті в наступному законопроекті.
ParlaMint-UA_2021-09-22-m0.u54.p1.sent4	Ми дійшли згоди, що голосуємо за запропонований Мінцифрою законопроект при врегулюванні тих болючих питань, пов’язаних з такою функцією як мовчазна згода.
ParlaMint-UA_2021-09-22-m0.u54.p2.sent1	Автори цього законопроекту, я в тому числі і мої колеги, визначили, що мовчазна згода не може бути застосована у виключних випадках, де можуть бути в той чи інший спосіб врегульовані особисті майнові права та обов’язки громадян України.
ParlaMint-UA_2021-09-22-m0.u54.p2.sent2	Це стосується різних питань.
ParlaMint-UA_2021-09-22-m0.u54.p2.sent3	Реєстрація, наприклад, зміни імені, по батькові, актів цивільного стану інших.
ParlaMint-UA_2021-09-22-m0.u54.p2.sent4	Реєстрація прав власності на нерухомість, банкрутство, виконавче провадження.
ParlaMint-UA_2021-09-22-m0.u54.p2.sent5	Не можна просто так сказати державі, що це так, а якщо держава не відповість, то це так стане автоматично.
ParlaMint-UA_2021-09-22-m0.u54.p3.sent1	Враховуючи це, ми подали своє бачення у вказаному законопроекті.
ParlaMint-UA_2021-09-22-m0.u54.p3.sent2	Цей законопроект узгоджений з Міністерством юстиції, з Міністерством цифрової трансформації.
ParlaMint-UA_2021-09-22-m0.u54.p3.sent3	І впевнений, що він нівелює ті проблеми, які закладені були в основному законопроекті, який, ми знаємо з вами, направлений на реалізацію цифровізації нашої держави.
ParlaMint-UA_2021-09-22-m0.u54.p4.sent1	Я прошу вас, шановні колеги, підтримати цей законопроект, як пропонує комітет, за основу та в цілому.
ParlaMint-UA_2021-09-22-m0.u54.p4.sent2	І надати можливість запустити систему цифровізації, цифрових підписів і реєстрації адміністративних послуг в електронному режимі.
ParlaMint-UA_2021-09-22-m0.u54.p5.sent1	Дякую всім.
ParlaMint-UA_2021-09-22-m0.u54.p5.sent2	Прошу підтримати.
ParlaMint-UA_2021-09-22-m0.u55.p1.sent1	Дякую, Ігорю Павловичу.
ParlaMint-UA_2021-09-22-m0.u55.p2.sent1	Я запрошую співдоповідачем по цьому законопроекту голову Комітету з питань цифрової трансформації Михайла Валерійовича Крячка.
ParlaMint-UA_2021-09-22-m0.u55.p2.sent2	Будь ласка, Михайло Валерійович.
ParlaMint-UA_2021-09-22-m0.u56.p1.sent1	Шановні колеги, Комітет з питань цифрової трансформації на своєму засіданні 8 вересня розглянув законопроект 5845, в якому уточнюються положення Закону України про особливості надання публічних послуг, зокрема в частині визначення переліку суспільних відносин, на які не розповсюджуються вимоги цього закону, та зміни підходу до визначення принципу надання публічної послуги за замовчуванням.
ParlaMint-UA_2021-09-22-m0.u56.p2.sent1	Комітет прийняв рішення рекомендувати Верховній Раді України проект Закону України про внесення змін до деяких законів України щодо вдосконалення надання публічних послуг (№ 5845), внесений 10.08.21 народними депутатами Ігорем Фрісом та іншими, за наслідками його розгляду в першому читанні прийняти за основу та в цілому з дорученням комітету спільно з Головним юридичним управлінням Апарату Верховної Ради України здійснити техніко-юридичне опрацювання законопроекту при підготовці його на підпис Голові Верховної Ради.
ParlaMint-UA_2021-09-22-m0.u56.p3.sent1	Дякую.
ParlaMint-UA_2021-09-22-m0.u56.p3.sent2	Прошу підтримати.
ParlaMint-UA_2021-09-22-m0.u57.p1.sent1	Дякую.
ParlaMint-UA_2021-09-22-m0.u57.p2.sent1	Шановні колеги, є необхідність обговорювати цей законопроект?
ParlaMint-UA_2021-09-22-m0.u57.p2.sent2	Є.
ParlaMint-UA_2021-09-22-m0.u57.p2.sent3	Прошу записатися: два – за, два – проти.
ParlaMint-UA_2021-09-22-m0.u57.p3.sent1	Слово надається Ірині Володимирівні Геращенко, фракція політичної партії "Європейська солідарність".
ParlaMint-UA_2021-09-22-m0.u58.p1.sent1	Прошу передати слово Руслану Князевичу.
ParlaMint-UA_2021-09-22-m0.u59.p1.sent1	Руслан Петрович Князевич, будь ласка.
ParlaMint-UA_2021-09-22-m0.u60.p1.sent1	Дякую, Ірино Володимирівно.
ParlaMint-UA_2021-09-22-m0.u60.p2.sent1	Шановний пане головуючий, шановні колеги, цей законопроект найкращий, яскравий доказ того, до чого призводить поспіх у прийнятті законопроектів.
ParlaMint-UA_2021-09-22-m0.u60.p3.sent1	Я вам нагадаю, що під час прийняття основного законопроекту ми вас попереджали, що замість того, щоб надавати можливість в "Перехідних положеннях" вступу в дію, набуття чинності законопроекту через три місяці після його опублікування, ви краще дайте час цих три місяці для того, щоб комітет врахував всі ті пропозиції, які були висловлені під час першого читання, в тому числі в частині мовчазної згоди.
ParlaMint-UA_2021-09-22-m0.u60.p4.sent1	Я особисто про це говорив на сесійному засіданні Верховної Ради.
ParlaMint-UA_2021-09-22-m0.u60.p4.sent2	Не почули.
ParlaMint-UA_2021-09-22-m0.u60.p4.sent3	Терміново прийняли законопроект.
ParlaMint-UA_2021-09-22-m0.u60.p4.sent4	Дали три місяці після того, як Президент його швидко підписав і опублікував для того, щоб він вступив у силу.
ParlaMint-UA_2021-09-22-m0.u60.p5.sent1	І тепер ми маємо з точки зору нормотворчої техніки дещо такий, я б сказав, екзотичний підхід.
ParlaMint-UA_2021-09-22-m0.u60.p5.sent2	Уявіть собі, ми зараз вносимо зміни до закону, який не набув чинності.
ParlaMint-UA_2021-09-22-m0.u60.p5.sent3	Я, відверто кажучи, таких прецедентів не знаю.
ParlaMint-UA_2021-09-22-m0.u60.p6.sent1	Тут не моя справа, для того є юридичне управління а надалі, можливо, Конституційний Суд, який має розглядати в тому числі питання процедури розгляду цього законопроекту.
ParlaMint-UA_2021-09-22-m0.u60.p6.sent2	Але звертаю вашу увагу, що саме такого роду речі призводять до тих помилок, які є і в цьому законопроекті.
ParlaMint-UA_2021-09-22-m0.u60.p6.sent3	Зокрема і в частині в тому числі виконавчого провадження, яке передбачено як мовчазна згода, відповідно зміна по батькові і ціла низка інших речей, про які ви попереджали ще під час обговорення цього законопроекту в першому читанні.
ParlaMint-UA_2021-09-22-m0.u60.p7.sent1	Тому, безумовно, ми підтримуємо цей законопроект, хоча, яка його доля, і як на це гляне в тому числі орган конституційного контролю, ми не знаємо.
ParlaMint-UA_2021-09-22-m0.u60.p8.sent1	Дякую.
ParlaMint-UA_2021-09-22-m0.u61.p1.sent1	Дякуємо.
ParlaMint-UA_2021-09-22-m0.u61.p2.sent1	Анна Скороход, "Партія "За майбутнє", будь ласка.
ParlaMint-UA_2021-09-22-m0.u62.p1.sent1	Прошу передати слово Дмитру Лубінцю.
ParlaMint-UA_2021-09-22-m0.u63.p1.sent1	Дмитро Лубінець, будь ласка.
ParlaMint-UA_2021-09-22-m0.u64.p1.sent1	Доброго дня, шановна президія, шановні народні депутати, громадяни України!
ParlaMint-UA_2021-09-22-m0.u64.p1.sent2	Безумовно, я підтверджую всі слова, які казав попередній виступаючий.
ParlaMint-UA_2021-09-22-m0.u64.p2.sent1	Знаєте, я з цієї трибуни постійно звертаюсь до своїх колег і запрошую їх: прочитайте висновок ГНЕУ, але не голосуйте за все підряд, що виноситься в порядок денний, тим більше, не голосуйте бездумно за основу і в цілому.
ParlaMint-UA_2021-09-22-m0.u64.p2.sent2	Це якраз приклад того, що всі народні депутати, в тому числі представники депутатської групи "Партія "За майбутнє", тоді наголошували, що при прийнятті Закону України "Про особливості надання електронних публічних послуг" за основу і в цілому ви робите помилку.
ParlaMint-UA_2021-09-22-m0.u64.p2.sent3	І дійсно, про те, що казав наш колега Ігор Фріс, так названа мовчазна згода три дні, щоб кожен державний орган за три дні, отримавши запит від громадян України, надав відповідь або, якщо він не надає відповідь, то це сприймається як мовчазна згода на позитивну відповідь, не може працювати.
ParlaMint-UA_2021-09-22-m0.u64.p3.sent1	Тому, шановні народні депутати, безумовно, сьогодні ми повинні за це проголосувати.
ParlaMint-UA_2021-09-22-m0.u64.p3.sent2	І депутатська група "Партія "За майбутнє", як мажоритарники ми кожного дня стикаємося з цією проблематикою.
ParlaMint-UA_2021-09-22-m0.u64.p3.sent3	Дійсно, ще не набраний закон, не вступивший в силу закон, може призвести просто до колапсу.
ParlaMint-UA_2021-09-22-m0.u64.p3.sent4	Сьогодні ми повинні за це проголосувати.
ParlaMint-UA_2021-09-22-m0.u64.p4.sent1	І, дійсно, ми можемо проголосувати за основу і в цілому, бо це є технічний закон, маленький, який виправляє цю помилку.
ParlaMint-UA_2021-09-22-m0.u64.p5.sent1	Але, шановні народні депутати, давайте з кожного подібного випадку робити свої висновки.
ParlaMint-UA_2021-09-22-m0.u64.p5.sent2	Я все ж таки закликаю вас, читайте висновок ГНЕУ, голосуйте, думаючи і розуміючи чітко, за що ви голосуєте.
ParlaMint-UA_2021-09-22-m0.u64.p6.sent1	Дякую і прошу парламент підтримати цей законопроект.
ParlaMint-UA_2021-09-22-m0.u65.p1.sent1	Дякую.
ParlaMint-UA_2021-09-22-m0.u65.p2.sent1	Слово надається Соболєву Сергію Владиславовичу, фракція політичної партії Всеукраїнське об’єднання "Батьківщина".
ParlaMint-UA_2021-09-22-m0.u66.p1.sent1	Соболєв.
ParlaMint-UA_2021-09-22-m0.u66.p1.sent2	Прошу передати слово Кабаченку Володимиру.
ParlaMint-UA_2021-09-22-m0.u67.p1.sent1	Володимир Кабаченко, будь ласка.
ParlaMint-UA_2021-09-22-m0.u68.p1.sent1	Володимир Кабаченко, фракція "Батьківщина".
ParlaMint-UA_2021-09-22-m0.u68.p1.sent2	Шановна президія, шановні колеги!
ParlaMint-UA_2021-09-22-m0.u68.p1.sent3	Ще раз, діджиталізація, інформатизація, перехід на електронні послуги – це круто і це правильно.
ParlaMint-UA_2021-09-22-m0.u68.p1.sent4	Позбавити людей необхідності стояти у чергах, чекаючи на купу папірців, витрачаючи час і свої нерви, – погоджуюсь, це також актуально.
ParlaMint-UA_2021-09-22-m0.u68.p2.sent1	Але ще більш актуально, саме перед початком опалювального сезону, це було б змусити НАК "Нафтогаз України" відкрито опублікувати ціни, за якими НАК імпортував газ протягом останнього року.
ParlaMint-UA_2021-09-22-m0.u68.p3.sent1	Тож я хочу звернутися зараз до голови Комітету із цифрової трансформації з проханням розробити таку електронну послугу, щоб громадяни України врешті-решт отримали прозорий доступ до цін на газ від НАК "Нафтогаз України".
ParlaMint-UA_2021-09-22-m0.u68.p4.sent1	Зараз, повертаючись до законопроекту 5845.
ParlaMint-UA_2021-09-22-m0.u68.p4.sent2	Проблема цього законопроекту полягає в тому, що він не виправляє основну ваду базового законопроекту 5495, а саме, принцип мовчазної згоди.
ParlaMint-UA_2021-09-22-m0.u68.p4.sent3	Законопроект в примусовому порядку змушує абсолютно всіх нас переходити на електронні публічні послуги.
ParlaMint-UA_2021-09-22-m0.u68.p5.sent1	Шановні колеги, а чи ви впевнені, що на сьогодні вже запрацювали абсолютно всі реєстри і що ця дійсно прекрасна ініціатива не завершиться колапсом?
ParlaMint-UA_2021-09-22-m0.u68.p5.sent2	І як буде з кібершахрайством?
ParlaMint-UA_2021-09-22-m0.u68.p5.sent3	Де запобіжники в цьому законопроекті саме з цього питання?
ParlaMint-UA_2021-09-22-m0.u68.p6.sent1	Яскравим прикладом зловживання електронними послугами є випадок громадянки України, яка навіть не маючи акаунту в додатку Дія, способом цифрової крадіжки особистості, від її імені був взятий кредит.
ParlaMint-UA_2021-09-22-m0.u68.p7.sent1	Тож "Батьківщина" утримається при голосуванні за цей законопроект у першому читанні.
ParlaMint-UA_2021-09-22-m0.u68.p7.sent2	Але за умови прийняття наших правок до другого читання "Батьківщина" із задоволенням підтримає цей законопроект.
ParlaMint-UA_2021-09-22-m0.u68.p8.sent1	Дякую за увагу.
ParlaMint-UA_2021-09-22-m0.u69.p1.sent1	Дякую.
ParlaMint-UA_2021-09-22-m0.u69.p2.sent1	Слово надається народній депутатці України Білозір Ларисі Миколаївні, депутатська група "Довіра".
ParlaMint-UA_2021-09-22-m0.u70.p1.sent1	Шановні колеги, шановні українці!
ParlaMint-UA_2021-09-22-m0.u70.p1.sent2	Погоджуюся з колегами щодо цього законопроекту, він фактично.
ParlaMint-UA_2021-09-22-m0.u70.p1.sent3	Ми ухвалили законопроект, до якого ми вносимо зміни 15 липня, і який вступить в дію з 7 листопада, а вносимо до цього закону, який ще не вступив в дію, зміни.
ParlaMint-UA_2021-09-22-m0.u70.p1.sent4	Добре, що ми їх вносимо, ми виправляємо помилки.
ParlaMint-UA_2021-09-22-m0.u70.p1.sent5	Але чому не можна прислуховуватися до?
ParlaMint-UA_2021-09-22-m0.u70.p1.sent6	І я, як голова підкомітету з адмінпослуг і процедури, про це не раз говорила і вносила правку щодо мовчазної згоди, і чомусь вона не набрала голосів.
ParlaMint-UA_2021-09-22-m0.u70.p1.sent7	І тепер ми маємо вносити зміни до закону, який ще не вступив в дію.
ParlaMint-UA_2021-09-22-m0.u70.p2.sent1	Я дякую пану Фрісу, що він зміг переконати колег і повиправляв ті всі помилки щодо мовчазної згоди.
ParlaMint-UA_2021-09-22-m0.u70.p2.sent2	Тому що ви знаєте, нас ще попереджала така Програма SIGMA, як Венеційська комісія, у сфері державного управління Аналітичний центр і говорили про те, що ви робите величезну помилку.
ParlaMint-UA_2021-09-22-m0.u70.p2.sent3	Бо що фактично ми маємо?
ParlaMint-UA_2021-09-22-m0.u70.p3.sent1	Якщо надається якась послуга і якщо адмінорган має документи, то він і не має права вимагати в людини ці документи – це правильно.
ParlaMint-UA_2021-09-22-m0.u70.p3.sent2	Але навіщо вносити три дні, що якщо не отримуємо цей документ, то означає, що він вже є, уявляєте.
ParlaMint-UA_2021-09-22-m0.u70.p3.sent3	Тобто це повний дисонанс.
ParlaMint-UA_2021-09-22-m0.u70.p4.sent1	Тому дякую пану Фрісу, він вніс правки, що цей принцип не застосовується до державної реєстрації речових прав на нерухоме майно, до реєстрації юридичних осіб.
ParlaMint-UA_2021-09-22-m0.u70.p4.sent2	Це дуже важливо, тому що ми б мали величезні проблеми.
ParlaMint-UA_2021-09-22-m0.u70.p4.sent3	І, звичайно, збільшив цей строк на 5 днів.
ParlaMint-UA_2021-09-22-m0.u70.p5.sent1	Тому, колеги, я ще раз хочу вас попросити дійсно працювати системно, прислухатися до всіх стейкхолдерів, а не так за тиждень-два приймати закон, а потім пів року виправляти ті помилки, а то і більше.
ParlaMint-UA_2021-09-22-m0.u70.p6.sent1	Дякую.
ParlaMint-UA_2021-09-22-m0.u71.p1.sent1	Дякую.
ParlaMint-UA_2021-09-22-m0.u71.p2.sent1	Шановні колеги, є необхідність ще.
ParlaMint-UA_2021-09-22-m0.u71.p2.sent2	Так, я бачу.
ParlaMint-UA_2021-09-22-m0.u71.p3.sent1	Железняк Ярослав Іванович І більше ніхто не хоче виступати.
ParlaMint-UA_2021-09-22-m0.u71.p3.sent2	Тому після цього ми переходимо до голосування за цей законопроект.
ParlaMint-UA_2021-09-22-m0.u71.p4.sent1	Будь ласка, Ярослав Іванович.
ParlaMint-UA_2021-09-22-m0.u72.p1.sent1	Шановні колеги, ми зараз героїчно виправляємо помилки, які також літом героїчно створили.
ParlaMint-UA_2021-09-22-m0.u72.p1.sent2	Звичайно, закон треба підтримувати.
ParlaMint-UA_2021-09-22-m0.u72.p1.sent3	Дякую колегам, які звернули увагу.
ParlaMint-UA_2021-09-22-m0.u72.p2.sent1	Ви знаєте, у нас зараз багато дискусій щодо необхідності турборежиму або врахування зауважень юридичного управління або Головного науково-експертного управління Верховної Ради.
ParlaMint-UA_2021-09-22-m0.u72.p3.sent1	Я сподіваюсь, ця ситуація – це чудовий доказ того, що дуже часто ті зауваження, які пишуть в офіційних документах Верховної Ради, які готуються для нас, вони є важливими.
ParlaMint-UA_2021-09-22-m0.u72.p4.sent1	Тому ще раз дякую, колегам, хто звернув на це увагу.
ParlaMint-UA_2021-09-22-m0.u72.p4.sent2	Сподіваюсь, що в майбутньому всі комітети будуть до другого читання готувати свої тексти так, щоб ми потім героїчно їх не виправляли.
ParlaMint-UA_2021-09-22-m0.u72.p5.sent1	Дякую.
ParlaMint-UA_2021-09-22-m0.u72.p5.sent2	Підтримуємо закон.
ParlaMint-UA_2021-09-22-m0.u73.p1.sent1	Дякую.
ParlaMint-UA_2021-09-22-m0.u73.p1.sent2	Дякую, шановні колеги, за обговорення.
ParlaMint-UA_2021-09-22-m0.u73.p2.sent1	Прошу народних депутатів зайняти свої місця.
ParlaMint-UA_2021-09-22-m0.u73.p2.sent2	Також прошу народних депутатів ще раз і вкотре зважити на те, що COVID тільки набирає нову чергову силу.
ParlaMint-UA_2021-09-22-m0.u73.p2.sent3	І я просив, і прошу дотримуватись заходів безпеки: прошу надягнути маски і прошу обробляти руки і інші поверхні вашого тіла.
ParlaMint-UA_2021-09-22-m0.u73.p3.sent1	Шановні колеги, ви готові до голосування, тому я ставлю пропозицію.
ParlaMint-UA_2021-09-22-m0.u73.p3.sent2	Пропозиція комітету прийняти за основу і в цілому, але так, як ми завжди йдемо, спочатку за основу, а потім, якщо не буде заперечень, я буду ставити в цілому.
ParlaMint-UA_2021-09-22-m0.u73.p4.sent1	Тому я спочатку ставлю за основу пропозицію комітету прийняти за основу проект Закону про внесення змін до деяких законів України щодо вдосконалення надання публічних (електронних публічних) послуг (реєстраційний номер проекту 5845).
ParlaMint-UA_2021-09-22-m0.u73.p5.sent1	Готові голосувати?
ParlaMint-UA_2021-09-22-m0.u73.p5.sent2	Прошу підтримати та проголосувати.
ParlaMint-UA_2021-09-22-m0.u73.p6.sent1	За-287
ParlaMint-UA_2021-09-22-m0.u73.p7.sent1	Рішення прийнято.
ParlaMint-UA_2021-09-22-m0.u73.p8.sent1	Є пропозиція комітету прийняти в цілому з необхідними техніко-юридичними правками.
ParlaMint-UA_2021-09-22-m0.u73.p9.sent1	Заперечень немає в залі?
ParlaMint-UA_2021-09-22-m0.u73.p10.sent1	Тоді я ставлю пропозицію комітету прийняти в цілому з необхідними техніко-юридичними правками проект Закону про внесення змін до деяких законів України щодо вдосконалення надання публічних (електронних публічних) послуг (реєстраційний номер проекту 5845).
ParlaMint-UA_2021-09-22-m0.u73.p11.sent1	Готові голосувати?
ParlaMint-UA_2021-09-22-m0.u73.p11.sent2	Прошу підтримати та проголосувати.
ParlaMint-UA_2021-09-22-m0.u73.p12.sent1	За-291
ParlaMint-UA_2021-09-22-m0.u73.p13.sent1	Рішення прийнято.
ParlaMint-UA_2021-09-22-m0.u73.p13.sent2	Дякую, колеги.
ParlaMint-UA_2021-09-22-m0.u73.p14.sent1	Йдемо далі.
ParlaMint-UA_2021-09-22-m0.u73.p14.sent2	Наступний законопроект – перше читання, законопроект 4378.
ParlaMint-UA_2021-09-22-m0.u73.p14.sent3	Це проект Закону про внесення змін до деяких законів України.
ParlaMint-UA_2021-09-22-m0.u73.p15.sent1	Я ставлю питання розгляду цього законопроекту за скороченою процедурою, відповідно до Регламенту для прийняття цього рішення необхідно 150 голосів.
ParlaMint-UA_2021-09-22-m0.u73.p16.sent1	Прошу підтримати та проголосувати.
ParlaMint-UA_2021-09-22-m0.u73.p17.sent1	За-250
ParlaMint-UA_2021-09-22-m0.u73.p18.sent1	Рішення прийнято.
ParlaMint-UA_2021-09-22-m0.u73.p19.sent1	Я запрошую до слова Голову Державної служби спеціального зв’язку та захисту інформації Юрія Федоровича Щиголя.
ParlaMint-UA_2021-09-22-m0.u73.p20.sent1	Але, шановні колеги, перед тим як ми розглянемо це питання, я вкотре звертаюсь до суб’єктів законодавчої ініціативи, не надсилати більше Закон про внесення змін до законів.
ParlaMint-UA_2021-09-22-m0.u73.p20.sent2	З назви закону повинно бути зрозуміло, чого стосується цей законопроект, і на регулювання яких правовідносин він спрямований.
ParlaMint-UA_2021-09-22-m0.u73.p21.sent1	Будь ласка.
ParlaMint-UA_2021-09-22-m0.u74.p1.sent1	Доброго дня, шановний головуючий, шановні народні депутати!
ParlaMint-UA_2021-09-22-m0.u74.p1.sent2	До вашої уваги представляю проект Закону України 4378 про внесення змін до деяких законів України.
ParlaMint-UA_2021-09-22-m0.u74.p2.sent1	Наразі всі ми розуміємо, що існує реальна загроза фізичного, кібернетичного, техногенного характеру відносно критичних державних інформаційних ресурсів.
ParlaMint-UA_2021-09-22-m0.u74.p2.sent2	До таких ресурсів належать: державні реєстри, а також бази даних державних органів разом з їх інформаційно-аналітичними системами, що обслуговують поточну діяльність цих органів, а також діяльність, пов’язану з наданням послуг громадянам.
ParlaMint-UA_2021-09-22-m0.u74.p3.sent1	Тому втрата інформації може призвести до негативних наслідків, які через наявність у таких системах документів з обмеженим доступом, так і персональних даних громадян.
ParlaMint-UA_2021-09-22-m0.u74.p4.sent1	В умовах гібридної війни вірогідність цілеспрямованих дій щодо порушення функціонування або знищення критичних державних інформаційних ресурсів є набагато вищою, а тому питання унеможливлення або зменшення подібних ризиків є одним з пріоритетних завдань.
ParlaMint-UA_2021-09-22-m0.u74.p5.sent1	Мета цього законопроекту – врегулювати на законодавчому рівні питання інформаційної безпеки відомостей державних електронних інформаційних ресурсів в державних органах в разі настання негативних наслідків, таких як кібератака або кіберінцидент.
ParlaMint-UA_2021-09-22-m0.u74.p6.sent1	Зазначеним проектом закону передбачається покладення на Держспецзв’язку обов’язку щодо збереження резервних копій інформації та відомостей державних електронних інформаційних ресурсів.
ParlaMint-UA_2021-09-22-m0.u74.p7.sent1	Також пропонується доповнити Закон України "Про основні засади забезпечення кібербезпеки України" обов’язком державних органів, військових формувань, державних підприємств, установ та організацій щодо створення резервних копій у порядку, визначеному Кабміном.
ParlaMint-UA_2021-09-22-m0.u74.p8.sent1	Наразі Держспецзв’язку відповідно до рішення уряду здійснює заходи щодо створення національного центру з резервування державних інформаційних ресурсів.
ParlaMint-UA_2021-09-22-m0.u74.p9.sent1	Дякую за увагу.
ParlaMint-UA_2021-09-22-m0.u74.p9.sent2	Прошу підтримати.
ParlaMint-UA_2021-09-22-m0.u75.p1.sent1	Дякую, Юрію Федоровичу.
ParlaMint-UA_2021-09-22-m0.u75.p2.sent1	Я запрошую співдоповідачем голову Комітету з питань цифрової трансформації Федієнка Олександра Павловича.
ParlaMint-UA_2021-09-22-m0.u75.p2.sent2	Будь ласка.
ParlaMint-UA_2021-09-22-m0.u76.p1.sent1	Доброго дня, шановні колеги!
ParlaMint-UA_2021-09-22-m0.u76.p1.sent2	Проект Закону України про внесення змін до деяких законів України (реєстраційний номер 4378) (внесений Кабінетом Міністрів України) є невеликим за розміром.
ParlaMint-UA_2021-09-22-m0.u76.p2.sent1	Цим законопроектом на Державну службу спеціального зв’язку та захисту інформації України покладаються обов’язки щодо збереження резервних копій інформації та відомостей державних електронно-інформаційних ресурсів.
ParlaMint-UA_2021-09-22-m0.u76.p2.sent2	Його прийняття дозволить врегулювати правові основи організації відновлення доступу та функціонування інформаційної інфраструктури в державних органах в разі настання негативних наслідків, таких як кібератака або стихійне лихо.
ParlaMint-UA_2021-09-22-m0.u76.p3.sent1	Тобто, шановні колеги, про що йде мова?
ParlaMint-UA_2021-09-22-m0.u76.p3.sent2	Мова йде про те, що якщо буде втрачена державна цифрова інформація, Державна служба спеціального зв’язку зможе відновити з тих резервних копій, які вони зроблять заздалегідь.
ParlaMint-UA_2021-09-22-m0.u76.p4.sent1	Законопроект містить окремі техніко-юридичні недоліки.
ParlaMint-UA_2021-09-22-m0.u76.p4.sent2	Зокрема відповідно до усталених правил законодавчої техніки бажано конкретизувати назву законопроекту.
ParlaMint-UA_2021-09-22-m0.u76.p4.sent3	Назва "Про внесення змін до деяких законів України", м’яко кажучи, не розкриває суті проекту.
ParlaMint-UA_2021-09-22-m0.u76.p5.sent1	Без сумнівів, прийняття закону позитивно вплине на сталість функціонування державної інформаційної інфраструктури та стан національної безпеки.
ParlaMint-UA_2021-09-22-m0.u76.p5.sent2	А існуючі зауваження можливо виправити при підготовці до другого читання.
ParlaMint-UA_2021-09-22-m0.u76.p6.sent1	Комітет з питань цифрової трансформації на своєму засіданні 3 лютого ухвалив: рекомендувати Верховній Раді України прийняти за основу.
ParlaMint-UA_2021-09-22-m0.u76.p7.sent1	Але враховуючи невідкладність такого законопроекту, і те, що нам потрібно зберігати відповідну інформацію, я звертаюся врахувати пропозицію підтримати законопроект за основу та в цілому або скоротити терміни розгляду.
ParlaMint-UA_2021-09-22-m0.u76.p8.sent1	Дякую за увагу.
ParlaMint-UA_2021-09-22-m0.u77.p1.sent1	Дякую, Олександре Павловичу.
ParlaMint-UA_2021-09-22-m0.u77.p2.sent1	Шановні колеги, чи є необхідність обговорити цей законопроект?
ParlaMint-UA_2021-09-22-m0.u77.p2.sent2	Є.
ParlaMint-UA_2021-09-22-m0.u77.p2.sent3	Прошу записатися: два – за, два – проти.
ParlaMint-UA_2021-09-22-m0.u77.p3.sent1	Слово надається народній депутатці України Федині Софії Романівні, фракція політичної партії "Європейська солідарність".
ParlaMint-UA_2021-09-22-m0.u78.p1.sent1	Прошу передати слово моєму колезі Артурові Герасимову.
ParlaMint-UA_2021-09-22-m0.u79.p1.sent1	Артур Володимирович Герасимов, будь ласка.
ParlaMint-UA_2021-09-22-m0.u80.p1.sent1	Шановні колеги, шановні українці!
ParlaMint-UA_2021-09-22-m0.u80.p1.sent2	Звичайно, ми підтримаємо цей законопроект, тому що в умовах тієї гібридної агресії, яка здійснюється сьогодні проти нашої країни з боку Кремля, це є дуже необхідним.
ParlaMint-UA_2021-09-22-m0.u80.p2.sent1	Але одночасно хотів би сказати про дві, точніше, три важливі речі.
ParlaMint-UA_2021-09-22-m0.u80.p3.sent1	Перше.
ParlaMint-UA_2021-09-22-m0.u80.p3.sent2	Повністю підтримую першого віцеспікера в тому, що некомпетентність в протидії гібридній агресії, вона може дорого коштувати нашій країні.
ParlaMint-UA_2021-09-22-m0.u80.p3.sent3	І некомпетентність починається з того, як закони називаються, коли вони передаються до Верховної Ради.
ParlaMint-UA_2021-09-22-m0.u80.p4.sent1	Друге питання.
ParlaMint-UA_2021-09-22-m0.u80.p4.sent2	Гібридна агресія, вона ж росіянами робиться і всередині країни.
ParlaMint-UA_2021-09-22-m0.u80.p4.sent3	І на жаль, елементи цієї гібридної агресії чи гібридних дій ми відчуваємо навіть в такому питанні, як ТСК по розслідуванню зливу операції по "вагнерівцях".
ParlaMint-UA_2021-09-22-m0.u80.p5.sent1	От я б хотів звернутися до керівництва Верховної Ради з депутатським запитом і прошу вважати таким мій виступ з цієї трибуни.
ParlaMint-UA_2021-09-22-m0.u80.p5.sent2	Чому депутатів від опозиції була спроба не допустити за засідання тимчасової слідчої комісії всередині приміщення Верховної Ради, повністю порушуючи Закон України про статус народного депутата.
ParlaMint-UA_2021-09-22-m0.u80.p5.sent3	І взагалі це нонсенс, бо народний депутат України будь-який може приймати участь у будь-яких засіданнях комітетів Верховної Ради чи будь-яких заходах, які відбуваються під егідою чи в приміщеннях Верховної Ради.
ParlaMint-UA_2021-09-22-m0.u80.p6.sent1	І наостанок.
ParlaMint-UA_2021-09-22-m0.u80.p6.sent2	Ви знаєте, знов-таки відносно Тимчасової слідчої комісії по зливу операції по "вагнерівцям" у вищих кабінетах держави.
ParlaMint-UA_2021-09-22-m0.u80.p6.sent3	Згідно статті 8 Закону про ТСК керівник цієї комісії може виходити і говорити хоч щось виключно на підставі рішень, які приймаються цією тимчасовою слідчою комісією.
ParlaMint-UA_2021-09-22-m0.u80.p6.sent4	Щось мені підказує, що жодних протоколів і жодних рішень відносно цього не приймалося.
ParlaMint-UA_2021-09-22-m0.u80.p7.sent1	І в мене виникає прохання тепер оформлювати такі рішення виключно протоколами, а якщо цього немає, будь ласка, не підробляйте попередні протоколи засідань, як це робиться зараз вищою владою відносно цієї справи.
ParlaMint-UA_2021-09-22-m0.u80.p8.sent1	Дякую.
ParlaMint-UA_2021-09-22-m0.u81.p1.sent1	Слово надається народному депутату України Наливайченку Валентину Олександровичу, фракція політичної партії Всеукраїнське об’єднання "Батьківщина".
ParlaMint-UA_2021-09-22-m0.u82.p1.sent1	Шановні пани з президії, шановні громадяни України, шановні народні депутати!
ParlaMint-UA_2021-09-22-m0.u82.p1.sent2	Сьогодні запропонують знову внести зміни до змін у законодавство, яке насправді давно треба чітко і просто врегулювати.
ParlaMint-UA_2021-09-22-m0.u82.p2.sent1	Резервні копії всіх баз даних, які є важливими для громадян України, є прямим обов’язком не тільки зберігати, але, перше – захищати.
ParlaMint-UA_2021-09-22-m0.u82.p2.sent2	Тому в мене є пряме питання, хто у нас відповідає за кібербезпеку: а ви хоч раз протестували хоч одне критичне відомство з точки зору кіберзахисту і невразливості до кібератак?
ParlaMint-UA_2021-09-22-m0.u82.p2.sent3	Я знаю відповідь, не поспішайте.
ParlaMint-UA_2021-09-22-m0.u82.p3.sent1	Тому я і вимагаю, щоб почали професіонали робити професійні речі для захисту не тільки баз даних державних установ, які потрібні державним установам.
ParlaMint-UA_2021-09-22-m0.u82.p3.sent2	Згадайте про людей, захистіть персональні дані і бази даних громадян України, місцевих органів влади!
ParlaMint-UA_2021-09-22-m0.u82.p4.sent1	Для прикладу, екологічні паспорти областей є критичними для функціонування держави?
ParlaMint-UA_2021-09-22-m0.u82.p4.sent2	На ваш погляд – ні, а на погляд людей – так.
ParlaMint-UA_2021-09-22-m0.u82.p4.sent3	Де вони будуть зберігатися і як захищатися?
ParlaMint-UA_2021-09-22-m0.u82.p5.sent1	Це треба думати вже зараз і професійно.
ParlaMint-UA_2021-09-22-m0.u82.p6.sent1	І друге.
ParlaMint-UA_2021-09-22-m0.u82.p6.sent2	Ми підтримували як фракція "Батьківщина" кібердіалоги з Європейським Союзом.
ParlaMint-UA_2021-09-22-m0.u82.p6.sent3	Питання, яке вкрай важливе зараз – зробити і синхронізувати наше законодавство і наш захист баз даних з європейським законодавством.
ParlaMint-UA_2021-09-22-m0.u82.p6.sent4	Так як роблять європейські країни.
ParlaMint-UA_2021-09-22-m0.u82.p7.sent1	Для прикладу можна і треба брати Естонію.
ParlaMint-UA_2021-09-22-m0.u82.p7.sent2	Я знаю, що серед нас є голова Комітету профільного з цифровізації України пан Крячко в залі, тому я і звертаюсь: залучіть найкращих фахівців з Естонії з міжнародним досвідом, щоб Україна врахувала вже на старті найкращі європейські підходи.
ParlaMint-UA_2021-09-22-m0.u82.p8.sent1	Дякую за увагу.
ParlaMint-UA_2021-09-22-m0.u83.p1.sent1	Дякую.
ParlaMint-UA_2021-09-22-m0.u83.p2.sent1	Слово надається народному депутату Полякову Антону Едуардовичу, депутатська група "Партія "За майбутнє".
ParlaMint-UA_2021-09-22-m0.u84.p1.sent1	Прошу передати слово народному депутату України члену депутатської групи політичної "Партії "За майбутнє" Сергію Ярославовичу Рудику.
ParlaMint-UA_2021-09-22-m0.u85.p1.sent1	Сергій Ярославович Рудик, будь ласка.
ParlaMint-UA_2021-09-22-m0.u86.p1.sent1	Шановні колеги, десь в кулуарах, в залі можна почути про те, що це технічний законопроект, який треба приймати без обговорення.
ParlaMint-UA_2021-09-22-m0.u86.p1.sent2	Не погоджуюсь в корені з цим твердженням, і погоджуюся з колегою Наливайченком, який говорить про те, що треба давно було протестувати, як ця історія працює на конкретних центральних органах виконавчої влади.
ParlaMint-UA_2021-09-22-m0.u86.p2.sent1	На превеликий жаль, є величезне питання: як сьогодні в кінці вересня 21-го року ми тільки в першому читанні розглядаємо цей законопроект?
ParlaMint-UA_2021-09-22-m0.u86.p2.sent2	Два з половиною роки скоро буде як працює наша Рада.
ParlaMint-UA_2021-09-22-m0.u86.p2.sent3	5 лютого 20-го року створено ціле Командування Збройних Сил України з кібербезпеки.
ParlaMint-UA_2021-09-22-m0.u86.p2.sent4	І ми зараз тільки це розглядаємо.
ParlaMint-UA_2021-09-22-m0.u86.p2.sent5	А ви знаєте, що в цей перелік відомств не включені правоохоронні органи, НАБУ, Національна поліція, СБУ, Генеральна прокуратура?
ParlaMint-UA_2021-09-22-m0.u86.p2.sent6	Там що не треба даних, які мають мати резервні копії?
ParlaMint-UA_2021-09-22-m0.u86.p3.sent1	Товариство, не можна приймати його і за основу, і в цілому.
ParlaMint-UA_2021-09-22-m0.u86.p3.sent2	Саме тому і не можна, що там невичерпний перелік установ, які потребують захисту.
ParlaMint-UA_2021-09-22-m0.u86.p3.sent3	Тому, звичайно, давайте проголосуємо зараз "за" в першому читанні, уникнемо цих недоопрацювань, ще раз кажу, які через два з хвостиком роки від нашої каденції тільки винесли на розгляд.
ParlaMint-UA_2021-09-22-m0.u86.p3.sent4	І протестуємо в перший же раз, коли ми це зробимо, ще до кінця року, як воно працює.
ParlaMint-UA_2021-09-22-m0.u86.p3.sent5	Тому що це не хіхоньки, це серйозне питання національної безпеки.
ParlaMint-UA_2021-09-22-m0.u86.p4.sent1	Депутатська група "Партія "За майбутнє" буде голосувати "за" в першому читанні і закликає підтримати зал.
ParlaMint-UA_2021-09-22-m0.u87.p1.sent1	Дякую.
ParlaMint-UA_2021-09-22-m0.u87.p2.sent1	Слово надається народному депутату України Бакунцю Павлу Андрійовичу, депутатська група "Довіра".
ParlaMint-UA_2021-09-22-m0.u87.p2.sent2	Будь ласка, Павло Андрійович.
ParlaMint-UA_2021-09-22-m0.u88.p1.sent1	Шановний пане головуючий, пане Руслане Олексійовичу, шановні народні депутати!
ParlaMint-UA_2021-09-22-m0.u88.p1.sent2	Звичайно, що цим законопроектом пропонується врегулювати окремі питання щодо зберігання інформації на електронних носіях, тобто зберігання і захист державних даних і персональних, особистих даних наших громадян на інформаційних ресурсах.
ParlaMint-UA_2021-09-22-m0.u88.p1.sent3	Звичайно, що в умовах все більшого переходу на електронний документообіг в нашій країні це стає логічним і зрозумілим.
ParlaMint-UA_2021-09-22-m0.u88.p2.sent1	Також слід зазначити, що гібридна агресія Кремля зростає, і потрібно однозначно все більш краще і якісніше захищати інформацію на електронних носіях.
ParlaMint-UA_2021-09-22-m0.u88.p2.sent2	Більше того, з кожним роком в світі зростає кіберзлочинність і кількість кібератак зростає і зловмисники вимагають шалені кошти за кожну кібератаку для відновлення даних.
ParlaMint-UA_2021-09-22-m0.u88.p2.sent3	Тому наші державні органи, які ще й перебувають під особливим таким наглядом агресора, потрібно якомога швидше захистити.
ParlaMint-UA_2021-09-22-m0.u88.p3.sent1	Звичайно, що законопроект вимагатиме і коштів з державного бюджету.
ParlaMint-UA_2021-09-22-m0.u88.p3.sent2	В наступні два роки це понад 300 мільйонів гривень, але потрібно піти на цей крок, адже сума викупу, яку вимагають хакери, зазвичай становить шалено більші кошти.
ParlaMint-UA_2021-09-22-m0.u88.p3.sent3	А ще гірше, коли агресор все ж таки знищить наші електронні інформаційні носії.
ParlaMint-UA_2021-09-22-m0.u88.p4.sent1	Тому вважаю, що потрібно голосувати сьогодні цей законопроект в першому читанні.
ParlaMint-UA_2021-09-22-m0.u88.p4.sent2	Депутатська група "Довіра" підтримує даний законопроект в першому читанні з його доопрацюванням.
ParlaMint-UA_2021-09-22-m0.u88.p5.sent1	Дякую.
ParlaMint-UA_2021-09-22-m0.u89.p1.sent1	Дякую, Павло Андрійович.
ParlaMint-UA_2021-09-22-m0.u89.p2.sent1	Шановні колеги, чи бажає ще хтось висловитися з цього законопроекту?
ParlaMint-UA_2021-09-22-m0.u89.p2.sent2	Якщо ні, ми завершили обговорення.
ParlaMint-UA_2021-09-22-m0.u89.p2.sent3	Попрошу народних депутатів зайняти свої місця і приготуватися до голосування.
ParlaMint-UA_2021-09-22-m0.u89.p3.sent1	Дивіться, колеги, була пропозиція комітету прийняти за основу.
ParlaMint-UA_2021-09-22-m0.u89.p3.sent2	І, якщо не буде заперечень залу, то – в цілому.
ParlaMint-UA_2021-09-22-m0.u89.p3.sent3	Якщо будуть заперечення залу, то скоротити строки до другого читання.
ParlaMint-UA_2021-09-22-m0.u89.p4.sent1	Тому я ставлю поступово.
ParlaMint-UA_2021-09-22-m0.u89.p4.sent2	Я ставлю спочатку пропозицію комітету прийняти за основу проект Закону про внесення змін до деяких законів України (реєстраційний номер проекту 4378).
ParlaMint-UA_2021-09-22-m0.u89.p5.sent1	Готові голосувати?
ParlaMint-UA_2021-09-22-m0.u89.p5.sent2	Шановні колеги, прошу підтримати та проголосувати.
ParlaMint-UA_2021-09-22-m0.u89.p6.sent1	За-294
ParlaMint-UA_2021-09-22-m0.u89.p7.sent1	Рішення прийнято.
ParlaMint-UA_2021-09-22-m0.u89.p8.sent1	Шановні колеги, буде.
ParlaMint-UA_2021-09-22-m0.u89.p8.sent2	В другому – ні, так?
ParlaMint-UA_2021-09-22-m0.u89.p8.sent3	Тоді я ставлю пропозицію скорочення.
ParlaMint-UA_2021-09-22-m0.u89.p8.sent4	Відповідно до частини.
ParlaMint-UA_2021-09-22-m0.u89.p8.sent5	В цілому – проти, так?
ParlaMint-UA_2021-09-22-m0.u89.p8.sent6	Добре.
ParlaMint-UA_2021-09-22-m0.u89.p9.sent1	Тоді відповідно до частини другої статті 116 Регламенту Верховної Ради України ставлю на голосування пропозицію про скорочення наполовину строків подачі пропозицій і правок та підготовки до другого читання законопроекту (реєстраційний номер 4378), проект Закону про внесення до деяких законів України.
ParlaMint-UA_2021-09-22-m0.u89.p10.sent1	Прошу народних депутатів підтримати та проголосувати.
ParlaMint-UA_2021-09-22-m0.u89.p11.sent1	За-262
ParlaMint-UA_2021-09-22-m0.u89.p12.sent1	Рішення прийнято.
ParlaMint-UA_2021-09-22-m0.u89.p12.sent2	Дякую, шановні колеги.
ParlaMint-UA_2021-09-22-m0.u89.p13.sent1	Рухаємося далі.
ParlaMint-UA_2021-09-22-m0.u89.p13.sent2	Наступний законопроект – це проект Закону про внесення змін до Закону України "Про приватизацію державного і комунального майна" щодо уточнення деяких положень та сприяння залученню інвестицій в процесі приватизації.
ParlaMint-UA_2021-09-22-m0.u89.p13.sent3	Це два законопроекти: реєстраційний номер 5397 та альтернативний до нього – 5397-1.
ParlaMint-UA_2021-09-22-m0.u89.p14.sent1	Ставлю спочатку питання розгляду цих законопроектів за скороченою процедурою.
ParlaMint-UA_2021-09-22-m0.u89.p14.sent2	Для прийняття рішення необхідно прийняти 150 голосів.
ParlaMint-UA_2021-09-22-m0.u89.p15.sent1	Готові голосувати?
ParlaMint-UA_2021-09-22-m0.u89.p15.sent2	Прошу підтримати та проголосувати.
ParlaMint-UA_2021-09-22-m0.u89.p16.sent1	За-254
ParlaMint-UA_2021-09-22-m0.u89.p17.sent1	Рішення прийнято.
ParlaMint-UA_2021-09-22-m0.u89.p18.sent1	Я запрошую до слова голову підкомітету Комітету з питань економічного розвитку Олексія Васильовича Мовчана.
ParlaMint-UA_2021-09-22-m0.u89.p18.sent2	І оскільки він буде виступати і як автор, і як від комітету, прошу надати 4 хвилини.
ParlaMint-UA_2021-09-22-m0.u90.p1.sent1	Доброго дня, шановна президія, шановні народні депутати, українці!
ParlaMint-UA_2021-09-22-m0.u90.p1.sent2	Проект Закону (№ 5397) про внесення змін до Закону України "Про приватизацію державного і комунального майна" щодо уточнення деяких положень та сприяння залученню інвестицій в процесі приватизації направлений на вдосконалення та виправлення деяких положень профільного закону, що був прийнятий у 2018 році.
ParlaMint-UA_2021-09-22-m0.u90.p2.sent1	Пояснюю ключові новели.
ParlaMint-UA_2021-09-22-m0.u90.p2.sent2	Законопроектом ліквідується заборона на приватизацію підприємств з виготовлення та ремонту технічних засобів реабілітації для осіб з інвалідністю.
ParlaMint-UA_2021-09-22-m0.u90.p3.sent1	Сьогодні цим видом бізнесу займаються як державні, так і приватні підприємства.
ParlaMint-UA_2021-09-22-m0.u90.p3.sent2	Проте приватні працюють значно успішніше і вже завоювали 85 відсотків ринку, де замовником є в основному держава. Державні ж (казенні) підприємства вправляються в нарощуванні кредиторської заборгованості, яка на кінець 2020 року склала майже 90 мільйонів гривень, а заборгованість по зарплаті склала понад 10 мільйонів гривень.
ParlaMint-UA_2021-09-22-m0.u90.p3.sent3	Завдяки приходу приватних інвесторів зменшиться навантаження на державний бюджет без погіршення ситуації людей з інвалідністю, які потребують якісних та сучасних засобів реабілітації.
ParlaMint-UA_2021-09-22-m0.u90.p4.sent1	Друге.
ParlaMint-UA_2021-09-22-m0.u90.p4.sent2	У той же час законопроектом додане обмеження в приватизації підприємств з виготовлення та ремонту всіх видів зброї, що перебуває на озброєнні Збройних Сил України, інших утворених відповідно до закону військових формувань Служби безпеки України.
ParlaMint-UA_2021-09-22-m0.u90.p4.sent3	Таке обмеження дозволить зберегти військово-промисловий комплекс, забезпечивши заборону відчуження на рівні закону.
ParlaMint-UA_2021-09-22-m0.u90.p5.sent1	Третє.
ParlaMint-UA_2021-09-22-m0.u90.p5.sent2	Ще одне питання, яке вирішує цей законопроект, – це проведення повторних аукціонів зі зниженням стартової ціни при продажу об’єктів малої приватизації.
ParlaMint-UA_2021-09-22-m0.u90.p5.sent3	Зараз частина аукціонів з продажу об’єктів малої приватизації заблокована через неоднозначне формулювання норми, яка була прийнята в одному з ковідних законопроектів про недопущення продажу об’єктів великої приватизації зі зниженням стартової ціни під час пандемії.
ParlaMint-UA_2021-09-22-m0.u90.p5.sent4	Законопроект чітко розділяє ці поняття і ліквідує колізію.
ParlaMint-UA_2021-09-22-m0.u90.p6.sent1	Хочу навести яскравий приклад успіху малої приватизації.
ParlaMint-UA_2021-09-22-m0.u90.p6.sent2	Нещодавно я відвідав приміщення центрального автовокзалу в Києві, того, який ще кілька років тому радував пасажирів облущеними стінами і антисанітарією.
ParlaMint-UA_2021-09-22-m0.u90.p6.sent3	Зараз ситуація змінилася кардинально: приміщення стали сучасними і чистими, з’явилася зручна навігація, фуд-корт, готельні номери, умови для перевізників і пасажирів, жорсткий облік пасажиропотоку.
ParlaMint-UA_2021-09-22-m0.u90.p6.sent4	А держбюджет отримав 270 мільйонів гривень, продавши 99 відсотків акцій підприємства в рамках малої приватизації на прозорих аукціонах.
ParlaMint-UA_2021-09-22-m0.u90.p7.sent1	На думку народних депутатів членів Комітету економічного розвитку, прийняття законопроекту номер 5397 удосконалить окремі положення Закону "Про приватизацію державного і комунального майна", що регулюють відносини з реалізації державного та комунального майна, та сприятиме надходженню до державного бюджету коштів від приватизації об’єктів права державної власності.
ParlaMint-UA_2021-09-22-m0.u90.p8.sent1	Отже, Комітет з питань економічного розвитку пропонує законопроект номер 5397 прийняти за основу і відповідно відхилити законопроект 5397-1.
ParlaMint-UA_2021-09-22-m0.u90.p9.sent1	Дякую за увагу.
ParlaMint-UA_2021-09-22-m0.u91.p1.sent1	Дякую, Олексій Васильович.
ParlaMint-UA_2021-09-22-m0.u91.p2.sent1	Слово надається автору альтернативного законопроекту народному депутату України Морозу Володимиру Вікторовичу.
ParlaMint-UA_2021-09-22-m0.u91.p2.sent2	Будь ласка.
ParlaMint-UA_2021-09-22-m0.u92.p1.sent1	Доброго дня, шановні друзі!
ParlaMint-UA_2021-09-22-m0.u92.p1.sent2	Мороз Володимир, 59-й мажоритарний округ, Донеччина.
ParlaMint-UA_2021-09-22-m0.u92.p1.sent3	Я детально вивчив законопроект 5397 та вважаю, що підтримати його можна тільки частково і потрібно уважно подивитися на всі соціальні наслідки, які матиме процес приватизації державних підприємств і інших об’єктів.
ParlaMint-UA_2021-09-22-m0.u92.p2.sent1	Вважаю, що вкрай важливо підтримати пропоновані автором проекту норми, які дійсно будуть сприяти захисту державних інтересів і національної безпеки, та передбачають запровадження мораторію на приватизацію оборонних підприємств, виготовлення та ремонту всіх видів зброї, що знаходиться на озброєнні Збройних Сил, Служби безпеки України.
ParlaMint-UA_2021-09-22-m0.u92.p3.sent1	Не викликають заперечень і пропозиції авторів законопроекту, що стосуються уточнення термінології законодавства.
ParlaMint-UA_2021-09-22-m0.u92.p3.sent2	А в той же час є ряд положень основного проекту, які прямо суперечать інтересам українських громадян і матимуть негативні соціальні наслідки, причому значного масштабу.
ParlaMint-UA_2021-09-22-m0.u92.p4.sent1	Перш за все, мова йде про пропозиції дозволити приватизацію державних підприємств з виготовлення та ремонту технічних та інших засобів реабілітації для осіб з інвалідністю.
ParlaMint-UA_2021-09-22-m0.u92.p4.sent2	При цьому абсолютно очевидно, що це антисоціальна ініціатива по своїй суті, адже приватизація таких підприємств призведе до втрати контролю держави.
ParlaMint-UA_2021-09-22-m0.u92.p4.sent3	І тому ми пропонуємо.
ParlaMint-UA_2021-09-22-m0.u92.p5.sent1	Перше.
ParlaMint-UA_2021-09-22-m0.u92.p5.sent2	Залишити в законі норму про заборону приватизації державних підприємств по виготовленню і ремонту технічних засобів реабілітації для осіб з інвалідністю.
ParlaMint-UA_2021-09-22-m0.u92.p6.sent1	Друге.
ParlaMint-UA_2021-09-22-m0.u92.p6.sent2	На період встановлення урядом карантину та обмежувальних заходів у зв’язку з пандемією, заборонити будь-які приватизаційні процедури з продажу об’єктів великої приватизації, та визнати такими, що втратили чинність вже прийняті рішення щодо приватизації таких об’єктів.
ParlaMint-UA_2021-09-22-m0.u93.p1.sent1	Дякую, Володимире Вікторовичу.
ParlaMint-UA_2021-09-22-m0.u93.p2.sent1	Шановні колеги, є необхідність обговорювати цей законопроект?
ParlaMint-UA_2021-09-22-m0.u93.p2.sent2	Є.
ParlaMint-UA_2021-09-22-m0.u93.p2.sent3	Прошу записатися: два - за, два - проти.
ParlaMint-UA_2021-09-22-m0.u93.p3.sent1	Слово надається народному депутату Тістику Ростиславу Ярославовичу, фракція політичної партії "Слуга народу".
ParlaMint-UA_2021-09-22-m0.u94.p1.sent1	Прошу передати слово Роксолані Підласій.
ParlaMint-UA_2021-09-22-m0.u95.p1.sent1	Будь ласка, Роксолана Андріївна Підласа.
ParlaMint-UA_2021-09-22-m0.u96.p1.sent1	Шановні колеги, доброго дня!
ParlaMint-UA_2021-09-22-m0.u96.p1.sent2	Я хочу вам в черговий раз нагадати про те, що в цьому році ми заклали до державного бюджету 12 мільярдів гривень надходжень від приватизації, і це був абсолютно правильний крок.
ParlaMint-UA_2021-09-22-m0.u96.p1.sent3	Тому що ці гроші дозволяють нам менше позичати і менше залазити в боргову яму, в якій зараз знаходиться країна.
ParlaMint-UA_2021-09-22-m0.u96.p2.sent1	Але сьогодні цей план у 12 мільярдів виконаний на 25 відсотків, і ми з вами розділяємо відповідальність за цей результат.
ParlaMint-UA_2021-09-22-m0.u96.p2.sent2	Тому що чотири місяці в цьому році приватизація була заборонена взагалі, зараз заборонені аукціони зі зниженням ціни.
ParlaMint-UA_2021-09-22-m0.u96.p2.sent3	І відверто хочу вас запитати: як ми можемо вимагати від Фонду державного майна якогось результату, якщо ми не даємо їм інструменти для виконання?
ParlaMint-UA_2021-09-22-m0.u96.p3.sent1	Що таке мала приватизація?
ParlaMint-UA_2021-09-22-m0.u96.p3.sent2	Хочу одразу пояснити: це дуже часто майданчик, який в першу чергу потребує інвестицій.
ParlaMint-UA_2021-09-22-m0.u96.p3.sent3	Це можуть бути взагалі голі стіни без вікон і без дверей, в які потрібно вкласти купу коштів для того, щоб цей майданчик запрацював повноцінно.
ParlaMint-UA_2021-09-22-m0.u96.p3.sent4	І я пропоную дати Фонду державного майна можливість все ж таки продавати ці об’єкти, і виконати план, який ми перед ними поставили.
ParlaMint-UA_2021-09-22-m0.u96.p4.sent1	Що стосується приватизації реабілітаційних санаторіїв та центрів.
ParlaMint-UA_2021-09-22-m0.u96.p4.sent2	Сьогодні в державній власності знаходиться всього 12 таких підприємств, які дуже мало функціонують і переважно накопичують борги по податкам та зарплаті.
ParlaMint-UA_2021-09-22-m0.u96.p4.sent3	85 відсотків ринку реабілітаційного контролюється приватними компаніями і держава абсолютно нормально у приватних компаніях закуповує ці послуги для реабілітації осіб з інвалідністю.
ParlaMint-UA_2021-09-22-m0.u96.p4.sent4	Тому я пропоную не спекулювати на цьому питанні і проголосувати за законопроект.
ParlaMint-UA_2021-09-22-m0.u96.p5.sent1	Дякую.
ParlaMint-UA_2021-09-22-m0.u97.p1.sent1	Дякую.
ParlaMint-UA_2021-09-22-m0.u97.p2.sent1	Слово надається народному депутату України Рущишину Ярославу Івановичу, фракція політичної партії "Голос".
ParlaMint-UA_2021-09-22-m0.u98.p1.sent1	Дякую.
ParlaMint-UA_2021-09-22-m0.u98.p2.sent1	Шановні колеги, ми виступаємо за відновлення приватизації великої і малої, незважаючи на обмеження, які у нас є з коронавірусом.
ParlaMint-UA_2021-09-22-m0.u98.p2.sent2	Оскільки це є заходи, які повинні бути зроблені країною вже давним-давно, вони є заходами рівня обов’язкового, тобто mast have (повинно бути зроблено), хоча недостатнього для відновлення нашої економіки.
ParlaMint-UA_2021-09-22-m0.u98.p3.sent1	Ми часто вказуємо на гарний приклад Польщі, яка макроекономічними показними дуже сильно подібна до України і, мовляв, хотіли б, щоб наша країна розвивалася так само в економічному розумінні або навіть швидше.
ParlaMint-UA_2021-09-22-m0.u98.p3.sent2	Але ми забуваємо, що у Польщі було 8 тисяч таких підприємств, залишилося тільки 50, які виконують функції держави.
ParlaMint-UA_2021-09-22-m0.u98.p4.sent1	Але найголовніше, в чому є негативна роль підприємств державної власності, які не виконують функції держави, а творять недолуге господарювання, і ви бачили, що вони нарощують кредитну заборгованість, є в тому, що вони псують конкурентне середовище і не дають сигналу для зовнішнього, і внутрішнього, найголовніше, інвестора заходити на ринок України і інвестувати тут.
ParlaMint-UA_2021-09-22-m0.u98.p5.sent1	Для тих, хто хвилюється, варто наголосити, що законопроект варто підтримати з врахуванням зауважень, які висловлені профільною спільнотою та науково-експертним управлінням.
ParlaMint-UA_2021-09-22-m0.u98.p6.sent1	Разом з тим залишаються певні обмеження, пов’язані з виконанням державою своїх функцій.
ParlaMint-UA_2021-09-22-m0.u98.p6.sent2	Так встановлюється обмеження на проведення аукціонів із зниженням стартової ціни, аукціонів за методом вивчення цінових пропозицій та приватизації шляхом викупу під час дії карантину та інших обмежувальних заходів.
ParlaMint-UA_2021-09-22-m0.u98.p7.sent1	До об’єктів, які не підлягають приватизації, хочу ще раз наголосити, відносяться підприємства з виготовлення та ремонту всіх видів зброї, що перебуває на озброєнні Збройних Силах, інших військових формувань, Служби безпеки України тощо.
ParlaMint-UA_2021-09-22-m0.u98.p8.sent1	Закликаємо голосувати за цей законопроект.
ParlaMint-UA_2021-09-22-m0.u98.p8.sent2	Дякую.
ParlaMint-UA_2021-09-22-m0.u99.p1.sent1	Дякую.
ParlaMint-UA_2021-09-22-m0.u99.p2.sent1	Слово надається народній депутатці України Зінкевич Яні Вадимівні, фракція політичної партії "Європейська солідарність".
ParlaMint-UA_2021-09-22-m0.u100.p1.sent1	Прошу передати Степану Івановичу Кубіву.
ParlaMint-UA_2021-09-22-m0.u101.p1.sent1	Будь ласка, Степан Іванович Кубів.
ParlaMint-UA_2021-09-22-m0.u102.p1.sent1	Шановна президія, шановні колеги!
ParlaMint-UA_2021-09-22-m0.u102.p1.sent2	Проектом пропонується виключити державні підприємства з виготовлення ремонту технічних та інших засобів реабілітації для осіб з інвалідністю з переліку заборонених до приватизації.
ParlaMint-UA_2021-09-22-m0.u102.p2.sent1	Друге.
ParlaMint-UA_2021-09-22-m0.u102.p2.sent2	Додати до цього переліку підприємства з виготовлення та ремонту всіх видів зброї, що перебуває на озброєнні в Збройних Силах України.
ParlaMint-UA_2021-09-22-m0.u102.p3.sent1	Третє.
ParlaMint-UA_2021-09-22-m0.u102.p3.sent2	Викласти в новій редакції термінології "проведення аукціонів" "про електронну систему" та "центральна база даних".
ParlaMint-UA_2021-09-22-m0.u102.p4.sent1	Разом з тим хочу сказати, що відновлення аукціонів з продажу великої приватизації під час обмежувальних заходів ми маємо на прикладі порівняння з позицією, коли проводили ми ще у 18-му році малу приватизацію і аукціони.
ParlaMint-UA_2021-09-22-m0.u102.p4.sent2	Це давало позицію позитивного і технологічного, і законодавчого, і організаційного ефекту.
ParlaMint-UA_2021-09-22-m0.u102.p4.sent3	В результаті ми отримували добрі доходи до державного бюджету.
ParlaMint-UA_2021-09-22-m0.u102.p5.sent1	Тут є справедливі зауваження ГНЕУ, тому що Український науково-дослідний інститут протезування і протезобудування та відновлення працездатності був включений урядом до переліку господарських товариств та об’єднань, у статутних капіталах яких частка корпоративних прав належить державі становить 100 відсотків.
ParlaMint-UA_2021-09-22-m0.u102.p6.sent1	Друге.
ParlaMint-UA_2021-09-22-m0.u102.p6.sent2	Це є уточнення чинної редакції Закону щодо переліку об’єктів, які не підлягають приватизації.
ParlaMint-UA_2021-09-22-m0.u102.p6.sent3	І там замінюється терміни одні на інші на об’єкти загальнонаціонального значення.
ParlaMint-UA_2021-09-22-m0.u102.p7.sent1	Ми обговорювали це питання на фракції.
ParlaMint-UA_2021-09-22-m0.u102.p7.sent2	Не було однозначного, а було багато ризиків і законодавчих неузгоджень.
ParlaMint-UA_2021-09-22-m0.u102.p7.sent3	Тому політична партія "Європейська солідарність" і фракція взагалі утримується.
ParlaMint-UA_2021-09-22-m0.u102.p8.sent1	Дякую.
ParlaMint-UA_2021-09-22-m0.u103.p1.sent1	Дякую.
ParlaMint-UA_2021-09-22-m0.u103.p2.sent1	Слово надається Тарасу Івановичу Батенку, "Партія "За майбутнє".
ParlaMint-UA_2021-09-22-m0.u104.p1.sent1	Прошу передати слово колезі Антону Едуардовичу Полякову.
ParlaMint-UA_2021-09-22-m0.u104.p1.sent2	Дякую.
ParlaMint-UA_2021-09-22-m0.u105.p1.sent1	Будь ласка, Антон Едуардович Поляков.
ParlaMint-UA_2021-09-22-m0.u106.p1.sent1	Шановні колеги, ми в черговий раз бачимо наслідки ваших бездумних голосувань.
ParlaMint-UA_2021-09-22-m0.u106.p1.sent2	Адже наша депутатська група, коли ви голосували за велику приватизацію, казала про те, що не можна так робити.
ParlaMint-UA_2021-09-22-m0.u106.p2.sent1	Дуже добре, що ви пропонуєте заборонити приватизацію підприємств, які виготовляють та ремонтують зброю для наших Збройних Сил України, але ж слідкуйте за руками.
ParlaMint-UA_2021-09-22-m0.u106.p2.sent2	Ви тут розповідаєте за майданчики, але ж у вашому законопроекті, з однієї сторони, гарна ініціатива, а з іншої – ви дозволяєте об’єкти великої приватизації продавати, правда, не знижуючи стартової ціни.
ParlaMint-UA_2021-09-22-m0.u106.p2.sent3	Але ж ми всі знаємо, що балансова ціна багатьох підприємств, вона і так занижена.
ParlaMint-UA_2021-09-22-m0.u106.p3.sent1	І в мене питання.
ParlaMint-UA_2021-09-22-m0.u106.p3.sent2	Якщо ця Верховна Рада прийшла на фоні того, що була масова недовіра українців до восьмого скликання парламенту, то яке ви маєте право продавати підприємства, які належать громадам та українцям, якщо 70 відсотків українців вам вже не довіряють?
ParlaMint-UA_2021-09-22-m0.u106.p3.sent3	Яке ви маєте право продавати стратегічні підприємства (Центренерго, Тернопільобленерго, Запоріжжя, Харків, Миколаїв, Херсонську ТЕЦ, Дніпропетровську ТЕЦ, Криворізьку теплоцентраль, Азовмаш, Електротяжмаш, Одеський припортовий, Сумихімпром?
ParlaMint-UA_2021-09-22-m0.u106.p3.sent4	Це гіганти, стратегічні підприємства, які належать виключно державі і українцям.
ParlaMint-UA_2021-09-22-m0.u106.p3.sent5	Ви не маєте права зараз, тим паче з такою недовірою українців, продавати їх вашим же олігархам, з якими ви тут красиво, гарно боретеся, і з якими ви сидите на футболі в одній ложі.
ParlaMint-UA_2021-09-22-m0.u106.p4.sent1	Дякую за увагу.
ParlaMint-UA_2021-09-22-m0.u106.p5.sent1	Ми не будемо підтримувати цей законопроект.
ParlaMint-UA_2021-09-22-m0.u107.p1.sent1	Шановні колеги, чи бажає ще хтось виступити в обговоренні?
ParlaMint-UA_2021-09-22-m0.u107.p1.sent2	Так, я бачу.
ParlaMint-UA_2021-09-22-m0.u107.p1.sent3	Так, Скорик.
ParlaMint-UA_2021-09-22-m0.u107.p1.sent4	Ще хто буде?
ParlaMint-UA_2021-09-22-m0.u107.p1.sent5	А від нас не було, від "Слуги народу" ще доповідачів?
ParlaMint-UA_2021-09-22-m0.u107.p1.sent6	А від нас була Підласа, ми не можемо більше надати.
ParlaMint-UA_2021-09-22-m0.u107.p2.sent1	Я вам даю тоді слово Миколі Леонідовичу Скорику від фракції ОПЗЖ, але попрошу народних депутатів підготуватися до голосування після цього.
ParlaMint-UA_2021-09-22-m0.u107.p3.sent1	Будь ласка, Микола Леонідович.
ParlaMint-UA_2021-09-22-m0.u108.p1.sent1	Народний депутат Скорик, фракція "Опозиційна платформа – За життя".
ParlaMint-UA_2021-09-22-m0.u108.p1.sent2	Наша фракція буде підтримувати альтернативний законопроект 5397-1, який розробив наш однопартієць пан Мороз.
ParlaMint-UA_2021-09-22-m0.u108.p2.sent1	І я хотів би спитати, користуючись нагодою, і керівництво уряду, і керівництво Фонду державного майна, і розробників цього законопроекту.
ParlaMint-UA_2021-09-22-m0.u108.p2.sent2	Що у нас зі списком об’єктів, стратегічних об’єктів, які не підлягають приватизації?
ParlaMint-UA_2021-09-22-m0.u108.p2.sent3	Я пам’ятаю, що цей список був відмінений на початку нашої каденції, і нам обіцяли, що через два місяці буде новий список.
ParlaMint-UA_2021-09-22-m0.u108.p3.sent1	Перший раз в цій каденції ми не маємо контрольної комісії з питань приватизації.
ParlaMint-UA_2021-09-22-m0.u108.p3.sent2	І парламент фактично позбавлений контрольної функції, парламентської контрольної функції, яка була всі скликання.
ParlaMint-UA_2021-09-22-m0.u108.p4.sent1	Ми вважаємо, що це питання фактично розкрадання державного майна, абсолютно неконтрольоване, стратегічного державного майна, яке є надбанням всього народу України, його потрібно терміново припинити.
ParlaMint-UA_2021-09-22-m0.u108.p4.sent2	І влада має виконати свої обіцянки щодо встановлення списку об’єктів, які не підлягають приватизації – стратегічних об’єктів.
ParlaMint-UA_2021-09-22-m0.u109.p1.sent1	Шановні колеги, ми завершили обговорення цих законопроектів.
ParlaMint-UA_2021-09-22-m0.u109.p1.sent2	Прошу приготуватися до голосування.
ParlaMint-UA_2021-09-22-m0.u109.p2.sent1	Я ставлю пропозицію комітету прийняти за основу законопроект № 5397 про внесення змін до Закону України "Про приватизацію державного і комунального майна" щодо уточнення деяких положень та сприяння залученню інвестицій в процесі приватизації.
ParlaMint-UA_2021-09-22-m0.u109.p3.sent1	Шановні колеги, готові голосувати?
ParlaMint-UA_2021-09-22-m0.u109.p3.sent2	Прошу зайняти свої місця.
ParlaMint-UA_2021-09-22-m0.u109.p3.sent3	Прошу підтримати та проголосувати.
ParlaMint-UA_2021-09-22-m0.u109.p4.sent1	За-265
ParlaMint-UA_2021-09-22-m0.u109.p5.sent1	Рішення прийнято.
ParlaMint-UA_2021-09-22-m0.u109.p6.sent1	Так, до мене звертався.
ParlaMint-UA_2021-09-22-m0.u109.p6.sent2	Будь ласка, Давид Георгійович, з процедури.
ParlaMint-UA_2021-09-22-m0.u110.p1.sent1	Шановні колеги, пропоную, враховуючи те, що нам трошки зовсім залишилося часу до перерви, підняти питання законопроекту 5109, і проголосувати його, ми встигнемо до перерви.
ParlaMint-UA_2021-09-22-m0.u110.p1.sent2	Прошу підтримати та проголосувати.
ParlaMint-UA_2021-09-22-m0.u110.p2.sent1	Дякую.
ParlaMint-UA_2021-09-22-m0.u111.p1.sent1	Надійшла пропозиція змінити порядок денний і зараз перейти до розгляду питання.
ParlaMint-UA_2021-09-22-m0.u111.p2.sent1	Добре.
ParlaMint-UA_2021-09-22-m0.u111.p2.sent2	Ну я зараз проголосую, щоб ми змінили порядок денний, а далі заходимо в розгляд цього питання.
ParlaMint-UA_2021-09-22-m0.u111.p3.sent1	Я ставлю пропозицію Давида Георгійовича Арахамії змінити порядок денний і перейти зараз до розгляду законопроекту 5109, це проект Закону про запобігання та протидію антисемітизму в Україні.
ParlaMint-UA_2021-09-22-m0.u111.p4.sent1	Будь ласка, прошу підтримати та проголосувати.
ParlaMint-UA_2021-09-22-m0.u111.p5.sent1	За-276
ParlaMint-UA_2021-09-22-m0.u111.p6.sent1	Рішення прийнято.
ParlaMint-UA_2021-09-22-m0.u111.p7.sent1	Я запрошую до трибуни голову комітету Дмитра Валерійовича Лубінця.
ParlaMint-UA_2021-09-22-m0.u111.p7.sent2	Чи буде хтось наполягати на поправках?
ParlaMint-UA_2021-09-22-m0.u111.p7.sent3	Тільки народний депутат В’ятрович, чи йдемо тоді по правках?
ParlaMint-UA_2021-09-22-m0.u111.p7.sent4	Ідемо по правках, да.
ParlaMint-UA_2021-09-22-m0.u111.p8.sent1	Перерва через 5 хвилин, ви трошки.
ParlaMint-UA_2021-09-22-m0.u111.p9.sent1	Будь ласка, 1 поправка, народна депутатка Піпа.
ParlaMint-UA_2021-09-22-m0.u111.p9.sent2	Не наполягає, так?
ParlaMint-UA_2021-09-22-m0.u111.p10.sent1	Далі друга - поправка номер 2, В’ятрович.
ParlaMint-UA_2021-09-22-m0.u111.p11.sent1	Що?
ParlaMint-UA_2021-09-22-m0.u111.p11.sent2	А, бо просто стоїть перша – Піпа, а там багато стоїть.
ParlaMint-UA_2021-09-22-m0.u111.p12.sent1	Бобровська, будь ласка.
ParlaMint-UA_2021-09-22-m0.u111.p12.sent2	1 поправка, Бобровська.
ParlaMint-UA_2021-09-22-m0.u112.p1.sent1	Шановні колеги, я, чесно кажучи, не розумію, для чого такий поспіх.
ParlaMint-UA_2021-09-22-m0.u112.p1.sent2	І мені дуже прикро і шкода, що ми сьогодні у першу чергу не голосуємо про свою позицію Верховної Ради щодо невизнання виборів до Державної Думи Російської Федерації, де брали участь наші громадяни, але ми спішимо з дивним абсолютно законопроектом.
ParlaMint-UA_2021-09-22-m0.u112.p2.sent1	Так от, якщо така історія, то я можу піти по всіх правках.
ParlaMint-UA_2021-09-22-m0.u112.p2.sent2	Тому що в першу чергу, коли на території України проживає більше ніж 150 різних національностей, меншин і так далі, ми сьогодні розглядаємо абсолютно цікавий і дивний законопроект.
ParlaMint-UA_2021-09-22-m0.u112.p3.sent1	Моя правка стосується наступного.
ParlaMint-UA_2021-09-22-m0.u112.p3.sent2	Я вважаю, що він має бути перейменований, цей законопроект у наступну назву: про запобігання та протидію антисемітизму та українофобії в Україні.
ParlaMint-UA_2021-09-22-m0.u112.p4.sent1	Прошу підтримати і проголосувати.
ParlaMint-UA_2021-09-22-m0.u113.p1.sent1	Дякую, шановні колеги.
ParlaMint-UA_2021-09-22-m0.u113.p2.sent1	Ставлю на голосування.
ParlaMint-UA_2021-09-22-m0.u113.p2.sent2	Позиція комітету, будь ласка.
ParlaMint-UA_2021-09-22-m0.u114.p1.sent1	Я дуже коротко.
ParlaMint-UA_2021-09-22-m0.u114.p1.sent2	Шановні колеги, ми не можемо піти на зміну назви цього законопроекту, бо він кореспондується із Законом України "Про засади запобігання та протидії дискримінації в Україні", у назві якого є слова "в Україні".
ParlaMint-UA_2021-09-22-m0.u114.p1.sent3	Саме з цих міркувань ми й залишили назву, запропоновану законопроекту.
ParlaMint-UA_2021-09-22-m0.u114.p2.sent1	Тому це поправки не тільки, які подавались від фракції "Голос", а й поправки інших народних депутатів.
ParlaMint-UA_2021-09-22-m0.u114.p2.sent2	Саме тому ми відхилили ці поправки.
ParlaMint-UA_2021-09-22-m0.u114.p3.sent1	Дякую.
ParlaMint-UA_2021-09-22-m0.u115.p1.sent1	Дякую.
ParlaMint-UA_2021-09-22-m0.u115.p2.sent1	Ви почули позицію автора поправки, почули позицію комітету.
ParlaMint-UA_2021-09-22-m0.u115.p2.sent2	Комітет пропонує відхилити.
ParlaMint-UA_2021-09-22-m0.u115.p3.sent1	Прошу визначатися та голосувати.
ParlaMint-UA_2021-09-22-m0.u115.p4.sent1	За-118
ParlaMint-UA_2021-09-22-m0.u115.p5.sent1	Рішення не прийнято.
ParlaMint-UA_2021-09-22-m0.u115.p6.sent1	З приводу того проекту, про який ви говорили, я абсолютно погоджуюся з вами, але я інформую про те, що він ще не розписаний, він тільки надійшов зареєстрований до Ради.
ParlaMint-UA_2021-09-22-m0.u115.p6.sent2	Як тільки він буде розписаний, ми обов’язково проведемо всі необхідні процедури для його внесення в зал.
ParlaMint-UA_2021-09-22-m0.u115.p7.sent1	Поправка номер 2.
ParlaMint-UA_2021-09-22-m0.u115.p7.sent2	Народний депутат В’ятрович, будь ласка.
ParlaMint-UA_2021-09-22-m0.u116.p1.sent1	Шановні колеги, мені дуже шкода, що парламент використовується для актуалізації російських фейків про буцімто загрозу антисемітизму в Україні, при тому, що рівень антисемітизму в Україні на 18-му серед Центрально-Східної Європи.
ParlaMint-UA_2021-09-22-m0.u116.p2.sent1	Але якщо більшість не може обійтися без цього законопроекту, вважаю, що його слід докорінно доопрацювати, починаючи з усунення абсолютно російського кліше "антисемітизм в Україні", і закінчуючи розширенням сфери дії закону.
ParlaMint-UA_2021-09-22-m0.u116.p3.sent1	Ця поправка пропонує назву закону "Про запобігання та протидію українофобії, антисемітизму, національній, расовій, релігійній ворожнечі та ненависті".
ParlaMint-UA_2021-09-22-m0.u116.p3.sent2	Відхилення цієї поправки означає особливе правове регулювання для однієї етнічної групи та ігнорування інших – це суперечить Конституції.
ParlaMint-UA_2021-09-22-m0.u116.p4.sent1	Прошу підтримати правку.
ParlaMint-UA_2021-09-22-m0.u117.p1.sent1	Позиція комітету, будь ласка.
ParlaMint-UA_2021-09-22-m0.u118.p1.sent1	Дякую.
ParlaMint-UA_2021-09-22-m0.u118.p2.sent1	Шановні колеги, таких поправок з приводу введення терміну "українофобія", їх дуже багато.
ParlaMint-UA_2021-09-22-m0.u118.p2.sent2	Справді народний депутат В’ятрович Володимир Михайлович подав сім таких правок.
ParlaMint-UA_2021-09-22-m0.u118.p3.sent1	От я хочу, щоб ви не розповсюджували подібну інформацію.
ParlaMint-UA_2021-09-22-m0.u118.p3.sent2	Комітет не виступав проти чи за ці поправки, ми можемо їх підтримати.
ParlaMint-UA_2021-09-22-m0.u118.p3.sent3	Але є такий закон, називається він Закон "Про Регламент Верховної Ради України".
ParlaMint-UA_2021-09-22-m0.u118.p3.sent4	Якщо в першому читанні прийнятий закон, предметом якого регулюється тільки антисемітизм, щось добавити, добавити інше врегулювання, інші юридичні терміни неможливо.
ParlaMint-UA_2021-09-22-m0.u118.p3.sent5	На це окремо звернуло увагу Головне науково-експертне управління.
ParlaMint-UA_2021-09-22-m0.u118.p4.sent1	Тому, при всій повазі, колеги, ми не могли підтримати ці правки.
ParlaMint-UA_2021-09-22-m0.u118.p4.sent2	Це і ваших 7 правок, і 20 правок від "Голосу", і 20 правок від Савчук, і 7 правок від "Голосу" – не могли їх підтримати, тому і відхилили.
ParlaMint-UA_2021-09-22-m0.u119.p1.sent1	Дякую.
ParlaMint-UA_2021-09-22-m0.u119.p2.sent1	Мені здається, відповідь ви почули, тому.
ParlaMint-UA_2021-09-22-m0.u119.p2.sent2	Ви наполягаєте на тому, щоб ставити на голосування, да?
ParlaMint-UA_2021-09-22-m0.u119.p2.sent3	Ставлю на голосування поправку номер 2 народного депутата В’ятровича.
ParlaMint-UA_2021-09-22-m0.u119.p2.sent4	Позицію комітету ви почули, комітет пропонує відхилити.
ParlaMint-UA_2021-09-22-m0.u119.p3.sent1	Тому прошу визначатись та голосувати.
ParlaMint-UA_2021-09-22-m0.u119.p4.sent1	За-77
ParlaMint-UA_2021-09-22-m0.u119.p5.sent1	Рішення не прийнято.
ParlaMint-UA_2021-09-22-m0.u119.p6.sent1	Наступна поправка номер 3, народна депутатка Савчук.
ParlaMint-UA_2021-09-22-m0.u119.p6.sent2	Наполягаєте?
ParlaMint-UA_2021-09-22-m0.u119.p6.sent3	У вас мікрофон неввімкнутий.
ParlaMint-UA_2021-09-22-m0.u119.p6.sent4	А є народна депутатка Савчук в залі?
ParlaMint-UA_2021-09-22-m0.u119.p6.sent5	Немає.
ParlaMint-UA_2021-09-22-m0.u119.p6.sent6	Да, йдемо далі.
ParlaMint-UA_2021-09-22-m0.u119.p7.sent1	Четверта – поправка номер 4.
ParlaMint-UA_2021-09-22-m0.u119.p7.sent2	В’ятрович, будь ласка, Володимир.
ParlaMint-UA_2021-09-22-m0.u120.p1.sent1	Шановні колеги, голова комітету щойно апелював до того, що ми не можемо порушувати Регламент, але цей законопроект є порушенням Конституції, це набагато важливіше.
ParlaMint-UA_2021-09-22-m0.u120.p2.sent1	Отже, колеги, я прошу усвідомити, наскільки чутливим є питання, і діяти відповідно з дотриманням конституційного принципу рівності всіх громадян, незалежно від їхнього етнічного походження.
ParlaMint-UA_2021-09-22-m0.u120.p2.sent2	Засудити цим законом антисемітизм і українофобію, і взагалі національну, расову, релігійну ворожнечу та ненависть.
ParlaMint-UA_2021-09-22-m0.u120.p2.sent3	При цьому, підкреслюю, антисемітизм у всьому тексті закону залишається і всі важливі положення з першого читання залишаються.
ParlaMint-UA_2021-09-22-m0.u120.p3.sent1	Я вважаю, що саме так буде відповідально і правильно, бо ухвалювати окремі закони під кожну національність або ставити в нерівні умови людей різних національностей – це шлях в нікуди.
ParlaMint-UA_2021-09-22-m0.u120.p3.sent2	Прошу підтримати цю дуже важливу поправку.
ParlaMint-UA_2021-09-22-m0.u121.p1.sent1	Дякую.
ParlaMint-UA_2021-09-22-m0.u121.p2.sent1	Але в нас 12:01, ми вже проголосуємо після перерви.
ParlaMint-UA_2021-09-22-m0.u121.p3.sent1	Я оголошую перерву на пів години.
ParlaMint-UA_2021-09-22-m0.u121.p3.sent2	Дякую.
ParlaMint-UA_2021-09-22-m0.u122.p1.sent1	Шановні колеги, продовжуємо наш розгляд законопроекту 5109.
ParlaMint-UA_2021-09-22-m0.u122.p2.sent1	Ми зупинилися на 4 поправці.
ParlaMint-UA_2021-09-22-m0.u122.p2.sent2	Народний депутат В’ятрович доповів сутність її.
ParlaMint-UA_2021-09-22-m0.u122.p3.sent1	Будь ласка, комітет бажає щось висловити чи попередня аргументація?
ParlaMint-UA_2021-09-22-m0.u122.p3.sent2	Бажаєте, да?
ParlaMint-UA_2021-09-22-m0.u122.p3.sent3	Будь ласка, коротко.
ParlaMint-UA_2021-09-22-m0.u123.p1.sent1	Дякую.
ParlaMint-UA_2021-09-22-m0.u123.p2.sent1	Ну, як і наголошував комітет, що ми залишаємось прихильниками того, що ми не можемо через Закон про Регламент вносити суттєві зміни.
ParlaMint-UA_2021-09-22-m0.u123.p2.sent2	Тому предметом відання цього законопроекту є антисемітизм.
ParlaMint-UA_2021-09-22-m0.u123.p2.sent3	І ми не можемо будь-що туди добавляти.
ParlaMint-UA_2021-09-22-m0.u123.p3.sent1	Дякую.
ParlaMint-UA_2021-09-22-m0.u124.p1.sent1	Дякую.
ParlaMint-UA_2021-09-22-m0.u124.p2.sent1	Шановні колеги, ставлю на голосування 4 поправку народного депутата В’ятровича.
ParlaMint-UA_2021-09-22-m0.u124.p2.sent2	Комітет пропонує відхилити.
ParlaMint-UA_2021-09-22-m0.u124.p3.sent1	Прошу визначатись та голосувати.
ParlaMint-UA_2021-09-22-m0.u124.p4.sent1	За-50
ParlaMint-UA_2021-09-22-m0.u124.p5.sent1	Рішення не прийнято.
ParlaMint-UA_2021-09-22-m0.u124.p6.sent1	Наступна поправка 5, Савчук.
ParlaMint-UA_2021-09-22-m0.u124.p6.sent2	Будете наполягати?
ParlaMint-UA_2021-09-22-m0.u124.p6.sent3	Немає її, так?
ParlaMint-UA_2021-09-22-m0.u124.p6.sent4	Так, її немає.
ParlaMint-UA_2021-09-22-m0.u124.p6.sent5	Добре, я зрозумів.
ParlaMint-UA_2021-09-22-m0.u124.p7.sent1	6 поправка.
ParlaMint-UA_2021-09-22-m0.u124.p7.sent2	Плануєте, так?
ParlaMint-UA_2021-09-22-m0.u124.p7.sent3	Будь ласка, Бобровська.
ParlaMint-UA_2021-09-22-m0.u125.p1.sent1	Шановні колеги, мені, чесно кажучи, дивно чути пояснення ГНЕУ як рекомендацію.
ParlaMint-UA_2021-09-22-m0.u125.p1.sent2	Але були неодноразово прецеденти, коли була зміна назви законопроекту, і коли ми можемо, власне, змінити підхід і змінити і преамбулу, і назву, і те, що буде всередині записано.
ParlaMint-UA_2021-09-22-m0.u125.p2.sent1	Я би хотіла все ж таки звернутися з підтримкою для того, щоб викласти преамбулу законопроекту в наступній редакції.
ParlaMint-UA_2021-09-22-m0.u125.p2.sent2	Що цей закон спрямований на запобігання та протидію українофобії та іншим видам ксенофобії.
ParlaMint-UA_2021-09-22-m0.u125.p2.sent3	Чому?
ParlaMint-UA_2021-09-22-m0.u125.p2.sent4	Або в принципі повернути тоді цей законопроект на доопрацювання, щоб він мав комплексний вигляд.
ParlaMint-UA_2021-09-22-m0.u125.p2.sent5	Тому що ще раз повторюю, той законопроект, який ми хочемо прийняти чи приймаємо, і хочемо бачити його у вигляді закону, – це абсолютно чітка, класична інформаційна, психологічна операція Російської Федерації.
ParlaMint-UA_2021-09-22-m0.u125.p3.sent1	І мені дуже дивно, що автор цього законопроекту тулить цей законопроект в цій Верховній Раді.
ParlaMint-UA_2021-09-22-m0.u125.p4.sent1	Дякую.
ParlaMint-UA_2021-09-22-m0.u125.p4.sent2	Прошу підтримати цю правку.
ParlaMint-UA_2021-09-22-m0.u126.p1.sent1	Дякую.
ParlaMint-UA_2021-09-22-m0.u126.p2.sent1	Ставлю на голосування поправку номер 6 народної депутатки Піпи і інших.
ParlaMint-UA_2021-09-22-m0.u126.p2.sent2	Комітет пропонує відхилити.
ParlaMint-UA_2021-09-22-m0.u126.p3.sent1	Прошу визначатись та голосувати.
ParlaMint-UA_2021-09-22-m0.u126.p4.sent1	За-66
ParlaMint-UA_2021-09-22-m0.u126.p5.sent1	Рішення не прийнято.
ParlaMint-UA_2021-09-22-m0.u126.p6.sent1	Наступна поправка номер 7.
ParlaMint-UA_2021-09-22-m0.u126.p6.sent2	Народний депутат В’ятрович, будь ласка.
ParlaMint-UA_2021-09-22-m0.u127.p1.sent1	Я би хотів, щоб голова комітету озвучив позицію Міністерства закордонних справ.
ParlaMint-UA_2021-09-22-m0.u127.p1.sent2	А позиція така, що Міністерство закордонних справ не підтримує цього законопроекту як такого, що може нанести, зокрема, втрати міжнародному іміджу України.
ParlaMint-UA_2021-09-22-m0.u127.p2.sent1	Що стосується конкретно цієї правки.
ParlaMint-UA_2021-09-22-m0.u127.p2.sent2	Ухвалений в першому читанні текст суперечить статті 24 Конституції, яка забороняє привілеї чи обмеження за ознакою етнічного походження, і 161 статті Кримінального кодексу, яка передбачає до 8 років позбавлення волі за розпалювання національної, расової, релігійної ворожнечі, приниження національної честі та гідності українців, євреїв і людей будь-яких національностей і віросповідань в Україні.
ParlaMint-UA_2021-09-22-m0.u127.p3.sent1	Поправка номер 7 пропонує визначення українофобії, антисемітизму, расової дискримінації, що є юридично вивіреним і спирається на міжнародне право.
ParlaMint-UA_2021-09-22-m0.u127.p3.sent2	Прошу підтримати.
ParlaMint-UA_2021-09-22-m0.u128.p1.sent1	Будь ласка, позиція комітету.
ParlaMint-UA_2021-09-22-m0.u129.p1.sent1	Дякую.
ParlaMint-UA_2021-09-22-m0.u129.p2.sent1	Дійсно, я погоджуюся з тим і можу підтвердити інформацію, що на наш комітет надійшов лист від Міністерства закордонних справ з тим, що деякі зауваження і норми цього законопроекту вони не підтримують.
ParlaMint-UA_2021-09-22-m0.u129.p2.sent2	Крім того, хочу повідомити народних депутатів, що коли ми цей законопроект розглядали на засідання нашого комітету до першого читання, жодних листів від МЗС не було.
ParlaMint-UA_2021-09-22-m0.u129.p3.sent1	Також я хочу повідомити народних депутатів, що під час розгляду до нас були долучені посли іноземних країн, різні громадські організації, які наголошували на необхідності прийняття даного законопроекту.
ParlaMint-UA_2021-09-22-m0.u129.p3.sent2	Тому ми виходили з того, що все ж таки цей законопроект, якщо з’явилася така законодавча ініціатива, потрібно розглянути.
ParlaMint-UA_2021-09-22-m0.u129.p3.sent3	І більшістю нашого комітету він рекомендований для прийняття як у першому читанні, так і в цілому.
ParlaMint-UA_2021-09-22-m0.u129.p4.sent1	Дякую.
ParlaMint-UA_2021-09-22-m0.u130.p1.sent1	Дякую.
ParlaMint-UA_2021-09-22-m0.u130.p2.sent1	Шановні колеги, ставлю на голосування поправку номер 7.
ParlaMint-UA_2021-09-22-m0.u130.p2.sent2	Комітет пропонує відхилити.
ParlaMint-UA_2021-09-22-m0.u130.p2.sent3	Прошу визначатися та голосувати.
ParlaMint-UA_2021-09-22-m0.u130.p3.sent1	За-67
ParlaMint-UA_2021-09-22-m0.u130.p4.sent1	Рішення не прийнято.
ParlaMint-UA_2021-09-22-m0.u130.p5.sent1	Наступна поправка – поправка номер 9.
ParlaMint-UA_2021-09-22-m0.u130.p5.sent2	Теж Бобровська буде виступати, я правильно розумію?
ParlaMint-UA_2021-09-22-m0.u131.p1.sent1	Так.
ParlaMint-UA_2021-09-22-m0.u131.p1.sent2	Шановні колеги, я все ж таки повертаюся до того, щоб все ж таки зал, коли буде голосування за даний законопроект, повернув на доопрацювання, і ми зробили його більш комплексним.
ParlaMint-UA_2021-09-22-m0.u131.p1.sent3	В першу чергу, не тому, що сам зміст законопроекту, він, якщо хтось справді його читав і бачив його вигляд в першому читанні, він виглядав так, наче людина от просто писала, як курка задньою лапою: з купою орфографічних помилок, логічних помилок, з неправильними визначеннями, з відсутніми визначеннями словника Ради Європи і так далі.
ParlaMint-UA_2021-09-22-m0.u131.p1.sent4	І щонайцікавіше, що ці мої правки, вони були прийняті, абсолютно все гаразд і нормально.
ParlaMint-UA_2021-09-22-m0.u131.p2.sent1	Але все ж таки хочу повернутися до того, що інший законопроект про українофобію немає сенсу подавати.
ParlaMint-UA_2021-09-22-m0.u131.p2.sent2	У мене пропозиція: давайте зробимо цей законопроект комплекснішим, доопрацюємо спільно по позиціям, які стосуються українців, а випадків по дискримінації українців набагато більше, аніж антисемітизму в Україні, давайте будемо відверті, і доопрацюємо, проголосуємо комплексно даний законопроект.
ParlaMint-UA_2021-09-22-m0.u131.p3.sent1	Тому мою правку прохання підтримати "за" з визначенням, що таке українофобія та антисемітизм.
ParlaMint-UA_2021-09-22-m0.u131.p4.sent1	Дякую.
ParlaMint-UA_2021-09-22-m0.u132.p1.sent1	Дякую.
ParlaMint-UA_2021-09-22-m0.u132.p2.sent1	Ставлю на голосування 9 поправку народної депутатки Піпи і інших народних депутатів.
ParlaMint-UA_2021-09-22-m0.u132.p2.sent2	Комітет пропонує відхилити.
ParlaMint-UA_2021-09-22-m0.u132.p3.sent1	Прошу визначатися та голосувати.
ParlaMint-UA_2021-09-22-m0.u132.p4.sent1	За-90
ParlaMint-UA_2021-09-22-m0.u132.p5.sent1	Рішення не прийнято.
ParlaMint-UA_2021-09-22-m0.u132.p6.sent1	Наступна поправка 11, Бобровська.
ParlaMint-UA_2021-09-22-m0.u132.p6.sent2	А скажіть, будь ласка, Соломія Анатоліївна, ви на всіх будете наполягати?
ParlaMint-UA_2021-09-22-m0.u133.p1.sent1	Буду наполягати на частині і продовжу свої коментарі.
ParlaMint-UA_2021-09-22-m0.u133.p1.sent2	Ви знаєте, свого часу.
ParlaMint-UA_2021-09-22-m0.u133.p2.sent1	Хочу повернутися, чому вважаю, що даний законопроект є хибним сьогодні в цьому варіанті прийняття.
ParlaMint-UA_2021-09-22-m0.u133.p2.sent2	Бо для любителів футболу хочу нагадати, що трапилося під час 14-го року, коли через фінансування величезне з Російської Федерації ішло на футбольних дискусіях, на Чемпіонаті світу про заборону в принципі української символіки, червоно-чорних прапорів і так далі.
ParlaMint-UA_2021-09-22-m0.u133.p2.sent3	Це абсолютно тонка робота і тонке пропрацьовування.
ParlaMint-UA_2021-09-22-m0.u133.p2.sent4	І мені дуже шкода і прикро, що сьогодні цей законопроект.
ParlaMint-UA_2021-09-22-m0.u133.p2.sent5	І ми ведемося на цю лінійку антисемітизму, яка чітко іде з Російської Федерації.
ParlaMint-UA_2021-09-22-m0.u133.p3.sent1	Хочу нагадати, що Російська Федерація – це держава, яка гнобить, знищує і розбиває ідентичність, називаючи всіх русскими і гражданами Російської Федерації.
ParlaMint-UA_2021-09-22-m0.u133.p4.sent1	І я можу годинами говорити про ущемлення прав нацменшин, які відбуваються там, тому в мене прохання не чіпати Україну в цьому плані.
ParlaMint-UA_2021-09-22-m0.u133.p5.sent1	Прошу підтримати.
ParlaMint-UA_2021-09-22-m0.u134.p1.sent1	Хочете відповісти?
ParlaMint-UA_2021-09-22-m0.u134.p1.sent2	Будь ласка, позиція комітету коротко.
ParlaMint-UA_2021-09-22-m0.u135.p1.sent1	Дякую.
ParlaMint-UA_2021-09-22-m0.u135.p2.sent1	Я з приводу і попереднього висловлювання і зараз прокоментую.
ParlaMint-UA_2021-09-22-m0.u135.p2.sent2	З приводу неточностей, ми будемо голосувати все рівно за техніко-юридичні правки в рішенні нашого комітету, тому будь-які неточності, вони будуть виправлені.
ParlaMint-UA_2021-09-22-m0.u135.p3.sent1	З приводу того, що ви просили внести юридичний термін "українофобія".
ParlaMint-UA_2021-09-22-m0.u135.p3.sent2	Одна з рекомендацій, яку ми висловили всім народним депутатам на засіданні нашого комітету: те, що якщо ми не можемо, а ми дійсно не можемо це зробити в цьому законопроекті, будь ласка, напрацюйте новий законопроект, де розпишете всі подібні моменти по українофобії.
ParlaMint-UA_2021-09-22-m0.u135.p3.sent3	І ми з задоволенням підтримаємо їх на засіданні нашого комітету.
ParlaMint-UA_2021-09-22-m0.u136.p1.sent1	Шановні колеги, ставлю на голосування 11 поправку народної депутатки Піпи і інших народних депутатів.
ParlaMint-UA_2021-09-22-m0.u136.p1.sent2	Комітет пропонує відхилити.
ParlaMint-UA_2021-09-22-m0.u136.p2.sent1	Прошу визначатись та голосувати.
ParlaMint-UA_2021-09-22-m0.u136.p3.sent1	За-83
ParlaMint-UA_2021-09-22-m0.u136.p4.sent1	Рішення не прийнято.
ParlaMint-UA_2021-09-22-m0.u136.p5.sent1	Наступна поправка 13, Фролов.
ParlaMint-UA_2021-09-22-m0.u136.p5.sent2	Не наполягає.
ParlaMint-UA_2021-09-22-m0.u136.p6.sent1	14-а, В’ятрович.
ParlaMint-UA_2021-09-22-m0.u136.p6.sent2	Будь ласка.
ParlaMint-UA_2021-09-22-m0.u137.p1.sent1	Дякую.
ParlaMint-UA_2021-09-22-m0.u137.p2.sent1	Дуже важлива поправка, знову таки виписує в чітких правових термінах, які кореспондуються з іншими законами України, прояви українофобії, антисемітизму, національної, расової і релігійної нетерпимості.
ParlaMint-UA_2021-09-22-m0.u137.p3.sent1	І достатньо порівняти з тим, що було в першому читанні, щоб переконатись, що відхилення цієї правки комітетом виглядає щонайменше дивно.
ParlaMint-UA_2021-09-22-m0.u137.p3.sent2	По суті поправка відхилена через те, увага, що поруч з Голокостом я пропоную згадати і про Голодомор, і про депортацію кримських татар, і загалом вписати всі основні прояви расової, національної, релігійної ворожнечі щодо осіб будь-якої національності і віросповідання.
ParlaMint-UA_2021-09-22-m0.u137.p4.sent1	Заперечувати такий підхід – це заперечувати самі підвалини нашої правової демократичної держави.
ParlaMint-UA_2021-09-22-m0.u137.p4.sent2	Тому прошу підтримати цю поправку, дуже важливо.
ParlaMint-UA_2021-09-22-m0.u138.p1.sent1	Ставлю на голосування 14 поправку народного депутата В’ятровича, комітет пропонує відхилити.
ParlaMint-UA_2021-09-22-m0.u138.p2.sent1	Прошу визначатися та голосувати.
ParlaMint-UA_2021-09-22-m0.u138.p3.sent1	За-79
ParlaMint-UA_2021-09-22-m0.u138.p4.sent1	Рішення не прийнято.
ParlaMint-UA_2021-09-22-m0.u138.p5.sent1	Наступна поправка 16.
ParlaMint-UA_2021-09-22-m0.u138.p5.sent2	Народна депутатка Бобровська, будь ласка.
ParlaMint-UA_2021-09-22-m0.u139.p1.sent1	Ви знаєте, я продовжую повертатися до також і наполягання комплекснішого підходу до даного законопроекту, і чому не підтримую ідею внесення окремого законопроекту, який стосується українофобії.
ParlaMint-UA_2021-09-22-m0.u139.p1.sent2	Тому що в першу чергу переживаю, що воно не пройде профільний комітет, який представляє сьогодні голова пан Дмитро за трибуною.
ParlaMint-UA_2021-09-22-m0.u139.p1.sent3	Чому?
ParlaMint-UA_2021-09-22-m0.u139.p1.sent4	Тому що представники в цьому комітеті, особливо які представляють "п’яту колону" у Верховній Раді, змушують засумніватися в їхній відданості і службі державі Україна.
ParlaMint-UA_2021-09-22-m0.u139.p2.sent1	Тому я все ж таки наполягаю на доопрацюванні і все ж таки пропоную внести, що таке є не лише прояви ксенофобії, але що таке і є проявами українофобії, які стосуються і публічних висловлень, і заперечень факту знищення української держави, і виготовлення, і розповсюдження будь-яких матеріалів, що містять українофобські висловлювання: пошкодження, зруйнування будівель, наруга над історичними культурними релігіями, умисне пошкодження і зруйнування культурних реліквій і пам’ятних знаків.
ParlaMint-UA_2021-09-22-m0.u140.p1.sent1	Ставлю на голосування.
ParlaMint-UA_2021-09-22-m0.u140.p2.sent1	Будь ласка, позиція комітету.
ParlaMint-UA_2021-09-22-m0.u141.p1.sent1	Я ремарку хотів би прокоментувати.
ParlaMint-UA_2021-09-22-m0.u141.p1.sent2	Шановні колеги, ми, коли обговорювали цей законопроект і надавали пропозицію шановним народним депутатам щодо розробки та подачі до нашого комітету нового законопроекту, який би стосувався українофобії, я можу вас запевнити, жоден народний депутат, який працює в нашому комітеті не висловився проти цього.
ParlaMint-UA_2021-09-22-m0.u141.p1.sent3	Навпаки, сказали, що дійсно потрібно, напевно, розробити подібний законопроект, будь ласка, це робіть.
ParlaMint-UA_2021-09-22-m0.u141.p2.sent1	Тому повірте, для того, щоб казати, що ми не підтримуємо у своєму комітеті подібний законопроект, потрібно його розробити, подати і подивитись на результати.
ParlaMint-UA_2021-09-22-m0.u141.p2.sent2	Можу вас запевнити, що більшість народних депутатів, можливо, навіть всі одноголосно його підтримають.
ParlaMint-UA_2021-09-22-m0.u141.p3.sent1	Дякую.
ParlaMint-UA_2021-09-22-m0.u142.p1.sent1	Дякую.
ParlaMint-UA_2021-09-22-m0.u142.p2.sent1	Ставлю на голосування 16 поправку народної депутатки Піпи й інших народних депутатів.
ParlaMint-UA_2021-09-22-m0.u142.p2.sent2	Комітет пропонує відхилити.
ParlaMint-UA_2021-09-22-m0.u142.p3.sent1	Прошу визначатись та голосувати.
ParlaMint-UA_2021-09-22-m0.u142.p4.sent1	За-90
ParlaMint-UA_2021-09-22-m0.u142.p5.sent1	Рішення не прийнято.
ParlaMint-UA_2021-09-22-m0.u142.p6.sent1	Наступна поправка номер 21.
ParlaMint-UA_2021-09-22-m0.u142.p6.sent2	Будь ласка, теж я розумію, Бобровська Соломія.
ParlaMint-UA_2021-09-22-m0.u143.p1.sent1	Я би хотіла взяти 3 хвилини і пройтись по своїх правках, бо я так розумію, що ми будемо довго і наполегливо вивчати історію України.
ParlaMint-UA_2021-09-22-m0.u144.p1.sent1	Дайте 3 хвилини, будь ласка.
ParlaMint-UA_2021-09-22-m0.u144.p1.sent2	Дайте 3 хвилини і ви не будете наполягати на правках?
ParlaMint-UA_2021-09-22-m0.u144.p1.sent3	Будь ласка.
ParlaMint-UA_2021-09-22-m0.u145.p1.sent1	Шановні колеги!
ParlaMint-UA_2021-09-22-m0.u145.p1.sent2	Ви знаєте, як не парадоксально, але всі мої поправки ще раз, які стосуються антисемітизму, я сіла, вивчила, запропонувала, виправила текст, який подавав одіозний автор всіх одіозних законопроектів в цій Верховній Раді.
ParlaMint-UA_2021-09-22-m0.u145.p1.sent3	І вважаю, що доклалася до того, щоб цей законопроект виглядав по-людськи, якісно і нам за нього не було соромно.
ParlaMint-UA_2021-09-22-m0.u145.p1.sent4	Принаймні без помилок і з світовими визначеннями, що стосуються антисемітизму.
ParlaMint-UA_2021-09-22-m0.u145.p2.sent1	Але мені також болить, тому що я знаю, що таке, коли тебе дискримінують по твоїй національній приналежності.
ParlaMint-UA_2021-09-22-m0.u145.p2.sent2	Я дуже добре знаю, а також і відчуваю свою рідну Одесу і Одещину.
ParlaMint-UA_2021-09-22-m0.u145.p2.sent3	І дуже добре розумію всі інші більше 138 національних меншин і національностей, які проживають на території Одеської області, і де вони спокійно можуть говорити про те гордо, що вони є гагаузами, болгарами, румунами, молдаванами, євреями, греками і так далі, так далі.
ParlaMint-UA_2021-09-22-m0.u145.p3.sent1	І, ви знаєте, на жаль, дуже часто я відчуваю себе в меншості, коли паплюжать зокрема символи української держави тих чи інших культурних певних речей, які стосуються наших державних свят.
ParlaMint-UA_2021-09-22-m0.u145.p3.sent2	Коли це все було знищено під час святкування Різдва і так далі.
ParlaMint-UA_2021-09-22-m0.u145.p3.sent3	Мені дуже прикро.
ParlaMint-UA_2021-09-22-m0.u145.p4.sent1	І я би ще раз хотіла попросити цей зал, коли будете голосувати у фінальній версії за даний законопроект, відправити його на доопрацювання і не підтримувати.
ParlaMint-UA_2021-09-22-m0.u145.p4.sent2	Чому?
ParlaMint-UA_2021-09-22-m0.u145.p4.sent3	Тому що воно має бути комплексніший і зрозуміліший, і якісніший, який мають стосуватися не лише однієї національності, а тоді всього нашого багатокультурного різноманіття, яким пишається, власне, держава Україна і яка показує приклад, зокрема, Російській Федерації, яка вперто пхає це наратив про антисемітизм в Україні.
ParlaMint-UA_2021-09-22-m0.u145.p5.sent1	Хочу вам наголосити і нагадати, що одна з останніх великих дискусій в українському суспільстві стосується Бабиного Яру.
ParlaMint-UA_2021-09-22-m0.u145.p5.sent2	На щастя, не самої трагедії, коли ми обговорюємо про Бабин Яр, а лише про те, хто, які гроші вкладає про те, щоб цей Бабин Яр пам’ятали.
ParlaMint-UA_2021-09-22-m0.u145.p5.sent3	І мені прикро, що замість того, щоб держава, яка мала би вийти, опустити голову, спам’ятати всіх, хто були розстріляні у Бабиному Яру, а це будуть величезні 80-ті роковини.
ParlaMint-UA_2021-09-22-m0.u145.p5.sent4	Ми говоримо про те, що сьогодні російські олігархи, які є в тому числі в санкційному списку Сполучених Штатів Америки, в тому числі в санкційних списках держави Україна, сьогодні напряму дають гроші і фактично використовують культуру для того, щоб завести сюди троянського коня і фактично знищувати історію.
ParlaMint-UA_2021-09-22-m0.u145.p6.sent1	І мені прикро, коли тут керівники комітетів говорять про те, що ми маємо менше фінансувати Український інститут національної пам’яті, який фактично повертає пам’ять для того, щоб ваших дітей не катували ті страшні люди, які можуть прийти зі сходу.
ParlaMint-UA_2021-09-22-m0.u145.p6.sent2	А повірте на ОРДЛО і на Криму вони можуть не зупинитися.
ParlaMint-UA_2021-09-22-m0.u145.p6.sent3	І не тримаючи культуру як фронт і пам’ять як фронт, нічого не вартує жоден наш хлопець з армії, який не знає, що він захищає і на чому чітко вони стоять.
ParlaMint-UA_2021-09-22-m0.u145.p7.sent1	Я прошу повернути цей законопроект на доопрацювання весь зал.
ParlaMint-UA_2021-09-22-m0.u145.p8.sent1	Дякую.
ParlaMint-UA_2021-09-22-m0.u146.p1.sent1	Дякую вам.
ParlaMint-UA_2021-09-22-m0.u146.p2.sent1	Ми не ставимо на голосування.
ParlaMint-UA_2021-09-22-m0.u146.p2.sent2	Ми вашу позицію почули я її особисто дуже розділяю, тому що я вважаю, що в Україні взагалі не повинно бути проявів будь-якої дискримінації щодо будь-якої ознаки, тим паче ознаки національності.
ParlaMint-UA_2021-09-22-m0.u146.p3.sent1	Але давайте виступимо з вами ініціаторами законопроекту, який комплексно вирішить це питання.
ParlaMint-UA_2021-09-22-m0.u146.p3.sent2	Усі, хто тут можуть доєднатися я думаю, що це буде проект, який буде підтриманий максимальною більшістю в залі.
ParlaMint-UA_2021-09-22-m0.u146.p3.sent3	Але я абсолютно поділяю.
ParlaMint-UA_2021-09-22-m0.u146.p4.sent1	Я надаю далі.
ParlaMint-UA_2021-09-22-m0.u146.p4.sent2	235 поправка народний депутат В’ятрович, будь ласка.
ParlaMint-UA_2021-09-22-m0.u147.p1.sent1	Здивований, чесно кажучи, позицією керівництва Верховної Ради і комітету: давайте допрацюємо, давайте зробимо ще щось, але цей таки ухвалимо.
ParlaMint-UA_2021-09-22-m0.u147.p1.sent2	Цей таки ухвалимо для того, щоб дати Росії в черговий раз кричати на весь світ, що Україна фашистська держава, що в Україні нібито якась загроза антисемітизму.
ParlaMint-UA_2021-09-22-m0.u147.p2.sent1	Але цей закон є небезпечним не тільки з точки зору компрометації України у зовнішній політиці, але й у внутрішній.
ParlaMint-UA_2021-09-22-m0.u147.p2.sent2	Закони України мають бути якісними і збалансованими і логічними, особливо в таких чутливих питаннях, як міжнаціональні відносини.
ParlaMint-UA_2021-09-22-m0.u147.p3.sent1	Відхилення цієї поправки означає, що влада свідомо ділить українців на сорти і використовує законотворчий процес для проросійських провокацій.
ParlaMint-UA_2021-09-22-m0.u147.p4.sent1	Ухвалюючи цей закон та ще й у такому демонстративно недолугому вигляді, ігноруючи будь-яку логіку, аргументи і конструктивні поправки, ви відкриваєте скриньку Пандори, ви послаблюєте Україну, ви посилюєте Росію в Україні.
ParlaMint-UA_2021-09-22-m0.u147.p5.sent1	Будьте уважні, будь ласка.
ParlaMint-UA_2021-09-22-m0.u147.p5.sent2	Підтримайте правку і не підтримуйте в жодному випадку цей провокаційний законопроект.
ParlaMint-UA_2021-09-22-m0.u147.p6.sent1	Дякую.
ParlaMint-UA_2021-09-22-m0.u148.p1.sent1	Ставлю на голосування 35 поправку народного депутата В’ятровича.
ParlaMint-UA_2021-09-22-m0.u148.p1.sent2	Комітет пропонує відхилити.
ParlaMint-UA_2021-09-22-m0.u148.p2.sent1	Прошу визначатися та голосувати.
ParlaMint-UA_2021-09-22-m0.u148.p3.sent1	За-99
ParlaMint-UA_2021-09-22-m0.u148.p4.sent1	Рішення не прийнято.
ParlaMint-UA_2021-09-22-m0.u148.p5.sent1	Наступна – поправка 42.
ParlaMint-UA_2021-09-22-m0.u148.p5.sent2	В’ятрович, будь ласка.
ParlaMint-UA_2021-09-22-m0.u149.p1.sent1	Я хочу подякувати і Науково-експертному управлінню, і експертним та громадським організаціям, і профільним міністерствам, які закликали нас не підтримувати цю недолугу провокацію.
ParlaMint-UA_2021-09-22-m0.u149.p2.sent1	Хочу подякувати колегам, в тому числі і більшості, які не голосували за цей треш і наругу над законотворчістю.
ParlaMint-UA_2021-09-22-m0.u149.p3.sent1	І хочу звернутися до тих, хто у першому читанні голосував, сподіваючись, що проект виправлять у другому читанні.
ParlaMint-UA_2021-09-22-m0.u149.p3.sent2	Як бачите, наші сподівання виявилися абсолютно марними.
ParlaMint-UA_2021-09-22-m0.u149.p4.sent1	Ухвалювати проект в такому вигляді – це просто приниження парламенту і приниження України.
ParlaMint-UA_2021-09-22-m0.u149.p4.sent2	І ще раз: це гра на користь російської пропаганди.
ParlaMint-UA_2021-09-22-m0.u149.p5.sent1	Дякую.
ParlaMint-UA_2021-09-22-m0.u150.p1.sent1	Ставлю на голосування 42 поправку народного депутата В’ятровича.
ParlaMint-UA_2021-09-22-m0.u150.p1.sent2	Комітет пропонує відхилити.
ParlaMint-UA_2021-09-22-m0.u150.p2.sent1	Прошу визначатися та голосувати.
ParlaMint-UA_2021-09-22-m0.u150.p3.sent1	За-97
ParlaMint-UA_2021-09-22-m0.u150.p4.sent1	Рішення не прийнято.
ParlaMint-UA_2021-09-22-m0.u150.p5.sent1	Наступна поправка 45.
ParlaMint-UA_2021-09-22-m0.u150.p5.sent2	Народний депутат В’ятрович.
ParlaMint-UA_2021-09-22-m0.u150.p5.sent3	І я так розумію, що це крайня поправка, після цього переходимо до голосування.
ParlaMint-UA_2021-09-22-m0.u150.p6.sent1	Будь ласка, Володимир Михайлович.
ParlaMint-UA_2021-09-22-m0.u151.p1.sent1	Цей законопроект або треба привести у відповідність до Конституції, або не ухвалювати зовсім.
ParlaMint-UA_2021-09-22-m0.u151.p2.sent1	Я розумію, чому за нього голосує "п’ята колона" Росії.
ParlaMint-UA_2021-09-22-m0.u151.p2.sent2	Але відповідальні депутати не можуть голосувати за такий законопроект.
ParlaMint-UA_2021-09-22-m0.u151.p2.sent3	Не може парламент засуджувати агресивні прояви лише щодо євреїв, демонстративно відхиляючи поправки, які пропонують заборонити такі прояви щодо українців і людей будь-якої іншої національності в Україні.
ParlaMint-UA_2021-09-22-m0.u151.p2.sent4	Це означає демонстративний поділ людей на сорти або потребу завтра окремі закони ухвалювати про етнічних українців, кримських татар, вірменів, поляків і так далі.
ParlaMint-UA_2021-09-22-m0.u151.p2.sent5	Це безконечний законотворчий процес, який нічого не дасть.
ParlaMint-UA_2021-09-22-m0.u151.p3.sent1	Думайте, колеги, що ми робимо!
ParlaMint-UA_2021-09-22-m0.u151.p3.sent2	Не підтримуйте у жодному випадку цей провокаційний законопроект!
ParlaMint-UA_2021-09-22-m0.u151.p4.sent1	Дякую за увагу.
ParlaMint-UA_2021-09-22-m0.u152.p1.sent1	Позиція комітету.
ParlaMint-UA_2021-09-22-m0.u153.p1.sent1	Дякую.
ParlaMint-UA_2021-09-22-m0.u153.p2.sent1	Колеги, перед голосуванням я хотів би звернутися до вас і сказати, що наш комітет виходив тільки з нашої роботи.
ParlaMint-UA_2021-09-22-m0.u153.p2.sent2	Ми аналізували поданий законопроект.
ParlaMint-UA_2021-09-22-m0.u153.p2.sent3	Будь-який народний депутат має право законодавчої ініціативи.
ParlaMint-UA_2021-09-22-m0.u153.p2.sent4	Ми аналізуємо це на підставі того, що у нас є Закон "Про Регламент Верховної Ради України".
ParlaMint-UA_2021-09-22-m0.u153.p3.sent1	Якщо ми не можемо.
ParlaMint-UA_2021-09-22-m0.u153.p3.sent2	При всій повазі, от я зараз звертаюся до всіх колег, ми обговорювали дуже плідно, чи можемо ми внести поняття українофобії в текст цього закону.
ParlaMint-UA_2021-09-22-m0.u153.p3.sent3	Всі юристи сказали, що ви не можете це робити, напрацьовуйте окремий закон, подавайте, розглядайте і приймайте.
ParlaMint-UA_2021-09-22-m0.u153.p4.sent1	Подібні законопроекти прийняті в багатьох європейських країнах.
ParlaMint-UA_2021-09-22-m0.u153.p4.sent2	Це тільки зараз більшості українського парламенту визначатися: голосувати "за" чи ні.
ParlaMint-UA_2021-09-22-m0.u153.p4.sent3	Але з точки зору, ми як комітет профільний відпрацювали по закону.
ParlaMint-UA_2021-09-22-m0.u153.p4.sent4	Звинувачувати нас, що ми на когось працювали, – це, точно вам скажу, безвідповідально.
ParlaMint-UA_2021-09-22-m0.u153.p4.sent5	Ми зробили свою роботу.
ParlaMint-UA_2021-09-22-m0.u154.p1.sent1	Дякую.
ParlaMint-UA_2021-09-22-m0.u154.p2.sent1	Шановні колеги, підійшли до мене представники фракції "Європейська солідарність", вони хочуть поставити деякі поправки на підтвердження.
ParlaMint-UA_2021-09-22-m0.u154.p2.sent2	Я правильно розумію?
ParlaMint-UA_2021-09-22-m0.u154.p3.sent1	Ірина Володимирівна Геращенко, будь ласка.
ParlaMint-UA_2021-09-22-m0.u155.p1.sent1	Дякую, шановні колеги.
ParlaMint-UA_2021-09-22-m0.u155.p2.sent1	Я відразу хочу сказати, що я буду ставити на підтвердження зараз кілька поправок.
ParlaMint-UA_2021-09-22-m0.u155.p3.sent1	І для початку мова йде про 12 поправку.
ParlaMint-UA_2021-09-22-m0.u155.p3.sent2	Вона врахована тільки частково і стосується тлумачення слова "антисемітизм".
ParlaMint-UA_2021-09-22-m0.u155.p4.sent1	Я би хотіла звернути увагу сесійної зали, я розумію, що тут багато нових депутатів, на наступне.
ParlaMint-UA_2021-09-22-m0.u155.p5.sent1	Ми стрімко повертаємося в часи Януковича.
ParlaMint-UA_2021-09-22-m0.u155.p5.sent2	Був такий народний депутат тоді Царьов, який зараз десь там в Кремлі чи в Криму займається алкоголізмом і наркоманією.
ParlaMint-UA_2021-09-22-m0.u155.p5.sent3	Так ось він за гроші Кремля дуже часто їздив на такі семінари і розповідав про антисемітизм в Україні.
ParlaMint-UA_2021-09-22-m0.u155.p5.sent4	І з цього насправді тоді почалися дуже неприємні речі, які призвели до того, що сам тоді український парламент через таких покидьків давав шанс російській пропаганді говорити про антисемітизм в Україні.
ParlaMint-UA_2021-09-22-m0.u155.p6.sent1	От я хочу закликати вас, друзі, все-таки думати головою, що ви зараз робите, коли отакими законопроектами ви даєте шанс сьогодні країні-агресору.
ParlaMint-UA_2021-09-22-m0.u156.p1.sent1	Дякую.
ParlaMint-UA_2021-09-22-m0.u156.p2.sent1	12 поправка, вона врахована комітетом редакційно.
ParlaMint-UA_2021-09-22-m0.u156.p2.sent2	За пропозицією Ірини Володимирівни, вона хоче поставити її на підтвердження.
ParlaMint-UA_2021-09-22-m0.u156.p2.sent3	Тому я ставлю її в редакції комітету, як воно і було враховано.
ParlaMint-UA_2021-09-22-m0.u156.p3.sent1	Шановні колеги, ставиться в редакції комітету, як було враховано.
ParlaMint-UA_2021-09-22-m0.u156.p3.sent2	Прошу підтримати та проголосувати.
ParlaMint-UA_2021-09-22-m0.u156.p4.sent1	За-305
ParlaMint-UA_2021-09-22-m0.u156.p5.sent1	Рішення прийнято.
ParlaMint-UA_2021-09-22-m0.u156.p6.sent1	Будь ласка, Ірина Володимирівна, ви ще говорили про дві поправки – 19 і 20.
ParlaMint-UA_2021-09-22-m0.u156.p6.sent2	Я правильно розумію?
ParlaMint-UA_2021-09-22-m0.u156.p6.sent3	Я можу їх ставити на підтвердження?
ParlaMint-UA_2021-09-22-m0.u156.p6.sent4	Дати вам слово.
ParlaMint-UA_2021-09-22-m0.u156.p7.sent1	Будь ласка, Ірина Володимирівна.
ParlaMint-UA_2021-09-22-m0.u157.p1.sent1	Я буду брати на підтвердження всі поправки, які були враховані комітетом редакційно для того, щоб іще раз звернути увагу сесійної зали на наступне.
ParlaMint-UA_2021-09-22-m0.u158.p1.sent1	Номер поправки відразу скажіть.
ParlaMint-UA_2021-09-22-m0.u159.p1.sent1	В Україні немає антисемітизму на державному рівні.
ParlaMint-UA_2021-09-22-m0.u159.p2.sent1	Номер поправки – зараз 18-а.
ParlaMint-UA_2021-09-22-m0.u159.p3.sent1	Безумовно, випадки бувають антисемітизму на побутовому рівні, про це потрібно говорити.
ParlaMint-UA_2021-09-22-m0.u159.p3.sent2	Але зараз вашим законопроектом ви даруєте дуже серйозну міцну зброю нашим просто противникам, опонентам, ворогам у Кремлі, які будуть розповідати про антисемітизм в Україні.
ParlaMint-UA_2021-09-22-m0.u159.p4.sent1	В Україні немає ксенофобії і антисемітизму.
ParlaMint-UA_2021-09-22-m0.u159.p4.sent2	І дійсно, якщо ми приймаємо такий незбалансований закон, який порушує Конституцію, ви цим тільки підігруєте країні-агресору для того, щоб дати можливість говорити, що навіть Верховна Рада України сьогодні приймає законодавство, яке стверджує, що начебто в Україні є дещо подібне.
ParlaMint-UA_2021-09-22-m0.u159.p5.sent1	Ви повторюєте Царьова і дехто з вас, вибачте, будь ласка, з авторів цього закону, так само і закінчить десь в Кремлі або в Криму з алкоголем і наркотиками.
ParlaMint-UA_2021-09-22-m0.u160.p1.sent1	Дякую.
ParlaMint-UA_2021-09-22-m0.u160.p2.sent1	Мова зараз іде про 18 поправку.
ParlaMint-UA_2021-09-22-m0.u160.p2.sent2	Вона врахована комітетом редакційно.
ParlaMint-UA_2021-09-22-m0.u160.p2.sent3	Ірина Володимирівна просить поставити редакцію комітету на підтвердження.
ParlaMint-UA_2021-09-22-m0.u160.p2.sent4	Тому я ставлю ту редакцію, яка була врахована комітетом редакційно, на підтвердження.
ParlaMint-UA_2021-09-22-m0.u160.p2.sent5	18 поправка.
ParlaMint-UA_2021-09-22-m0.u160.p3.sent1	Прошу підтримати та проголосувати.
ParlaMint-UA_2021-09-22-m0.u160.p4.sent1	За-334
ParlaMint-UA_2021-09-22-m0.u160.p5.sent1	Рішення прийнято.
ParlaMint-UA_2021-09-22-m0.u160.p6.sent1	Ірина Володимирівна, ви ще говорили про 19-у і 20-у.
ParlaMint-UA_2021-09-22-m0.u160.p6.sent2	Я правильно розумію?
ParlaMint-UA_2021-09-22-m0.u160.p6.sent3	І все, і переходимо до голосування.
ParlaMint-UA_2021-09-22-m0.u161.p1.sent1	19 поправка, вона якраз стосується заклику щодо заподіяння шкоди особам єврейського походження.
ParlaMint-UA_2021-09-22-m0.u161.p1.sent2	Очевидно, що подібні заклики мають каратися законодавством.
ParlaMint-UA_2021-09-22-m0.u161.p1.sent3	І в Кримінальному кодексі в нас дуже чітко виписано, що ксенофобія, антисемітизм, вони мають жорстко каратися за законом.
ParlaMint-UA_2021-09-22-m0.u161.p1.sent4	А те, що ми розглядаємо зараз – це симулякр, який дуже нагадує дії влади по, по суті, підтримці сфальсифікованих Російською Федерацією виборів в Україні.
ParlaMint-UA_2021-09-22-m0.u161.p2.sent1	От ви знаєте, ніколи раніше не проводилися сфальсифіковані Російською Федерацією вибори в консульських установах в Україні.
ParlaMint-UA_2021-09-22-m0.u161.p2.sent2	А Зеленський, Кулеба, МЗС, "слуги" – ви всі це дозволили зробити.
ParlaMint-UA_2021-09-22-m0.u161.p2.sent3	І зараз дуже смішно, коли говориться до світу, що не визнавайте вибори, коли ви підіграли цим фальсифікаціям.
ParlaMint-UA_2021-09-22-m0.u161.p3.sent1	З цим законом відбувається те саме.
ParlaMint-UA_2021-09-22-m0.u161.p3.sent2	Ви зараз даєте право Російській Федерації говорити про антисемітизм в Україні, замість того, щоб насправді карати жорстко за законом ті випадки побутового антисемітизму, які.
ParlaMint-UA_2021-09-22-m0.u162.p1.sent1	Ставлю на голосування 19 поправку.
ParlaMint-UA_2021-09-22-m0.u162.p1.sent2	Комітет її врахував.
ParlaMint-UA_2021-09-22-m0.u162.p2.sent1	Прошу підтримати та проголосувати.
ParlaMint-UA_2021-09-22-m0.u162.p3.sent1	За-343
ParlaMint-UA_2021-09-22-m0.u162.p4.sent1	Рішення прийнято.
ParlaMint-UA_2021-09-22-m0.u162.p5.sent1	І крайня поправка, про яку ми домовлялися, 20.
ParlaMint-UA_2021-09-22-m0.u162.p5.sent2	Ірина Володимирівна, будь ласка.
ParlaMint-UA_2021-09-22-m0.u162.p5.sent3	І після цього переходимо до голосування за закон в цілому.
ParlaMint-UA_2021-09-22-m0.u162.p5.sent4	Будь ласка.
ParlaMint-UA_2021-09-22-m0.u163.p1.sent1	Шановні колеги, ми також хочемо принагідно звернути увагу на те, що зараз існує два проекти меморіалу "Бабин Яр".
ParlaMint-UA_2021-09-22-m0.u163.p1.sent2	Очевидно, що це одна з найбільших трагедій в історії людства, і в Бабиному Яру загинули і були вбиті фашистами не тільки євреї, а й роми – так само представники тоді українських націоналістів.
ParlaMint-UA_2021-09-22-m0.u163.p1.sent3	Це трагедія, яка має об’єднувати народи.
ParlaMint-UA_2021-09-22-m0.u163.p1.sent4	І дуже важливо, щоб цей меморіал фінансувала саме держава Україна, засвідчивши, що це є державна українська політика влади, яка об’єднує суспільство в засудженні антисемітизму, ксенофобії, фашизму в усіх його проявах.
ParlaMint-UA_2021-09-22-m0.u163.p2.sent1	І дуже соромно, що навіть до цього проекту влада сьогодні допускає представників країни-агресора для того, щоб країна-агресор, Москва, могла переписувати найтрагічніші сторінки української і світової історії.
ParlaMint-UA_2021-09-22-m0.u163.p2.sent2	А ви вашим зараз законопроектом робите те саме, допомагаючи Москві просто переписувати українську трагічну історію.
ParlaMint-UA_2021-09-22-m0.u163.p2.sent3	Дуже.
ParlaMint-UA_2021-09-22-m0.u164.p1.sent1	Ставлю на голосування 20 поправку народної депутатки Піпи і решти народних депутатів.
ParlaMint-UA_2021-09-22-m0.u164.p1.sent2	Комітетом вона була врахована.
ParlaMint-UA_2021-09-22-m0.u164.p2.sent1	Тому прошу підтримати та проголосувати.
ParlaMint-UA_2021-09-22-m0.u164.p3.sent1	За-340
ParlaMint-UA_2021-09-22-m0.u164.p4.sent1	Рішення прийнято.
ParlaMint-UA_2021-09-22-m0.u164.p5.sent1	Шановні колеги, ми завершили розгляд цього законопроекту.
ParlaMint-UA_2021-09-22-m0.u164.p5.sent2	Тому, з вашого дозволу, я ставлю на голосування висновок комітету до другого читання, який звучить так.
ParlaMint-UA_2021-09-22-m0.u164.p6.sent1	Прийняти в другому читанні та в цілому з необхідними техніко-юридичними правками проект Закону про запобігання та протидію антисемітизму в Україні (реєстраційний номер проекту 5109).
ParlaMint-UA_2021-09-22-m0.u164.p7.sent1	Шановні народні депутати, прошу підтримати та проголосувати.
ParlaMint-UA_2021-09-22-m0.u164.p8.sent1	За-283
ParlaMint-UA_2021-09-22-m0.u164.p9.sent1	Рішення прийнято.
ParlaMint-UA_2021-09-22-m0.u164.p9.sent2	Закон прийнятий в цілому.
ParlaMint-UA_2021-09-22-m0.u164.p10.sent1	Покажіть по фракціях.
ParlaMint-UA_2021-09-22-m0.u164.p11.sent1	Далі йдемо по порядку денному, який в нас є.
ParlaMint-UA_2021-09-22-m0.u164.p11.sent2	Так?
ParlaMint-UA_2021-09-22-m0.u164.p11.sent3	Не буде більше прохань ніяких, так?
ParlaMint-UA_2021-09-22-m0.u164.p11.sent4	Добре.
ParlaMint-UA_2021-09-22-m0.u164.p12.sent1	Переходимо до законопроекту 4517 – це проект Закону України про внесення змін до Митного кодексу України щодо урегулювання процедури складання митних декларацій на товари, які підпадають під різні товарні під позиції, згідно з УКТЗЕД, відповідно до Митного кодексу Європейського Союзу.
ParlaMint-UA_2021-09-22-m0.u164.p13.sent1	Це законопроект 4517, ще раз нагадаю.
ParlaMint-UA_2021-09-22-m0.u164.p13.sent2	Перед тим, як перейти, вношу пропозицію розглянути це питання за скороченою процедурою.
ParlaMint-UA_2021-09-22-m0.u164.p13.sent3	Для її прийняття потрібно 150 голосів.
ParlaMint-UA_2021-09-22-m0.u164.p14.sent1	Прошу підтримати та проголосувати.
ParlaMint-UA_2021-09-22-m0.u164.p15.sent1	За-251
ParlaMint-UA_2021-09-22-m0.u164.p16.sent1	Рішення прийнято.
ParlaMint-UA_2021-09-22-m0.u164.p17.sent1	Я запрошую до слова першого заступника міністра фінансів Улютіна Дениса Валерійовича, будь ласка.
ParlaMint-UA_2021-09-22-m0.u165.p1.sent1	Шановні народні депутати, на ваш розгляд виноситься проект Закону України про внесення змін до Митного кодексу України щодо урегулювання процедури складання митних декларацій.
ParlaMint-UA_2021-09-22-m0.u165.p2.sent1	Метою законопроекту є адаптація законодавства України до законодавства країн - членів ЄС у частині процедури складання митних декларацій на товари великої кількості найменувань, які класифікуються у різних кодах.
ParlaMint-UA_2021-09-22-m0.u165.p3.sent1	Законопроектом пропонується викласти у новій редакції статтю 267 Митного кодексу та доповнити статтю 280 нормами щодо: за бажанням декларантів дозволяється спрощене декларування партій товарів, які класифікуються в різних товарних під позиціях, згідно з УКТЗЕД.
ParlaMint-UA_2021-09-22-m0.u165.p3.sent2	Спрощення декларування полягає в тому, що можна групувати товари зі схожими характеристиками під одним кодом і наводити їх опис в одній графі митної декларації.
ParlaMint-UA_2021-09-22-m0.u165.p4.sent1	Враховуючи, що реалізація положень законопроекту сприятиме виконанню Угоди про асоціацію між Україною та ЄС в частині наближення національного митного законодавства до положень Митного кодексу ЄС просимо підтримати за основу законопроект реєстраційний номер 4517.
ParlaMint-UA_2021-09-22-m0.u165.p5.sent1	Дякую.
ParlaMint-UA_2021-09-22-m0.u166.p1.sent1	Ви завершили?
ParlaMint-UA_2021-09-22-m0.u166.p1.sent2	Все.
ParlaMint-UA_2021-09-22-m0.u166.p1.sent3	Дякую.
ParlaMint-UA_2021-09-22-m0.u166.p2.sent1	Слово для співдоповіді надається голові підкомітету Комітету з питань фінансів, податкової та митної політики Сові Олександру Георгійовичу.
ParlaMint-UA_2021-09-22-m0.u166.p3.sent1	Будь ласка, Олександре Георгійовичу.
ParlaMint-UA_2021-09-22-m0.u167.p1.sent1	Шановний головуючий, шановні колеги!
ParlaMint-UA_2021-09-22-m0.u167.p1.sent2	Комітет з питань фінансів, податкової та митної політики на своєму засіданні розглянув законопроект 4517.
ParlaMint-UA_2021-09-22-m0.u167.p2.sent1	В цілому підтримуючи прагнення щодо приведення у відповідність Митного кодексу України до законодавства Європейського Союзу щодо відповідності положень міжнародно-правовим зобов’язанням у сфері європейської інтеграції, комітет висловив наступні зауваження.
ParlaMint-UA_2021-09-22-m0.u167.p3.sent1	Із запропонованої редакції статті 267 неможливо зрозуміти, що дія даного закону діє лише на товари, які підпадають під різні товарні підпозиції в межах однієї товарної позиції.
ParlaMint-UA_2021-09-22-m0.u167.p3.sent2	Тому задля запобігання двоякого трактування необхідно внести певні уточнення до даної статті.
ParlaMint-UA_2021-09-22-m0.u167.p4.sent1	Головне науково-експертне управління в своєму висновку також зазначає, звертає увагу на те, що деякі норми даної статті не відповідають Регламенту Митного кодексу Європейського Союзу.
ParlaMint-UA_2021-09-22-m0.u167.p4.sent2	Відповідно до Митного кодексу Європейського Союзу рішення щодо застосування спрощеного порядку декларування приймає митний орган за заявою декларанта.
ParlaMint-UA_2021-09-22-m0.u167.p4.sent3	Натомість в запропонованій редакції статті таке декларування буде здійснюватися виключно за бажанням декларанта, що несе за собою певні ризики.
ParlaMint-UA_2021-09-22-m0.u167.p5.sent1	Комітет пропонує підтримати даний законопроект, прийняти його за основу з подальшим доопрацюванням у другому читанні.
ParlaMint-UA_2021-09-22-m0.u167.p6.sent1	Дякую.
ParlaMint-UA_2021-09-22-m0.u168.p1.sent1	Дякую.
ParlaMint-UA_2021-09-22-m0.u168.p2.sent1	Шановні колеги, є необхідність обговорювати цей законопроект?
ParlaMint-UA_2021-09-22-m0.u168.p2.sent2	Прошу записатися: два – за, два – проти.
ParlaMint-UA_2021-09-22-m0.u168.p3.sent1	Слово надається Степану Івановичу Кубіву, фракція "Європейська солідарність".
ParlaMint-UA_2021-09-22-m0.u168.p3.sent2	Будь ласка.
ParlaMint-UA_2021-09-22-m0.u169.p1.sent1	Прошу слово передати пані Южаніній.
ParlaMint-UA_2021-09-22-m0.u170.p1.sent1	Будь ласка, Южаніна Ніна Петрівна.
ParlaMint-UA_2021-09-22-m0.u171.p1.sent1	Шановні колеги, шановні українці!
ParlaMint-UA_2021-09-22-m0.u171.p1.sent2	Насправді проект Закону про внесення змін до Митного кодексу щодо урегулювання процедури складання митних декларацій на товари, які підпадають під різні товарні під позиції, згідно з УКТЗЕД, відповідно до Європейського кодексу України, – це норми не нові.
ParlaMint-UA_2021-09-22-m0.u171.p1.sent3	Ці правила не є принципово новими для митного законодавства.
ParlaMint-UA_2021-09-22-m0.u171.p1.sent4	Можливість такого оформлення різних найменувань в кількості більше ніж 10 товарних підкатегорій за одним класифікаційним кодом існує вже понад 10 років.
ParlaMint-UA_2021-09-22-m0.u171.p2.sent1	Цей законопроект дещо покращує ситуацію і з точки зору адаптації до митного законодавства, однак справа не в самому тексті законопроекту, справа в тому, чи є цей законопроект стратегічним в процесі адаптації національного митного законодавства до європейського.
ParlaMint-UA_2021-09-22-m0.u171.p2.sent2	Думаю, що з цієї точки зору він є більш технічним і, тим більше, що його реалізація точно буде залежати від адекватних і коректних механізмів його застосування, тобто порядків і інших підзаконних документів.
ParlaMint-UA_2021-09-22-m0.u171.p3.sent1	Ми вже маємо сумнівний досвід прийняття в турборежимі Закону про уповноважених економічних операторів.
ParlaMint-UA_2021-09-22-m0.u171.p3.sent2	Ви пам’ятаєте, скільки на цю адресу лунало тут хвалебних од?
ParlaMint-UA_2021-09-22-m0.u171.p3.sent3	Так от на сьогодні єдиний такий оператор, це вже за більше чим рік, не може скористатися жодним спрощенням, тому що не затверджені порядки їх надання.
ParlaMint-UA_2021-09-22-m0.u171.p3.sent4	Трохи краща, але така ж сама ситуація невтішна з точки зору реалізації норм, є ситуація зі спільним транзитом.
ParlaMint-UA_2021-09-22-m0.u171.p4.sent1	Скажіть, будь ласка, коли ми говоримо про адаптацію митного законодавства до законодавства Європейського Союзу, то крім прийняття змін до Митного кодексу, треба ж ще щось робити?
ParlaMint-UA_2021-09-22-m0.u171.p4.sent2	І вся відповідальність лежить зараз на виконавчій владі.
ParlaMint-UA_2021-09-22-m0.u171.p5.sent1	До речі, на депутатське звернення надають неповну інформацію або неправдиву інформацію, не надають її.
ParlaMint-UA_2021-09-22-m0.u172.p1.sent1	Дякую.
ParlaMint-UA_2021-09-22-m0.u172.p2.sent1	Слово надається народному депутату України Урбанському Анатолію Ігоровичу, депутатська група "Партія "За майбутнє".
ParlaMint-UA_2021-09-22-m0.u173.p1.sent1	Прошу передати слово Анні Скороход.
ParlaMint-UA_2021-09-22-m0.u174.p1.sent1	Скороход Анна Костянтинівна, будь ласка.
ParlaMint-UA_2021-09-22-m0.u175.p1.sent1	Шановні колеги, з однієї сторони, гарна ініціатива – встановити спрощене декларування партій товарів, до яких входять товари, які підпадають під різні товарні підпозиції, згідно УКТ ЗЕД, у межах однієї товарної позиції УКТ ЗЕД.
ParlaMint-UA_2021-09-22-m0.u175.p1.sent2	І як говорить пояснювальна записка, це робиться відповідно до статті 177 Регламенту Європейського парламенту і Ради ЄС.
ParlaMint-UA_2021-09-22-m0.u175.p2.sent1	Однак, постає питання.
ParlaMint-UA_2021-09-22-m0.u175.p2.sent2	З однієї сторони воно дійсно регламентує європейські норми, але з іншої сторони в Європі такий дозвіл на таке розмитнення залишається все-таки за митними органами.
ParlaMint-UA_2021-09-22-m0.u175.p2.sent3	А у нас таке розмитнення здійснюється, за цим законопроектом, виключно за заявою декларанта, тобто не треба навіть митним органам погоджувати таке розмитнення.
ParlaMint-UA_2021-09-22-m0.u175.p2.sent4	Я вважаю, що тут можуть бути зловживання на митниці.
ParlaMint-UA_2021-09-22-m0.u175.p3.sent1	І зважаючи на те, що 54 відсотки українців вважають митницю найбільш корумпованим органом в Україні, і зважаючи на те, що навіть після вашої великої боротьби з контрабандистами, коли були відсторонені від посад 127 працівників у квітні цього місяця, після засідання РНБО щодо контрабанди, я вам хочу сказати, що 122 з них були поновлені на посадах і надалі продовжують цю контрабанду здійснювати.
ParlaMint-UA_2021-09-22-m0.u175.p3.sent2	А вся оця шалена боротьба з контрабандистами звелася до нуля.
ParlaMint-UA_2021-09-22-m0.u175.p3.sent3	І, напевно, якщо ми хочемо покращувати доходи в бюджет від розмитнення, а на сьогоднішній день у нас український бюджет на митниці через корумповані.
ParlaMint-UA_2021-09-22-m0.u176.p1.sent1	Дякую.
ParlaMint-UA_2021-09-22-m0.u176.p2.sent1	Шановні колеги, більше нема бажаючих обговорити?
ParlaMint-UA_2021-09-22-m0.u176.p2.sent2	Є.
ParlaMint-UA_2021-09-22-m0.u176.p3.sent1	Будь ласка, Ярослав Іванович Железняк.
ParlaMint-UA_2021-09-22-m0.u177.p1.sent1	Шановні колеги, коротко про що цей закон.
ParlaMint-UA_2021-09-22-m0.u177.p1.sent2	Правильна ініціатива, якщо ввозите одну партію, то ви можете дуже спрощено подати декларацію, якщо у вас різні під категорією УКТЗЕД.
ParlaMint-UA_2021-09-22-m0.u177.p2.sent1	І в першому читанні точно треба підтримувати, це допоможе бізнесу проходити митницю швидше.
ParlaMint-UA_2021-09-22-m0.u177.p3.sent1	Але я повністю підтримую попереднього оратора щодо результатів митниці.
ParlaMint-UA_2021-09-22-m0.u177.p3.sent2	Ми ж чули про санкції РНБО щодо контрабандистів.
ParlaMint-UA_2021-09-22-m0.u177.p3.sent3	І навіть секретар РНБО заявив, що 300 мільярдів у нас буде додаткових надходжень.
ParlaMint-UA_2021-09-22-m0.u177.p4.sent1	От у мене питання.
ParlaMint-UA_2021-09-22-m0.u177.p4.sent2	А чому ми 300 цих мільярдів не бачимо ані у бюджету цього року (перевиконання тільки, в кращому випадку, на 8 мільярдів), і тим більше у бюджеті наступного року?
ParlaMint-UA_2021-09-22-m0.u177.p4.sent3	Чи це санкції так не працюють, чи у нас РНБО знову займалося популізмом, а не реальними проблемами?
ParlaMint-UA_2021-09-22-m0.u177.p5.sent1	Цей законопроект підтримуємо, але на митниці, як залишалася контрабанда, на жаль, так і залишається.
ParlaMint-UA_2021-09-22-m0.u178.p1.sent1	Шановні колеги, ми завершили обговорення.
ParlaMint-UA_2021-09-22-m0.u178.p1.sent2	Більше бажаючих виступити немає.
ParlaMint-UA_2021-09-22-m0.u178.p2.sent1	Прошу народних депутатів зайняти свої місця і ми переходимо до прийняття рішення по проекту Закону про внесення змін до Митного кодексу України щодо урегулювання процедури складання митних декларацій на товари, які підпадають під різні товарні пропозиції згідно з УКТЗЕД, відповідно до Митного кодексу Європейського Союзу (реєстраційний номер проекту 4517).
ParlaMint-UA_2021-09-22-m0.u178.p3.sent1	Шановні колеги, готові голосувати?
ParlaMint-UA_2021-09-22-m0.u178.p3.sent2	Тоді ставлю пропозицію комітету прийняти за основу проект Закону номер 4517.
ParlaMint-UA_2021-09-22-m0.u178.p4.sent1	Готові голосувати?
ParlaMint-UA_2021-09-22-m0.u178.p4.sent2	Прошу підтримати та проголосувати.
ParlaMint-UA_2021-09-22-m0.u178.p5.sent1	За-308
ParlaMint-UA_2021-09-22-m0.u178.p6.sent1	Рішення прийнято.
ParlaMint-UA_2021-09-22-m0.u178.p6.sent2	Дякую, шановні колеги.
ParlaMint-UA_2021-09-22-m0.u178.p7.sent1	Йдемо далі.
ParlaMint-UA_2021-09-22-m0.u178.p7.sent2	Ми заходимо в розгляд питання 5232 – це проект Закону про внесення змін до Закону України "Про Державну прикордонну службу України" щодо вдосконалення порядку використання та застосування заходів примусу, бойової техніки та озброєння особовим складом Державної прикордонної служби України.
ParlaMint-UA_2021-09-22-m0.u178.p8.sent1	Я вношу пропозицію розглянути це питання за скороченою процедурою.
ParlaMint-UA_2021-09-22-m0.u178.p8.sent2	Для прийняття рішення потрібно 150 голосів.
ParlaMint-UA_2021-09-22-m0.u178.p9.sent1	Прошу підтримати та проголосувати.
ParlaMint-UA_2021-09-22-m0.u178.p10.sent1	За-245
ParlaMint-UA_2021-09-22-m0.u178.p11.sent1	Рішення прийнято.
ParlaMint-UA_2021-09-22-m0.u178.p12.sent1	Я запрошую до слова члена Комітету з питань національної безпеки, оборони та розвідки Здебського Юрія Вікторовича.
ParlaMint-UA_2021-09-22-m0.u178.p12.sent2	І від автора, і від комітету тому, будь ласка, 4 хвилини.
ParlaMint-UA_2021-09-22-m0.u179.p1.sent1	Шановний головуючий, шановні народні депутати, шановний народе України і шановні наші прикордонники!
ParlaMint-UA_2021-09-22-m0.u179.p1.sent2	Вашій увазі пропонується Закон України про внесення змін до Закону України "Про Державну прикордонну службу України" щодо вдосконалення порядку використання та застосування заходів примусу, бойової техніки та озброєння особовим складом Державної прикордонної служби України (реєстраційний номер 5232).
ParlaMint-UA_2021-09-22-m0.u179.p2.sent1	Наразі діючі законодавчі акти, які регламентують порядок застосування фізичної сили, спеціальних засобів, зброї та бойової техніки особовим складом Державної прикордонної служби України не враховують всі особливості та специфіку оперативно-службової діяльності прикордонників наших.
ParlaMint-UA_2021-09-22-m0.u179.p3.sent1	Так, незавершеність процесу демаркації державного кордону зумовлює Державну прикордонну службу на необхідність вжиття додаткових заходів, спрямованих на посилення охорони державного кордону, посилення режиму державного кордону та прикордонного режиму, що в свою чергу тісно пов’язане із активним використанням особовим складом заходів примусу, бойової техніки та озброєння.
ParlaMint-UA_2021-09-22-m0.u179.p4.sent1	На цей час на законодавчому рівні не врегульовано питання проведення прикордонниками поверхової перевірки осіб, речей і транспортних засобів, які перебувають в прикордонній смузі, контрольованому прикордонному районі, в пункті пропуску та контрольованому пункті в’їзду-виїзду.
ParlaMint-UA_2021-09-22-m0.u179.p5.sent1	А саме: провести перевірку затриманого правопорушника на предмет виявлення речей, обіг яких заборонено чи обмежено, або які становлять загрозу життю чи здоров’ю особи, на даний час неможливо.
ParlaMint-UA_2021-09-22-m0.u179.p5.sent2	Дані заходи в рамках взаємодії за ініціативою прикордонників проводить поліція.
ParlaMint-UA_2021-09-22-m0.u179.p6.sent1	Недосконалі законодавчі бази в частині щодо завершеності адміністративної процедури оформлення порушників режиму державного кордону України та притягнення останніх до відповідальності породжує випадки злісної непокори законним вимогам прикордонників, що супроводжуються загрозами їх життю та здоров’ю в бік останніх.
ParlaMint-UA_2021-09-22-m0.u179.p6.sent2	А визначений у відомчих наказах та інструкціях порядок застосування фізичної сили, спеціальних засобів, зброї та бойової техніки під час застосування персоналом Державної прикордонної служби України, не завжди стоїть на їхній стороні.
ParlaMint-UA_2021-09-22-m0.u179.p6.sent3	Тому, враховуючи вищезазначені загрози, які постійно, щодня, поруч із нашими прикордонниками,захистити останніх під час виконання службових обов’язків стає можливим після внесення низки змін до Закону України "Про Державну прикордонну службу України".
ParlaMint-UA_2021-09-22-m0.u179.p7.sent1	Головне науково-експертне управління Апарату Верховної Ради України висловило до проекту закону низку зауважень.
ParlaMint-UA_2021-09-22-m0.u179.p7.sent2	Зокрема зауважило увагу про те, що порядок застосування деяких спеціальних заходів, вогнепальної зброї та техніки надмірно деталізований.
ParlaMint-UA_2021-09-22-m0.u179.p8.sent1	Відповіді на всі зауваження по всім висновкам були аргументовано викладені в листі від Державної прикордонної служби України та пройшли деталізоване обговорення під час комітетських слухань.
ParlaMint-UA_2021-09-22-m0.u179.p9.sent1	Даний законопроект не потребує додаткових виплат, а буде фінансуватися із фінансування, яке надходить на утримання Державної прикордонної служби України.
ParlaMint-UA_2021-09-22-m0.u179.p10.sent1	Враховуючи викладене, за результатами обговорення комітет ухвалив рішення рекомендувати Верховній Раді України проект Закону про внесення змін до Закону України "Про Державну прикордонну службу України" щодо вдосконалення порядку використання та застосування заходів примусу, бойової техніки та озброєння особовим складом Державної прикордонної служби України (реєстраційний номер 5232) за результатами розгляду в першому читанні прийняти за основу.
ParlaMint-UA_2021-09-22-m0.u179.p11.sent1	Дякую.
ParlaMint-UA_2021-09-22-m0.u179.p11.sent2	І слава нашим прикордонникам!
ParlaMint-UA_2021-09-22-m0.u180.p1.sent1	Шановні колеги, є необхідність обговорювати цей законопроект?
ParlaMint-UA_2021-09-22-m0.u180.p1.sent2	Звісно.
ParlaMint-UA_2021-09-22-m0.u180.p2.sent1	Прошу записатися: два – за, два – проти в обговоренні.
ParlaMint-UA_2021-09-22-m0.u180.p3.sent1	Будь ласка, слово надається народному депутату України Одарченку Андрію Миколайовичу, фракція політичної партії "Слуга народу".
ParlaMint-UA_2021-09-22-m0.u180.p3.sent2	Будь ласка.
ParlaMint-UA_2021-09-22-m0.u181.p1.sent1	Доброго дня.
ParlaMint-UA_2021-09-22-m0.u181.p1.sent2	Прошу передати слово Павлу Сушку.
ParlaMint-UA_2021-09-22-m0.u182.p1.sent1	Сушко Павло Миколайович, будь ласка.
ParlaMint-UA_2021-09-22-m0.u183.p1.sent1	Павло Сушко, заступник голови фракції "Слуга народу".
ParlaMint-UA_2021-09-22-m0.u183.p1.sent2	Шановні колеги, це дуже важливий і необхідний законопроект, який я підтримую і вас закликаю.
ParlaMint-UA_2021-09-22-m0.u183.p1.sent3	Цей закон потрібно було прийняти ще раніше.
ParlaMint-UA_2021-09-22-m0.u183.p2.sent1	Запропоновані зміни направлені виключно на сприяння прикордонникам в забезпечені національної та економічної безпеки України, ефективну протидію новим загрозам.
ParlaMint-UA_2021-09-22-m0.u183.p2.sent2	Саме з такою метою було розроблено даний законопроект.
ParlaMint-UA_2021-09-22-m0.u183.p3.sent1	Переконаний, що Державна прикордонна служба своєю діяльністю та відкритістю заслуговує на високу довіру та авторитет у суспільстві, і якщо ці зміни ініційовані службою, то вони є справді необхідні і наболілі.
ParlaMint-UA_2021-09-22-m0.u183.p4.sent1	Держава починається з кордонів, і безпека починається з кордонів.
ParlaMint-UA_2021-09-22-m0.u183.p4.sent2	Потрібно завжди про це пам’ятати.
ParlaMint-UA_2021-09-22-m0.u183.p4.sent3	Я прошу вас підтримати даний законопроект.
ParlaMint-UA_2021-09-22-m0.u183.p5.sent1	Слава Державній прикордонній службі України!
ParlaMint-UA_2021-09-22-m0.u184.p1.sent1	Слово надається народному депутату України Молотку Ігорю Федоровичу, депутатська група "Партія "За майбутнє".
ParlaMint-UA_2021-09-22-m0.u185.p1.sent1	Молоток.
ParlaMint-UA_2021-09-22-m0.u185.p1.sent2	Прохання передати слово Сергію Рудику.
ParlaMint-UA_2021-09-22-m0.u186.p1.sent1	Сергій Ярославович Рудик, будь ласка.
ParlaMint-UA_2021-09-22-m0.u187.p1.sent1	Шановні колеги, це надзвичайно важливий законопроект, оскільки прикордонники на рівні з усіма нашими героями боронять нашу країну.
ParlaMint-UA_2021-09-22-m0.u187.p1.sent2	Більше 70 людей поклали за неї голову.
ParlaMint-UA_2021-09-22-m0.u187.p1.sent3	На жаль, люди, які зникли безвісти, і досі невідома їхня доля.
ParlaMint-UA_2021-09-22-m0.u187.p2.sent1	Тому ми маємо забезпечити прикордонників можливістю протистояти (і спецтехніка, і застосування зброї).
ParlaMint-UA_2021-09-22-m0.u187.p2.sent2	Тому що те, що сталося у липні місяці цього року, коли троє невідомих людей на території Сумської області на перетині кордону з Російську Федерацію забрали табельну зброю і нанесли тілесні пошкодження прикордонникам, які не мали можливості застосувати у відповідь – це ганьба.
ParlaMint-UA_2021-09-22-m0.u187.p2.sent3	І ми маємо зробити все, щоби зараз ми проголосували в першому читанні цей законопроект, і мені здається, по скороченій процедурі до другого.
ParlaMint-UA_2021-09-22-m0.u187.p3.sent1	Єдине, що я погоджуюся з колегами із зауваженнями ГНЕУ про те, що надмірна деталізація звужує можливості застосування зброї нашими прикордонниками.
ParlaMint-UA_2021-09-22-m0.u187.p3.sent2	Якщо ви щось не врахуєте в силу якихось непередбачених обставин, ви таким чином ускладните можливості наших прикордонників протидіяти.
ParlaMint-UA_2021-09-22-m0.u187.p3.sent3	Не буду деталізувати, воно все є в цьому законопроекті.
ParlaMint-UA_2021-09-22-m0.u187.p4.sent1	Бачив на власні очі кожен загін, оскільки в 17-му році ми з колегами (Сергій Шахов не дасть мені збрехати) об’їхали весь українсько-російський кордон.
ParlaMint-UA_2021-09-22-m0.u187.p4.sent2	І, по великому рахунку, роботи ще непочатий край.
ParlaMint-UA_2021-09-22-m0.u187.p5.sent1	Голосуємо "за", доопрацьовуємо законопроект.
ParlaMint-UA_2021-09-22-m0.u187.p5.sent2	І все, що стосується нашої оборони – поспішаємо, бо ворог не спить.
ParlaMint-UA_2021-09-22-m0.u188.p1.sent1	Дякую.
ParlaMint-UA_2021-09-22-m0.u188.p2.sent1	Слово надається народній депутатці України Федині Софії Романівні.
ParlaMint-UA_2021-09-22-m0.u188.p3.sent1	Будь ласка, Олексій Олексійович, фракція "Європейська солідарність".
ParlaMint-UA_2021-09-22-m0.u189.p1.sent1	Олексій Гончаренко, "Європейська солідарність".
ParlaMint-UA_2021-09-22-m0.u189.p1.sent2	Нам знову пропонують підсилити повноваження силових структур, друзі.
ParlaMint-UA_2021-09-22-m0.u189.p1.sent3	А в цей час в державі.
ParlaMint-UA_2021-09-22-m0.u189.p1.sent4	Ми таких рішень вже прийняли багато.
ParlaMint-UA_2021-09-22-m0.u189.p1.sent5	В цей час в державі три години тому стріляли в автомобіль, в якому знаходився перший помічник Президента Сергій Шефір.
ParlaMint-UA_2021-09-22-m0.u189.p1.sent6	І поки що з цієї трибуни жодного слова про це не прозвучало, начебто нічого не відбулося.
ParlaMint-UA_2021-09-22-m0.u189.p2.sent1	Друзі, це є надзвичайна подія, про яку ми маємо говорити з трибуни, і про яку мають прийти і доповідати нам керівники правоохоронних органів.
ParlaMint-UA_2021-09-22-m0.u189.p3.sent1	Сьогодні всі правоохоронні органи очолюються людьми Володимира Зеленського.
ParlaMint-UA_2021-09-22-m0.u189.p3.sent2	Не просто людьми, а найближчими до нього людьми, такими, як Баканов, друг, брат, сват і так далі.
ParlaMint-UA_2021-09-22-m0.u189.p4.sent1	І що в цей час відбувається в державі?
ParlaMint-UA_2021-09-22-m0.u189.p4.sent2	Я пригадую таке тільки – 97-й рік, Павло Лазаренко, замах на нього.
ParlaMint-UA_2021-09-22-m0.u189.p4.sent3	В нас стріляють на в’їзді в Київ, поранений водій.
ParlaMint-UA_2021-09-22-m0.u189.p4.sent4	Я бажаю щонайшвидшого одужання водієві.
ParlaMint-UA_2021-09-22-m0.u189.p4.sent5	І я вимагаю, щоби ми почули відповіді, що це відбулося.
ParlaMint-UA_2021-09-22-m0.u189.p5.sent1	Я хочу сказати всім нам, відбувається бандитизація країни.
ParlaMint-UA_2021-09-22-m0.u189.p5.sent2	Влада втрачає контроль над ситуацією в державі в той час, коли силові структури ганяються за опозицією, влаштовують прослуховування, слідкування, провокації, в цей час відбуваються такі злочини.
ParlaMint-UA_2021-09-22-m0.u189.p6.sent1	Хочу ще нагадати, зараз багато версій звучить, хочу сказати про те, що ЗМІ повідомляли про те, що останнім часом у Сергія Шефіра був конфлікт з Володимиром Зеленським, що він начебто вивозив навіть речі з Офісу Президента.
ParlaMint-UA_2021-09-22-m0.u189.p6.sent2	Ми бачимо, які війни йдуть всередині цієї влади, як збивають зараз спікера Разумкова і так далі, і так далі.
ParlaMint-UA_2021-09-22-m0.u189.p6.sent3	Невже ці війни вже дійшли до того, що стріляють один в одного?
ParlaMint-UA_2021-09-22-m0.u189.p7.sent1	Друзі, надзвичайно серйозна подія.
ParlaMint-UA_2021-09-22-m0.u189.p7.sent2	Це означає, що кожен громадянин України в небезпеці.
ParlaMint-UA_2021-09-22-m0.u189.p7.sent3	Мають бути силовики тут, доповідати, що відбулося.
ParlaMint-UA_2021-09-22-m0.u189.p7.sent4	Так бути не може, ми маємо бути правовою державою, в якої захищена безпека кожного громадянина.
ParlaMint-UA_2021-09-22-m0.u189.p8.sent1	Дякую.
ParlaMint-UA_2021-09-22-m0.u190.p1.sent1	Слово надається народному депутату України Костенку Роману Васильовичу, фракція політичної партії "Голос".
ParlaMint-UA_2021-09-22-m0.u191.p1.sent1	Прошу передати Сергію Рахманіну слово.
ParlaMint-UA_2021-09-22-m0.u192.p1.sent1	Сергій Іванович Рахманін, будь ласка.
ParlaMint-UA_2021-09-22-m0.u193.p1.sent1	Дякую.
ParlaMint-UA_2021-09-22-m0.u193.p2.sent1	Шановні колеги, я підтримую цей законопроект, його буде підтримувати наша фракція.
ParlaMint-UA_2021-09-22-m0.u193.p2.sent2	Закликаю всіх колег його підтримувати.
ParlaMint-UA_2021-09-22-m0.u193.p3.sent1	Безумовно, цей закон у разі його ухвалення суттєво поліпшить умови роботи персоналу Державної прикордонної служби, захистить їх життя і здоров’я і, безумовно, позначиться на безпеці наших кордонів.
ParlaMint-UA_2021-09-22-m0.u193.p4.sent1	Хотів би згадати одне суттєве зауваження Головного науково-експертного управління, яке вказало на неможливість використання службового коня як заходу впливу.
ParlaMint-UA_2021-09-22-m0.u193.p4.sent2	Мені здається, що це не завадить нам ухвалити цей законопроект хоча б тому, що службових коней у Державній прикордонній службі нема.
ParlaMint-UA_2021-09-22-m0.u193.p5.sent1	Але натомість я щиро сподіваюсь на те, що увага, яка сьогодні привертається до Державної прикордонної служби, вона залишиться і надалі.
ParlaMint-UA_2021-09-22-m0.u193.p5.sent2	Тому що, з невідомих мені причин, Державна прикордонна служба, попри ті важливі обов’язки, які вона виконує, вона постійно знаходиться в статусі падчерки.
ParlaMint-UA_2021-09-22-m0.u193.p5.sent3	Недостатнє фінансування, недостатнє обладнання – це одвічні біди Державної прикордонної служби, біди тих людей, які першими зустрічають ворога.
ParlaMint-UA_2021-09-22-m0.u193.p6.sent1	І мені здається доречним щонайменше повернутися до дискусії надання Державній прикордонній службі статусу розпорядника державних коштів першої категорії, і повернутися до дискусії про можливість створення з Державної прикордонної служби окремого органу центральної влади.
ParlaMint-UA_2021-09-22-m0.u193.p7.sent1	Дякую.
ParlaMint-UA_2021-09-22-m0.u194.p1.sent1	Дякую.
ParlaMint-UA_2021-09-22-m0.u194.p2.sent1	Шановні колеги, ми завершили обговорення цього законопроекту.
ParlaMint-UA_2021-09-22-m0.u194.p2.sent2	Тому прошу народних депутатів зайняти свої.
ParlaMint-UA_2021-09-22-m0.u194.p2.sent3	Хто ще бажає?
ParlaMint-UA_2021-09-22-m0.u194.p3.sent1	Будь ласка, Арешонков Володимир Юрійович.
ParlaMint-UA_2021-09-22-m0.u194.p3.sent2	І переходимо.
ParlaMint-UA_2021-09-22-m0.u194.p3.sent3	Бачу, так.
ParlaMint-UA_2021-09-22-m0.u194.p3.sent4	Будь ласка, переходимо після цього до голосування.
ParlaMint-UA_2021-09-22-m0.u194.p4.sent1	Спочатку Арешонков Володимир Юрійович.
ParlaMint-UA_2021-09-22-m0.u194.p4.sent2	Будь ласка.
ParlaMint-UA_2021-09-22-m0.u195.p1.sent1	Шановний пане головуючий, шановні колеги!
ParlaMint-UA_2021-09-22-m0.u195.p1.sent2	Безперечно, депутатська група "Довіра" підтримує позицію, яка висловлювалася багатьма виступаючими з тим, що потрібно сьогодні дбати про створення умов для діяльності військовослужбовців, працівників прикордонної служби.
ParlaMint-UA_2021-09-22-m0.u195.p1.sent3	Це надзвичайно важливо – їх повноваження, можливості реалізовувати функції огляду, затримання попереднього і таке інше.
ParlaMint-UA_2021-09-22-m0.u195.p2.sent1	Але я хочу нагадати, шановні колеги, що це питання в першу чергу Комітету з питань правоохоронної діяльності.
ParlaMint-UA_2021-09-22-m0.u195.p2.sent2	Хочу нагадати, що коли ми обговорювали питання підслідності Бюро економічної безпеки, теж окремі комітети забажали розглядати це питання.
ParlaMint-UA_2021-09-22-m0.u195.p2.sent3	Ми так розбалансуємо Кодекс наш кримінальний і кримінальний процесуальний, тому прошу звернути на це увагу.
ParlaMint-UA_2021-09-22-m0.u195.p3.sent1	Але підтримувати в першому читанні безпосередньо будемо.
ParlaMint-UA_2021-09-22-m0.u196.p1.sent1	Дякую, Володимир Юрійович.
ParlaMint-UA_2021-09-22-m0.u196.p2.sent1	Я ще запрошую до слова Анатолія Петровича Бурміча, "Опозиційна платформа – За життя".
ParlaMint-UA_2021-09-22-m0.u196.p2.sent2	І після цього прошу народних депутатів зайняти свої місця, будемо голосувати.
ParlaMint-UA_2021-09-22-m0.u196.p3.sent1	Будь ласка, Анатолій Петрович.
ParlaMint-UA_2021-09-22-m0.u197.p1.sent1	Шановні колеги, я вам хочу нагадати, що сьогодні, яка сьогодні ситуація.
ParlaMint-UA_2021-09-22-m0.u197.p1.sent2	Сьогодні прикордонна служба входить до Міністерства внутрішніх справ.
ParlaMint-UA_2021-09-22-m0.u197.p1.sent3	Це взагалі абракадабра.
ParlaMint-UA_2021-09-22-m0.u197.p1.sent4	Це було створено для того, щоб Міністерство внутрішніх справ приймало участь десь в якихось контрабандних справах і в розборках цього.
ParlaMint-UA_2021-09-22-m0.u197.p2.sent1	На сьогоднішній день, як казав доповідач, що затримують прикордонники, а всі інші дії здійснюють поліцейські.
ParlaMint-UA_2021-09-22-m0.u197.p2.sent2	Це все неправильно.
ParlaMint-UA_2021-09-22-m0.u197.p2.sent3	Сьогодні, надаючи ті ж самі повноваження прикордонникам, вони між собою будуть воювати, а тому це напівміра.
ParlaMint-UA_2021-09-22-m0.u197.p2.sent4	Сьогодні треба, щоб це припинити, треба розділити ці два відомства.
ParlaMint-UA_2021-09-22-m0.u197.p2.sent5	Прикордонна служба – це повинна бути самостійна і виконувати свої обов’язки як прикордонників, а поліція свої.
ParlaMint-UA_2021-09-22-m0.u197.p2.sent6	Будучи під однією крышей, давати одним і іншим допитувати одного і того – це крім негативу, нічого не буде.
ParlaMint-UA_2021-09-22-m0.u197.p2.sent7	Тому я пропоную розділити ці дві служби і всі проблеми відпадуть.
ParlaMint-UA_2021-09-22-m0.u197.p3.sent1	Дякую.
ParlaMint-UA_2021-09-22-m0.u198.p1.sent1	Дякую.
ParlaMint-UA_2021-09-22-m0.u198.p2.sent1	Шановні колеги, переходимо до голосування.
ParlaMint-UA_2021-09-22-m0.u198.p2.sent2	Я ставлю на голосування пропозицію комітету прийняти за основу проект Закону про внесення змін до Закону України "Про Державну прикордонну службу України" щодо вдосконалення порядку використання та застосування заходів примусу, бойової техніки та озброєння особовим складом Державної прикордонної служби України (реєстраційний номер проекту 5232).
ParlaMint-UA_2021-09-22-m0.u198.p3.sent1	Готові голосувати?
ParlaMint-UA_2021-09-22-m0.u198.p3.sent2	Прошу підтримати та проголосувати.
ParlaMint-UA_2021-09-22-m0.u198.p4.sent1	За-300
ParlaMint-UA_2021-09-22-m0.u198.p5.sent1	Рішення прийнято.
ParlaMint-UA_2021-09-22-m0.u198.p5.sent2	Законопроект прийнятий за основу.
ParlaMint-UA_2021-09-22-m0.u198.p6.sent1	Будь ласка, з процедури – Мотовиловець.
ParlaMint-UA_2021-09-22-m0.u199.p1.sent1	Я прошу змінити черговість розгляду питань порядку денного і перейти зараз і поставити на голосування закони 6078, 5851.
ParlaMint-UA_2021-09-22-m0.u199.p2.sent1	Дякую.
ParlaMint-UA_2021-09-22-m0.u200.p1.sent1	Дякую.
ParlaMint-UA_2021-09-22-m0.u200.p2.sent1	6078 – це Постанова по Російській Федерації.
ParlaMint-UA_2021-09-22-m0.u200.p2.sent2	Це питання ставилось, було і на Погоджувальній раді і мною, і Оленою Костянтинівною, і іншими колегами.
ParlaMint-UA_2021-09-22-m0.u200.p2.sent3	А 50.
ParlaMint-UA_2021-09-22-m0.u200.p2.sent4	А той інший – це він є в порядку денному.
ParlaMint-UA_2021-09-22-m0.u200.p3.sent1	Тому, шановні колеги, я ставлю пропозицію пана Андрія Мотовиловця про те, щоб зараз перейти до розгляду питань 6078 і 50.
ParlaMint-UA_2021-09-22-m0.u200.p3.sent2	Да, будь ласка.
ParlaMint-UA_2021-09-22-m0.u200.p3.sent3	Прошу підтримати та проголосувати.
ParlaMint-UA_2021-09-22-m0.u200.p4.sent1	За-261
ParlaMint-UA_2021-09-22-m0.u200.p5.sent1	Рішення прийнято.
ParlaMint-UA_2021-09-22-m0.u200.p6.sent1	Шановні колеги, я попрошу не розходитись, тому що ми починаємо розгляд законопроекту 6078, це проект Постанови про Заяву Верховної Ради України щодо нелегітимності виборів депутатів Державної Думи Російської Федерації 2021 року.
ParlaMint-UA_2021-09-22-m0.u200.p6.sent2	Спочатку це питання потребує голосування про включення до порядку денного сесії.
ParlaMint-UA_2021-09-22-m0.u200.p6.sent3	Для цього нам треба 226 голосів.
ParlaMint-UA_2021-09-22-m0.u200.p7.sent1	Прошу підтримати та проголосувати.
ParlaMint-UA_2021-09-22-m0.u200.p8.sent1	За-315
ParlaMint-UA_2021-09-22-m0.u200.p9.sent1	Рішення прийнято.
ParlaMint-UA_2021-09-22-m0.u200.p10.sent1	Далі я ставлю пропозицію проголосувати ad hoc щодо розгляду та прийняття рішення на цьому пленарному засіданні.
ParlaMint-UA_2021-09-22-m0.u200.p10.sent2	Також потрібно 226 голосів.
ParlaMint-UA_2021-09-22-m0.u200.p11.sent1	Прошу підтримати та проголосувати, шановні колеги.
ParlaMint-UA_2021-09-22-m0.u200.p12.sent1	За-325
ParlaMint-UA_2021-09-22-m0.u200.p13.sent1	Також я ставлю пропозицію розглянути це питання за скороченою процедурою.
ParlaMint-UA_2021-09-22-m0.u200.p13.sent2	Для прийняття рішення необхідно 150 голосів.
ParlaMint-UA_2021-09-22-m0.u200.p13.sent3	Прошу підтримати та проголосувати.
ParlaMint-UA_2021-09-22-m0.u200.p14.sent1	За-286
ParlaMint-UA_2021-09-22-m0.u200.p15.sent1	Я запрошую до слова голову Комітету з питань зовнішньої політики та міжпарламентського співробітництва Олександра Олександровича Мережка.
ParlaMint-UA_2021-09-22-m0.u200.p15.sent2	Будь ласка.
ParlaMint-UA_2021-09-22-m0.u201.p1.sent1	Шановний головуючий, шановні колеги!
ParlaMint-UA_2021-09-22-m0.u201.p1.sent2	Комітет на своєму засіданні 21 вересня 2021 року розглянув питання щодо проведення на тимчасово окупованих територіях Криму, міста Севастополя та окремих районах Донецької та Луганської областей 17-19 вересня 2021 року нелегітимних виборів до Державної Думи Російської Федерації.
ParlaMint-UA_2021-09-22-m0.u201.p2.sent1	Вважаючи за необхідне невідкладно реагувати на існуючі виклики і загрози, з метою протидії збройній агресії Російської Федерації проти України, у порядку законодавчої ініціативи відповідно до статті 93 Конституції України, народні депутати України члени комітету прийняли рішення внести на розгляд Верховної Ради України проект Постанови Верховної Ради України про Заяву Верховної Ради України щодо нелегітимності виборів депутатів Державної Думи Російської Федерації 2021 року.
ParlaMint-UA_2021-09-22-m0.u201.p3.sent1	В заяві звертається увага на факт проведення 17-19 вересня 2021 року нелегітимних виборів депутатів Державної Думи Російської Федерації на тимчасово окупованій території України, та наголошується на порушеннях державою-окупантом норм міжнародного гуманітарного права.
ParlaMint-UA_2021-09-22-m0.u201.p4.sent1	Також звертається увага міжнародної спільноти, що чи не вперше в історії Російська Федерація як одна з держав-членів ОБСЄ не забезпечила належні умови роботи Бюро з демократичних інститутів і прав людини Організації з безпеки і співробітництва в Європі, що унеможливило спостереження за виборчим процесом до Державної Думи Російської Федерації представниками міжнародної місії ОБСЄ у відповідності до демократичних стандартів.
ParlaMint-UA_2021-09-22-m0.u201.p5.sent1	У заяві Верховна Рада України визначає такі вибори незаконними, неправомірними, а Державну Думу Російської Федерації – нелегітимною, та звертається до міжнародної спільноти із закликом надати оцінку фальсифікованим виборам та фактам незаконного голосування.
ParlaMint-UA_2021-09-22-m0.u201.p6.sent1	Отже, шановні колеги, прошу підтримати рішення Комітету з питань зовнішньої політики та міжпарламентського співробітництва та схвалити Постанову Верховної Ради України та відповідну заяву.
ParlaMint-UA_2021-09-22-m0.u201.p7.sent1	Дякую за увагу.
ParlaMint-UA_2021-09-22-m0.u202.p1.sent1	Дякую, Олександре Олександровичу.
ParlaMint-UA_2021-09-22-m0.u202.p2.sent1	Шановні колеги, я так розумію, що є необхідність обговорити це питання.
ParlaMint-UA_2021-09-22-m0.u202.p2.sent2	Тому прошу записатися: два – за, два – проти.
ParlaMint-UA_2021-09-22-m0.u202.p3.sent1	Слово надається народному депутату Лозинському Роману Михайловичу, фракція політичної партії "Голос".
ParlaMint-UA_2021-09-22-m0.u203.p1.sent1	Прошу передати слово Соломії Бобровській.
ParlaMint-UA_2021-09-22-m0.u204.p1.sent1	Соломія Бобровська, будь ласка.
ParlaMint-UA_2021-09-22-m0.u205.p1.sent1	Шановні колеги, я надіюсь, ви спостерігали за тим, що відбувалося 17-19 вересня.
ParlaMint-UA_2021-09-22-m0.u205.p1.sent2	Вперше ці вибори до Державної Думи Російської Федерації відбувалися три дні у зв’язку начебто з СOVID.
ParlaMint-UA_2021-09-22-m0.u205.p1.sent3	З СOVID, який дуже довго не визначала Російська Федерація, приховувала кількість своїх хворих і так далі, не випускала своїх людей чомусь з нашої території.
ParlaMint-UA_2021-09-22-m0.u205.p2.sent1	Ви знаєте енну кількість, хто працює з Кримом і з ОРДЛО, скільки людей не могло виїхати ані на територію України, навіть з гуманітарною метою, і скільки до сьогодні КПВВ працює на лінії ОРДЛО, і як вступники не могли попасти в Україну вчитися.
ParlaMint-UA_2021-09-22-m0.u205.p2.sent2	Тим не менше, придумали вони історію зробити ще і електронне голосування.
ParlaMint-UA_2021-09-22-m0.u205.p3.sent1	З території ОРДЛО взяло участь близько 250 тисяч в голосуванні в електронному вигляді: 200 – проголосували електронно, 50 – завезли в Ростов для голосування з російськими паспортами.
ParlaMint-UA_2021-09-22-m0.u205.p4.sent1	І мені дуже дивно, як вони голосували в електронному вигляді, тому що не завжди, ви добре розумієте, як ловить там інтернет, і взагалі як люди мають доступ до мережі і до волевиявлення.
ParlaMint-UA_2021-09-22-m0.u205.p4.sent2	Тому фактично і про цей момент, наскільки правдиві результати були за добу пораховані, вони викликають сумнів.
ParlaMint-UA_2021-09-22-m0.u205.p5.sent1	Але, безперечно, те, що сьогодні і нарешті ми голосуємо заяву, на жаль, не у вівторок, а сьогодні голосуємо заяву про те, що є позиція Верховної Ради, ми не визнаємо вибори легітимними ті, які були проведені та брали участь в голосуванні українці.
ParlaMint-UA_2021-09-22-m0.u205.p6.sent1	Але я хотіла би зауважити, що мені дуже соромно, що сьогодні є фракція в цій Верховній Раді, яка привітала "Єдину Росію" з перемогою, яка надіється на те, що ці стосунки між державою Україна і Російською Федерацією потепліють.
ParlaMint-UA_2021-09-22-m0.u205.p6.sent2	І мені дуже прикро, що ця неповага виявляється не тільки до держави Україна, а до всіх загиблих, поранених, тих, хто служить, йдучи, тим паче, їдучи туди на переговори, які виходять поза рамки держави Україна.
ParlaMint-UA_2021-09-22-m0.u205.p7.sent1	Прошу Верховну Раду підтримати цю заяву, вона повинна бути і озвучена, і оголошена для світу.
ParlaMint-UA_2021-09-22-m0.u205.p8.sent1	Дякую.
ParlaMint-UA_2021-09-22-m0.u206.p1.sent1	Слово надається народному депутату України Соболєву Сергію Владиславовичу, фракція політичної партії "Всеукраїнська об’єднання "Батьківщина".
ParlaMint-UA_2021-09-22-m0.u206.p2.sent1	Будь ласка, Немиря Григорій Михайлович.
ParlaMint-UA_2021-09-22-m0.u207.p1.sent1	Шановний пане головуючий, шановні колеги, фракція "Батьківщина" закликає підтримати проект постанови щодо невизнання виборів до Державної Думи Російської Федерації, які протиправно, незаконно проводилися на території окупованого Криму та в окремих районах Донецької та Луганської областей.
ParlaMint-UA_2021-09-22-m0.u207.p2.sent1	Хочу звернути увагу, що вперше, і це є особливість цих виборів до Державної Думи, вперше було унеможливлено спостереження за виборами з боку ОБСЄ (Організації з безпеки і співробітництва в Європі).
ParlaMint-UA_2021-09-22-m0.u207.p3.sent1	І друге, на що я хочу звернути увагу – на систему і на майбутнє для нас.
ParlaMint-UA_2021-09-22-m0.u207.p3.sent2	Ми всі вітали створення Кримської платформи.
ParlaMint-UA_2021-09-22-m0.u207.p3.sent3	Але я хочу звернути увагу, що мабуть треба зробити все, щоб така структура оперативно могла реагувати на такі ситуації, про які ми сьогодні говоримо.
ParlaMint-UA_2021-09-22-m0.u207.p3.sent4	Вже було двічі – арешт активіста кримськотатарського народу і його колег, і вибори до Державної Думи – коли Кримська платформа, на жаль, мовчить.
ParlaMint-UA_2021-09-22-m0.u207.p3.sent5	Питання до МЗС – чому?
ParlaMint-UA_2021-09-22-m0.u207.p4.sent1	Дякую.
ParlaMint-UA_2021-09-22-m0.u208.p1.sent1	Дякую.
ParlaMint-UA_2021-09-22-m0.u208.p2.sent1	Шановні колеги, слово надається народному депутату Сухову Олександру Сергійовичу, депутатська група "Довіра".
ParlaMint-UA_2021-09-22-m0.u208.p3.sent1	Шахов Сергій Володимирович, будь ласка.
ParlaMint-UA_2021-09-22-m0.u209.p1.sent1	Сергій Шахов, Луганщина, депутатська група "Довіра".
ParlaMint-UA_2021-09-22-m0.u209.p1.sent2	Шановні колеги, безумовно, той факт, що люди з Луганської та Донецької областей їздили до Росії голосувати – це неприпустимо.
ParlaMint-UA_2021-09-22-m0.u209.p2.sent1	Але давайте звернемо увагу на ситуацію, яка склалася у нас в Україні сьогодні.
ParlaMint-UA_2021-09-22-m0.u209.p2.sent2	18 громад – це 500 тисяч людей, які були лишені конституційного права двома головами військово-цивільних адміністрацій Донецької та Луганської областей.
ParlaMint-UA_2021-09-22-m0.u209.p2.sent3	Хіба це не фашизм?
ParlaMint-UA_2021-09-22-m0.u209.p2.sent4	Хіба це не крадіжка у людей їх душ і сердець?
ParlaMint-UA_2021-09-22-m0.u209.p2.sent5	Скажіть, будь ласка, коли не будь ця вакханалія закінчиться в нашій державі чи ні?
ParlaMint-UA_2021-09-22-m0.u209.p3.sent1	Хто буде відповідати за те, що сьогодні грабується Донецька і Луганська область в мирній Україні?
ParlaMint-UA_2021-09-22-m0.u209.p3.sent2	Грабується не на гривню, не на дві, на мільярди.
ParlaMint-UA_2021-09-22-m0.u209.p3.sent3	Урон, який був нанесений в Луганській області головою військово-цивільної адміністрації Гайдаєм в 22 мільярди гривень, вбито 16 людей.
ParlaMint-UA_2021-09-22-m0.u209.p3.sent4	Також 40 відсотків лісу згоріло – це техногенна катастрофа і екологічна катастрофа.
ParlaMint-UA_2021-09-22-m0.u209.p3.sent5	Хто буде за це відповідати?
ParlaMint-UA_2021-09-22-m0.u209.p4.sent1	І ці негідники навіть не звернули увагу на "Велику сімку", яка звернулася до ЦВК про проведення виборів в двох містах – Сєвєродонецьку та Лисичанську.
ParlaMint-UA_2021-09-22-m0.u209.p4.sent2	Я не говорю про ті вже міста Станично-Луганського району або Трьохізбенки.
ParlaMint-UA_2021-09-22-m0.u209.p4.sent3	Ситуація вкрай складна.
ParlaMint-UA_2021-09-22-m0.u209.p5.sent1	Я ще раз звертаюся до Президента України Володимира Зеленського.
ParlaMint-UA_2021-09-22-m0.u209.p5.sent2	Зверніть увагу на негідників, які вас сьогодні обманюють і затьмарюють вам очі, грабують область.
ParlaMint-UA_2021-09-22-m0.u209.p5.sent3	Це обличчя всієї монобільшості.
ParlaMint-UA_2021-09-22-m0.u209.p5.sent4	18 громад позбавлені сьогодні конституційного права голосувати.
ParlaMint-UA_2021-09-22-m0.u210.p1.sent1	Слово надається народному депутату України Батенку Тарасу Івановичу, група "Партія "За майбутнє".
ParlaMint-UA_2021-09-22-m0.u210.p1.sent2	Будь ласка.
ParlaMint-UA_2021-09-22-m0.u211.p1.sent1	Шановні колеги, у Російській Федерації завершено формування тоталітарного політичного режиму, тоталітарного.
ParlaMint-UA_2021-09-22-m0.u211.p1.sent2	В ситуації коли, які б вибори не відбувалися зараз там, там переможе партія влади, незалежно як вона називається.
ParlaMint-UA_2021-09-22-m0.u211.p1.sent3	І незалежно як будуть спостерігати ті чи інші міжнародні спостерігачі, їхні спостерігання будуть чисто формальними, якщо взагалі їх туди допустять.
ParlaMint-UA_2021-09-22-m0.u211.p2.sent1	Ми повинні пам’ятати і правильні речі називаємо своїми іменами.
ParlaMint-UA_2021-09-22-m0.u211.p2.sent2	Завершиться це в Росії тоді, коли там відбудеться або державний переворот і усунуть від влади Президента Путіна, або відбудеться Майдан чи Революція.
ParlaMint-UA_2021-09-22-m0.u211.p3.sent1	Держава Росія – агресор щодо України.
ParlaMint-UA_2021-09-22-m0.u211.p3.sent2	Держава Росія – окупант щодо України.
ParlaMint-UA_2021-09-22-m0.u211.p3.sent3	Яка здійснює політичні репресії, в тому числі стосовно громадян України, яка здійснює політичні вбивства, в результаті чого мало не щодня на фронті гинуть наші військові.
ParlaMint-UA_2021-09-22-m0.u211.p3.sent4	Мінський процес не працює, а домовленості з Російською Федерацією нічого важать.
ParlaMint-UA_2021-09-22-m0.u211.p3.sent5	Але разом з тим, колеги, ми відкриваємо, знаючи про той тоталітарний режим і результат, ми відкриваємо дільниці для голосування на своїй території, – оце найбільш ганебно в цій ситуації.
ParlaMint-UA_2021-09-22-m0.u211.p3.sent6	В консульських установах у Києві, у Харкові, у моєму рідному Львові, розуміючи, що плювати Російській Федерації на всі міждержавні договори і на нашу територіальну цілісність.
ParlaMint-UA_2021-09-22-m0.u211.p4.sent1	Ми – за прийняття відповідної постанови в стінах Верховної Ради, і раз і назавжди запам’ятаємо, що немає легітимної для нас Державної Думи.
ParlaMint-UA_2021-09-22-m0.u211.p4.sent2	І нехай РНБО продовжить, розширить список санкцій, якими вона так успішно займається.
ParlaMint-UA_2021-09-22-m0.u211.p5.sent1	Рівно ж ми пропонуємо прийняти Верховній Раді постанову, проект постанови, де ми закликаємо визнати ФСБ і ГРУ Російської Федерації терористичними організаціями, які займаються дестабілізацією роботи на нашій території України.
ParlaMint-UA_2021-09-22-m0.u211.p5.sent2	Зробімо це, друзі!
ParlaMint-UA_2021-09-22-m0.u211.p6.sent1	Дякую.
ParlaMint-UA_2021-09-22-m0.u212.p1.sent1	Дякую Тарас Іванович.
ParlaMint-UA_2021-09-22-m0.u212.p2.sent1	Ще три народних депутати попросили по одній хвилині з мотивів: Волошин Олег Анатолійович, потім Геращенко Ірина Володимирівна, і потім Мезенцева Марія Сергіївна.
ParlaMint-UA_2021-09-22-m0.u212.p3.sent1	Будь ласка.
ParlaMint-UA_2021-09-22-m0.u213.p1.sent1	Шановні колеги!
ParlaMint-UA_2021-09-22-m0.u213.p1.sent2	Звісно, що на всій території України, включно з Кримом і повним складом Донецької, Луганської областей, вибори мають відбуватись виключно до органів влади України.
ParlaMint-UA_2021-09-22-m0.u213.p2.sent1	Але для цього потрібно, щоб чинна влада і весь цей парламент робив все можливе для того, щоб повернути ці території, повернути, головне, громадян.
ParlaMint-UA_2021-09-22-m0.u213.p2.sent2	Коли останній раз в цьому залі обговорювався взагалі Мінський процес або взагалі в принципі мирний процес щодо Донбасу?
ParlaMint-UA_2021-09-22-m0.u213.p3.sent1	Постійно тільки звучать заяви про те, що нічого не рухається, Мінські угоди не виконуються.
ParlaMint-UA_2021-09-22-m0.u213.p3.sent2	Але ніхто не хоче просто цього робити.
ParlaMint-UA_2021-09-22-m0.u213.p3.sent3	Чому в нашій державі, вже було правильно сказано, на підконтрольній території пів мільйона громадян були позбавлені права голосу?
ParlaMint-UA_2021-09-22-m0.u213.p3.sent4	Який сигнал ми послали на непідконтрольні території?
ParlaMint-UA_2021-09-22-m0.u213.p4.sent1	Те, що мешканці Донбасу нікому не цікаві, а цікаві лише ура-патріотичні балачки з цієї трибуни, про те, як ми героїчно боремося з Росією черговими заявами і все таке інше.
ParlaMint-UA_2021-09-22-m0.u213.p5.sent1	Треба, нарешті, брати і домовлятись.
ParlaMint-UA_2021-09-22-m0.u213.p5.sent2	Так, наша політична сила виступала і виступає за діалог.
ParlaMint-UA_2021-09-22-m0.u213.p5.sent3	За той самий діалог, який підтримує більшість громадян України.
ParlaMint-UA_2021-09-22-m0.u213.p5.sent4	Які підтримують пряму зустріч і прямі переговори.
ParlaMint-UA_2021-09-22-m0.u214.p1.sent1	Слово надається Геращенко Ірині Володимирівні.
ParlaMint-UA_2021-09-22-m0.u214.p1.sent2	Будь ласка, Ірина Володимирівна.
ParlaMint-UA_2021-09-22-m0.u215.p1.sent1	Верховна Рада України не визнає нелегітимних виборів до російської Держдуми і саму нелегітимну думу, а Зеленський визнає.
ParlaMint-UA_2021-09-22-m0.u215.p1.sent2	Тому що тільки за Зеленського були відкриті консульські установи, де проводилися нелегітимні вибори, і де в списках були вперше військові злочинці, такі як Прилєпін, які брали безпосередню участь у війні на Донбасі.
ParlaMint-UA_2021-09-22-m0.u215.p2.sent1	Ви, ваша влада легітимізувала ці вибори.
ParlaMint-UA_2021-09-22-m0.u215.p2.sent2	Як ми можемо закликати інші країни їх не визнавати?
ParlaMint-UA_2021-09-22-m0.u215.p3.sent1	Тому ми вимагаємо тимчасову слідчу комісію, щоб зрозуміти, хто дав дозвіл на проведення цих виборів.
ParlaMint-UA_2021-09-22-m0.u215.p3.sent2	Дійсно, з таким пафосом відкрита Кримська платформа.
ParlaMint-UA_2021-09-22-m0.u215.p3.sent3	Де її реакція на нелегітимні вибори?
ParlaMint-UA_2021-09-22-m0.u215.p4.sent1	І останнє.
ParlaMint-UA_2021-09-22-m0.u215.p4.sent2	Вибори до Держдуми проводились і дистанційно.
ParlaMint-UA_2021-09-22-m0.u215.p4.sent3	Слухаємо уважно слова Зеленського, який вже закидає камінчики, що і в Україні наступні вибори будуть проводитися в інтернеті.
ParlaMint-UA_2021-09-22-m0.u215.p4.sent4	Не дамо побудувати Росію в Україні!
ParlaMint-UA_2021-09-22-m0.u216.p1.sent1	Слово надається Мезенцевій Марії Сергіївні.
ParlaMint-UA_2021-09-22-m0.u216.p1.sent2	І після цього ми переходимо до голосування.
ParlaMint-UA_2021-09-22-m0.u216.p1.sent3	Прошу народних депутатів зайняти свої місця.
ParlaMint-UA_2021-09-22-m0.u217.p1.sent1	Шановні колеги, давайте аргументовано, що відбулося після Кримської платформи?
ParlaMint-UA_2021-09-22-m0.u217.p1.sent2	Буквально позавчора Туреччина, Міністерство закордонних справ, заявляє на весь світ, не боячись тиску від Москви, що вони офіційно не визнають так звані вибори до Державної Думи, до парламенту Російської Федерації.
ParlaMint-UA_2021-09-22-m0.u217.p1.sent3	ЄС потужно ще в червні з санкційними механізмами, один з чотирьох пакетів індивідуальних санкцій проти фізичних і юридичних осіб, які знаходяться в Криму, продовжує.
ParlaMint-UA_2021-09-22-m0.u217.p1.sent4	Дуже важливо, 27 країн об’єднані на найвищому керівництві виконавчої влади навколо цих санкцій, весь ЄС, друзі, МЗС Грузії.
ParlaMint-UA_2021-09-22-m0.u217.p1.sent5	І це не весь перелік того цивілізованого світу, який сьогодні з нашою постановою долучається до цієї позиції.
ParlaMint-UA_2021-09-22-m0.u217.p2.sent1	Пів мільйона паспортизованих примусово українців на території окупованого українського Криму і Донбасу.
ParlaMint-UA_2021-09-22-m0.u217.p2.sent2	Для чого робить це Росія?
ParlaMint-UA_2021-09-22-m0.u217.p2.sent3	Друзі, тому що.
ParlaMint-UA_2021-09-22-m0.u218.p1.sent1	Дякую, Марія Сергіївна.
ParlaMint-UA_2021-09-22-m0.u218.p2.sent1	Шановні колеги, я прошу зайняти місця, приготуватися до голосування.
ParlaMint-UA_2021-09-22-m0.u218.p3.sent1	І ще раз підкреслюю, це питання ми підняли одразу на Погоджувальні раді, і я, і Олена Костянтинівна.
ParlaMint-UA_2021-09-22-m0.u218.p3.sent2	І я дуже радий, що воно було підтримано і втілилося в постанову, в проект постанови, який ми зараз проголосуємо.
ParlaMint-UA_2021-09-22-m0.u218.p3.sent3	Я зрозумів, що враховуючи, що всі за цю постанову, ми побачимо одну з наймасовіших підтримок у цьому залі, тому що ні одна держава не може проводити свої вибори на наших територіях (крапка).
ParlaMint-UA_2021-09-22-m0.u218.p4.sent1	Тому, шановні колеги, я ставлю на голосування проект Постанови "Про Заяву Верховної Ради України щодо нелегітимності виборів депутатів Державної Думи Російської Федерації 2021 року" (реєстраційний номер проекту 6078).
ParlaMint-UA_2021-09-22-m0.u218.p5.sent1	Я ставлю пропозицію комітету прийняти в цілому з необхідними техніко-юридичними правками.
ParlaMint-UA_2021-09-22-m0.u218.p6.sent1	Шановні колеги, прошу підтримати, підтримати цей законопроект.
ParlaMint-UA_2021-09-22-m0.u218.p7.sent1	За-322
ParlaMint-UA_2021-09-22-m0.u218.p8.sent1	Рішення прийнято.
ParlaMint-UA_2021-09-22-m0.u218.p8.sent2	Вітаю, колеги!
ParlaMint-UA_2021-09-22-m0.u218.p9.sent1	Шановні колеги, відповідно до зміни черговості розгляду питань порядку денного зараз ми переходимо до законопроекту 5851.
ParlaMint-UA_2021-09-22-m0.u218.p9.sent2	Цей законопроект розглядається в другому читанні.
ParlaMint-UA_2021-09-22-m0.u218.p10.sent1	Я запрошую голову підкомітету Комітету з питань фінансів, податкової та митної політики Іванчука Андрія Володимировича.
ParlaMint-UA_2021-09-22-m0.u218.p10.sent2	І хочу запитати, хтось буде наполягати на.?
ParlaMint-UA_2021-09-22-m0.u218.p11.sent1	Ніхто не буде, так?
ParlaMint-UA_2021-09-22-m0.u218.p11.sent2	Будуть, да?
ParlaMint-UA_2021-09-22-m0.u218.p11.sent3	Колтунович буде, бачу, і Ніна Петрівна.
ParlaMint-UA_2021-09-22-m0.u218.p11.sent4	Ну, тоді йдемо по поправках.
ParlaMint-UA_2021-09-22-m0.u218.p12.sent1	Поляков Антон Едуардович.
ParlaMint-UA_2021-09-22-m0.u218.p12.sent2	Не наполягає.
ParlaMint-UA_2021-09-22-m0.u218.p13.sent1	Колтунович Олександр Сергійович, будь ласка.
ParlaMint-UA_2021-09-22-m0.u218.p13.sent2	Поправка номер 3.
ParlaMint-UA_2021-09-22-m0.u219.p1.sent1	Дякую, пане голово.
ParlaMint-UA_2021-09-22-m0.u219.p2.sent1	Я хочу, щоб наші колеги не лякалися, у мене лише одна поправка, а не тисяча.
ParlaMint-UA_2021-09-22-m0.u219.p2.sent2	Тому я хотів би звернути лише увагу, що ми запропонували в поправці номер 3 доповнити частину сьому статті 11 Закону України "Про валюту і валютні операції" лише словами такого змісту.
ParlaMint-UA_2021-09-22-m0.u219.p3.sent1	Що банки, а також міжнародні платіжні системи, ми саме їх додаємо, обмінюються інформацією про невизначеність рахунків клієнтів та розрахунків, відкритими нерезидентами, з метою здійснення валютного нагляду за валютними операціями, що здійснюються їх клієнтами.
ParlaMint-UA_2021-09-22-m0.u219.p3.sent2	І далі в наступному абзаці ми також окрім банків додаємо ще й міжнародні платіжні системи.
ParlaMint-UA_2021-09-22-m0.u219.p4.sent1	Ми розуміємо, що, в принципі, тоді ми максимально комплексно зможемо охопити даний процес.
ParlaMint-UA_2021-09-22-m0.u219.p4.sent2	І на наш погляд, саме додати міжнародні платіжні системи було би актуальним.
ParlaMint-UA_2021-09-22-m0.u219.p5.sent1	Просив би врахувати.
ParlaMint-UA_2021-09-22-m0.u219.p5.sent2	Якщо, безумовно, є відмінна позиція комітету чи підкомітету, ми готові також її прийняти, але з аргументами.
ParlaMint-UA_2021-09-22-m0.u219.p6.sent1	Дякую за увагу.
ParlaMint-UA_2021-09-22-m0.u220.p1.sent1	Позиція комітету коротко, будь ласка.
ParlaMint-UA_2021-09-22-m0.u221.p1.sent1	Дана поправка відхилена, ми не підтримуємо позицію автора.
ParlaMint-UA_2021-09-22-m0.u221.p1.sent2	І ми залишили його в тій редакції, яка запропонована на розгляд Верховної Ради в правій колонці.
ParlaMint-UA_2021-09-22-m0.u221.p2.sent1	Дякую.
ParlaMint-UA_2021-09-22-m0.u222.p1.sent1	Дякую.
ParlaMint-UA_2021-09-22-m0.u222.p2.sent1	Ставлю на голосування 3 поправку народного депутата Колтуновича.
ParlaMint-UA_2021-09-22-m0.u222.p2.sent2	Прошу визначатися та голосувати.
ParlaMint-UA_2021-09-22-m0.u222.p3.sent1	За-86
ParlaMint-UA_2021-09-22-m0.u222.p4.sent1	Рішення не прийнято.
ParlaMint-UA_2021-09-22-m0.u222.p5.sent1	Пузійчук.
ParlaMint-UA_2021-09-22-m0.u222.p5.sent2	Не наполягає.
ParlaMint-UA_2021-09-22-m0.u222.p6.sent1	Наполягає?
ParlaMint-UA_2021-09-22-m0.u222.p6.sent2	Будь ласка, 4 поправка тоді.
ParlaMint-UA_2021-09-22-m0.u223.p1.sent1	Дякую, шановний головуючий.
ParlaMint-UA_2021-09-22-m0.u223.p2.sent1	Андрій Пузійчук, фракція "Батьківщина", Житомирщина.
ParlaMint-UA_2021-09-22-m0.u223.p2.sent2	Шановні колеги, шановні українці!
ParlaMint-UA_2021-09-22-m0.u223.p2.sent3	Ви знаєте, я дуже здивований тим, що ми зараз розглядаємо цей законопроект, який є похідним.
ParlaMint-UA_2021-09-22-m0.u223.p2.sent4	Ми не повинні його розглядати.
ParlaMint-UA_2021-09-22-m0.u223.p2.sent5	Повинні бути спочатку інші законопроекти, а потім цей.
ParlaMint-UA_2021-09-22-m0.u223.p3.sent1	Яке основне питання Національного банку, що виписане в Конституції?
ParlaMint-UA_2021-09-22-m0.u223.p3.sent2	Це стабільність національної грошової одиниці.
ParlaMint-UA_2021-09-22-m0.u223.p3.sent3	А що ви робите?
ParlaMint-UA_2021-09-22-m0.u223.p3.sent4	Ви прибираєте конституційно визначену функцію Національного банку, робите
ParlaMint-UA_2021-09-22-m0.u223.p3.sent5	НБУ незалежним від держави і водночас відкриваєте двері для іноземців, для контролюючого органу – Ради НБУ.
ParlaMint-UA_2021-09-22-m0.u223.p4.sent1	А як бути з монетарним суверенітетом країни?
ParlaMint-UA_2021-09-22-m0.u223.p4.sent2	І це те саме, що ми сьогодні бачимо: такі самі іноземці в наглядовій раді Нафтогазу, які привели його до збитків.
ParlaMint-UA_2021-09-22-m0.u223.p5.sent1	Прошу підтримати мою поправку.
ParlaMint-UA_2021-09-22-m0.u224.p1.sent1	Дякую.
ParlaMint-UA_2021-09-22-m0.u224.p2.sent1	Ставлю на голосування 4 правку, комітет пропонує її відхилити, авторства народного депутата Пузійчука.
ParlaMint-UA_2021-09-22-m0.u224.p3.sent1	Прошу визначатися та голосувати.
ParlaMint-UA_2021-09-22-m0.u224.p4.sent1	За-72
ParlaMint-UA_2021-09-22-m0.u224.p5.sent1	Рішення не прийнято.
ParlaMint-UA_2021-09-22-m0.u224.p6.sent1	Наступна поправка.
ParlaMint-UA_2021-09-22-m0.u224.p6.sent2	Бондарєв.
ParlaMint-UA_2021-09-22-m0.u224.p6.sent3	Наполягає?
ParlaMint-UA_2021-09-22-m0.u224.p7.sent1	Будь ласка, 5 поправка.
ParlaMint-UA_2021-09-22-m0.u224.p7.sent2	Народний депутат Бондарєв.
ParlaMint-UA_2021-09-22-m0.u225.p1.sent1	Шановні колеги, шановний народ України!
ParlaMint-UA_2021-09-22-m0.u225.p1.sent2	Цим законом передбачається, що абиякі банки будуть обмінюватися інформацією про вас, про ваші рахунки на свій розсуд.
ParlaMint-UA_2021-09-22-m0.u225.p2.sent1	Я все ж таки пропоную включити мою поправку, проголосувати за неї.
ParlaMint-UA_2021-09-22-m0.u225.p2.sent2	Вона стосується того, що банки дійсно можуть обмінюватися інформацією, але ж виключно з метою здійснення валютного нагляду за валютними операціями, що здійснюються їх клієнтами через саме ці банки.
ParlaMint-UA_2021-09-22-m0.u225.p2.sent3	Не абиякі банки між собою будуть обмінюватися.
ParlaMint-UA_2021-09-22-m0.u225.p2.sent4	Клієнт не має відношення до цього банку, банк відсилає запит і отримує відповідну інформацію.
ParlaMint-UA_2021-09-22-m0.u225.p3.sent1	Сьогодні ми й так збудували – ні, не ми, а влада попередня та ця – такого монстра у вигляді Національного банку.
ParlaMint-UA_2021-09-22-m0.u225.p3.sent2	Сьогодні ми даємо додаткові можливості впливу, незаконного впливу на бізнес.
ParlaMint-UA_2021-09-22-m0.u225.p4.sent1	Я пропоную все ж таки підтримати мою поправку.
ParlaMint-UA_2021-09-22-m0.u225.p4.sent2	Прошу проголосувати.
ParlaMint-UA_2021-09-22-m0.u226.p1.sent1	Ставлю на голосування 5 поправку народного депутата Бондарєва.
ParlaMint-UA_2021-09-22-m0.u226.p1.sent2	Комітет пропонує відхилити.
ParlaMint-UA_2021-09-22-m0.u226.p2.sent1	Прошу визначатися та голосувати.
ParlaMint-UA_2021-09-22-m0.u226.p3.sent1	За-101
ParlaMint-UA_2021-09-22-m0.u226.p4.sent1	Рішення не прийнято.
ParlaMint-UA_2021-09-22-m0.u226.p5.sent1	Поляков.
ParlaMint-UA_2021-09-22-m0.u226.p5.sent2	Наполягаєте?
ParlaMint-UA_2021-09-22-m0.u226.p5.sent3	Поляков Антон Едуардович.
ParlaMint-UA_2021-09-22-m0.u227.p1.sent1	Шановні колеги, це все дуже важливі правки, якими ми можемо прибрати залежність майбутню ще більшу нашого Нацбанку.
ParlaMint-UA_2021-09-22-m0.u227.p2.sent1	І я пропоную проголосувати за виключення абзацу другого розділу І відповідної статті щодо обміну інформацією про належність рахунків клієнтів до банківських рахунків, відкритих нерезидентами.
ParlaMint-UA_2021-09-22-m0.u227.p3.sent1	Давайте ми змінимо, скажімо так, на гарні законопроекти, які ми приймали на минулому пленарному тижні, коли деякі "слуги народу" розповідали нам про дуже міцну нашу валюту і про добру роботу Нацбанку.
ParlaMint-UA_2021-09-22-m0.u227.p4.sent1	Прошу проголосувати, поставити на голосування цю правку.
ParlaMint-UA_2021-09-22-m0.u228.p1.sent1	Ставлю на голосування поправку номер 6 народного депутата Полякова.
ParlaMint-UA_2021-09-22-m0.u228.p1.sent2	Комітет пропонує відхилити.
ParlaMint-UA_2021-09-22-m0.u228.p2.sent1	Прошу визначатися та голосувати.
ParlaMint-UA_2021-09-22-m0.u228.p3.sent1	За-69
ParlaMint-UA_2021-09-22-m0.u228.p4.sent1	Рішення не прийнято.
ParlaMint-UA_2021-09-22-m0.u228.p5.sent1	Наступна, Рєпіна.
ParlaMint-UA_2021-09-22-m0.u228.p5.sent2	Не наполягає.
ParlaMint-UA_2021-09-22-m0.u228.p6.sent1	Далі.
ParlaMint-UA_2021-09-22-m0.u228.p6.sent2	Поляков, поправка номер 8.
ParlaMint-UA_2021-09-22-m0.u228.p6.sent3	Наполягаєте?
ParlaMint-UA_2021-09-22-m0.u228.p6.sent4	Не наполягає.
ParlaMint-UA_2021-09-22-m0.u228.p7.sent1	Пузійчук, поправка номер 9.
ParlaMint-UA_2021-09-22-m0.u228.p7.sent2	Наполягає.
ParlaMint-UA_2021-09-22-m0.u228.p7.sent3	Будь ласка.
ParlaMint-UA_2021-09-22-m0.u229.p1.sent1	Дякую.
ParlaMint-UA_2021-09-22-m0.u229.p2.sent1	Андрій Пузійчук, фракція "Батьківщина", Житомирщина.
ParlaMint-UA_2021-09-22-m0.u229.p2.sent2	Маю запитання до доповідача, на яке хотіли би почути відповідь.
ParlaMint-UA_2021-09-22-m0.u229.p2.sent3	Я думаю, що й українців також це питання дуже цікавить.
ParlaMint-UA_2021-09-22-m0.u229.p3.sent1	Шановний доповідач, дайте відповідь чи вплине прийняття цього закону на ефективність здійснення валютного контролю?
ParlaMint-UA_2021-09-22-m0.u229.p3.sent2	І як ви плануєте мінімізувати ризики використання отриманої банками інформації для цілей, які не стосуються валютного нагляду?
ParlaMint-UA_2021-09-22-m0.u230.p1.sent1	Будь ласка, позиція комітету.
ParlaMint-UA_2021-09-22-m0.u231.p1.sent1	Шановний пане депутат, ви абсолютно праві, що даний законопроект 5851, він іде в комплексі як додаток до законопроекту 5850.
ParlaMint-UA_2021-09-22-m0.u231.p1.sent2	Але я хотів би всіх заспокоїти і сказати, що від перестановки доданків сума не міняється.
ParlaMint-UA_2021-09-22-m0.u231.p1.sent3	Ми спочатку приймаємо зараз законопроект 5851 і наступний ми повинні прийняти з вами 5850.
ParlaMint-UA_2021-09-22-m0.u231.p1.sent4	Абсолютно ви правильно говорите.
ParlaMint-UA_2021-09-22-m0.u231.p2.sent1	Дякую.
ParlaMint-UA_2021-09-22-m0.u232.p1.sent1	Дякую.
ParlaMint-UA_2021-09-22-m0.u232.p2.sent1	Ставлю на голосування поправку номер 9 народного депутата Пузійчука.
ParlaMint-UA_2021-09-22-m0.u232.p2.sent2	Комітет пропонує відхилити.
ParlaMint-UA_2021-09-22-m0.u232.p2.sent3	Прошу визначатись та голосувати.
ParlaMint-UA_2021-09-22-m0.u232.p3.sent1	За-72
ParlaMint-UA_2021-09-22-m0.u232.p4.sent1	Рішення не прийнято.
ParlaMint-UA_2021-09-22-m0.u232.p5.sent1	10-а, Поляков.
ParlaMint-UA_2021-09-22-m0.u232.p5.sent2	Не наполягає.
ParlaMint-UA_2021-09-22-m0.u232.p6.sent1	І 13-а, Пузійчук.
ParlaMint-UA_2021-09-22-m0.u232.p6.sent2	Наполягаєте?
ParlaMint-UA_2021-09-22-m0.u232.p6.sent3	Будь ласка, 13-а, Пузійчук.
ParlaMint-UA_2021-09-22-m0.u233.p1.sent1	Пане доповідач, ви абсолютно правильно зазначаєте про те, що після цього законопроекту стоїть антиукраїнський ще один законопроект, який направлений на послаблення економічної безпеки нашої держави.
ParlaMint-UA_2021-09-22-m0.u233.p1.sent2	Це законопроект, який нівелює функцію НБУ забезпечувати стабільність нашої української грошової одиниці.
ParlaMint-UA_2021-09-22-m0.u233.p1.sent3	І той законопроект зменшить можливості НБУ проводити ефективну грошово-кредитну політику, який зробить НБУ ще більш незалежним від держави і допоможе загнати Національний банк України в ще більшу кабалу до іноземців, і точно не буде сприяти економічному розвитку нашої держави.
ParlaMint-UA_2021-09-22-m0.u233.p2.sent1	І скажіть, це точно робиться для України та для українців чи робиться для якихось іноземних бенефіціарів?
ParlaMint-UA_2021-09-22-m0.u233.p2.sent2	І дайте відповідь на це запитання.
ParlaMint-UA_2021-09-22-m0.u233.p3.sent1	А мою поправку прошу підтримати.
ParlaMint-UA_2021-09-22-m0.u233.p3.sent2	Дякую.
ParlaMint-UA_2021-09-22-m0.u234.p1.sent1	Дякую.
ParlaMint-UA_2021-09-22-m0.u234.p2.sent1	Перед тим як ви дасте відповідь, я продовжую на 15 хвилин засідання Верховної Ради України.
ParlaMint-UA_2021-09-22-m0.u234.p2.sent2	Будь ласка, позиція.
ParlaMint-UA_2021-09-22-m0.u235.p1.sent1	Дякую за запитання.
ParlaMint-UA_2021-09-22-m0.u235.p1.sent2	Воно все-таки трішки не по тексту, а політичне.
ParlaMint-UA_2021-09-22-m0.u235.p2.sent1	Хочу сказати тільки одне, що дуже добре, що нам не потрібно закони приймати одноголосно, для цього необхідна тільки більшість від конституційного складу парламенту.
ParlaMint-UA_2021-09-22-m0.u235.p2.sent2	Тому в різних депутатів різне бачення, і більшість, вона повинна приймати ті закони, які вона вважає за доцільне і правильним для розбудови нашої країни.
ParlaMint-UA_2021-09-22-m0.u235.p3.sent1	Дякую.
ParlaMint-UA_2021-09-22-m0.u236.p1.sent1	Дякую.
ParlaMint-UA_2021-09-22-m0.u236.p2.sent1	Шановні колеги, ставлю на голосування 13 поправку народного депутата Пузійчука.
ParlaMint-UA_2021-09-22-m0.u236.p2.sent2	Комітет пропонує відхилити.
ParlaMint-UA_2021-09-22-m0.u236.p3.sent1	Прошу визначатись та голосувати.
ParlaMint-UA_2021-09-22-m0.u236.p4.sent1	За-65
ParlaMint-UA_2021-09-22-m0.u236.p5.sent1	Рішення не прийнято.
ParlaMint-UA_2021-09-22-m0.u236.p6.sent1	Ми пройшли поправки, які ставилися на врахування.
ParlaMint-UA_2021-09-22-m0.u236.p6.sent2	Тепер є, зараз, секундочку, є які на підтвердження, я розумію.
ParlaMint-UA_2021-09-22-m0.u236.p6.sent3	Так?
ParlaMint-UA_2021-09-22-m0.u236.p6.sent4	Хто буде?
ParlaMint-UA_2021-09-22-m0.u236.p7.sent1	Мамка Григорій Миколайович.
ParlaMint-UA_2021-09-22-m0.u236.p7.sent2	Яку ви хочете поставити на підтвердження?
ParlaMint-UA_2021-09-22-m0.u237.p1.sent1	11 правку.
ParlaMint-UA_2021-09-22-m0.u238.p1.sent1	Зараз, одну секундочку, я її знайду.
ParlaMint-UA_2021-09-22-m0.u238.p1.sent2	11-а, вона врахована редакційно.
ParlaMint-UA_2021-09-22-m0.u238.p2.sent1	Будь ласка, Мамка Григорій Миколайович.
ParlaMint-UA_2021-09-22-m0.u239.p1.sent1	А можна таймер запустити по-новому?
ParlaMint-UA_2021-09-22-m0.u240.p1.sent1	Будь ласка, запустіть Мамці таймер.
ParlaMint-UA_2021-09-22-m0.u241.p1.sent1	Шановні народні депутати, до цього по законопроекту дуже гарно розказували вимоги статті 116 Регламенту України, Конституції України.
ParlaMint-UA_2021-09-22-m0.u241.p1.sent2	І всі, по суті, даже хлопали, і влада, і представники влади, і монобільшість.
ParlaMint-UA_2021-09-22-m0.u241.p2.sent1	Між першим і другим читанням у нас з’явилася в законопроекті, який не має жодного відношення до Бюро економічної безпеки, одна правка, якою відтерміновується на два місяці запуск Бюро економічної безпеки.
ParlaMint-UA_2021-09-22-m0.u241.p2.sent2	Під який пункт Регламенту входить ця правка?
ParlaMint-UA_2021-09-22-m0.u241.p2.sent3	Чому вона врахована?
ParlaMint-UA_2021-09-22-m0.u241.p2.sent4	Хто її розглянув і все інше?
ParlaMint-UA_2021-09-22-m0.u241.p3.sent1	Звертаю вашу увагу, що необхідно вносити новим законопроектом, а не вносити правки до тих законів, які не мають ніякого відношення, отримуючи ті чи інші відповідні команди.
ParlaMint-UA_2021-09-22-m0.u241.p4.sent1	Прошу правку поставити на врахування.
ParlaMint-UA_2021-09-22-m0.u241.p4.sent2	І таких речей не повинно просто бути в українському парламенті.
ParlaMint-UA_2021-09-22-m0.u242.p1.sent1	Єдине, не на врахування, а на підтвердження.
ParlaMint-UA_2021-09-22-m0.u242.p2.sent1	І я даю слово доповідачу, будь ласка.
ParlaMint-UA_2021-09-22-m0.u243.p1.sent1	Шановний колего, на жаль, так стається в житті, що навіть помиляється Верховна Рада.
ParlaMint-UA_2021-09-22-m0.u243.p1.sent2	І тому треба сміливо дивитися в очі.
ParlaMint-UA_2021-09-22-m0.u243.p1.sent3	І те, що ми деколи робимо в перший раз – створюємо якийсь орган економічний, правоохоронний орган, і даємо якісь певні терміни, це не завжди буває вчасно.
ParlaMint-UA_2021-09-22-m0.u243.p1.sent4	І я вважаю, що ми виправляємо помилку.
ParlaMint-UA_2021-09-22-m0.u243.p2.sent1	І це не якась така катастрофа, коли ми термін шість місяців міняємо на цифру вісім місяців, не в два рази.
ParlaMint-UA_2021-09-22-m0.u243.p2.sent2	Це ніяке не затягування, це об’єктивна реальність.
ParlaMint-UA_2021-09-22-m0.u243.p2.sent3	І ми повинні виправляти свої помилки.
ParlaMint-UA_2021-09-22-m0.u243.p3.sent1	Тому я прошу всіх підтримати враховану комітетом 11 поправку.
ParlaMint-UA_2021-09-22-m0.u243.p4.sent1	Дякую.
ParlaMint-UA_2021-09-22-m0.u244.p1.sent1	Шановні колеги, давайте ще раз.
ParlaMint-UA_2021-09-22-m0.u244.p1.sent2	Поправка номер 11, вона врахована комітетом.
ParlaMint-UA_2021-09-22-m0.u244.p1.sent3	Автор.
ParlaMint-UA_2021-09-22-m0.u244.p1.sent4	Я перепрошую, народний депутат Мамка хоче поставити на підтвердження.
ParlaMint-UA_2021-09-22-m0.u244.p2.sent1	Тому я ставлю на підтвердження 11 поправку, яка була надана комітетом в редакції комітету.
ParlaMint-UA_2021-09-22-m0.u244.p3.sent1	Прошу підтримати та проголосувати.
ParlaMint-UA_2021-09-22-m0.u244.p4.sent1	За-248
ParlaMint-UA_2021-09-22-m0.u244.p5.sent1	Правка залишається в тій редакції, яка.
ParlaMint-UA_2021-09-22-m0.u244.p6.sent1	Я сказав.
ParlaMint-UA_2021-09-22-m0.u244.p6.sent2	Ну, слухайте уважно.
ParlaMint-UA_2021-09-22-m0.u244.p6.sent3	Ми продовжили на 15 хвилин.
ParlaMint-UA_2021-09-22-m0.u244.p7.sent1	Ні, вже голосуємо.
ParlaMint-UA_2021-09-22-m0.u244.p7.sent2	Так, дякую.
ParlaMint-UA_2021-09-22-m0.u244.p8.sent1	Ще є на підтвердження?
ParlaMint-UA_2021-09-22-m0.u244.p8.sent2	Будь ласка, яку поправку?
ParlaMint-UA_2021-09-22-m0.u244.p8.sent3	Хто буде доповідати?
ParlaMint-UA_2021-09-22-m0.u244.p9.sent1	Ніна Петрівна, так?
ParlaMint-UA_2021-09-22-m0.u244.p9.sent2	Будь ласка, Ніна Петрівна.
ParlaMint-UA_2021-09-22-m0.u244.p9.sent3	Яку поправку?
ParlaMint-UA_2021-09-22-m0.u245.p1.sent1	12 поправка.
ParlaMint-UA_2021-09-22-m0.u246.p1.sent1	12-а?
ParlaMint-UA_2021-09-22-m0.u246.p1.sent2	Будь ласка.
ParlaMint-UA_2021-09-22-m0.u247.p1.sent1	Пане доповідач, ви не даєте нам проголосувати за цей проект закону із-за попередньої 11 поправки.
ParlaMint-UA_2021-09-22-m0.u247.p1.sent2	Ви тут говорите про помилки, які треба виправляти.
ParlaMint-UA_2021-09-22-m0.u247.p1.sent3	Ви розумієте, що навіть по цьому органу, по новоствореному БЕБу, дії якого відтерміновуються ще на два місяці, навіть підслідність не прийнята.
ParlaMint-UA_2021-09-22-m0.u247.p2.sent1	Тобто очевидно, що парламент, приймаючи закон про створення нового правоохоронного органу, не усвідомлював взагалі концептуально, коли і як має він запрацювати.
ParlaMint-UA_2021-09-22-m0.u247.p2.sent2	Тому мені, на жаль, дуже стидно за те, що ви в ніч поставили цю поправку, при тому ця ж поправка є в 5600 і у всіх проектах закону, які тільки можливі на сьогоднішній день.
ParlaMint-UA_2021-09-22-m0.u247.p3.sent1	Дайте, будь ласка, проголосувати за цей проект закону без поправки 11.
ParlaMint-UA_2021-09-22-m0.u247.p3.sent2	Інакше ми не можемо голосувати тільки із-за того, що ви не усвідомлюєте, порушуючи 116 статтю Регламенту, всовуєте те, що не всім прийнятно.
ParlaMint-UA_2021-09-22-m0.u247.p3.sent3	Будь ласка, зверніть на це увагу.
ParlaMint-UA_2021-09-22-m0.u248.p1.sent1	Дивіться, я можу тільки поставити 12-у, тому що ви попросили поставити її на підтвердження.
ParlaMint-UA_2021-09-22-m0.u248.p1.sent2	11-у ми проголосували, вона вже така, яка є.
ParlaMint-UA_2021-09-22-m0.u248.p1.sent3	Тому, вельмишановні колеги, ви наполягаєте ставити 12-у на підтвердження?
ParlaMint-UA_2021-09-22-m0.u248.p2.sent1	Ставлю 12 поправку на підтвердження.
ParlaMint-UA_2021-09-22-m0.u248.p2.sent2	Вона врахована комітетом.
ParlaMint-UA_2021-09-22-m0.u248.p2.sent3	Тому прошу підтримати та проголосувати.
ParlaMint-UA_2021-09-22-m0.u248.p3.sent1	За-302
ParlaMint-UA_2021-09-22-m0.u248.p4.sent1	Рішення прийнято.
ParlaMint-UA_2021-09-22-m0.u248.p5.sent1	Шановні колеги, ми завершили розгляд.
ParlaMint-UA_2021-09-22-m0.u248.p6.sent1	Ще одна є?
ParlaMint-UA_2021-09-22-m0.u248.p6.sent2	Яку ви ще хочете?
ParlaMint-UA_2021-09-22-m0.u248.p6.sent3	Ви хочете 1-у, да?
ParlaMint-UA_2021-09-22-m0.u248.p7.sent1	Будь ласка, Мамка Григорій Миколайович.
ParlaMint-UA_2021-09-22-m0.u249.p1.sent1	Моя все-таки позиція поставити на підтвердження правку, тому що закон же тоді, з вашої логіки, повинен називатися по-іншому: про внесення змін там.
ParlaMint-UA_2021-09-22-m0.u249.p1.sent2	і внесення змін до Закону про БЕБ до "Перехідних положень".
ParlaMint-UA_2021-09-22-m0.u249.p1.sent3	Так повинно бути по закону.
ParlaMint-UA_2021-09-22-m0.u249.p2.sent1	Якщо виступаючі або інші народні депутати кажуть, що скільки помилок надопускали, то я вам скажу трохи більше: немає через два місяці законопроекту, який наділяє повноваженнями новий правоохоронний орган.
ParlaMint-UA_2021-09-22-m0.u249.p2.sent2	Даного закону не існує.
ParlaMint-UA_2021-09-22-m0.u249.p2.sent3	Є орган, який не запущений, і по суті без повноважень наділених законом.
ParlaMint-UA_2021-09-22-m0.u249.p2.sent4	Але таких повноважень.
ParlaMint-UA_2021-09-22-m0.u249.p2.sent5	у нас їх без керівництва: Державне бюро розслідувань, САП – те саме.
ParlaMint-UA_2021-09-22-m0.u249.p3.sent1	Нашими голосуваннями ми вбили правоохоронні органи.
ParlaMint-UA_2021-09-22-m0.u249.p3.sent2	Ви хочете ще один орган таким чином зробити?
ParlaMint-UA_2021-09-22-m0.u249.p3.sent3	Необхідно вимагати від влади запуску, а не перенесення запуску тієї чи іншої роботи правоохоронного органу.
ParlaMint-UA_2021-09-22-m0.u249.p4.sent1	Ставлю на підтвердження 1 правку.
ParlaMint-UA_2021-09-22-m0.u250.p1.sent1	Ставлю на голосування 1 поправку.
ParlaMint-UA_2021-09-22-m0.u250.p1.sent2	Комітетом вона врахована, тому прошу народних депутатів підтримати та проголосувати.
ParlaMint-UA_2021-09-22-m0.u250.p2.sent1	За-249
ParlaMint-UA_2021-09-22-m0.u250.p3.sent1	Рішення прийнято.
ParlaMint-UA_2021-09-22-m0.u250.p4.sent1	Шановні колеги, ми завершили розгляд цього законопроекту і переходимо до голосування.
ParlaMint-UA_2021-09-22-m0.u250.p4.sent2	Зараз, одну секунду.
ParlaMint-UA_2021-09-22-m0.u250.p5.sent1	Шановні колеги, я ставлю пропозицію комітету прийняти в другому читанні та в цілому з необхідними техніко-юридичними правками проект Закону про внесення зміни до статті 11 Закону України "Про валюту і валютні операції" щодо виконання банками функцій агентів валютного нагляду (реєстраційний номер проекту 5851).
ParlaMint-UA_2021-09-22-m0.u250.p6.sent1	Готові голосувати?
ParlaMint-UA_2021-09-22-m0.u250.p6.sent2	Прошу підтримати та проголосувати.
ParlaMint-UA_2021-09-22-m0.u250.p7.sent1	За-260
ParlaMint-UA_2021-09-22-m0.u250.p8.sent1	Рішення прийнято.
ParlaMint-UA_2021-09-22-m0.u250.p8.sent2	Вітаю, колеги.
ParlaMint-UA_2021-09-22-m0.u250.p9.sent1	Шановні колеги, ми ще не завершили.
ParlaMint-UA_2021-09-22-m0.u250.p9.sent2	Секундочку, ми продовжили на 15 хвилин.
ParlaMint-UA_2021-09-22-m0.u250.p10.sent1	У мене є пропозиція.
ParlaMint-UA_2021-09-22-m0.u250.p10.sent2	Ми не встигнемо розглянути повноцінний законопроект, але звернулися колеги і сказали, що погоджено з усіма фракціями.
ParlaMint-UA_2021-09-22-m0.u250.p10.sent3	У нас є п’ять виборів, які треба перезапустити з датами.
ParlaMint-UA_2021-09-22-m0.u250.p10.sent4	Це проекти: 5634, 5768, 5806, 6056 і 6057.
ParlaMint-UA_2021-09-22-m0.u250.p10.sent5	Не буде заперечень проголосувати їх без обговорення, так?
ParlaMint-UA_2021-09-22-m0.u250.p11.sent1	Шановні колеги, тоді я ставлю пропозицію, так як вона передбачена, прийняти за основу і в цілому з урахуванням пропозицій комітету, проект 5634.
ParlaMint-UA_2021-09-22-m0.u250.p11.sent2	Це проект Постанови про призначення позачергових виборів Покровського сільського голови Нікопольського району Дніпропетровської області.
ParlaMint-UA_2021-09-22-m0.u250.p12.sent1	Готові голосувати?
ParlaMint-UA_2021-09-22-m0.u250.p12.sent2	Прошу підтримати та проголосувати.
ParlaMint-UA_2021-09-22-m0.u250.p13.sent1	За-323
ParlaMint-UA_2021-09-22-m0.u250.p14.sent1	Рішення прийнято.
ParlaMint-UA_2021-09-22-m0.u250.p15.sent1	Я ще раз повторюю, все ми голосуємо з пропозиціями комітету, бо там є питання по датах, вони всі викладені в пропозиціях комітету.
ParlaMint-UA_2021-09-22-m0.u250.p16.sent1	Наступний 5768 ставлю.
ParlaMint-UA_2021-09-22-m0.u250.p16.sent2	По висновку комітету прийняти за основу і в цілому з урахуванням пропозицій комітету проект Постанови про призначення позачергових виборів Степівського сільського голови Миколаївського району Миколаївської області.
ParlaMint-UA_2021-09-22-m0.u250.p17.sent1	Готові голосувати?
ParlaMint-UA_2021-09-22-m0.u250.p17.sent2	Прошу підтримати та проголосувати.
ParlaMint-UA_2021-09-22-m0.u250.p18.sent1	За-326
ParlaMint-UA_2021-09-22-m0.u250.p19.sent1	Рішення прийнято.
ParlaMint-UA_2021-09-22-m0.u250.p20.sent1	Наступний проект Постанови 5806 – це проект Постанови про призначення позачергових виборів Добропільського міського голови Покровського району Донецької області.
ParlaMint-UA_2021-09-22-m0.u250.p21.sent1	Я ставлю пропозицію комітету прийняти Постанову в цілому.
ParlaMint-UA_2021-09-22-m0.u250.p21.sent2	Тут немає пропозицій комітету, так, Аліно?
ParlaMint-UA_2021-09-22-m0.u250.p21.sent3	Немає.
ParlaMint-UA_2021-09-22-m0.u250.p22.sent1	Тому прошу підтримати та проголосувати.
ParlaMint-UA_2021-09-22-m0.u250.p23.sent1	(Номер ще раз?
ParlaMint-UA_2021-09-22-m0.u250.p23.sent2	6056.)
ParlaMint-UA_2021-09-22-m0.u250.p24.sent1	За-328
ParlaMint-UA_2021-09-22-m0.u250.p25.sent1	Рішення прийнято.
ParlaMint-UA_2021-09-22-m0.u250.p26.sent1	Наступна 6057, проект Постанови про призначення позачергових виборів Озернянського сільського голови Тернопільського району Тернопільської області, теж ставиться прийняти Постанову в цілому, за пропозицією комітету.
ParlaMint-UA_2021-09-22-m0.u250.p26.sent2	Прошу підтримати та проголосувати.
ParlaMint-UA_2021-09-22-m0.u250.p27.sent1	За-326
ParlaMint-UA_2021-09-22-m0.u250.p28.sent1	Рішення прийнято.
ParlaMint-UA_2021-09-22-m0.u250.p29.sent1	І остання постанова.
ParlaMint-UA_2021-09-22-m0.u250.p29.sent2	Проект Постанови про призначення позачергових виборів Новогуйвинського селищного голови Житомирського району Житомирської області (номер постанови 6056).
ParlaMint-UA_2021-09-22-m0.u250.p29.sent3	Теж вона ставиться прийняти в цілому, постанова.
ParlaMint-UA_2021-09-22-m0.u250.p30.sent1	Прошу підтримати та проголосувати.
ParlaMint-UA_2021-09-22-m0.u250.p31.sent1	За-326
ParlaMint-UA_2021-09-22-m0.u250.p32.sent1	Рішення прийнято.
ParlaMint-UA_2021-09-22-m0.u250.p33.sent1	Шановні колеги, ще останнє оголошення.
ParlaMint-UA_2021-09-22-m0.u250.p33.sent2	Звернувся народний депутат України Соболєв Сергій Владиславович, прошу врахувати мій голос "за" Постанову 6078 по виборах до Державної Думи Російської Федерації.
ParlaMint-UA_2021-09-22-m0.u250.p34.sent1	Шановні колеги, пленарне засідання Верховної Ради України оголошую закритим.
ParlaMint-UA_2021-09-22-m0.u250.p35.sent1	Завтра ми продовжимо роботу о 10 годині.
ParlaMint-UA_2021-09-22-m0.u250.p36.sent1	Дякую.
