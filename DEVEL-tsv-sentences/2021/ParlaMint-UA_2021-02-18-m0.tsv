id	text
ParlaMint-UA_2021-02-18-m0.u1.p1.sent1	Готові реєструватись?
ParlaMint-UA_2021-02-18-m0.u1.p1.sent2	Як завжди, нагадую: реєстрація відбувається шляхом натискання зеленої кнопки першої зліва.
ParlaMint-UA_2021-02-18-m0.u1.p1.sent3	Прошу реєструватись.
ParlaMint-UA_2021-02-18-m0.u1.p2.sent1	В залі зареєстровано 170 народних депутатів України.
ParlaMint-UA_2021-02-18-m0.u1.p2.sent2	Пленарне засідання Верховної Ради оголошую відкритим.
ParlaMint-UA_2021-02-18-m0.u1.p3.sent1	Сьогодні день народження у нашої колеги Софії Романівни Федини.
ParlaMint-UA_2021-02-18-m0.u1.p3.sent2	Вітаю вас!
ParlaMint-UA_2021-02-18-m0.u1.p4.sent1	Шановні колеги, надійшла заява про перерву із заміною на виступ.
ParlaMint-UA_2021-02-18-m0.u1.p5.sent1	Юлія Володимирівна Тимошенко.
ParlaMint-UA_2021-02-18-m0.u2.p1.sent1	Доброго дня, шановні колеги!
ParlaMint-UA_2021-02-18-m0.u2.p1.sent2	Ну, ви ж знаєте, ми з вами вчора говорили про це з трибуни, що по тарифам сьогодні на 9:15 збирається нарада на чолі з керівництвом парламенту, всі лідери фракцій мусили бути присутніми.
ParlaMint-UA_2021-02-18-m0.u2.p1.sent3	Тому що, ви знаєте, що тарифи сьогодні для кожної родини – це номер один.
ParlaMint-UA_2021-02-18-m0.u2.p1.sent4	І все, що пов’язано з тарифами – в країні сьогодні корупція номер один.
ParlaMint-UA_2021-02-18-m0.u2.p1.sent5	І гроші, які люди платять за тарифи, прекрасно мільярдами списуються на приватні рахунки.
ParlaMint-UA_2021-02-18-m0.u2.p1.sent6	Все це покривається.
ParlaMint-UA_2021-02-18-m0.u2.p2.sent1	В 9:15 сьогодні, я дякую керівництву Верховної Ради, всі зібрались на нараду, лідери фракцій зібрались на нараду для того, щоб проговорити, як знайти вихід із ситуації з тарифами.
ParlaMint-UA_2021-02-18-m0.u2.p2.sent2	Не прийшли два лідери фракцій – від "Слуги народу" і від "Європейської солідарності".
ParlaMint-UA_2021-02-18-m0.u2.p3.sent1	Я не можу зрозуміти, вас не цікавить це питання по тарифам?
ParlaMint-UA_2021-02-18-m0.u2.p3.sent2	Чи у вас немає настрою його розглядати, чи часу немає?
ParlaMint-UA_2021-02-18-m0.u2.p3.sent3	У підсумку сьогодні нарада була зірвана.
ParlaMint-UA_2021-02-18-m0.u2.p3.sent4	І можу сказати, що всі лідери фракцій, які були сьогодні на нараді, разом з керівництвом Верховної Ради проговорили цілу низку питань, що ми будемо робити далі.
ParlaMint-UA_2021-02-18-m0.u2.p4.sent1	Перше, що буде зроблено.
ParlaMint-UA_2021-02-18-m0.u2.p4.sent2	Це ми на Погоджувальній раді на наступному сесійному тижні будемо просити поставити на голосування прямо на Погоджувальній раді питання про включення законопроектів всіх, які стосуються тарифного питання, для того, щоб визначити, який день ми присвячуємо виключно тарифам.
ParlaMint-UA_2021-02-18-m0.u2.p4.sent3	Якщо на Погоджувальній раді не буде проголосовано за те, щоб зробити один день сесійних засідань, присвячених тарифам, ми будемо збирати 150 підписів і будемо наполягати на тому, щоб провести позачергове засідання в четвер наступного сесійного тижня.
ParlaMint-UA_2021-02-18-m0.u2.p4.sent4	150 голосів у Верховній Раді для того, щоб розглянути питання тарифів, я переконана, є.
ParlaMint-UA_2021-02-18-m0.u2.p5.sent1	І більше того, чомусь у мене є таке сподівання, що якщо законопроект 4680, який дає можливість поновити порядок забезпечення людей природним газом, теплом, гарячою водою в порядку, який існував у країні 23 роки, до 2014 року, цей Закон 4680 знайде підтримку в залі, навіть якщо не будуть прийняті рішення в цілому фракціями.
ParlaMint-UA_2021-02-18-m0.u2.p6.sent1	Іншими словами, дорогі друзі, або парламент стане парламентом, а не обслуговуючим персоналом, або депутати будуть служити людям, або сприяти корупції.
ParlaMint-UA_2021-02-18-m0.u2.p6.sent2	І ми переконані, що позачергове засідання Верховної Ради, яке буде присвячене нормалізації ситуації з тарифами, воно покаже, хто є хто в цій залі.
ParlaMint-UA_2021-02-18-m0.u2.p6.sent3	І нарешті ми проголосуємо те, що потрібно людям, а не те, що потрібно великим корупційним утворенням.
ParlaMint-UA_2021-02-18-m0.u2.p7.sent1	Слава Україні!
ParlaMint-UA_2021-02-18-m0.u3.p1.sent1	Дякую.
ParlaMint-UA_2021-02-18-m0.u3.p2.sent1	Шановні колеги, відповідно до статті 232 прим.
ParlaMint-UA_2021-02-18-m0.u3.p2.sent2	Регламенту Верховної Ради України Верховна Рада України розглядає звіт і доповідь державних органів і посадових осіб.
ParlaMint-UA_2021-02-18-m0.u3.p3.sent1	Згідно зі статтею 6 Закону України "Про прокуратуру" Генеральний прокурор особисто звітує про діяльність органів прокуратури перед Верховною Радою України на її пленарному засіданні.
ParlaMint-UA_2021-02-18-m0.u3.p4.sent1	Відповідно до Регламенту пропонується наступний порядок розгляду цього питання: доповідь Генерального прокурора – до 20 хвилин; відповіді Генерального прокурора на запитання народних депутатів України – до 20 хвилин; виступ представника профільного комітету – до 10 хвилин; виступи від депутатських фракцій та груп, як завжди, 3 хвилини від кожної фракції, тобто 21 хвилина.
ParlaMint-UA_2021-02-18-m0.u3.p4.sent2	Загальний час розгляду цього питання – 1 година 11 хвилин.
ParlaMint-UA_2021-02-18-m0.u3.p5.sent1	Переходимо до розгляду питання.
ParlaMint-UA_2021-02-18-m0.u3.p5.sent2	На трибуну запрошується для доповіді Генеральний прокурор України Ірина Валентинівна Венедіктова.
ParlaMint-UA_2021-02-18-m0.u4.p1.sent1	Доброго дня, шановні колеги, шановний пане Голово, шановні депутати, шановні українці!
ParlaMint-UA_2021-02-18-m0.u4.p1.sent2	Майже рік тому, стоячи за цією трибуною, я взяла на себе обов’язок відновити потужну державну інституцію, спроможну ґрунтуватись на кращих міжнародних стандартах, забезпечити високу якість реалізації конституційних функцій та ефективну координацію діяльності органів порядку в сфері протидії злочинності.
ParlaMint-UA_2021-02-18-m0.u4.p1.sent3	Я обіцяла українському народу виконувати свої обов’язки добросовісно, чесно і сумлінно та завжди керуватися засадами верховенства права.
ParlaMint-UA_2021-02-18-m0.u4.p1.sent4	За цей рік я не зрадила жодній зі своїх обіцянок і так буде і надалі.
ParlaMint-UA_2021-02-18-m0.u4.p2.sent1	Сьогодні ж, звітуючи перед вами, шановні народні депутати, і перед суспільством, про наші досягнення за 20-й рік, я можу впевнено сказати, що ми рішуче рухаємося на шляху системних змін.
ParlaMint-UA_2021-02-18-m0.u4.p2.sent2	І це при тому, що минулий рік видався для органів прокуратури дійсно непростим.
ParlaMint-UA_2021-02-18-m0.u4.p2.sent3	Оскільки він був насичений різними динамічними процесами, які в той чи інший спосіб впливали на інтенсивність нашої роботи.
ParlaMint-UA_2021-02-18-m0.u4.p2.sent4	Це реалізація процесу реформування органів прокуратури, початок діяльності Офісу Генерального прокурора, завершення атестації працівників, створення обласних прокуратур та підготовка запуску окружних.
ParlaMint-UA_2021-02-18-m0.u4.p3.sent1	Певною мірою в ритм нашої діяльності внесли свої корективи введені в державі карантинні обмеження, передусім щодо роботи судової системи.
ParlaMint-UA_2021-02-18-m0.u4.p4.sent1	Однак в таких непростих умовах турбулентності нам вдалося не лише забезпечити ефективну реалізацію конституційних функцій, а й суттєво покращити результати діяльності порівняно з 2019 роком.
ParlaMint-UA_2021-02-18-m0.u4.p5.sent1	Розпочну зі своєї найважливішої обіцянки – продовжити реформу органів прокуратури без жодних перекосів.
ParlaMint-UA_2021-02-18-m0.u4.p5.sent2	Ні для кого не секрет, що реформування всієї системи прокуратури було зумовлено насамперед надзвичайно низьким рівнем довіри суспільства до цієї інституції.
ParlaMint-UA_2021-02-18-m0.u4.p5.sent3	І реанімаційними заходами, без повного оновлення всієї системи, ми не мали змоги обійтися.
ParlaMint-UA_2021-02-18-m0.u4.p6.sent1	Тож ми з вами в парламенті майже півтора року тому підтримали ініційовану Президентом України Володимиром Зеленським реформу органів прокуратури, яка стала визначальним кроком на шляху до абсолютно нової моделі прокуратури.
ParlaMint-UA_2021-02-18-m0.u4.p6.sent2	Тож попри сумніви всіх скептиків щодо продовження реформи зі зміною Генерального прокурора, я готова вам відзвітувати, що наразі вона вже фактично завершена.
ParlaMint-UA_2021-02-18-m0.u4.p7.sent1	Що ми маємо за її результатами?
ParlaMint-UA_2021-02-18-m0.u4.p7.sent2	Загалом в органах прокуратури атестацію успішно подолали дві третини прокурорів: 7 тисяч 157 з 11 тисяч 166 осіб, що становить 64 відсотки.
ParlaMint-UA_2021-02-18-m0.u4.p8.sent1	З 2 січня 20-го року розпочав роботу Офіс Генерального прокурора та з 11 вересня 20-го року – обласні прокуратури.
ParlaMint-UA_2021-02-18-m0.u4.p8.sent2	Найближчим часом розпочнуть свою роботу окружні прокуратури.
ParlaMint-UA_2021-02-18-m0.u4.p8.sent3	І на цьому ми остаточно завершимо реформу органів прокуратури.
ParlaMint-UA_2021-02-18-m0.u4.p9.sent1	Дійсно, відносно тривалий процес реформування дещо деморалізував колективи прокуратур.
ParlaMint-UA_2021-02-18-m0.u4.p9.sent2	Але ми спільними зусиллями відновили командний дух і вже зараз прокурори всіх ланок демонструють системну і ефективну діяльність.
ParlaMint-UA_2021-02-18-m0.u4.p9.sent3	Ключовим елементом підвищення рівня довіри суспільства до органів прокуратури є створення позитивного іміджу прокурорів як доброчесних та незалежних професіоналів із нульовою толерантністю до корупції.
ParlaMint-UA_2021-02-18-m0.u4.p9.sent4	Тож особливу увагу ми приділяємо питанням розробки нових стандартів професійної поведінки прокурорів та системи оцінювання їх роботи.
ParlaMint-UA_2021-02-18-m0.u4.p10.sent1	Торік на повну потужність запрацював сучасний тренінговий центр прокурорів України, де кожен працівник прокуратури має змогу пройти тренінги з українськими та іноземними викладачами з використанням кращих міжнародних практик.
ParlaMint-UA_2021-02-18-m0.u4.p11.sent1	Наступна моя реалізована обіцянка – стрімкий запуск процесу глобальних та інституційних перетворень.
ParlaMint-UA_2021-02-18-m0.u4.p11.sent2	Вперше в історії прокуратури моїм наказом затверджено Стратегію розвитку органів прокуратури на 2021-2023 роки.
ParlaMint-UA_2021-02-18-m0.u4.p11.sent3	Це наш чіткий покроковий дороговказ, що відображає наші цілі, яких ми прагнемо досягти в найближчі роки.
ParlaMint-UA_2021-02-18-m0.u4.p12.sent1	За підтримки Офісу Ради Європи в Україні триває робота з розробки масштабної концепції розвитку кримінальної юстиції та органів правопорядку в центрі якої буде потужний прокурор.
ParlaMint-UA_2021-02-18-m0.u4.p12.sent2	Ми продовжуємо комплексні заходи з розроблення та впровадження електронного кримінального провадження.
ParlaMint-UA_2021-02-18-m0.u4.p13.sent1	Значну увагу приділяємо напрацюванню комплексних і системних змін до кримінального та кримінального процесуального законодавства, а також питанням удосконалення регулювання правоохоронної діяльності.
ParlaMint-UA_2021-02-18-m0.u4.p14.sent1	Із нагальних та актуальних для нас законопроектів: приведення у відповідність до Конституції України функції органів прокуратури та встановлення запобіжника внесення в ЄРДР лише тих відомостей, які свідчать про вчинення кримінального правопорушення.
ParlaMint-UA_2021-02-18-m0.u4.p14.sent2	А також запровадження законодавчих підстав для здійснення спеціального досудового розслідування щодо фігурантів, які переховуються від органів слідства на тимчасово окупованих територіях України та за межами нашої держави.
ParlaMint-UA_2021-02-18-m0.u4.p15.sent1	Тож ми, шановні народні депутати, розраховуємо на вашу підтримку в цих надважливих питаннях.
ParlaMint-UA_2021-02-18-m0.u4.p15.sent2	І я дуже вам вдячна за вчорашнє голосування в першому читанні законопроекту про спеціальне досудове розслідування.
ParlaMint-UA_2021-02-18-m0.u4.p16.sent1	Щодо стану протидії злочинності.
ParlaMint-UA_2021-02-18-m0.u4.p16.sent2	Завдяки повністю переформатованій роботі відомства та ефективній координації діяльності всіх органів правопорядку, в цілому нам вдалося вплинути на криміногенну ситуацію в державі.
ParlaMint-UA_2021-02-18-m0.u4.p16.sent3	Торік керівниками обласних прокуратур проведено більше 100 координаційних і спільних нарад та особисто мною – 6.
ParlaMint-UA_2021-02-18-m0.u4.p17.sent1	Передусім в Офісі Генерального прокурора обговорено питання протидії корупційним кримінальним правопорушенням, злочинам в сфері справляння митних платежів та проти громадської безпеки, а також вчиненим з використанням зброї.
ParlaMint-UA_2021-02-18-m0.u4.p18.sent1	Вперше за останні 10 років на нараді під моїм головуванням визначено, скоординовані з керівниками правоохоронних органів, заходи щодо протидії катуванням працівниками органів правопорядку.
ParlaMint-UA_2021-02-18-m0.u4.p18.sent2	Внаслідок проведення роботи суттєва активізація розслідування та стрімке збільшення кількості скерованих до суду кримінальних проваджень щодо злочинів усіх вказаних категорій.
ParlaMint-UA_2021-02-18-m0.u4.p19.sent1	Загалом завдяки вжитим координаційним заходам знизився рівень криміногенних правопорушень на 10 тисяч населення: 86,4 проти 105,7 минулого року.
ParlaMint-UA_2021-02-18-m0.u4.p19.sent2	Помітно зменшилося число усіх облікованих кримінальних правопорушень – 360 тисяч проти 444, в тому числі особливо тяжких – 13,2 тисячі проти 15,4 та тяжких – 125,2 тисячі проти 140,5.
ParlaMint-UA_2021-02-18-m0.u4.p19.sent3	На чверть зменшилася кількість кримінальних правопорушень проти власності, передусім крадіжок з квартир на автомобілів, грабежів, розбійних нападів, шахрайств та вимагань, до яких прикута увага кожного пересічного громадянина, і кожному українцю болить безпосередньо це так само.
ParlaMint-UA_2021-02-18-m0.u4.p19.sent4	Посилено роботу правоохоронців з викриття латентних злочинів, насамперед збільшилася кількість виявлених злочинів проти довкілля, пов’язаних зі збутом наркотичних засобів та психотропних речовин, а також про привласнення і розтрату майна шляхом зловживання службовим становищем.
ParlaMint-UA_2021-02-18-m0.u4.p20.sent1	Повністю усвідомлюючи, що суспільство очікує від реформованої інституції реальних і дієвих результатів, я можу запевнити, що ми їх вже маємо.
ParlaMint-UA_2021-02-18-m0.u4.p20.sent2	Кожен прокурор щоденно, сумлінно виконуючи свої обов’язки, сприяє утвердженню верховенства права, законності та правопорядку.
ParlaMint-UA_2021-02-18-m0.u4.p20.sent3	А результатом цієї щоденної копіткої роботи є наші спільні досягнення.
ParlaMint-UA_2021-02-18-m0.u4.p21.sent1	Торік, за процесуального керівництва прокурорів, органами правопорядку розслідувалося майже 2 мільйони кримінальних проваджень.
ParlaMint-UA_2021-02-18-m0.u4.p21.sent2	До суду скеровано понад 119 тисяч проваджень, а це щоденно 5 сотень.
ParlaMint-UA_2021-02-18-m0.u4.p21.sent3	Нам вдалося належно скоординувати та суттєво активізувати спільну діяльність всіх органів правопорядку, спрямовану на забезпечення принципу невідворотності покарання.
ParlaMint-UA_2021-02-18-m0.u4.p21.sent4	За участю прокурорів судами розглянуто 113,2 тисячі кримінальних проваджень, а це 4,5 сотні проваджень кожного дня.
ParlaMint-UA_2021-02-18-m0.u4.p21.sent5	За принциповою позицією прокурорів до реального позбавлення або обмеження волі засуджено понад 14 тисяч осіб.
ParlaMint-UA_2021-02-18-m0.u4.p21.sent6	Тож щоденно прокурори, спільно із суддями, забезпечують посадки більше півсотні осіб.
ParlaMint-UA_2021-02-18-m0.u4.p22.sent1	І я наведу лише один приклад.
ParlaMint-UA_2021-02-18-m0.u4.p22.sent2	Жодному з моїх попередників на посаді не вдалося поставити крапку та відповісти на суспільний запит щодо притягнення до відповідальності всіх осіб, причетних до вчинення зухвалого нападу на громадську активістку Катерину Гандзюк.
ParlaMint-UA_2021-02-18-m0.u4.p22.sent3	Попри встановлення та затримання п’яти виконавців цього злочину, його замовникам та організаторам тривалий час вдавалося уникати відповідальності.
ParlaMint-UA_2021-02-18-m0.u4.p22.sent4	Лише в червні минулого року, внаслідок цілеспрямованої та копіткої роботи прокурорів, прийнято рішення про обрання запобіжного заходу колишньому голові Херсонської обласної ради.
ParlaMint-UA_2021-02-18-m0.u4.p22.sent5	На підставі зібраних доказів вже в липні Мангеру та помічнику депутата обласної ради Левіну висунуте звинувачення в замовленні та організації нападу на Катерину Гандзюк, а обвинувальний акт щодо них скеровано до суду.
ParlaMint-UA_2021-02-18-m0.u4.p23.sent1	Крім того 16 жовтня 20-го року за приховування цього злочину засуджено вже колишнього помічника народного депутата України Павловського.
ParlaMint-UA_2021-02-18-m0.u4.p23.sent2	Розпочату Катериною Гандзюк боротьбу з незаконними порубками лісу та розкраданням бюджетних коштів на Херсонщині продовжено.
ParlaMint-UA_2021-02-18-m0.u4.p24.sent1	Загалом в ході розслідування нападу на пов’язаних із цим злочином, повідомлено про підозру 18 особам, до суду скеровано 9 кримінальних проваджень, 5 із яких судами вже розглянуто з винесенням обвинувальних вироків.
ParlaMint-UA_2021-02-18-m0.u4.p24.sent2	Наразі триває судовий розгляд щодо Мангера та Левіна, і ми очікуємо справедливого вироку.
ParlaMint-UA_2021-02-18-m0.u4.p25.sent1	Стан протидії організованій злочинності.
ParlaMint-UA_2021-02-18-m0.u4.p25.sent2	Завдяки вжитим Офісом Генерального прокурора координаційним заходам відмічається найбільший стан викриття злочинних угрупувань за останні шість років.
ParlaMint-UA_2021-02-18-m0.u4.p25.sent3	Лише той рік на чверть більше знешкоджено організованих груп, якими вчинено більше 3,5 тисяч злочинів.
ParlaMint-UA_2021-02-18-m0.u4.p25.sent4	Зокрема суттєво активізовано роботу та знешкоджено вдвічі більше організованих груп, які використовували міжрегіональні та транснаціональні зв’язки.
ParlaMint-UA_2021-02-18-m0.u4.p25.sent5	Знешкоджено 33 організованих групи із корумпованими зв’язками, половина з яких діяли в органах влади та управління.
ParlaMint-UA_2021-02-18-m0.u4.p26.sent1	Вагомим є досягнення в сфері протидії організованої наркозлочинності, викрито на половино більше таких злочинів, вилучено понад півтори тонни наркотиків.
ParlaMint-UA_2021-02-18-m0.u4.p27.sent1	Вдало скоординованими зусиллями прокурорів той рік перекрито шляхи транзиту рекордних партій наркотичних та психотропних речовин.
ParlaMint-UA_2021-02-18-m0.u4.p27.sent2	Так, затримано та повідомлено про підозру чотирьом громадянам Туреччини, які контрабандно з Пакистану через порт на Одещині везли близько 1 тонни героїну, вартість якого на чорному ринку складає понад 2,3 мільярди гривень.
ParlaMint-UA_2021-02-18-m0.u4.p27.sent3	За принципової позиції прокурорів судами засуджено 234 учасника злочинних організацій.
ParlaMint-UA_2021-02-18-m0.u4.p28.sent1	Стан протидії катуванням.
ParlaMint-UA_2021-02-18-m0.u4.p28.sent2	У демократичній правовій державі точно немає місця свавіллю правоохоронців, тож особливу увагу приділено прокурорами реагуванню на факти порушення ними прав людини.
ParlaMint-UA_2021-02-18-m0.u4.p29.sent1	В 2020 році збільшилася в 13 разів кількість підозрюваних у перевищень влади, а також понад 2 рази у перевищенні влади, що супроводжувалось насильством.
ParlaMint-UA_2021-02-18-m0.u4.p30.sent1	Задля подолання проблеми безкарності правоохоронців, які застосовують катування, розроблено проект концепції державної політики в цій сфері.
ParlaMint-UA_2021-02-18-m0.u4.p31.sent1	Протидія корупційним правопорушенням.
ParlaMint-UA_2021-02-18-m0.u4.p31.sent2	В умовах сьогодення надзвичайно актуальною залишається протидія корупційним кримінальним правопорушенням, то ж торік посилення координаційної ролі прокурорів сприяла збільшенню кількістю викритих злочинів цієї категорії.
ParlaMint-UA_2021-02-18-m0.u4.p32.sent1	Прокурорами щоденно до суду направляється щонайменше 11 проваджень про корупційні правопорушення, загалом за рік їх кількість зросла на 20 відсотків та становить 3 тисячі.
ParlaMint-UA_2021-02-18-m0.u4.p33.sent1	Водночас наполовину більше скеровано до суду проваджень щодо привласнення і розтрати майна шляхом зловживання службовим становищем – 2 тисячі.
ParlaMint-UA_2021-02-18-m0.u4.p34.sent1	Корупційними кримінальними правопорушеннями завдано збитків на суму понад 2,7 мільярда гривень, з яких відшкодовано та забезпечено відшкодування майже 90 відсотків збитків.
ParlaMint-UA_2021-02-18-m0.u4.p34.sent2	За принциповою позицією прокурорів судами засуджено 620 корупціонерів.
ParlaMint-UA_2021-02-18-m0.u4.p35.sent1	Водночас ключовим для держави органом у боротьбі з корупцією у найвищих ешелонах влади є Спеціалізована антикорупційна прокуратура, яку поза сумнівом має очолити дійсно незалежний і професійний керівник.
ParlaMint-UA_2021-02-18-m0.u4.p35.sent2	Маю великі сподівання на те, що з обранням нового очільника САП буде забезпечено ефективну та дієву протидію топ-корупції.
ParlaMint-UA_2021-02-18-m0.u4.p36.sent1	В провадження у бюджетній сфері в 4 рази збільшилась сума встановлених збитків: це 3,1 мільярд гривень проти 872 гривень позаминулий рік, відшкодовано 430 мільйонів проти 118, та сума, на яку забезпечено відшкодування збитків – 1,5 мільярда гривень проти 348 мільйонів.
ParlaMint-UA_2021-02-18-m0.u4.p37.sent1	Схеми ухилення від сплати податків.
ParlaMint-UA_2021-02-18-m0.u4.p37.sent2	В результаті ефективної координації Офісу Генерального прокурора торік майже на 50 мільярдів гривень збільшено надходження від сплати податків до бюджету – 507 мільярдів замість запланованих 458 мільярдів.
ParlaMint-UA_2021-02-18-m0.u4.p38.sent1	Завдяки належному процесуальному керівництву прокурорів припинено діяльність транзитно-конвертаційних груп, які формували фіктивний податковий кредит так звані "скрутки".
ParlaMint-UA_2021-02-18-m0.u4.p38.sent2	Як результат – торік на 53 відсотки збільшено ПДВ до бюджету на 40 мільярдів гривень, а це 118 мільярдів замість прогнозованих 78 мільярдів гривень.
ParlaMint-UA_2021-02-18-m0.u4.p39.sent1	Злагодженими діями всіх органів правопорядку викрито конвертаційні центри, якими сформовано незаконний податковий кредит на суму понад 3,5 мільярди гривень, виведених в тінь.
ParlaMint-UA_2021-02-18-m0.u4.p39.sent2	І прокурори спільно з правоохоронцями продовжують щоденну ефективну протидію протиправним схемам ненадходження до бюджету коштів, яких зараз надзвичайно потребують наші військовослужбовці, лікарі, вчителі, пенсіонери.
ParlaMint-UA_2021-02-18-m0.u4.p40.sent1	Ми продовжимо цілеспрямовану роботу щодо ефективного розслідування злочинів, вчинених у зв’язку із масовими протестами у 2013-2014 роках, адже справи Майдану – це справа честі для нас.
ParlaMint-UA_2021-02-18-m0.u4.p40.sent2	Обов’язок органів правопорядку та прокурорів нарешті надати вичерпну відповідь на запитання суспільства: хто причетний до трагічних подій на Майдані, вбивств, викрадень, переслідувань, зловживань та перешкоджань мирним протестам.
ParlaMint-UA_2021-02-18-m0.u4.p40.sent3	І ми над цим безперервно працюємо.
ParlaMint-UA_2021-02-18-m0.u4.p41.sent1	Як наслідок торік суттєво активізовано цю роботу та втричі зросла кількість осіб, яких Офісом Генерального прокурора повідомлено про підозру.
ParlaMint-UA_2021-02-18-m0.u4.p41.sent2	Серед них 24 працівники органів внутрішніх справ, 3 прокурори, 5 суддів та 10 цивільних осіб.
ParlaMint-UA_2021-02-18-m0.u4.p41.sent3	Також збільшилася втричі кількість направлених до суду обвинувальних актів стосовно чотирьох десятків осіб.
ParlaMint-UA_2021-02-18-m0.u4.p41.sent4	Забезпечено підтримання публічного обвинувачення в сотні судових справ Майдану за обвинуваченням близько 200 осіб.
ParlaMint-UA_2021-02-18-m0.u4.p42.sent1	Серед перспектив на цей рік передусім завершення судового розгляду в суді першої інстанції щодо розстрілів 20 лютого 2014 року мирних протестувальників на вулиці Інститутській в столиці.
ParlaMint-UA_2021-02-18-m0.u4.p42.sent2	Також я можу вас запевнити, що цьогоріч ми забезпечимо закінчення слідства в основних справах Майдану з тим, щоби кожний, хто вчинив злочин, поніс справедливе покарання.
ParlaMint-UA_2021-02-18-m0.u4.p43.sent1	Вже сьомий рік поспіль в Україні триває збройний конфлікт.
ParlaMint-UA_2021-02-18-m0.u4.p43.sent2	З метою захисту інтересів України від дій країни-агресора прокурорами вжито низку дієвих заходів як на національному, так і на міжнародному рівні.
ParlaMint-UA_2021-02-18-m0.u4.p43.sent3	Передусім налагоджено пряму комунікацію з Офісом прокурора Міжнародного кримінального суду, до якого загалом передано 15 повідомлень про вчинення представниками окупаційних адміністрацій та збройних формувань Російської Федерації воєнних злочинів.
ParlaMint-UA_2021-02-18-m0.u4.p43.sent4	Наприкінці минулого року від прокурора Міжнародного кримінального суду Фату Бенсуда ми отримали очікуване підтвердження, що дійсно в окупованих Криму та Донбасі мають місце воєнні злочини і це є юрисдикцією Гаазького трибуналу, і цього ми чекали більше 5 років.
ParlaMint-UA_2021-02-18-m0.u4.p43.sent5	Торік прокурорами до суду з обвинувальними актами направлено майже 8 сотень кримінальних проваджень щодо злочинів, вчинених в умовах збройного конфлікту.
ParlaMint-UA_2021-02-18-m0.u4.p43.sent6	Судами вже засуджено 464 особи.
ParlaMint-UA_2021-02-18-m0.u4.p44.sent1	Також Офісом Генерального прокурора зосереджено зусилля на організації процесуального керівництва досудового розслідування злочинів міждержавного характеру.
ParlaMint-UA_2021-02-18-m0.u4.p44.sent2	Прикладом ефективної організації цієї роботи є справа світового масштабу за фактом збиття ракетою в зоні конфлікту над окупованою частиною України малайзійського "Боїнгу МН17" та загибелі 298 осіб.
ParlaMint-UA_2021-02-18-m0.u4.p44.sent3	З березня 20-го року в суді Гааги триває слухання стосовно чотирьох обвинувачених, причетних до цих трагічних подій.
ParlaMint-UA_2021-02-18-m0.u4.p45.sent1	Стан представництва інтересів держави в суді.
ParlaMint-UA_2021-02-18-m0.u4.p45.sent2	Активно прокурори реалізували конституційну функцію щодо представництва інтересів держави в суді.
ParlaMint-UA_2021-02-18-m0.u4.p45.sent3	Торік на захист пред’явлено позовів майже вдвічі більше ніж в 2019 році – 41,1 мільярд гривень.
ParlaMint-UA_2021-02-18-m0.u4.p45.sent4	Судами задоволено позови та добровільно відшкодовано відповідачами більше 23 мільярдів гривень, що майже наполовину більше.
ParlaMint-UA_2021-02-18-m0.u4.p45.sent5	Попереджено вибуття з державної та комунальної власності коштів і майна за позовами прокурорів ще на 1,2 мільярди гривень.
ParlaMint-UA_2021-02-18-m0.u4.p45.sent6	Реально виконано судових рішень на 12 мільярдів.
ParlaMint-UA_2021-02-18-m0.u4.p46.sent1	Значно активізовано представницьку діяльність в бюджетній сфері та пред’явлення позовів на 4,3 мільярди гривень, що в 5 разів більше, ніж в 2019 році, з них 1 мільярд – за результатами порушень на використання бюджетних коштів на будівництво та ремонт автомобільних доріг.
ParlaMint-UA_2021-02-18-m0.u4.p47.sent1	Крім того з метою ефективного захисту представництва інтересів держави Офіс Генерального прокурора здійснив вступ в розгляд двох судових спорів, пов’язаних з націоналізацією "ПриватБанку".
ParlaMint-UA_2021-02-18-m0.u4.p47.sent2	Так Верховним Судом скасоване рішення судів попередніх інстанцій щодо повернення вкладникам примусово конвертованих коштів під час націоналізації "ПриватБанку" загалом на суму майже 30 мільярдів гривень.
ParlaMint-UA_2021-02-18-m0.u4.p47.sent3	Справу передано на розгляд судом першої інстанції, в якому ми забезпечимо участь задля недопущення втрати державних коштів.
ParlaMint-UA_2021-02-18-m0.u4.p48.sent1	Підтримуючи публічне обвинувачення в судовому розгляді кримінальних проваджень та реалізуючи представницькі повноваження, наразі прокурори відстоюють в судах інтереси держави загалом на суму 167 мільярдів гривень.
ParlaMint-UA_2021-02-18-m0.u4.p49.sent1	Завдяки злагодженій роботі Офісу Генерального прокурора в рамках міжнародного співробітництва або іноземних юрисдикціях, накладено арешт на кошти колишніх високопосадовців та їх оточення в сумі 519 мільйонів доларів США та 4 мільйони євро.
ParlaMint-UA_2021-02-18-m0.u4.p49.sent2	Ми вживаємо всіх можливих заходів для повернення вказаних коштів в Україну.
ParlaMint-UA_2021-02-18-m0.u4.p50.sent1	Тож, можу вас запевнити, що ми не зупиняємось на досягненому і спрямовуємо свою щоденну діяльність на самовіддане служіння українському народові і Україні.
ParlaMint-UA_2021-02-18-m0.u4.p50.sent2	Бо основне наше завдання – підвищити рівень довіри громадськості до органів прокуратури.
ParlaMint-UA_2021-02-18-m0.u4.p50.sent3	І я вдячна кожному, хто нас справедливо критикує, адже в тому числі, завдячуючи вам, ми стаємо кращими.
ParlaMint-UA_2021-02-18-m0.u4.p51.sent1	Я зі свого боку обіцяю, що й надалі вживатиму всіх можливих заходів для утвердження верховенства права, законності та правопорядку, захисту прав і свобод людини і громадянина, інтересів держави і суспільства.
ParlaMint-UA_2021-02-18-m0.u4.p51.sent2	Тому що від кожного з нас залежить якою бути Україні.
ParlaMint-UA_2021-02-18-m0.u5.p1.sent1	Дякую, Ірина Валентинівна.
ParlaMint-UA_2021-02-18-m0.u5.p2.sent1	Будь ласка, запишіться на запитання від народних депутатів України.
ParlaMint-UA_2021-02-18-m0.u5.p3.sent1	Павлюк Максим Васильович.
ParlaMint-UA_2021-02-18-m0.u6.p1.sent1	Прошу передати слово Денису Монастирському.
ParlaMint-UA_2021-02-18-m0.u7.p1.sent1	Денис Анатолійович, будете задавати питання?
ParlaMint-UA_2021-02-18-m0.u8.p1.sent1	Я ж виступатиму.
ParlaMint-UA_2021-02-18-m0.u9.p1.sent1	Жмеренецький Олексій Сергійович.
ParlaMint-UA_2021-02-18-m0.u10.p1.sent1	Шановний Генеральний прокуроре, дякую за змістовну доповідь.
ParlaMint-UA_2021-02-18-m0.u10.p2.sent1	Але хотілося би прояснити секрет успіху.
ParlaMint-UA_2021-02-18-m0.u10.p2.sent2	Ви сказали про певні заходи, але не зрозуміло, що ж саме змінилось в роботі прокуратури.
ParlaMint-UA_2021-02-18-m0.u10.p2.sent3	Адже більша частина прокурорів залишились, мається на увазі персонально.
ParlaMint-UA_2021-02-18-m0.u10.p2.sent4	Чи змінився підхід до управління цими справами, що Генеральний прокурор не блокує певні розслідування або наполягає на певних розслідуваннях?
ParlaMint-UA_2021-02-18-m0.u10.p2.sent5	Або, можливо, запущені певні внутрішні механізми безпеки, які змушують прокурорів бути більш чесними і некорумпованими?
ParlaMint-UA_2021-02-18-m0.u10.p3.sent1	Можете розказати саме про причини того, що прокуратура почала працювати якісніше ніж до цього?
ParlaMint-UA_2021-02-18-m0.u11.p1.sent1	Дякую дуже за запитання.
ParlaMint-UA_2021-02-18-m0.u11.p1.sent2	Щоб на нього відповісти, не вистачить 2 хвилин.
ParlaMint-UA_2021-02-18-m0.u11.p2.sent1	Чому прокуратура стала працювати якісніше?
ParlaMint-UA_2021-02-18-m0.u11.p2.sent2	Залишилося реально 64 відсотки прокурорів і для прокуратури це шалене перезавантаження, я вам хочу сказати.
ParlaMint-UA_2021-02-18-m0.u11.p3.sent1	Чому такий стрімкий ривок?
ParlaMint-UA_2021-02-18-m0.u11.p3.sent2	Тому що кожен, враховуючи і Генерального прокурора, хоче показати, що правоохоронна система може бути ефективною і повинна бути ефективною, для цього треба працювати.
ParlaMint-UA_2021-02-18-m0.u11.p3.sent3	Тому ви бачите такі показники, тому що ми реально відпрацьовуємо кожного дня 24 на 7.
ParlaMint-UA_2021-02-18-m0.u11.p4.sent1	Стосовно інших ваших питань я можу реально проговорити по конкретиці, по конкретній справі.
ParlaMint-UA_2021-02-18-m0.u11.p4.sent2	Жодних справ блокування не відбувається.
ParlaMint-UA_2021-02-18-m0.u11.p4.sent3	Підозри висуваються тільки тоді, коли є законні для цього підстави.
ParlaMint-UA_2021-02-18-m0.u11.p4.sent4	І ми потім можемо прослідковувати кожну висунуту підозру в рамках досудового розслідування і потім в рамках судового процесу.
ParlaMint-UA_2021-02-18-m0.u11.p4.sent5	Тому, колеги, давайте перестанемо бути популістами і стояти на позиціях законності і верховенства права.
ParlaMint-UA_2021-02-18-m0.u11.p5.sent1	Дякую дуже.
ParlaMint-UA_2021-02-18-m0.u12.p1.sent1	Будь ласка, народний депутат Рущишин Ярослав Іванович, фракція політичної партії "Голос".
ParlaMint-UA_2021-02-18-m0.u13.p1.sent1	Прошу надати слово Железняку.
ParlaMint-UA_2021-02-18-m0.u14.p1.sent1	Железняк Ярослав Іванович, будь ласка.
ParlaMint-UA_2021-02-18-m0.u15.p1.sent1	Той рідкісний випадок, коли фракція "Голос" може похвалити роботу прокуратури, тому що вперше оголосили підозру депутату за кнопкодавство.
ParlaMint-UA_2021-02-18-m0.u15.p2.sent1	І, шановна пані Генпрокурор, я вам хочу повідомити, що 17 грудня минулого року в цій залі був скоєний ще один кримінальний злочин – "накнопкодавили" міністра освіти.
ParlaMint-UA_2021-02-18-m0.u15.p2.sent2	І ми точно знаємо, що був факт кнопкодавства, нагадаю, – кримінальний злочин.
ParlaMint-UA_2021-02-18-m0.u15.p3.sent1	І, на жаль, на наше звернення Управління державної охорони не відповіло, не надало доказів цього злочину, а потім їх стерло через 14 днів.
ParlaMint-UA_2021-02-18-m0.u15.p3.sent2	Я знаю, що вже зараз у вас розслідується факт і притягнення народних депутатів за це кнопкодавство.
ParlaMint-UA_2021-02-18-m0.u15.p3.sent3	Я хочу, щоб ви додали туди ще керівництво Управління державної охорони, які знищили докази і фактично стали співучасниками цієї кримінальної справи.
ParlaMint-UA_2021-02-18-m0.u15.p4.sent1	Дякую.
ParlaMint-UA_2021-02-18-m0.u16.p1.sent1	Дякую.
ParlaMint-UA_2021-02-18-m0.u16.p2.sent1	Я так розумію, що це не стільки запитання, скільки мій коментар.
ParlaMint-UA_2021-02-18-m0.u16.p2.sent2	Дійсно, є декілька заяв про повідомлення цього факту.
ParlaMint-UA_2021-02-18-m0.u16.p2.sent3	Дійсно, кримінальне провадження внесено в Єдиний реєстр досудових розслідувань.
ParlaMint-UA_2021-02-18-m0.u16.p2.sent4	Дійсно, проводиться досудове розслідування.
ParlaMint-UA_2021-02-18-m0.u16.p2.sent5	Коли ми вийдемо на певні результати, ви це побачите.
ParlaMint-UA_2021-02-18-m0.u16.p3.sent1	Ви знову-таки, шановні колеги, ви бачите, що процес досудового розслідування, а потім судового процесу в Україні нешвидкий.
ParlaMint-UA_2021-02-18-m0.u16.p3.sent2	І це тому, що у нас є такий Кримінальний процесуальний кодекс.
ParlaMint-UA_2021-02-18-m0.u16.p3.sent3	Хочете нашої швидкої роботи – давайте змінимо Кримінальний процесуальний кодекс.
ParlaMint-UA_2021-02-18-m0.u16.p3.sent4	А тут ми працюємо.
ParlaMint-UA_2021-02-18-m0.u16.p3.sent5	Будуть результати, буду звітувати.
ParlaMint-UA_2021-02-18-m0.u16.p4.sent1	Дякую.
ParlaMint-UA_2021-02-18-m0.u17.p1.sent1	Будь ласка, народний депутат Гончаренко Олексій Олексійович, фракція політичної партії "Європейська солідарність".
ParlaMint-UA_2021-02-18-m0.u18.p1.sent1	Олексій Гончаренко, "Європейська солідарність".
ParlaMint-UA_2021-02-18-m0.u18.p1.sent2	Шановна пані Генеральний прокурор, у мене до вас наступні два питання.
ParlaMint-UA_2021-02-18-m0.u18.p2.sent1	Перше.
ParlaMint-UA_2021-02-18-m0.u18.p2.sent2	Коли ви вже нарешті виконаєте рішення Шевченківського суду і розглянете питання, і закриєте справу проти каналу "Прямий"?
ParlaMint-UA_2021-02-18-m0.u18.p2.sent3	Півтора року ви ніяк не можете це зробити, ну, ви особисто рік.
ParlaMint-UA_2021-02-18-m0.u18.p2.sent4	Ми вже були у вас особисто, спілкувались, я у вас був.
ParlaMint-UA_2021-02-18-m0.u18.p2.sent5	Ви казали, вивчите.
ParlaMint-UA_2021-02-18-m0.u18.p2.sent6	Вже час закрити цю справу і припинити тиск на свободу слова.
ParlaMint-UA_2021-02-18-m0.u18.p2.sent7	До речі, сьогодні річниця подій на Майдані, коли люди гинули за свободу слова і за демократію.
ParlaMint-UA_2021-02-18-m0.u18.p3.sent1	І друге питання.
ParlaMint-UA_2021-02-18-m0.u18.p3.sent2	Коли вже нарешті буде звільнено людину, яка другий рік сидить?
ParlaMint-UA_2021-02-18-m0.u18.p3.sent3	Другий рік сидить Антоненко, людина, яка воювала за Україну.
ParlaMint-UA_2021-02-18-m0.u18.p3.sent4	І до сих пір справа фактично не розглядається.
ParlaMint-UA_2021-02-18-m0.u18.p3.sent5	Другий рік людина знаходиться у в’язниці.
ParlaMint-UA_2021-02-18-m0.u18.p3.sent6	Коли ви нарешті розберетесь у цій справі?
ParlaMint-UA_2021-02-18-m0.u18.p3.sent7	Коли ви вивчите "білоруський слід" у цій справі?
ParlaMint-UA_2021-02-18-m0.u18.p3.sent8	Бо це вже перейшло всі межі можливі.
ParlaMint-UA_2021-02-18-m0.u18.p4.sent1	Дякую.
ParlaMint-UA_2021-02-18-m0.u19.p1.sent1	Дякую за такий емоційний комент.
ParlaMint-UA_2021-02-18-m0.u19.p2.sent1	Стосовно тиску на свободу слова і тиску на канал, я вам хочу сказати, що я відношусь до цього професійно.
ParlaMint-UA_2021-02-18-m0.u19.p2.sent2	І враховуючи всі тиски, які відбуваються на Генерального прокурора, і з приходом фракцій до мене галасливих перед початком вчорашнього комітету, і стосовно, дійсно, якихось вимагань політичних.
ParlaMint-UA_2021-02-18-m0.u19.p2.sent3	Прокурори – це не політики.
ParlaMint-UA_2021-02-18-m0.u19.p2.sent4	І ми приймаємо рішення тоді, коли вважаємо, що на це є певні підстави.
ParlaMint-UA_2021-02-18-m0.u19.p2.sent5	Це щодо першого вашого питання.
ParlaMint-UA_2021-02-18-m0.u19.p3.sent1	Щодо вашого другого питання стосовно справи Шеремета.
ParlaMint-UA_2021-02-18-m0.u19.p3.sent2	Вчора дійсно були представники народних депутатів, приїхали якраз коли я виїжджала на комітет, але їм приділили увагу, керуючий заступник проговорив всі ці питання.
ParlaMint-UA_2021-02-18-m0.u19.p3.sent3	Коли прокурори передають обвинувальний акт до суду, вони визначаються із своєю позицією.
ParlaMint-UA_2021-02-18-m0.u19.p3.sent4	Зараз іде судовий розгляд.
ParlaMint-UA_2021-02-18-m0.u19.p4.sent1	Стосовно іншого епізоду, про який ви проговорили, йде досудове розслідування.
ParlaMint-UA_2021-02-18-m0.u19.p4.sent2	Тому зараз робити заяви знов-таки, які не будуть містити якогось логічного процесуального продовження, я не буду.
ParlaMint-UA_2021-02-18-m0.u19.p4.sent3	Я буду робити свої заяви тільки своїми процесуальними документами.
ParlaMint-UA_2021-02-18-m0.u19.p5.sent1	Дякую.
ParlaMint-UA_2021-02-18-m0.u20.p1.sent1	Будь ласка, народна депутатка Іонова Марія Миколаївна, фракція політичної партії "Європейська солідарність".
ParlaMint-UA_2021-02-18-m0.u21.p1.sent1	Пані Ірино, щодо вашої відповіді щодо "Прямого" каналу, все ж таки було рішення суду, яке важливо виконувати.
ParlaMint-UA_2021-02-18-m0.u21.p2.sent1	А мої два питання.
ParlaMint-UA_2021-02-18-m0.u21.p2.sent2	І у нас тому було.
ParlaMint-UA_2021-02-18-m0.u21.p2.sent3	Ми конкретно запитали, коли воно буде виконане?
ParlaMint-UA_2021-02-18-m0.u21.p3.sent1	А у мене два питання.
ParlaMint-UA_2021-02-18-m0.u21.p3.sent2	Чи вплинув на розслідування справ Майдану той факт те, що Президент Зеленський віддав країні-агресору п’ять беркутівців за два місяці до вироку?
ParlaMint-UA_2021-02-18-m0.u21.p3.sent3	А це і Павло Аброськін, Олег Янішевський, Сергій Зінченко та інші, які були обвинувачені у вбивстві 48 Героїв Небесної Сотні, 80 людей були поранені.
ParlaMint-UA_2021-02-18-m0.u21.p3.sent4	І більше ми знаємо, що процес гуманітарний, на жаль, це не вплинуло, вони не покарані, а процес звільнення заручників заблокований.
ParlaMint-UA_2021-02-18-m0.u21.p4.sent1	І моє друге питання.
ParlaMint-UA_2021-02-18-m0.u21.p4.sent2	Це ваша позиція щодо Олега Татарова, заступника керівника Офісу Президента, який НАБУ обвинувачується в корупції, а він принаймні не був навіть відсторонений від посади.
ParlaMint-UA_2021-02-18-m0.u21.p4.sent3	Я вже не говорю про те, що під час Майдану він був речником офіційним МВС і всіх силових структур під час кривавих подій на Майдані.
ParlaMint-UA_2021-02-18-m0.u21.p5.sent1	Дякую.
ParlaMint-UA_2021-02-18-m0.u22.p1.sent1	Дякую за запитання.
ParlaMint-UA_2021-02-18-m0.u22.p1.sent2	Я почну з третього питання, воно логічно відповість на ваше перше питання – про ваші заклики виконувати рішення суду.
ParlaMint-UA_2021-02-18-m0.u22.p2.sent1	По Татарову було виконане рішення суду, яке дійшло до касації, де Офіс Генерального прокурора входив в апеляційну інстанцію і в касаційну інстанцію.
ParlaMint-UA_2021-02-18-m0.u22.p2.sent2	Питання відсторонення осіб, які не працюють в Офісі Генерального прокурора – це питання не до мене.
ParlaMint-UA_2021-02-18-m0.u22.p3.sent1	Питання виконання рішень судів.
ParlaMint-UA_2021-02-18-m0.u22.p3.sent2	Я вам відповіла.
ParlaMint-UA_2021-02-18-m0.u22.p4.sent1	Питання беркутівців – це політичне питання.
ParlaMint-UA_2021-02-18-m0.u22.p4.sent2	Політичних оцінок я не даю.
ParlaMint-UA_2021-02-18-m0.u22.p5.sent1	Якщо у нас ви бачите щось в кримінальній юстиції, в кримінальному провадженні, будь ласка, тут вже моя сфера відповідальності.
ParlaMint-UA_2021-02-18-m0.u22.p6.sent1	Дякую.
ParlaMint-UA_2021-02-18-m0.u23.p1.sent1	Будь ласка, народний депутат Мамка Григорій Миколайович, фракція політичної партії "Опозиційна платформа – За життя".
ParlaMint-UA_2021-02-18-m0.u24.p1.sent1	Прошу передати слово Рабіновичу Вадиму Зіновійовичу.
ParlaMint-UA_2021-02-18-m0.u25.p1.sent1	Рабінович Вадим Зіновійович, будь ласка.
ParlaMint-UA_2021-02-18-m0.u26.p1.sent1	В мене коротеньке питання до Генерального прокурора, воно стосується журналістів, вбитих журналістів, в першу чергу це Шеремета.
ParlaMint-UA_2021-02-18-m0.u26.p2.sent1	Президент сказав на прес-конференції, що є докази, вони зібрані слідством.
ParlaMint-UA_2021-02-18-m0.u26.p2.sent2	Коли буде вирок?
ParlaMint-UA_2021-02-18-m0.u26.p3.sent1	І підтримую, щось треба зробити з вбивством Бузини, бо залякують прямо в суді, залякують і адвокати, і радикали, залякують людей.
ParlaMint-UA_2021-02-18-m0.u26.p3.sent2	Як на це реагує Генеральна прокуратура?
ParlaMint-UA_2021-02-18-m0.u27.p1.sent1	Дякую за запитання.
ParlaMint-UA_2021-02-18-m0.u27.p1.sent2	Я очікувала чогось такого перед завтрашнім засіданням емоційнішого, але дякую, що ми повернулися до журналістів.
ParlaMint-UA_2021-02-18-m0.u27.p2.sent1	Це дійсно два різних приклади, в принципі, які відбуваються в суспільстві.
ParlaMint-UA_2021-02-18-m0.u27.p2.sent2	Що стосується справи Шеремета, вона знаходиться в суді.
ParlaMint-UA_2021-02-18-m0.u27.p2.sent3	Прокурори виконують свої конституційні функції, і вони це виконують таким чином: вони з’являються, вони представляють свою позицію, вони жодним чином не зловживають своїми процесуальними правами.
ParlaMint-UA_2021-02-18-m0.u27.p2.sent4	Ця справа на контролі.
ParlaMint-UA_2021-02-18-m0.u27.p3.sent1	Справа Бузини – так само справа на контролі, так само судовий розгляд.
ParlaMint-UA_2021-02-18-m0.u27.p3.sent2	Ви знаєте, що обрали нових присяжних.
ParlaMint-UA_2021-02-18-m0.u27.p3.sent3	Ви знаєте, що судові розгляди переносяться, тому що був COVID і учасники процесу хворіли.
ParlaMint-UA_2021-02-18-m0.u27.p3.sent4	Але ж прокурори забезпечують свою участь в процесі?
ParlaMint-UA_2021-02-18-m0.u27.p3.sent5	Забезпечують.
ParlaMint-UA_2021-02-18-m0.u27.p4.sent1	Тому як ми на це реагуємо?
ParlaMint-UA_2021-02-18-m0.u27.p4.sent2	Належним ефективним виконанням своїх конституційних функцій.
ParlaMint-UA_2021-02-18-m0.u27.p4.sent3	Решта не все залежить від прокуратури, ще є суди, ще є адвокатура і ще є громадянське суспільство, яке так само хоче впливати на цю ситуацію і воно так само є в цій ситуації.
ParlaMint-UA_2021-02-18-m0.u27.p4.sent4	Це нормальне українське середовище і я вважаю, що таким чином ми і розвиваємося, в принципі.
ParlaMint-UA_2021-02-18-m0.u27.p4.sent5	Кожний має виконувати ефективно свої функції.
ParlaMint-UA_2021-02-18-m0.u27.p5.sent1	Дякую.
ParlaMint-UA_2021-02-18-m0.u28.p1.sent1	Дякую.
ParlaMint-UA_2021-02-18-m0.u28.p2.sent1	Будь ласка, народний депутат Бурміч Анатолій Петрович, фракція "Опозиційна платформа – За життя".
ParlaMint-UA_2021-02-18-m0.u29.p1.sent1	Скажіть, будь ласка, шановна пані Генеральний прокурор, уже сьому річницю ми відмічаємо подій на Майдані.
ParlaMint-UA_2021-02-18-m0.u29.p1.sent2	Скажіть, будь ласка, чи є надія у суспільства і у нас, що вбивства на Майдані будуть розслідувані?
ParlaMint-UA_2021-02-18-m0.u29.p1.sent3	Особливо, що стосується перших вбивств: Нігояна, Жизневського?
ParlaMint-UA_2021-02-18-m0.u29.p1.sent4	Тому що там за ознаками – це були сакральні жертви.
ParlaMint-UA_2021-02-18-m0.u29.p1.sent5	Чи є у нас надія на те, що буде правда, і ми дізнаємося, як це все було і хто вбивав?
ParlaMint-UA_2021-02-18-m0.u29.p2.sent1	Дякую.
ParlaMint-UA_2021-02-18-m0.u30.p1.sent1	Дякую за запитання.
ParlaMint-UA_2021-02-18-m0.u30.p2.sent1	Це не просто надія.
ParlaMint-UA_2021-02-18-m0.u30.p2.sent2	Я в цьому працюю рік, 20-й.
ParlaMint-UA_2021-02-18-m0.u30.p2.sent3	Я зайшла виконуючим обов’язки ДБР, і якраз все, що стосувалося слідства Майдану, коли з Офісу Генерального передавалися справи і формувалось управління слідчих, цим займалась я тоді в ДБР.
ParlaMint-UA_2021-02-18-m0.u30.p3.sent1	Зараз я цим займалася рік в Офісі Генерального прокурора.
ParlaMint-UA_2021-02-18-m0.u30.p3.sent2	І ми можемо звітувати, що втричі у нас виросла кількість підозрюваних, втричі виросла кількість людей, які передані з обвинувальними актами до суду, проваджень, перепрошую, стосовно 40 осіб.
ParlaMint-UA_2021-02-18-m0.u30.p3.sent3	Тому це не тільки надія, це щоденна праця.
ParlaMint-UA_2021-02-18-m0.u30.p4.sent1	І ми собі ставимо за мету: до кінця 21-го року закінчити слідство по основним справам Майдану.
ParlaMint-UA_2021-02-18-m0.u30.p4.sent2	Ми рухаємося дуже активно тут і це наша гордість насправді.
ParlaMint-UA_2021-02-18-m0.u30.p4.sent3	При чому ми йдемо чітко об’єктивно.
ParlaMint-UA_2021-02-18-m0.u30.p4.sent4	Ми не стаємо на боці жодних певних, знаєте, впливів з цього боку.
ParlaMint-UA_2021-02-18-m0.u30.p4.sent5	І слідчі ДБР, і прокурори Офісу виконують свою роботу сумлінно і об’єктивно тут.
ParlaMint-UA_2021-02-18-m0.u30.p5.sent1	Дякую.
ParlaMint-UA_2021-02-18-m0.u31.p1.sent1	Будь ласка, народний депутат Кучеренко Олексій Юрійович, фракція Всеукраїнське об’єднання "Батьківщина".
ParlaMint-UA_2021-02-18-m0.u32.p1.sent1	Олексій Кучеренко, фракція "Батьківщина".
ParlaMint-UA_2021-02-18-m0.u32.p1.sent2	Шановна пані Генеральний прокурор, я хотів би задати дійсно, погоджуючись з вами, що ми маємо мінімізувати політичну складову діяльності прокуратури, прості питання стосовно карних норм і відповідно до акту державного аудиту стосовно перевірки компанії НАК "Нафтогаз України".
ParlaMint-UA_2021-02-18-m0.u32.p2.sent1	Я дуже уважно ознайомився і хочу задати просте питання.
ParlaMint-UA_2021-02-18-m0.u32.p2.sent2	Яких ще фактів, окрім наведених в цьому акті, треба для того, щоб раз і на завжди вирішити питання з керівництвом, зі злочинною діяльністю керівництва НАК "Нафтогаз України".
ParlaMint-UA_2021-02-18-m0.u32.p2.sent3	75 мільярдів гривень, недоплачених в бюджет, 225 мільярдів гривень порушень бюджетної дисципліни, програні два суди по премії, яку він зобов’язаний (незаконно отриману) виплатити, маніпуляції з буферним газом, маніпуляції з резервуванням фінансових коштів на мільярди гривень.
ParlaMint-UA_2021-02-18-m0.u32.p3.sent1	Пані Генеральний прокурор, давайте наводити порядок в національній компанії НАК.
ParlaMint-UA_2021-02-18-m0.u33.p1.sent1	Дякую за запитання.
ParlaMint-UA_2021-02-18-m0.u33.p1.sent2	Я не можу наводити порядки в різноманітних компаніях.
ParlaMint-UA_2021-02-18-m0.u33.p1.sent3	Я можу займатися сферою кримінальної юстиції і координацією органів правопорядку.
ParlaMint-UA_2021-02-18-m0.u33.p2.sent1	Стосовно цієї компанії, про яку ви зазначили, в тому числі і стосовно акту, про який ви говорили, в нас є декілька проваджень.
ParlaMint-UA_2021-02-18-m0.u33.p2.sent2	Слідство в нас триває, ці справи для нас не є якимось невідомими, вони так само заслуховуються раз на два тижні.
ParlaMint-UA_2021-02-18-m0.u33.p2.sent3	Тому як тільки ми вийдемо на конкретні результати, про це будуть відомості на сайті Офісу Генерального прокурора.
ParlaMint-UA_2021-02-18-m0.u33.p3.sent1	Дякую.
ParlaMint-UA_2021-02-18-m0.u34.p1.sent1	Будь ласка, народний депутат Осадчук Андрій Петрович, фракція політичної партії "Голос".
ParlaMint-UA_2021-02-18-m0.u35.p1.sent1	Пані Ірино, доброго дня!
ParlaMint-UA_2021-02-18-m0.u35.p1.sent2	По-перше, я хочу спитати щодо звільнених прокурорів.
ParlaMint-UA_2021-02-18-m0.u35.p1.sent3	Я нагадаю, коли ця зала голосувала за реформи Рябошапки півтора роки тому, ми попереджали, що існує величезний ризик масового оскарження в судах звільнень прокурорами, а вони є спеціалістами в галузі права.
ParlaMint-UA_2021-02-18-m0.u35.p2.sent1	Скажіть, будь ласка, скільки їх вже поновилося?
ParlaMint-UA_2021-02-18-m0.u35.p2.sent2	І скільки ви очікуєте поновлень, і що ви з цим будете робити?
ParlaMint-UA_2021-02-18-m0.u35.p3.sent1	І друге питання.
ParlaMint-UA_2021-02-18-m0.u35.p3.sent2	Чому по справі "Приват" ви не підписуєте підозри, а призначаєте експертизи, з якими, наскільки мені відомо, не погоджуються ні НАБУ ні САП?
ParlaMint-UA_2021-02-18-m0.u35.p3.sent3	Для чого це робиться?
ParlaMint-UA_2021-02-18-m0.u35.p3.sent4	Можливо, просто краще іти з підозрами і це буде швидше і ефективніше?
ParlaMint-UA_2021-02-18-m0.u35.p4.sent1	Дякую.
ParlaMint-UA_2021-02-18-m0.u36.p1.sent1	Я вам так вдячна за ці два запитання.
ParlaMint-UA_2021-02-18-m0.u36.p1.sent2	Почну з другого тому що воно ключове.
ParlaMint-UA_2021-02-18-m0.u36.p2.sent1	Що стосовно справи "Приват"?
ParlaMint-UA_2021-02-18-m0.u36.p2.sent2	Я в справу "Приват" як прокурор зайшла 11 січня 2021 року.
ParlaMint-UA_2021-02-18-m0.u36.p2.sent3	Жодного суб’єкту в цьому процесі, спеціального суб’єкту мого нема, блокувати я не можу.
ParlaMint-UA_2021-02-18-m0.u36.p2.sent4	Група була попередня з тих прокурорів.
ParlaMint-UA_2021-02-18-m0.u36.p3.sent1	До нового року я провела три спільні наради з детективами НАБУ і з прокурорами САП, в цих справах у нас з ними повне порозуміння.
ParlaMint-UA_2021-02-18-m0.u36.p4.sent1	Після нового року, коли я вийшла з відпустки, інформація від керівництва НАБУ була про блокування справ до того, коли я навіть зайшла в ці справи як прокурор.
ParlaMint-UA_2021-02-18-m0.u36.p4.sent2	Було активізовано слідство, були надані вказівки, строк виконання яких закінчився 12 лютого.
ParlaMint-UA_2021-02-18-m0.u36.p4.sent3	15 лютого в понеділок була у нас спільна нарада, є повне порозуміння в даному випадку.
ParlaMint-UA_2021-02-18-m0.u36.p4.sent4	Експертизи неможливо не проводити.
ParlaMint-UA_2021-02-18-m0.u36.p4.sent5	Тому що експертизи – це саме той документ, який встановлює збитки.
ParlaMint-UA_2021-02-18-m0.u36.p4.sent6	Тут, перепрошую, має бути все ж таки склад злочину, тому ми рухаємося виключно по закону.
ParlaMint-UA_2021-02-18-m0.u36.p5.sent1	Крім того, хочу вам нагадати, що безпосередньо я займалася тим, і навіть після цього судді Верховного Суду написали на мене скаргу у Вищу раду правосуддя, щоб зберегти державі більше ніж 28 мільярдів гривень, там до 30 доходить.
ParlaMint-UA_2021-02-18-m0.u36.p5.sent2	І це безпосередньо була моя перемога весною 2020 року.
ParlaMint-UA_2021-02-18-m0.u36.p5.sent3	Тому я не можу блокувати справи в "Приват" апріорі.
ParlaMint-UA_2021-02-18-m0.u36.p6.sent1	Стосовно другого питання, да, є проблематика, ми з нею боремося, потрібна допомога залу Верховної Ради, тому що треба поставити фільтри для атестації, там більше 1,5 тисячі позовів.
ParlaMint-UA_2021-02-18-m0.u36.p6.sent2	Комітет має наш законопроект, яким чином нам дійсно нівелювати цю реформу.
ParlaMint-UA_2021-02-18-m0.u36.p7.sent1	Дякую.
ParlaMint-UA_2021-02-18-m0.u37.p1.sent1	Будь ласка, народний депутат Мороз Володимир Вікторович, фракція політичної "Опозиційна платформа – За життя".
ParlaMint-UA_2021-02-18-m0.u38.p1.sent1	Передайте, будь ласка, слово Колтуновичу Олександру.
ParlaMint-UA_2021-02-18-m0.u39.p1.sent1	Колтунович Олександр Сергійович.
ParlaMint-UA_2021-02-18-m0.u40.p1.sent1	Дякую.
ParlaMint-UA_2021-02-18-m0.u40.p1.sent2	Вельмишановний головуючий, шановна пані Генеральний прокурор!
ParlaMint-UA_2021-02-18-m0.u40.p1.sent3	У мене буде до вас запитання щодо того, який стан справи по "Роттердам плюс"?
ParlaMint-UA_2021-02-18-m0.u40.p1.sent4	Ми бачили, зараз відбувається, на мій погляд, ганебна ситуація, то закривається провадження, то знову відкривають, то знову закривають, а насправді громадяни України і надалі переплачують, їм в тариф закладається транспортування з Роттердаму вугілля, яке видобувається на Донбасі, це перше.
ParlaMint-UA_2021-02-18-m0.u40.p2.sent1	А другий момент.
ParlaMint-UA_2021-02-18-m0.u40.p2.sent2	Частково попередні колеги вже за це теж говорили, та інша схема – "Дюссельдорф плюс".
ParlaMint-UA_2021-02-18-m0.u40.p2.sent3	Чи буде відкрите кримінальне провадження щодо цього факту?
ParlaMint-UA_2021-02-18-m0.u40.p2.sent4	Оскільки газ з Полтавської області продається за ціною плюс транспортування з німецького газового хабу Дюссельдорф.
ParlaMint-UA_2021-02-18-m0.u40.p2.sent5	Теж абсурд і на цьому заробляють компанії-прокладки іноземні, так звані газові оператори.
ParlaMint-UA_2021-02-18-m0.u40.p3.sent1	Цікавить по першому і по другому провадженню, який буде стан і коли це буде завершено?
ParlaMint-UA_2021-02-18-m0.u40.p4.sent1	Дякую.
ParlaMint-UA_2021-02-18-m0.u41.p1.sent1	Дякую за запитання.
ParlaMint-UA_2021-02-18-m0.u41.p1.sent2	Колеги, насправді я вам дуже вдячна за ці гострі запитання, на які я можу відповісти тут в залі Верховної Ради.
ParlaMint-UA_2021-02-18-m0.u41.p2.sent1	Стосовно справи "Роттердам плюс", справа розслідується детективами НАБУ, проц. керівництво прокурорів САП.
ParlaMint-UA_2021-02-18-m0.u41.p2.sent2	Тому я дуже поважаю антикорупційну інфраструктуру, я дуже поважаю їх незалежність.
ParlaMint-UA_2021-02-18-m0.u41.p2.sent3	І коли там строки досудового слідства або закінчені, або залишився один день, вибачте, колеги, я вважаю, що цією справою має займатися безпосередньо новий очільник прокуратури САП, який зможе передивитися матеріали, передивитися процесуальні рішення всіх і зрозуміти, яким чином правильно діяти і як правильно формувати групу.
ParlaMint-UA_2021-02-18-m0.u41.p2.sent4	Тому що суд ВАКС двічі відповів на питання наскільки можна змінювати групу чи не можна, і ВАКС в цьому визначився.
ParlaMint-UA_2021-02-18-m0.u41.p3.sent1	Тому я не хочу жодним чином впливати, з одного боку, а з іншого боку – нести потім відповідальність за ті вироки, які може прийняти суд в цій справі.
ParlaMint-UA_2021-02-18-m0.u41.p3.sent2	Це справа виключно антикорупційної інфраструктури.
ParlaMint-UA_2021-02-18-m0.u41.p3.sent3	Я вважаю так.
ParlaMint-UA_2021-02-18-m0.u41.p4.sent1	Що стосується по другому вашому питанню, на сьогоднішній момент у мене немає інформації, якщо ви вважаєте, що треба відкрити провадження, я чекаю від вас заяви про злочин, ми його відкриваємо.
ParlaMint-UA_2021-02-18-m0.u41.p5.sent1	Дякую.
ParlaMint-UA_2021-02-18-m0.u42.p1.sent1	Кожем’якін Андрій Анатолійович.
ParlaMint-UA_2021-02-18-m0.u43.p1.sent1	Шановна пані Ірино, доброго дня!
ParlaMint-UA_2021-02-18-m0.u43.p1.sent2	Я не можу з вами погодитись, що "історична" (в лапках) реформа Генеральної прокуратури відбулася в 2019-му, можна її там називати Рябошапки або вашим прізвищем, я з цим не погоджуюсь.
ParlaMint-UA_2021-02-18-m0.u43.p1.sent3	Чому?
ParlaMint-UA_2021-02-18-m0.u43.p1.sent4	Тому що основна реформа і головна історична Генеральної прокуратури пройшла тут в стінах цього залу в 2014 році 14 жовтня.
ParlaMint-UA_2021-02-18-m0.u43.p1.sent5	І цей законопроект вся Європа схвалила і дали нам можливість це зробити.
ParlaMint-UA_2021-02-18-m0.u43.p2.sent1	У мене два питання.
ParlaMint-UA_2021-02-18-m0.u43.p3.sent1	Перше.
ParlaMint-UA_2021-02-18-m0.u43.p3.sent2	Своєю реформою ви ліквідували прокурорське самоврядування.
ParlaMint-UA_2021-02-18-m0.u43.p3.sent3	Буде воно відновлено, тобто конституційна комісія дисциплінарна працюватиме чи ні?
ParlaMint-UA_2021-02-18-m0.u43.p3.sent4	Це перше питання.
ParlaMint-UA_2021-02-18-m0.u43.p4.sent1	І друге питання.
ParlaMint-UA_2021-02-18-m0.u43.p4.sent2	Це питання стосується Ради прокурорів.
ParlaMint-UA_2021-02-18-m0.u43.p4.sent3	Скажіть, будь ласка, коли останній раз.
ParlaMint-UA_2021-02-18-m0.u43.p4.sent4	Ви говорили про шість нарад, я розумію, я колись там працював теж в органах і шість нарад я проводив за півдня.
ParlaMint-UA_2021-02-18-m0.u43.p4.sent5	Тому, коли була останній раз Рада прокурорів, засідала?
ParlaMint-UA_2021-02-18-m0.u43.p4.sent6	Якщо можна.
ParlaMint-UA_2021-02-18-m0.u43.p5.sent1	Дякую.
ParlaMint-UA_2021-02-18-m0.u44.p1.sent1	Дякую за запитання.
ParlaMint-UA_2021-02-18-m0.u44.p1.sent2	Теж дуже влучно.
ParlaMint-UA_2021-02-18-m0.u44.p2.sent1	Стосовно нарад, про які ви говорите, – це координаційні наради.
ParlaMint-UA_2021-02-18-m0.u44.p3.sent1	Що таке координаційна робота у правоохоронній системі, я у вас перепрошую, дуже й дуже багато років взагалі прокурори забули що таке.
ParlaMint-UA_2021-02-18-m0.u44.p3.sent2	І координаційні наради мають документ, який потім виконується кожним органом правопорядку – Нацполом, СБУ, ДБР і так далі, враховуючи те, стосовно чого стосувалася координаційна рада.
ParlaMint-UA_2021-02-18-m0.u44.p3.sent3	Тому не плутайте наради кожного дня.
ParlaMint-UA_2021-02-18-m0.u44.p3.sent4	Це серйозна підготовка до наради і конкретне виконання цієї наради – від 3 місяців до року.
ParlaMint-UA_2021-02-18-m0.u44.p3.sent5	Тому, колеги, це про зовсім інше.
ParlaMint-UA_2021-02-18-m0.u44.p4.sent1	Що стосується самоврядування?
ParlaMint-UA_2021-02-18-m0.u44.p4.sent2	Я вам так само дуже вдячна за питання.
ParlaMint-UA_2021-02-18-m0.u44.p4.sent3	Давайте повернемося.
ParlaMint-UA_2021-02-18-m0.u44.p4.sent4	І знов таки у комітеті є законопроект.
ParlaMint-UA_2021-02-18-m0.u44.p4.sent5	З 1 вересня у нас відбувається відновлення роботи тих "Перехідних положень", який блокували.
ParlaMint-UA_2021-02-18-m0.u44.p4.sent6	І для нас дуже важливо, щоб органи самоврядування прокурорського почали працювати належним чином.
ParlaMint-UA_2021-02-18-m0.u44.p4.sent7	Це стосується і всеукраїнської конференції прокурорів, це стосується формування Ради прокурорів, це стосується нашої Кваліфкомісії.
ParlaMint-UA_2021-02-18-m0.u44.p4.sent8	Тому що без нормальної ефективної, швидкої роботи ми не наповнимо, 30 відсотків у нас зараз дефіцит кадрів, ми не наповнимося, і ми не зможемо активно притягати до відповідальності прокурорів, які були неетичні, непрофесійні і так далі.
ParlaMint-UA_2021-02-18-m0.u44.p5.sent1	Подивіться уважно звіт, він є у вас і СЕДО, ми його надсилали, там чітко вказана діяльність генеральної інспекції і чітко вказувалися всі кроки, які пов’язані з притягненням прокурорів до дисциплінарної відповідальності.
ParlaMint-UA_2021-02-18-m0.u44.p6.sent1	Дякую.
ParlaMint-UA_2021-02-18-m0.u45.p1.sent1	Макар, вибачте, час вже вичерпаний.
ParlaMint-UA_2021-02-18-m0.u45.p1.sent2	Час на виступи вичерпаний.
ParlaMint-UA_2021-02-18-m0.u45.p2.sent1	Будь ласка, сідайте Ірина Валентинівна.
ParlaMint-UA_2021-02-18-m0.u45.p3.sent1	До слова запрошується голова Комітету Верховної Ради України з питань правової діяльності Денис Анатолійович Монастирський.
ParlaMint-UA_2021-02-18-m0.u45.p3.sent2	Регламент – до 10 хвилин.
ParlaMint-UA_2021-02-18-m0.u46.p1.sent1	Шановний головуючий, шановні колеги, шановні громадяни України!
ParlaMint-UA_2021-02-18-m0.u46.p1.sent2	Вчора, 17 лютого, Комітет з питань правоохоронної діяльності розглянув на своєму засіданні звіт Генерального прокурора.
ParlaMint-UA_2021-02-18-m0.u46.p2.sent1	Можу сказати, що це завдяки нашому з вами рішенню про підвищення парламентського контролю сьогодні ми бачимо і особистий звіт Генерального прокурора.
ParlaMint-UA_2021-02-18-m0.u46.p2.sent2	Тому ми можемо з вами засвідчити про ефективність парламентського контролю, яка однозначно зросла за останній рік.
ParlaMint-UA_2021-02-18-m0.u46.p3.sent1	Хочу нагадати, що такий особистий звіт Генерального прокурора за минулі роки востаннє був у 2017 році.
ParlaMint-UA_2021-02-18-m0.u46.p3.sent2	Це пов’язано, в тому числі, через те, що попередні прокурори не змогли відзвітувати на той період і не справилися вже на півдорозі.
ParlaMint-UA_2021-02-18-m0.u46.p3.sent3	Тому, колеги, наше рішення реалізовується, і це приємно говорити.
ParlaMint-UA_2021-02-18-m0.u46.p4.sent1	Наступний звіт, і Генеральний прокурор тут подає приклад іншим правоохоронним органам, які також мають прозвітувати перед Верховною Радою, наступним, я думаю, що буде представник Державного бюро розслідування, але першим і за стан злочинності сьогодні, і по питанню реформи відповідає особисто Генеральний прокурор.
ParlaMint-UA_2021-02-18-m0.u46.p5.sent1	Нагадаю, що майже рік тому, 17 березня, вперше в історії України Генеральним прокурором стала жінка – Ірина Венедіктова.
ParlaMint-UA_2021-02-18-m0.u46.p5.sent2	Вона почала свій шлях на цій високій посаді у надзвичайно складний час – час пандемії, локдауну і, звичайно, непростої триваючої реформи, яка розпочата була за півроку до цього.
ParlaMint-UA_2021-02-18-m0.u46.p5.sent3	Ця реформа триває і зараз.
ParlaMint-UA_2021-02-18-m0.u46.p5.sent4	Я радий, що ми можемо сьогодні говорити про завершення одного з етапів реформи, а саме – кадрове перезавантаження органів прокуратури, в якому взяли участь понад 11 тисяч прокурів, з яких успішно пройшли і залишилися на посадах на сьогодні понад 7 тисяч прокурів.
ParlaMint-UA_2021-02-18-m0.u46.p6.sent1	Сьогодні оновлений Офіс Генерального прокурора, обласні прокуратури, і ми очікуємо, що вже протягом наступного місяця почнуть роботу окружні прокуратури.
ParlaMint-UA_2021-02-18-m0.u46.p6.sent2	І тут, звичайно, я хотів би звернути увагу і Генерального прокурора, і колег по залу, і всіх правоохоронних органів на те, щоби була чітка узгодженість нових підрозділів прокуратури, поліції, суду і інших правоохоронних органів відповідно до нової карти адміністративних районів, які ми затвердили в минулому році.
ParlaMint-UA_2021-02-18-m0.u46.p6.sent3	Це дуже важливо для того, щоби громадяни відчували можливість і досяжність і слідства, і дізнання, і, власне, прокуратури, і суду, що є дуже важливим.
ParlaMint-UA_2021-02-18-m0.u46.p7.sent1	Що можна сказати про роботу прокурора за минулий рік, адже це мова іде про звіт.
ParlaMint-UA_2021-02-18-m0.u46.p8.sent1	Перше.
ParlaMint-UA_2021-02-18-m0.u46.p8.sent2	Звичайно, приємно відзначити, що активізована робота з протидії корупційним правопорушенням, сподіваюсь, що кількість обвинувальних актів, які пішли до суду, співпадуть з кількістю обвинувальних вироків.
ParlaMint-UA_2021-02-18-m0.u46.p8.sent3	Адже тут це випробовування не тільки для правоохоронної системи, але і для судової системи, яка, на жаль, сьогодні переживає не кращі роки.
ParlaMint-UA_2021-02-18-m0.u46.p9.sent1	І погоджуюсь з вами, пані Генеральний прокурор, про те, що велика надія в цьому питанні є на нового очільника Спеціалізованої антикорупційної прокуратури, який має бути обраним і чітко і незалежним від будь-якого впливу.
ParlaMint-UA_2021-02-18-m0.u46.p9.sent2	Також вплинула і ми відзначили важливу роль прокуратури в протидії правопорушення в бюджетній сфері.
ParlaMint-UA_2021-02-18-m0.u46.p9.sent3	Згідно вашого звіту, за минулий рік збільшилися надходження від сплати податків до бюджету на майже 50 мільярдів гривень, а це забезпечено завдяки належній протидії ключовим схемам ухилення від сплати податків.
ParlaMint-UA_2021-02-18-m0.u46.p10.sent1	Але ми всі розуміємо, що це лише початок і основні схеми і їх подолання лежать в обов’язку правоохоронних органів.
ParlaMint-UA_2021-02-18-m0.u46.p10.sent2	Все, що потрібно від відповідних профільних комітетів, зокрема, з питань податків, митної діяльності зроблено або робиться на даний момент.
ParlaMint-UA_2021-02-18-m0.u46.p11.sent1	Колеги, я хочу відзначити також вагому роль і розпочату роботу по захисту інвестицій, які надходять в Україну.
ParlaMint-UA_2021-02-18-m0.u46.p11.sent2	Створено спеціальний підрозділ в Офісі Генерального прокурора.
ParlaMint-UA_2021-02-18-m0.u46.p11.sent3	Я також вважаю, що це лише початок, але однозначно він має сприяти покращенню бізнес-клімату в Україні і сприяти інвестуванню коштів в Україні.
ParlaMint-UA_2021-02-18-m0.u46.p11.sent4	Також в цьому контексті хочу зазначити і ефективну діяльність спеціальної комісії, яка утворена нами з вами по захисту інвесторів.
ParlaMint-UA_2021-02-18-m0.u46.p12.sent1	Також очевидними є реалізовані заходи з метою формування в суспільстві об’єктивної думки щодо діяльності прокуратури і підвищення рівня довіри до цієї інституції.
ParlaMint-UA_2021-02-18-m0.u46.p12.sent2	Адже, звичайно, довіра – це та база, на якій ми з вами, суспільство може довіряти більше повноважень будь-якому правоохоронному органу.
ParlaMint-UA_2021-02-18-m0.u46.p12.sent3	Лише спочатку – підвищення довіри і далі збільшення можливих повноважень.
ParlaMint-UA_2021-02-18-m0.u46.p13.sent1	Разом з тим є дуже багато що сказати для удосконалення роботи прокуратури.
ParlaMint-UA_2021-02-18-m0.u46.p14.sent1	В першу чергу хочу сказати, що за наслідками, і сьогодні це згадувалось, реформи є понад 1,5 тисячі позовів щодо незаконного звільнення.
ParlaMint-UA_2021-02-18-m0.u46.p14.sent2	І на сьогодні вже близько 300 судових рішень про поновлення на роботі.
ParlaMint-UA_2021-02-18-m0.u46.p14.sent3	Звичайно, це є і проблемою Закону 113 так званого, який ми з вами ухвалювали в цій залі, і практика реалізації роботи прокуратури в тому числі.
ParlaMint-UA_2021-02-18-m0.u46.p15.sent1	Я хочу наголосити, що особливо в ці дні, дні пам’ятні – річниці розстрілів на Майдані, мають ще раз і ще раз звучати справи Майдану.
ParlaMint-UA_2021-02-18-m0.u46.p15.sent2	Так, дуже добре, що вони почали більш інтенсивно розслідуватись.
ParlaMint-UA_2021-02-18-m0.u46.p15.sent3	Але ми вимагаємо, як і все суспільство, завершення досудового розслідування по справах Майдану.
ParlaMint-UA_2021-02-18-m0.u46.p15.sent4	Все, що потрібно, Верховна Рада зробила або зробить в найближчий час.
ParlaMint-UA_2021-02-18-m0.u46.p15.sent5	І тут я говорю про процедуру спеціального досудового розслідування, яку ми підтримали в першому читанні буквально вчора.
ParlaMint-UA_2021-02-18-m0.u46.p16.sent1	Пріоритетом повинна стати в діяльності органів прокуратури протидія злочинам, які вчиняються організованими злочинними угрупуваннями.
ParlaMint-UA_2021-02-18-m0.u46.p16.sent2	Звичайно, це найбільша проблема, яка впливає на всю криміногенну ситуацію в країні.
ParlaMint-UA_2021-02-18-m0.u46.p17.sent1	Важливі є злочини, які вчиняються, і протидія злочинам, які вчиняються у військовій, оборонній сфері, захисту екології, які впливають на все населення країни, боротьба з кіберзлочинами і домашнє насильство.
ParlaMint-UA_2021-02-18-m0.u46.p17.sent2	Це ті ключові теми, з якими найбільше сьогодні і звертаються громадяни.
ParlaMint-UA_2021-02-18-m0.u46.p18.sent1	Хочу сказати, що до Верховної Ради України подвоїлась кількість звернень, зокрема, до нашого комітету зі скаргами на дії правоохоронних органів, в тому числі на дії прокурорів.
ParlaMint-UA_2021-02-18-m0.u46.p18.sent2	І тому я прошу звернути особливу увагу на роботу з громадянами, на комунікацію і чітку роботу з ними в межах, визначених законом і кримінально-процесуальним законодавством.
ParlaMint-UA_2021-02-18-m0.u46.p19.sent1	Хотів би зазначити, що ми покладаємо на Генерального прокурора великі очікування і сподівання.
ParlaMint-UA_2021-02-18-m0.u46.p19.sent2	В першу чергу, що сказав мій колега Андрій Кожем’якін, ми сподіваємось і очікуємо, що в цьому році поновлять свою роботу органи прокурорського самоврядування – це важливо.
ParlaMint-UA_2021-02-18-m0.u46.p19.sent3	Ми очікуємо, що кадрове перезавантаження, яке відбулося, дасть можливість ефективно працювати прокурорам і поповнення нових кадрів буде відбуватися виключно за професійним характером, а також за принципом доброчесності.
ParlaMint-UA_2021-02-18-m0.u46.p20.sent1	Ми нарешті очікуємо всіх проваджень, пов’язаних з злочинами, скоєними під час Революції Гідності.
ParlaMint-UA_2021-02-18-m0.u46.p20.sent2	Ми очікуємо подальшого зменшення рівня злочинності в державі, особливо це стосується тяжких і особливо тяжких злочинів, а також дрібних так званих злочинів, на які, можливо, органи правопорядку звертають меншу увагу, але людям вони впадають в око найбільше.
ParlaMint-UA_2021-02-18-m0.u46.p20.sent3	Це те, що стосується їхнього міста, будинку, вулиці.
ParlaMint-UA_2021-02-18-m0.u46.p20.sent4	На це треба звернути особливу увагу, а особливо на кількість латентних злочинів в цій сфері.
ParlaMint-UA_2021-02-18-m0.u46.p21.sent1	Ми схвалюємо і очікуємо Концепцію розвитку органів правопорядку як органів юстиції, яка має бути розроблена і затверджена, і по ній ми маємо продовжити реформу органів юстиції.
ParlaMint-UA_2021-02-18-m0.u46.p22.sent1	А також, я вже згадував це і на завершення ще раз хочу сказати, що має бути узгоджено дії і реформування і утворення нових підрозділів прокуратури, суду і поліції для того, щоб громадяни, і весь механізм міг працювати, і громадяни відчули, що ця система дійсно ефективно працює.
ParlaMint-UA_2021-02-18-m0.u46.p23.sent1	Дякую вам за увагу.
ParlaMint-UA_2021-02-18-m0.u46.p23.sent2	Комітет прийняв рішення, власне, згідно Регламенту – рекомендував Верховній Раді взяти звіт Генерального прокурора до відома.
ParlaMint-UA_2021-02-18-m0.u46.p24.sent1	Дякую вам.
ParlaMint-UA_2021-02-18-m0.u47.p1.sent1	Дякую, Денис Анатолійович.
ParlaMint-UA_2021-02-18-m0.u47.p2.sent1	Шановні колеги, зараз в нас за Регламентом обговорення від фракцій і груп, тому прошу записатися на виступи до 3 хвилин від кожної фракції та групи.
ParlaMint-UA_2021-02-18-m0.u48.p1.sent1	Совсун Інна Романівна.
ParlaMint-UA_2021-02-18-m0.u50.p1.sent1	Железняк?
ParlaMint-UA_2021-02-18-m0.u50.p1.sent2	Шановні колеги, не буде ніхто виступати від "Голосу"?
ParlaMint-UA_2021-02-18-m0.u50.p2.sent1	Сухов Олександр Сергійович.
ParlaMint-UA_2021-02-18-m0.u51.p1.sent1	Доброго дня!
ParlaMint-UA_2021-02-18-m0.u51.p1.sent2	Прошу передати слово Вельможному з трибуни.
ParlaMint-UA_2021-02-18-m0.u52.p1.sent1	Вельможний Сергій Анатолійович.
ParlaMint-UA_2021-02-18-m0.u53.p1.sent1	Доброго дня, колеги!
ParlaMint-UA_2021-02-18-m0.u53.p1.sent2	Доброго дня, пані Генеральний прокурор!
ParlaMint-UA_2021-02-18-m0.u53.p1.sent3	Сергій Вельможний, Луганщина.
ParlaMint-UA_2021-02-18-m0.u53.p1.sent4	Хочу казати за наболіле – за результати роботи Тимчасової слідчої комісії по фактам пожеж на Луганщині.
ParlaMint-UA_2021-02-18-m0.u53.p2.sent1	Всім вже стало відомо, з причини бездіяльності яких посадових осіб військово-цивільної адміністрації сталися двічі ці пожежі та загинули люди.
ParlaMint-UA_2021-02-18-m0.u53.p2.sent2	Але, на жаль, для перевірки цих обставин правоохоронні органи не рухаються.
ParlaMint-UA_2021-02-18-m0.u53.p3.sent1	Пані Генеральний прокурор, прошу вас надати підтримку прокурору області – це єдиний з Державним бюро розслідувань орган, який має можливості працювати в цьому напрямку.
ParlaMint-UA_2021-02-18-m0.u53.p4.sent1	По-друге, питання бездіяльності щодо розслідування злочину відносно чотирьох народних депутатів України, а саме перешкоджання на Луганщині депутатській діяльності.
ParlaMint-UA_2021-02-18-m0.u53.p4.sent2	Цей злочин розслідується майже рік.
ParlaMint-UA_2021-02-18-m0.u53.p4.sent3	Рішення не прийнято.
ParlaMint-UA_2021-02-18-m0.u53.p5.sent1	По-третє, щодо неодноразових звернень народних депутатів Луганщини Шахова, Сухова, Лукашева, Ткаченка, Горбенка про факти корупції, службових зловживань, розкрадань з боку посадових осіб військово-цивільної адміністрації на Луганщині.
ParlaMint-UA_2021-02-18-m0.u53.p5.sent2	Чи потрібно створювати тимчасову слідчу комісію для перевірки зловживань під час "Великого будівництва"?
ParlaMint-UA_2021-02-18-m0.u53.p5.sent3	Чи можливо нарешті розслідувати ці зловживання і ці злочини?
ParlaMint-UA_2021-02-18-m0.u53.p6.sent1	За зверненнями народних депутатів порушено більше ста кримінальних проваджень, які на цей час не розслідувані.
ParlaMint-UA_2021-02-18-m0.u53.p6.sent2	Саме головне – це вбивство Сергія Самарського.
ParlaMint-UA_2021-02-18-m0.u53.p6.sent3	Чотири роки не розслідується це провадження.
ParlaMint-UA_2021-02-18-m0.u53.p6.sent4	Скільки потрібно з трибуни Сергію Шахову нагадувати про не розслідувані злочини, вчинені губернатором Гайдаєм?
ParlaMint-UA_2021-02-18-m0.u53.p7.sent1	Прошу вас, пані Генеральний прокурор, взяти на контроль розслідування всіх зазначених фактів.
ParlaMint-UA_2021-02-18-m0.u53.p8.sent1	Дякую.
ParlaMint-UA_2021-02-18-m0.u53.p8.sent2	Сергій Вельможний, Луганщина, група "Довіра".
ParlaMint-UA_2021-02-18-m0.u54.p1.sent1	Качура Олександр Анатолійович.
ParlaMint-UA_2021-02-18-m0.u55.p1.sent1	Олександр Качура, фракція "Слуга народу".
ParlaMint-UA_2021-02-18-m0.u55.p1.sent2	Шановна Ірино Валентинівно, дякую вам за доповідь.
ParlaMint-UA_2021-02-18-m0.u55.p1.sent3	Я просив би вас, щоб наша комунікація з парламентом вона була постійною, а не тільки під час того, коли в нас відбуваються такі зустрічі, які передбачені законом.
ParlaMint-UA_2021-02-18-m0.u55.p2.sent1	Дійсно, пам’ятаєте, коли ми вас призначали, я вам говорив, що це не крісло Генерального прокурора, а це фактично є електричне крісло.
ParlaMint-UA_2021-02-18-m0.u55.p2.sent2	Так і сталося.
ParlaMint-UA_2021-02-18-m0.u55.p3.sent1	Ми розуміємо, що дуже складно, що та система, яка формувалася десятиріччями, її дуже важко реформувати та змінити.
ParlaMint-UA_2021-02-18-m0.u55.p3.sent2	Ми бачимо позитивні кроки, однозначно, ми бачимо позитивні зміни, вони поки що є точковими.
ParlaMint-UA_2021-02-18-m0.u55.p3.sent3	Ми розуміємо, що вам доводиться багато чого робити в ручному режимі.
ParlaMint-UA_2021-02-18-m0.u55.p3.sent4	Але нам би хотілося всім, як українським громадянам, однозначно, всім депутатам і вам, щоб ті, хто крав останні роки, хто займався фактично знищенням нашої державності, вони понесли відповідальність.
ParlaMint-UA_2021-02-18-m0.u55.p3.sent5	І те, щоб все-таки весна прийшла.
ParlaMint-UA_2021-02-18-m0.u55.p4.sent1	Весна прийде, я впевнений в цьому.
ParlaMint-UA_2021-02-18-m0.u55.p4.sent2	І давайте спільними зусиллями зробимо все для цього.
ParlaMint-UA_2021-02-18-m0.u55.p4.sent3	Тому що якщо вам чогось не вистачає, якщо треба прийняти якийсь закон для того, щоб розслідувалися справи Майдану, щоб у нас припинилися рейдерства, щоб розслідувалася абсолютна більшість справ, давайте ми створимо робочу групу, в яку ввійдуть всі депутати від всіх політичних фракцій і з публічною позицією вийдемо і приймемо необхідні закони, якщо вам щось заважає.
ParlaMint-UA_2021-02-18-m0.u55.p5.sent1	Найголовніше, і це запит суспільства, після миру – це справедливість.
ParlaMint-UA_2021-02-18-m0.u55.p5.sent2	Тому хотілося, щоб все-таки ця справедливість настала, тому що до мене надходять звернення весь час, наприклад, (я прошу вас записати, зафіксувати), товариство з обмеженою відповідальністю "Нові перспективи", це в Рівненській області.
ParlaMint-UA_2021-02-18-m0.u55.p5.sent3	Вони з 2014 року б’ються в тому, щоб своє майно повернути, яке в них незаконно забрали, просто "віджали" рейдери.
ParlaMint-UA_2021-02-18-m0.u55.p6.sent1	І коли ми звертаємося до Генеральної прокуратури, Генеральна прокуратура направляє це до місцевої прокуратури і вона пише відписку: "Все добре, ми розслідуємо".
ParlaMint-UA_2021-02-18-m0.u55.p6.sent2	З 2014 року.
ParlaMint-UA_2021-02-18-m0.u55.p6.sent3	Тому що це і справедливість – це рівність і швидкість вирішення цього питання.
ParlaMint-UA_2021-02-18-m0.u55.p7.sent1	Тому, однозначно, ми продовжуємо роботу, ми продовжуємо реформування разом з вами органів прокуратури.
ParlaMint-UA_2021-02-18-m0.u55.p7.sent2	Ми розраховуємо на швидку вашу реакцію на всі наші депутатські звернення.
ParlaMint-UA_2021-02-18-m0.u55.p7.sent3	І ми розраховуємо на те, що всі українські громадяни, вони відчують, що все-таки справедливість в Україні є, і це не просто слова, які записані нормами в Конституції про те, що в нас правова держава, а це дійсно так і є.
ParlaMint-UA_2021-02-18-m0.u55.p7.sent4	І давайте ми це реалізуємо і щоб нам було несоромно ні за свою роботу, ні за Генерального прокурора, якого ми призначаємо.
ParlaMint-UA_2021-02-18-m0.u55.p8.sent1	Дякую.
ParlaMint-UA_2021-02-18-m0.u56.p1.sent1	Славицька Антоніна Керимівна.
ParlaMint-UA_2021-02-18-m0.u57.p1.sent1	Прошу Мамці Григорію Миколайовичу передати слово.
ParlaMint-UA_2021-02-18-m0.u58.p1.sent1	Мамка Григорій Миколайович.
ParlaMint-UA_2021-02-18-m0.u59.p1.sent1	Шановні народні депутати, шановний Генеральний прокурор!
ParlaMint-UA_2021-02-18-m0.u59.p1.sent2	По суті, прослухали сьогодні звіт про результати роботи за рік.
ParlaMint-UA_2021-02-18-m0.u59.p1.sent3	Це в історії перша така презентація роботи.
ParlaMint-UA_2021-02-18-m0.u59.p1.sent4	Але все-таки, на мою думку, я думаю, що це у вас є в думках, а я попробую це озвучити і сказати: дякую вам, народні депутати, що ви прийняли зміни до Закону "Про прокуратуру".
ParlaMint-UA_2021-02-18-m0.u59.p1.sent5	Але цими змінами до Закону "Про прокуратуру", які названі були реформою, ви зупинили добір і заповнення вакансій в Офісі Генерального прокурора.
ParlaMint-UA_2021-02-18-m0.u59.p2.sent1	Я не розумію, як можна було прописати і проголосувати в законі, це було до вас, про те, що може особа подати документи, коли має два роки юридичного стажу, а якого, де працювала – невідомо, не вказано в законі, але цим заблокувати кількість співробітників прокуратури.
ParlaMint-UA_2021-02-18-m0.u59.p3.sent1	Навантаження, яке відбувається кожного року, воно не зменшується.
ParlaMint-UA_2021-02-18-m0.u59.p3.sent2	Зменшуються десь показники реєстрації, десь по тяжкості злочинів, десь по відшкодуванню збитків, десь заволокітили те провадження, але фізично кількість співробітників повинна бути укомплектована на 100 відсотків.
ParlaMint-UA_2021-02-18-m0.u59.p4.sent1	Чому я концептуально і принципово ставлю позицію по Генеральній прокуратурі?
ParlaMint-UA_2021-02-18-m0.u59.p4.sent2	Згідно закону кажуть про самостійну незалежність слідчого, прокурора.
ParlaMint-UA_2021-02-18-m0.u59.p4.sent3	Але, на мою думку, самостійної незалежності слідчого, її просто не існує, вона визначається в двох аспектах.
ParlaMint-UA_2021-02-18-m0.u59.p5.sent1	Перший аспект – це самостійне прийняття рішення.
ParlaMint-UA_2021-02-18-m0.u59.p5.sent2	На даний час в законі приймається рішення слідчим за згодою із прокурором або прокурором.
ParlaMint-UA_2021-02-18-m0.u59.p5.sent3	Так влаштований закон.
ParlaMint-UA_2021-02-18-m0.u59.p5.sent4	Чому я і кажу, що сам прокурор, сама його процесуальна функція процесуального керівництв, вона є основною.
ParlaMint-UA_2021-02-18-m0.u59.p6.sent1	На даний час некомплект по прокуратурі, на мою інформацію, складає біля 40 відсотків.
ParlaMint-UA_2021-02-18-m0.u59.p6.sent2	Необхідно говорити депутатам про ті речі, що необхідно змінювати закон і дозволити молоді подавати документи і приймати участь в конкурсі на зайняття посад.
ParlaMint-UA_2021-02-18-m0.u59.p6.sent3	А коли буде 100 відсотків укомплектування Офісу Генерального прокурора, місцевих прокуратур і тих осіб, на яких покладена функція згідно закону, – процесуального керівництва, тоді і можна давати реальні показники і результати, за них відповідати.
ParlaMint-UA_2021-02-18-m0.u59.p7.sent1	На мою думку необхідно більше ініціювати змін до законодавства, щоб запустити повноцінно роботу Генеральної прокуратури.
ParlaMint-UA_2021-02-18-m0.u59.p8.sent1	Дякую вам.
ParlaMint-UA_2021-02-18-m0.u60.p1.sent1	Дякую.
ParlaMint-UA_2021-02-18-m0.u60.p2.sent1	Лубінець Дмитро Валерійович.
ParlaMint-UA_2021-02-18-m0.u61.p1.sent1	Шановні громадяни України, шановні народні депутати, президія, шановний Генеральний прокурор!
ParlaMint-UA_2021-02-18-m0.u61.p1.sent2	Депутатська група "За майбутнє" в цілому відзначає позитив.
ParlaMint-UA_2021-02-18-m0.u61.p1.sent3	Шановні народні депутати, у нас вперше Генеральний прокурор показує позитивний приклад, коли звітує в парламенті, який його призначав, за рік своєї роботи.
ParlaMint-UA_2021-02-18-m0.u61.p2.sent1	Якщо чесно, я дуже уважно слухав вашу доповідь.
ParlaMint-UA_2021-02-18-m0.u61.p2.sent2	Я хотів би, щоб всі народні депутати так само уважно слухали, а не ходили по залу.
ParlaMint-UA_2021-02-18-m0.u61.p2.sent3	Бо повагу Генерального прокурора до парламенту ми побачили, він відзвітував, а повага парламенту, ну вибачте, давайте теж показувати приклади.
ParlaMint-UA_2021-02-18-m0.u61.p3.sent1	Депутатська група "За майбутнє" складається виключно з мажоритарників, ми всі відмічаємо позитивні зміни, які відбуваються на місцях і, дійсно, рівень комунікації прокурорів став кращий і вищий.
ParlaMint-UA_2021-02-18-m0.u61.p3.sent2	І це стосується не тільки народних депутатів, а й наших виборців, всі відмічають, що зайти до районного прокурора, до обласного прокурора, стало набагато легше.
ParlaMint-UA_2021-02-18-m0.u61.p3.sent3	І ми вважаємо, що це є теж позитивний приклад.
ParlaMint-UA_2021-02-18-m0.u61.p3.sent4	Крім цього набагато більше довіри до інституції прокурорів на місцях і ми хочемо, щоб ця практика дійсно продовжувалась.
ParlaMint-UA_2021-02-18-m0.u61.p4.sent1	Також як голова профільного комітету, пані Ірина, який відповідає за тимчасово окуповані території, за АР Крим, я окремо хотів би подякувати за прокурорів, які займаються Кримом, і які займаються окупованою територією Донецької і Луганської областей.
ParlaMint-UA_2021-02-18-m0.u61.p5.sent1	Водночас є проблеми і ми хочемо, щоб від вашого Офісу надійшли законодавчі зміни, які допоможуть вам в розслідуванні, якомога скорішому розслідуванні злочинів, які відбувалися і відбуваються на території Автономної Республіки Крим, і на території окупованої частини Донецької, Луганської областей.
ParlaMint-UA_2021-02-18-m0.u61.p6.sent1	Також до нас надходять численні звернення громадян, які або відбували покарання, або до окупації Донецької, Луганської областей почалися судові засідання щодо їхньої провини.
ParlaMint-UA_2021-02-18-m0.u61.p6.sent2	На жаль, всі матеріали залишилися на окупованій території і фактично 7 років люди ходять в статусі, у процесуальному статусі або обвинувачуваних і не розуміють, яким чином можна закінчувати ці судові розслідування.
ParlaMint-UA_2021-02-18-m0.u61.p7.sent1	Також є одна проблема для Донецької і Луганської області – це немає судово-експертної установи для Донецької і Луганської області, і це затягує час у розслідуванні, що теж негативно впливає.
ParlaMint-UA_2021-02-18-m0.u61.p8.sent1	В цілому депутатська група "Довіра", депутатська група "За майбутнє" відмічає позитив і довіру.
ParlaMint-UA_2021-02-18-m0.u62.p1.sent1	Гончаренко Олексій Олексійович.
ParlaMint-UA_2021-02-18-m0.u63.p1.sent1	Олексій Гончаренко, "Європейська солідарність".
ParlaMint-UA_2021-02-18-m0.u63.p1.sent2	Шановні друзі, ми заслухали звіт Генерального прокурора, але ми чомусь не почули: а де ж ті високопосадовці, які сіли за грати за цей рік, а де повернуті мільярди з "великого крадівництва" чи з митниці, чи з інших сьогоднішніх корупційних годівниць?
ParlaMint-UA_2021-02-18-m0.u63.p1.sent3	Це те, що ми хотіли від вас почути, тому що це і є справжній звіт.
ParlaMint-UA_2021-02-18-m0.u63.p2.sent1	Ви знаєте, ми задавали вам це питання, я хотів би ще раз звернути вашу увагу.
ParlaMint-UA_2021-02-18-m0.u63.p2.sent2	Ви є захисниця права в Україні і ми вимагаємо від вас, щоб ви виконали рішення суду і припинили переслідування свободи слова у вигляді переслідування телеканалу "Прямий".
ParlaMint-UA_2021-02-18-m0.u63.p2.sent3	Ми вимагаємо від вас, щоб нарешті ті, хто рівно 7 років тому, от в цей морозний ранок, в такий же морозний ранок, вбивав десятками українців, щоб вони понесли за це відповідальність.
ParlaMint-UA_2021-02-18-m0.u63.p2.sent4	І коли ви відпускаєте беркутівців за два місяці до вироку, це означає, що справедливість не прийде, і ті, хто має бути покараний, не будуть покарані.
ParlaMint-UA_2021-02-18-m0.u63.p2.sent5	А ми всі цього чекаємо: і все суспільство, і вся країна, і вся держава.
ParlaMint-UA_2021-02-18-m0.u63.p3.sent1	Знаєте, ви себе назвали "оком государевым".
ParlaMint-UA_2021-02-18-m0.u63.p3.sent2	Я вам хочу сказати, що це цікаве порівняння.
ParlaMint-UA_2021-02-18-m0.u63.p3.sent3	Взагалі Феміда, богиня, вона має бути з пов’язкою на очах.
ParlaMint-UA_2021-02-18-m0.u63.p3.sent4	Але, знаєте, якщо ви вже хочете бути "оком государевым", то я вам хочу нагадати слова про те, що ви не бачите колоду в оці влади, при тому, що бачите скалку в оці опозиції – оце велика проблема, розумієте.
ParlaMint-UA_2021-02-18-m0.u63.p3.sent5	Коли в оці влади є такі колоди величезні, як пан Татаров, пан Єрмак, а їх ви не бачите, і оце велика проблема.
ParlaMint-UA_2021-02-18-m0.u63.p3.sent6	І тоді виникає питання, що ж з "оком" відбувається?
ParlaMint-UA_2021-02-18-m0.u63.p3.sent7	І я думаю, що вам тут треба дивитись.
ParlaMint-UA_2021-02-18-m0.u63.p4.sent1	Я хочу сказати вам, у нас сьогодні 18 лютого, до весни залишилось 10 днів.
ParlaMint-UA_2021-02-18-m0.u63.p4.sent2	І я хочу і прошу вас стати справжнім Генеральним прокурором України, справжньою захисницею закону і верховенства права.
ParlaMint-UA_2021-02-18-m0.u63.p4.sent3	І, якщо це так, то тоді не буде такого, що зараз в сесійній залі сидить депутат від "Слуги народу", про якого Зеленський сказав у вересні місяці, що він буде сидіти у в’язниці, а він сидить тут в залі і з прокурором він зустрічається не в залі суду, а зустрічається, слухаючи ваш звіт.
ParlaMint-UA_2021-02-18-m0.u63.p5.sent1	Я хочу сказати вам, що якщо дійсно приходить весна, то мають підготуватися оточення Зеленського: Єрмак, Татаров, всі інші депутати від "Слуги народу", які сьогодні тут займаються корупцією – приготуватися до посадки.
ParlaMint-UA_2021-02-18-m0.u63.p5.sent2	І тоді суспільство скаже: "Ви справжній Генеральний прокурор!"
ParlaMint-UA_2021-02-18-m0.u63.p5.sent3	Ми на це чекаємо і я сподіваюсь, що наступний звіт ваш почнеться саме з цих слів: "Ми боремося з корупцією тут і зараз, а не розповідаємо вам якісь історії".
ParlaMint-UA_2021-02-18-m0.u63.p6.sent1	Дякую.
ParlaMint-UA_2021-02-18-m0.u64.p1.sent1	Кириленко Іван Григорович.
ParlaMint-UA_2021-02-18-m0.u64.p2.sent1	Кожем’якін Андрій Анатолійович.
ParlaMint-UA_2021-02-18-m0.u65.p1.sent1	Доброго дня, шановні колеги!
ParlaMint-UA_2021-02-18-m0.u65.p1.sent2	Шановна пані Ірина, я ще раз хочу повторити те, що я казав під час задавання питання.
ParlaMint-UA_2021-02-18-m0.u65.p1.sent3	Мені здається, все ж таки ви зі мною погодитесь, що реформа історична, знову-таки без лапок, вона відбулася не з змінами до Закону "Про прокуратуру" у 2019 році і кому це було вигідно – ще невідомо до цих пір, а 10 жовтня у 2014 році.
ParlaMint-UA_2021-02-18-m0.u65.p2.sent1	До речі, 5 років ми займалися в цьому парламенті разом з міжнародними експертами і в тому числі з вашим учбовим закладом тоді, ви нам теж допомагали відпрацьовувати цю реформу про прокуратуру.
ParlaMint-UA_2021-02-18-m0.u65.p2.sent2	Ми отримали схвальний висновок Венеційської комісії, Європейського Союзу.
ParlaMint-UA_2021-02-18-m0.u65.p2.sent3	І те, що ми взяли на себе зобов’язання з 1996 року, в 14-му році, в кінці кінців, хоча було дуже складно, повірте мені, навіть з тією владою післямайданною, яка була в 14-му році, це зробити.
ParlaMint-UA_2021-02-18-m0.u65.p3.sent1	Що відбулося тепер по так званим змінам 2019 року.
ParlaMint-UA_2021-02-18-m0.u65.p3.sent2	Ще раз кажу, дуже прикро, що сьогодні майже знищено дійсно це прокурорське самоврядування, ліквідована комісія дисциплінарна, яка повинна займатися добором кадрів, яка повинна виносити дисциплінарні якісь, вибачте, поради тим чи іншим прокурорам.
ParlaMint-UA_2021-02-18-m0.u65.p3.sent3	Це перше.
ParlaMint-UA_2021-02-18-m0.u65.p4.sent1	Друге.
ParlaMint-UA_2021-02-18-m0.u65.p4.sent2	Сьогодні ми маємо повернення, на жаль, повернення всього того, що ми зробили в 2014 році в обов’язках Генерального прокурора, про що нас Європа дуже сильно попереджала і не хотіла погоджувати, повернення до тих самих функціональних можливостей.
ParlaMint-UA_2021-02-18-m0.u65.p4.sent3	Сьогодні в цих змінах що мається на увазі.
ParlaMint-UA_2021-02-18-m0.u65.p4.sent4	Сьогодні Генеральний прокурор, на жаль, він сам створює кадрові комісії, він сам їх ліквідовує, він сам наказує, він сам приймає, займає, все робить сам.
ParlaMint-UA_2021-02-18-m0.u65.p4.sent5	Тобто те, що ми не хотіли і нам казали, це не правильно, воно знов повернулося.
ParlaMint-UA_2021-02-18-m0.u65.p5.sent1	Тому я вважаю, що повернення, як ви сьогодні сказали, ми будемо сподіватися, що це відбудеться.
ParlaMint-UA_2021-02-18-m0.u65.p5.sent2	Я хочу сказати, що хотіли ми почути в вашому звіті і, на жаль, ми не почули.
ParlaMint-UA_2021-02-18-m0.u65.p6.sent1	Перше.
ParlaMint-UA_2021-02-18-m0.u65.p6.sent2	Так, рівень злочинності падає і це добре.
ParlaMint-UA_2021-02-18-m0.u65.p6.sent3	Але раніше, коли ми бачили в цьому залі виступи, це не перший звіт, вони були ще в цьому залі.
ParlaMint-UA_2021-02-18-m0.u65.p6.sent4	Ми не побачили відображення інформації по регіонах, її немає.
ParlaMint-UA_2021-02-18-m0.u65.p6.sent5	Тобто є взагалі, а по регіонах – немає.
ParlaMint-UA_2021-02-18-m0.u65.p6.sent6	І, на жаль, ми не почули, не сказано про навантаження на прокурорів, слідчих – те, про що казав пан Мамка і таке інше.
ParlaMint-UA_2021-02-18-m0.u65.p7.sent1	Але що позитивного хотів би сказати, що сьогодні, ну, не ваша це була в 19-му році там, скажемо так, вина в цих змінах.
ParlaMint-UA_2021-02-18-m0.u65.p7.sent2	Але те, що ви сьогодні не ходите по телешоу і не розказуєте про справи, які ще не заведені, – це дуже добре, це позитив.
ParlaMint-UA_2021-02-18-m0.u65.p8.sent1	Дякую.
ParlaMint-UA_2021-02-18-m0.u66.p1.sent1	Дякую.
ParlaMint-UA_2021-02-18-m0.u66.p2.sent1	Шановні колеги, час на виступи вичерпаний, час на доповідь Генерального прокурора так само, як і на звіт Офісу Генерального прокурора.
ParlaMint-UA_2021-02-18-m0.u66.p3.sent1	Я вам хотів би подякувати, Ірино Валентинівно, і за сьогоднішню доповідь у парламенті, і за вашу роботу.
ParlaMint-UA_2021-02-18-m0.u66.p3.sent2	Дякую.
ParlaMint-UA_2021-02-18-m0.u66.p3.sent3	Успіхів!
ParlaMint-UA_2021-02-18-m0.u66.p4.sent1	Шановні колеги, надійшла заява про реальну перерву.
ParlaMint-UA_2021-02-18-m0.u66.p4.sent2	Але є пропозиція.
ParlaMint-UA_2021-02-18-m0.u66.p4.sent3	Дивіться, реальна перерва закінчиться в нас без десяти дванадцять.
ParlaMint-UA_2021-02-18-m0.u66.p4.sent4	Є пропозиція розпочати і перерву, яка повинна початися о 12-й, трохи раніше, і повернутися до роботи о 12:20.
ParlaMint-UA_2021-02-18-m0.u66.p4.sent5	Немає заперечень?
ParlaMint-UA_2021-02-18-m0.u66.p4.sent6	Немає.
ParlaMint-UA_2021-02-18-m0.u66.p5.sent1	Оголошується перерва.
ParlaMint-UA_2021-02-18-m0.u66.p6.sent1	Дякую.
ParlaMint-UA_2021-02-18-m0.u67.p1.sent1	Шановні колеги, повертаємося до нашої роботи.
ParlaMint-UA_2021-02-18-m0.u67.p2.sent1	Шановні колеги, відповідно до статті 85, 148 Конституції України до повноважень Верховної Ради України належить призначення на посаду третини складу Конституційного Суду України.
ParlaMint-UA_2021-02-18-m0.u67.p3.sent1	3 червня 2020 року Комітет з питань правової політики, керуючись Конституцією України, Регламентом Верховної Ради України та Законом України "Про Конституційний Суд України", за результатами конкурсу, розпочатого у січні 2020 року, рекомендував Верховній Раді України визначитися шляхом голосування щодо призначень на посаду судді Конституційного Суду стосовно чотирьох кандидатур, які внесені депутатськими фракціями.
ParlaMint-UA_2021-02-18-m0.u67.p3.sent2	Відповідно до вимог статті 208 прим.
ParlaMint-UA_2021-02-18-m0.u67.p3.sent3	4
ParlaMint-UA_2021-02-18-m0.u67.p3.sent4	Регламенту Верховної Ради України, рекомендації комітету, довідки про результати спеціальної перевірки та інші документи, подані кандидатами на посаду судді Конституційного Суду, вам було надано.
ParlaMint-UA_2021-02-18-m0.u67.p4.sent1	Регламент Верховної Ради України передбачає наступний порядок розгляду цього питання.
ParlaMint-UA_2021-02-18-m0.u67.p4.sent2	Доповідь від профільного комітету – до 3 хвилин.
ParlaMint-UA_2021-02-18-m0.u67.p4.sent3	Кандидат на посаду судді Конституційного Суду України, якщо має бажання, має право на виступ до 2-х хвилин і 6 хвилин для відповіді на запитання народних депутатів України, 1 хвилина – на запитання, 2 хвилини – на відповідь, тобто до 32 хвилин.
ParlaMint-UA_2021-02-18-m0.u67.p4.sent4	Виступи від депутатських фракцій і груп – до 21 хвилини, по 3 хвилини на кожну фракцію та групу, і виступи від народних депутатів України – до 6 хвилин.
ParlaMint-UA_2021-02-18-m0.u67.p4.sent5	Загальний час розгляду цього питання 1 година 5 хвилин, після цього приймається рішення.
ParlaMint-UA_2021-02-18-m0.u67.p5.sent1	Пропоную перейти до розгляду цього питання.
ParlaMint-UA_2021-02-18-m0.u67.p6.sent1	До слова запрошується заступник голови Комітету Верховної Ради України з питань правової політики Божик.
ParlaMint-UA_2021-02-18-m0.u68.p1.sent1	Шановний пане Голово, шановні колеги!
ParlaMint-UA_2021-02-18-m0.u68.p1.sent2	Відповідно до пункту 26 частини першої статті 85 Конституції України до повноважень Верховної Ради України належить призначення на посади третини складу Конституційного Суду України.
ParlaMint-UA_2021-02-18-m0.u68.p2.sent1	На сьогодні вакантною є одна посада судді Конституційного Суду України, призначення на яку здійснює Верховна Рада України.
ParlaMint-UA_2021-02-18-m0.u68.p3.sent1	Згідно з положеннями абзацу другого частини першої статті 12 Закону України про Конституційний Суд, підготовку питання щодо розгляду на конкурсних засадах кандидатур на посаду судді Конституційного Суду у Верховній Раді здійснює комітет, до предмету відання якого належить питання правового статусу Конституційного Суду України.
ParlaMint-UA_2021-02-18-m0.u68.p3.sent2	У порядку, визначеному Регламентом Верховної Ради України, з урахуванням положень цієї статті, за рішенням Комітету Верховної Ради з питань правової політики (від 15 січня 2020 року) оголошено про початок конкурсу для відбору кандидатур на вакантну посаду судді Конституційного Суду України та початок прийому пропозицій депутатських фракцій і груп щодо кандидатів на посаду судді Конституційного Суду України.
ParlaMint-UA_2021-02-18-m0.u68.p4.sent1	До комітету надійшли матеріали щодо Кичуна Віктора Івановича (суб’єкт подання – фракція політичної партії "Слуга народу"), Павленка Юрія Олексійовича (суб’єкт подання – фракція політичної партії "Опозиційна платформа – За життя"), Боднар-Петровської Ольги Борисівни (суб’єкт подання – фракція політичної партії Всеукраїнське об’єднання "Батьківщина"), Сидоровича Руслана Михайловича (суб’єкт подання – фракція політичної партії "Голос").
ParlaMint-UA_2021-02-18-m0.u68.p5.sent1	Відповідно до рішення Комітету з питань правової політики від 3 березня 2020 року визнано такими, що відповідають вимогам, встановленим Конституцією України та Законом України "Про Конституційний Суд України" Кичуна, Павленка, Боднар-Петровської, Сидоровича, та подано до Апарату Верховної Ради документи вказаних осіб для організації проведення спеціальних перевірок.
ParlaMint-UA_2021-02-18-m0.u68.p6.sent1	Керуючись статтею 148 Конституції України, статтею 12 Закону України "Про Конституційний Суд України", частиною шостою статті 208 зі значком 4 Регламенту Верховної Ради України Комітет з питань правової політики на своєму засіданні 3 червня 2020 року за результатами вивчення документів та відомостей, наданих кандидатами на посаду судді Конституційного Суду України та співбесіди з ними, вирішив: рекомендувати Верховній Раді України визначитися шляхом голосування щодо призначення Кичуна Віктора Івановича, Павленка Юрія Олексійовича, Боднар-Петровської Ольги Борисівни, Сидоровича Руслана Михайловича на посаду судді Конституційного Суду України.
ParlaMint-UA_2021-02-18-m0.u68.p6.sent2	Додаючи рекомендації, довідки про результати спецперевірки та інші документи, просимо розглянути.
ParlaMint-UA_2021-02-18-m0.u68.p7.sent1	Дякую за увагу.
ParlaMint-UA_2021-02-18-m0.u69.p1.sent1	Дякую, Валерію Івановичу.
ParlaMint-UA_2021-02-18-m0.u69.p2.sent1	Шановні колеги, слово надається кандидату на посаду судді Конституційного Суду України Кичуну Віктору Івановичу.
ParlaMint-UA_2021-02-18-m0.u70.p1.sent1	Добрий день, шановний Голово, шановна президія, шановні народні депутати, шановні присутні!
ParlaMint-UA_2021-02-18-m0.u70.p1.sent2	Я коротко скажу про себе.
ParlaMint-UA_2021-02-18-m0.u70.p1.sent3	Кичун Віктор Іванович, я 27-й рік займаюся конституційним правом: спочатку аспірантом, потім асистентом, зараз працюю доцентом кафедри конституційного права України Національного юридичного університету України імені Ярослава Мудрого.
ParlaMint-UA_2021-02-18-m0.u70.p2.sent1	З самого початку хочу щиро подякувати фракції "Слуга народу" за те, що ви довірили мені можливість претендувати на посаду судді Конституційного Суду.
ParlaMint-UA_2021-02-18-m0.u70.p2.sent2	Щира вам подяка.
ParlaMint-UA_2021-02-18-m0.u70.p2.sent3	Незалежно від результатів сьогоднішнього голосування, я дякую за те, що ви надали мені такий шанс.
ParlaMint-UA_2021-02-18-m0.u70.p3.sent1	Декілька слів стосовно того, чому я хотів би обійняти цю посаду.
ParlaMint-UA_2021-02-18-m0.u70.p3.sent2	Обійняти цю посаду я хотів би задля того, щоб утверджувати ті конституційні цінності, які містяться в Конституції, об’єднують всіх нас, весь український народ.
ParlaMint-UA_2021-02-18-m0.u70.p3.sent3	А це саме цінності парламентаризму, демократії, народовладдя, верховенства права, справедливого неупередженого суду, змінюваності влади.
ParlaMint-UA_2021-02-18-m0.u70.p4.sent1	Разом з тим я хочу зазначити, що я є прихильником ліберальної демократії.
ParlaMint-UA_2021-02-18-m0.u70.p4.sent2	Як свідчить історія розвитку, саме ті країни, де існує ліберальна демократія, вони забезпечили соціальний поступ.
ParlaMint-UA_2021-02-18-m0.u70.p4.sent3	І на сьогоднішній день я можу сказати, що практично всі процвітаючі країни мають ліберально-демократичний режим.
ParlaMint-UA_2021-02-18-m0.u70.p4.sent4	Разом з тим я розумію, в якому складному становищі сьогодні знаходиться Конституційний Суд України.
ParlaMint-UA_2021-02-18-m0.u70.p4.sent5	Через те як мінімум, якщо ви мене оберете і, звісно, довірите мені, у вас буде один прихильник стримування Конституційного Суду.
ParlaMint-UA_2021-02-18-m0.u70.p4.sent6	Я вважаю, що ми створили надмірну судову надінституцію, яка сьогодні фактично домінує в нашій державі, і фактично може перекреслити будь-яке.
ParlaMint-UA_2021-02-18-m0.u71.p1.sent1	Дякую, Вікторе Івановичу.
ParlaMint-UA_2021-02-18-m0.u71.p2.sent1	Шановні колеги, як ми з вами говорили щодо Регламенту, зараз, у разі необхідності, народні депутати можуть поставити запитання до кандидата.
ParlaMint-UA_2021-02-18-m0.u71.p2.sent2	На це відводиться до 6 хвилин, тому прошу записатися народних депутатів на запитання.
ParlaMint-UA_2021-02-18-m0.u71.p3.sent1	Слово надається народному депутату Величковичу Миколі Романовичу, фракція політичної партії "Європейська солідарність", будь ласка.
ParlaMint-UA_2021-02-18-m0.u72.p1.sent1	Прошу передати слово Артуру Герасимову.
ParlaMint-UA_2021-02-18-m0.u73.p1.sent1	Герасимов Артур Володимирович, будь ласка.
ParlaMint-UA_2021-02-18-m0.u74.p1.sent1	Шановний пане головуючий, шановні колеги!
ParlaMint-UA_2021-02-18-m0.u74.p1.sent2	У мене дуже просте питання.
ParlaMint-UA_2021-02-18-m0.u74.p1.sent3	Ми неодноразово як я фракція говорили, що Конституційний Суд України – це є установа, яка дійсно має бути на сторожі законності в Україні прийняття тих чи інших рішень органами державної влади.
ParlaMint-UA_2021-02-18-m0.u74.p1.sent4	І, як ви знаєте, ми подали окремий законопроект, який стосувався конкурсів і вдосконалення системи конкурсів набору до Конституційного Суду України.
ParlaMint-UA_2021-02-18-m0.u74.p1.sent5	А саме залучення ради міжнародних експертів, так само, як було зроблено до ВАКС.
ParlaMint-UA_2021-02-18-m0.u74.p2.sent1	Скажіть, будь ласка, чи підтримуєте ви цю ідею залучення міжнародних експертів до організації конкурсу?
ParlaMint-UA_2021-02-18-m0.u74.p2.sent2	І чи вважаєте ви це вірним під час добору суддів до Конституційного Суду України?
ParlaMint-UA_2021-02-18-m0.u74.p3.sent1	Дякую.
ParlaMint-UA_2021-02-18-m0.u75.p1.sent1	Дякую за запитання.
ParlaMint-UA_2021-02-18-m0.u75.p2.sent1	Я цілком погоджуюсь з такою пропозицією.
ParlaMint-UA_2021-02-18-m0.u75.p2.sent2	Але я хочу сказати, шановні народні депутати, був же у всіх вас і час, в тому числі і в "Європейської солідарності", для того, аби ініціювати цей законопроект, щоб ми говорили не за законопроект, а за закон.
ParlaMint-UA_2021-02-18-m0.u75.p2.sent3	Був же час для того, щоб зробити цей конкурс із залученням міжнародних експертів.
ParlaMint-UA_2021-02-18-m0.u75.p2.sent4	До речі, я підтримую, таку вашу пропозицію.
ParlaMint-UA_2021-02-18-m0.u75.p2.sent5	Але ж на сьогоднішній день обрання Верховною Радою України суддів Конституційного Суду України здійснюється відповідно до процедур, які передбачені Конституцією та законами України, через те я не бачу тут порушення чинного законодавства України.
ParlaMint-UA_2021-02-18-m0.u75.p2.sent6	А пропозиція слушна, на моє глибоке переконання.
ParlaMint-UA_2021-02-18-m0.u76.p1.sent1	Слово надається народному депутату Бурмічу Анатолію Петровичу, фракція політичної партії "Опозиційна платформа – За життя".
ParlaMint-UA_2021-02-18-m0.u77.p1.sent1	Шановний кандидате, ви сказали недавно про те, що ми створили Конституційний Суд з надповноваженнями.
ParlaMint-UA_2021-02-18-m0.u77.p1.sent2	Ви бачите, що там якісь є великі повноваження, хоча всі розуміють, і ми знаємо, що Конституційний Суд створений і повинен працювати для того, щоб визначати відповідність до Конституції законів України або указів Президента і таке інше.
ParlaMint-UA_2021-02-18-m0.u77.p2.sent1	У чому конкретно ви бачите в сьогоднішньому Конституційному Суді надповноваження і зловживання?
ParlaMint-UA_2021-02-18-m0.u77.p2.sent2	Скажіть, будь ласка, конкретно.
ParlaMint-UA_2021-02-18-m0.u78.p1.sent1	Дякую за запитання.
ParlaMint-UA_2021-02-18-m0.u78.p2.sent1	Дивіться, з точки зору зловживань, я про це не говорив, і за зловживання в мене немає такої інформації, щоб мав це вам довести до вашого відома.
ParlaMint-UA_2021-02-18-m0.u78.p2.sent2	Стосовно того, на моє глибоке суб’єктивне переконання, Конституційний Суд України сьогодні – надінституція.
ParlaMint-UA_2021-02-18-m0.u78.p2.sent3	Фактично всі рішення Конституційного Суду України, вони є остаточними і обов’язковими до виконання.
ParlaMint-UA_2021-02-18-m0.u78.p3.sent1	І фактично прийняття хибного.
ParlaMint-UA_2021-02-18-m0.u78.p3.sent2	Всі судді – це люди, вони мають право на помилку.
ParlaMint-UA_2021-02-18-m0.u78.p3.sent3	Відповідно помилковість будь-якого рішення Конституційного Суду України може задорого обійтись для українського народу і української держави.
ParlaMint-UA_2021-02-18-m0.u78.p4.sent1	Через те, коли ми говоримо навіть за ідеальну систему стримування і противаг, то повинна система бути стримування і противаг.
ParlaMint-UA_2021-02-18-m0.u78.p4.sent2	В Конституційному Суді України я не бачу системи стримувань і противаг.
ParlaMint-UA_2021-02-18-m0.u78.p4.sent3	Я бачу систему стримувань і противаг стосовно законодавчої влади, стосовно виконавчої, стосовно судової влади.
ParlaMint-UA_2021-02-18-m0.u78.p4.sent4	Але Конституційний Суд України, чому я назвав його надінституцією, через те, що він стоїть над усіма інституціями.
ParlaMint-UA_2021-02-18-m0.u78.p4.sent5	Через те я так виразив свою позицію і свою точку зору стосовно повноважень Конституційного Суду.
ParlaMint-UA_2021-02-18-m0.u78.p5.sent1	Дякую.
ParlaMint-UA_2021-02-18-m0.u79.p1.sent1	Слово надається народній депутатці України Климпуш-Цинцадзе Іванні Орестівні.
ParlaMint-UA_2021-02-18-m0.u79.p1.sent2	Будь ласка, Іванна Орестівна.
ParlaMint-UA_2021-02-18-m0.u80.p1.sent1	Прошу передати слово Ірині Геращенко.
ParlaMint-UA_2021-02-18-m0.u81.p1.sent1	Ірина Геращенко, будь ласка.
ParlaMint-UA_2021-02-18-m0.u82.p1.sent1	Шановний пане кандидате, першим сумнівним рішенням нинішнього Конституційного Суду було рішення на догоду Зеленському про розпуск попереднього парламенту, базуючись на начебто низькому рейтингу і популярності попереднього парламенту.
ParlaMint-UA_2021-02-18-m0.u82.p2.sent1	Я хочу нагадати, що вже зараз рейтинг нинішнього парламенту та й Президента Зеленського впав нижче плінтуса.
ParlaMint-UA_2021-02-18-m0.u82.p2.sent2	Чи означає це, що потрібно нинішню Верховну Раду розпустити?
ParlaMint-UA_2021-02-18-m0.u82.p2.sent3	І якщо поступить таке подання, то ви його підтримаєте?
ParlaMint-UA_2021-02-18-m0.u82.p3.sent1	Друге питання.
ParlaMint-UA_2021-02-18-m0.u82.p3.sent2	Резолюція Європейського парламенту дуже чітко заявила, що Конституційний Суд має оновлюватися на нових засадах саме за формування спеціальної комісії з міжнародними експертами, які будуть враховувати доброчесність суддів.
ParlaMint-UA_2021-02-18-m0.u82.p3.sent3	От чому ви кандидуєте на посаду, не враховуючи позицію наших європейських партнерів?
ParlaMint-UA_2021-02-18-m0.u82.p4.sent1	І третє.
ParlaMint-UA_2021-02-18-m0.u82.p4.sent2	Я хочу нагадати вам, що судді, а особливо Конституційного Суду, це аполітичні посади, вони мають будуть поза політикою.
ParlaMint-UA_2021-02-18-m0.u82.p4.sent3	Тому ваша відповідь на попереднє запитання наших колег є неприйнятною, тому що в ній було суб’єктивне ваше ставлення.
ParlaMint-UA_2021-02-18-m0.u83.p1.sent1	Дякую за запитання.
ParlaMint-UA_2021-02-18-m0.u83.p2.sent1	Стосовно того, яке моє відношення до Указу Президента Зеленського стосовно розпуску парламенту.
ParlaMint-UA_2021-02-18-m0.u83.p2.sent2	Я думаю, що правову оцінку цього указу вже здійснив Конституційний Суд України і відповідно я не можу ревізувати це рішення.
ParlaMint-UA_2021-02-18-m0.u83.p2.sent3	Разом з тим, в мене немає повної інформації стосовно обґрунтованості чи необґрунтованості такої позиції Конституційного Суду України.
ParlaMint-UA_2021-02-18-m0.u83.p3.sent1	Далі.
ParlaMint-UA_2021-02-18-m0.u83.p3.sent2	Стосовно того, чи є сьогодні підстави для розпуску парламенту?
ParlaMint-UA_2021-02-18-m0.u83.p3.sent3	Підстави для розпуску парламенту передбачені Конституцією України.
ParlaMint-UA_2021-02-18-m0.u83.p3.sent4	Зниження чи підвищення довіри до тієї чи іншої політичної партії, в тому числі і парламентської, не може бути підставою для оголошення дострокових виборів парламенту України, по-перше.
ParlaMint-UA_2021-02-18-m0.u83.p4.sent1	По-друге, я хотів би бути більш об’єктивним ніж ви, я розумію вашу необ’єктивність.
ParlaMint-UA_2021-02-18-m0.u83.p4.sent2	Але на сьогоднішній день я би не сказав би, що якщо ми скажемо за рейтинг "Слуги народу", що він нижчий плінтуса, то інші політичні партії, вони ще тоді нижчі плінтуса, нижчі "Слуги народу".
ParlaMint-UA_2021-02-18-m0.u83.p4.sent3	Через те я б не говорив би так зараз, не давав би оцінки стосовно того, який рейтинг чи нижчий чи вищий плінтуса.
ParlaMint-UA_2021-02-18-m0.u83.p4.sent4	Оцінку діяльності політичних партій дає український народ.
ParlaMint-UA_2021-02-18-m0.u83.p5.sent1	Стосовно рекомендацій європейських інституцій.
ParlaMint-UA_2021-02-18-m0.u83.p5.sent2	Я вже виразив свою позицію стосовно цього, коли зазначив, що я не проти того, аби у відборі суддів Конституційного Суду приймали відповідні міжнародні експерти.
ParlaMint-UA_2021-02-18-m0.u83.p5.sent3	І готовий такі перевірки проводити.
ParlaMint-UA_2021-02-18-m0.u83.p5.sent4	Мені нема чого боятися в таких перевірках.
ParlaMint-UA_2021-02-18-m0.u83.p5.sent5	Але разом з тим я вже ж говорив про те, що я на сьогоднішній день обираюся по чинній в Україні.
ParlaMint-UA_2021-02-18-m0.u84.p1.sent1	Дякую, Віктор Іванович.
ParlaMint-UA_2021-02-18-m0.u84.p1.sent2	Ми завершили.
ParlaMint-UA_2021-02-18-m0.u84.p1.sent3	Будь ласка, займіть своє місце.
ParlaMint-UA_2021-02-18-m0.u84.p2.sent1	Шановні народні депутати, слово надається кандидату на посаду судді Конституційного Суду України Юрію Олексійовичу Павленку.
ParlaMint-UA_2021-02-18-m0.u84.p2.sent2	Теж виступ і після виступу до 6 хвилин на запитання.
ParlaMint-UA_2021-02-18-m0.u84.p3.sent1	Будь ласка, Юрій Олексійович.
ParlaMint-UA_2021-02-18-m0.u85.p1.sent1	Шановний головуючий, шановні народні депутати, шановні громадяни України!
ParlaMint-UA_2021-02-18-m0.u85.p1.sent2	Вже новітня історія України нам чітко показує, що політика неповаги до Конституції України, обмеження і порушення прав і свобод людини, політика насильства, примусу, придушення і порушення принципів демократії, верховенства права, порушення свободи слова і думки не вирішує, а навпаки поглиблює соціальні, суспільні проблеми.
ParlaMint-UA_2021-02-18-m0.u85.p1.sent3	Відмова від діалогу, нетерпимість і ненависть можуть перетворити країну в руїну.
ParlaMint-UA_2021-02-18-m0.u85.p2.sent1	Конституційний Суд, без сумнівну, є найважливішим органом в системі державної влади, заснованої на верховенстві права, через це він стоїть і над судовою, і над виконавчою, і над законодавчою.
ParlaMint-UA_2021-02-18-m0.u85.p2.sent2	Найфундаментальнішим у його роботі є захист прав і свобод людини.
ParlaMint-UA_2021-02-18-m0.u85.p3.sent1	Мій попередній досвід роботи, набуті навики та знання дадуть змогу зробити власний посильний внесок у формування довіри до Конституційного Суду України, удосконалення практик суду шляхом наближення його до позиції Європейського суду з прав людини, забезпечення дієвості захисту прав людини в Україні.
ParlaMint-UA_2021-02-18-m0.u85.p4.sent1	Шановні народні депутати України, для мене подання на посаду судді Конституційного Суду – це не просто особисті амбіції.
ParlaMint-UA_2021-02-18-m0.u85.p4.sent2	Це про утвердження в Україні тріади європейських цінностей: демократії, прав людини, верховенства права.
ParlaMint-UA_2021-02-18-m0.u85.p5.sent1	Незалежно від результатів сьогоднішнього голосування, я й надалі буду відстоювати повагу до Основного Закону, утвердження і забезпечення прав людини і громадянина, як головного обов’язку держави.
ParlaMint-UA_2021-02-18-m0.u85.p6.sent1	Дякую.
ParlaMint-UA_2021-02-18-m0.u86.p1.sent1	Будь ласка, запишіться на запитання до доповідача.
ParlaMint-UA_2021-02-18-m0.u86.p2.sent1	Герасимов Артур Володимирович.
ParlaMint-UA_2021-02-18-m0.u87.p1.sent1	Шановний пане головуючий, прошу передати слово Ірині Геращенко.
ParlaMint-UA_2021-02-18-m0.u87.p1.sent2	Дякую.
ParlaMint-UA_2021-02-18-m0.u88.p1.sent1	Геращенко Ірина Володимирівна.
ParlaMint-UA_2021-02-18-m0.u89.p1.sent1	Дякую.
ParlaMint-UA_2021-02-18-m0.u89.p1.sent2	Шановний пане Юрію, ви знаєте, я думаю, що я повторю запитання попереднє.
ParlaMint-UA_2021-02-18-m0.u89.p1.sent3	А, власне, попередній парламент було розпущено згідно алогічного указу Президента Зеленського, посилаючись не на конституційні норми про відсутність більшості і відсутність 30 днів роботи парламенту, а тільки через нелюбов Зеленського до попереднього парламенту і низький рейтинг.
ParlaMint-UA_2021-02-18-m0.u89.p1.sent4	Нинішній парламент має ще менш уже таку популярність в суспільстві.
ParlaMint-UA_2021-02-18-m0.u89.p1.sent5	Так якщо до Конституційного Суду дійде такий указ, чи будете ви голосувати за розпуск, власне?
ParlaMint-UA_2021-02-18-m0.u89.p2.sent1	І так само от попередній виступаючий, він собі дозволив, знаєте, такі політичні оцінки партіям, депутатам від опозиції, які задають йому питання, хоча Конституційний Суд і конституційні судді мають бути максимально аполітичними.
ParlaMint-UA_2021-02-18-m0.u89.p2.sent2	Як ви вважаєте, чи можуть люди, які мають такі симпатії до тієї чи іншої політичної сили, відмовитись від своєї політизації і від своєї такої ідеології, це і вас стосується теж, і демонструвати аполітичність?
ParlaMint-UA_2021-02-18-m0.u90.p1.sent1	Дякую, пані Ірино, за ваше запитання.
ParlaMint-UA_2021-02-18-m0.u90.p1.sent2	На мій погляд, кожен орган державної влади, включаючи Конституційний Суд і суддів Конституційного Суду, мають діяти в межах і в спосіб, визначений Конституцією України.
ParlaMint-UA_2021-02-18-m0.u90.p2.sent1	І в даному випадку я не хочу зараз представляти якусь свою суб’єктивну думку, бо я ще є народним депутатом України.
ParlaMint-UA_2021-02-18-m0.u90.p2.sent2	В разі вашої підтримки моєї кандидатури на посаду Конституційного Суду, я, разом зі складом і суддями Конституційного Суду, після всебічного вивчення, поданого відповідного указу, аргументів, будемо ухвалювати рішення, відповідно до Закону "Про Конституційний Суд".
ParlaMint-UA_2021-02-18-m0.u90.p3.sent1	А закон, зокрема, не передбачає оприлюднення, до винесення рішення Конституційного Суду, своєї особистої думки.
ParlaMint-UA_2021-02-18-m0.u90.p3.sent2	Я сподіваюся, що мій досвід роботи як у владі і в опозиції, на різних посадах переважно з правозахисною діяльністю дозволить мені бути рівно віддаленим від всіх політичних сил і ухвалювати рішення відповідно до Конституції в інтересах громадян України, незалежно від їх зокрема і політичної приналежності.
ParlaMint-UA_2021-02-18-m0.u91.p1.sent1	Мороз Володимир Вікторович.
ParlaMint-UA_2021-02-18-m0.u92.p1.sent1	Шановний головуючий, передайте, будь ласка, слово Наталії Королевській.
ParlaMint-UA_2021-02-18-m0.u93.p1.sent1	Не чутно, кому?
ParlaMint-UA_2021-02-18-m0.u93.p1.sent2	Королевська Наталія Юріївна.
ParlaMint-UA_2021-02-18-m0.u94.p1.sent1	Шановний Юрію Олексійовичу!
ParlaMint-UA_2021-02-18-m0.u94.p1.sent2	Все своє свідоме життя, ви захищаєте дітей.
ParlaMint-UA_2021-02-18-m0.u94.p1.sent3	І сьогодні майже кожна прийомна родина знає, скільки ви зробили в нашій країні для того, щоб кожна дитина, яка опинилася в складних сімейних обставинах, знала, що є людина, яка завжди пам’ятає і завжди робить все, що у ваших силах, для того, щоб допомогти.
ParlaMint-UA_2021-02-18-m0.u94.p2.sent1	Але ж, на жаль, ми з вами також знаємо, що більшість дітей, які сьогодні вже стали дітьми-війни ХХІ століття, які проживають на Донбасі, і далі відчувають себе незахищеними.
ParlaMint-UA_2021-02-18-m0.u94.p2.sent2	Хоча завдяки вашій активній позиції був прийнятий закон та прийнята постанова, але надійного конституційного захисту діти не отримують.
ParlaMint-UA_2021-02-18-m0.u94.p3.sent1	Скажіть, будь ласка, ви дійсно будете відстоювати, я вірю, їх права і в Конституційному Суді?
ParlaMint-UA_2021-02-18-m0.u94.p4.sent1	Дякую.
ParlaMint-UA_2021-02-18-m0.u95.p1.sent1	Дякую, Наталія Юріївна, за ваше запитання.
ParlaMint-UA_2021-02-18-m0.u95.p1.sent2	Дійсно, я мав можливість і честь працювати на посаді міністра сім’ї, молоді і спорту, Уповноваженого з прав дитини.
ParlaMint-UA_2021-02-18-m0.u95.p1.sent3	І разом з командою, яку я очолював, нам вдалося провести реформу системи опіки і піклування в країні, яка була визнана міжнародними експертами однією з кращою реформ, яка проводилася в постсоціалістичних країнах, з точки зору забезпечення прав дитини, дитини-сироти, дитини, позбавленої батьківського піклування на сім’ю.
ParlaMint-UA_2021-02-18-m0.u95.p1.sent4	І нам вдалося кардинально змінити ситуацію в країні, коли і пропала масова дитяча безпритульність і, власне, кожна дитина отримала шанс на виховання в сім’ї.
ParlaMint-UA_2021-02-18-m0.u95.p2.sent1	На жаль, багато з тих починань сьогодні призупинені.
ParlaMint-UA_2021-02-18-m0.u95.p2.sent2	І я сподіваюсь, що в рамках, а наступним питанням порядку денного є створення відповідної тимчасової слідчої комісії щодо перевірки дій по деінституалізації і дій держави по захисту дітей-сиріт, дітей, позбавлених батьківського піклування, вдасться перевірити всі дії і відновити право дитини на виховання в сім’ї, відновити право дитини – право мати тата і маму.
ParlaMint-UA_2021-02-18-m0.u95.p3.sent1	І що стосується моєї позиції як можливого судді Конституційного Суду.
ParlaMint-UA_2021-02-18-m0.u95.p3.sent2	Я вважаю, що складова захисту прав людини має стати найфундаментальнішою, найважливішою в роботі Конституційного Суду, тим більше в рамках конституційної реформи 16-го року з’явилася нова форма роботи, як конституційна скарга, яка відкриває дуже серйозні можливості для Конституційного Суду, як органу по захисту прав людини в Україні.
ParlaMint-UA_2021-02-18-m0.u95.p4.sent1	Дякую.
ParlaMint-UA_2021-02-18-m0.u96.p1.sent1	Осадчук Андрій Петрович.
ParlaMint-UA_2021-02-18-m0.u97.p1.sent1	Будь ласка, передайте слово Юрчишину Ярославу.
ParlaMint-UA_2021-02-18-m0.u98.p1.sent1	Юрчишин Ярослав Романович.
ParlaMint-UA_2021-02-18-m0.u99.p1.sent1	Пане Юрію, прохання відповісти на три питання.
ParlaMint-UA_2021-02-18-m0.u99.p2.sent1	Перше питання.
ParlaMint-UA_2021-02-18-m0.u99.p2.sent2	Скажіть, будь ласка, як вам вдалося отримати понад 15 років професійного стажу, коли в 14-му році, якщо я не помиляюсь, а, можливо, в 13-му, ви лише закінчили юридичну освіту?
ParlaMint-UA_2021-02-18-m0.u99.p3.sent1	Друге.
ParlaMint-UA_2021-02-18-m0.u99.p3.sent2	Як ви можете, будучи депутатом Верховної Ради і співавтором багатьох подань до Конституційного Суду, виявляти політичну незаангажованість?
ParlaMint-UA_2021-02-18-m0.u99.p4.sent1	І третє.
ParlaMint-UA_2021-02-18-m0.u99.p4.sent2	Як ви розумієте верховенство права?
ParlaMint-UA_2021-02-18-m0.u99.p4.sent3	Бо саме подання, зокрема і вашого співавторства про ліквідацію, тобто не конституційність статті про брехню в декларацію, посилається на цей термін.
ParlaMint-UA_2021-02-18-m0.u99.p5.sent1	Дуже дякую.
ParlaMint-UA_2021-02-18-m0.u100.p1.sent1	Дякую, шановний колего за ваше запитання.
ParlaMint-UA_2021-02-18-m0.u100.p2.sent1	Що стосується стажу роботи, то мої документи і моє подання, і відповідний стаж роботи відповідно до закону відповідає тим вимогам, які передбачені в рамках проведення конкурсу і це було перевірено.
ParlaMint-UA_2021-02-18-m0.u100.p3.sent1	Дійсно, я отримав уже юридичну освіту в 14-му році, разом з тим законодавство передбачає, що професійною роботою я міг займатися на посаді і народного депутата, і міністра, і Уповноваженого з прав дитини з необов’язковістю мати юридичну освіту.
ParlaMint-UA_2021-02-18-m0.u100.p3.sent2	Тому з цього приводу була окрема дискусія на профільному комітеті і комітет відповідно до закону ухвалив рішення і рекомендував мою кандидатуру до розгляду.
ParlaMint-UA_2021-02-18-m0.u100.p4.sent1	Що стосується моєї неупередженості.
ParlaMint-UA_2021-02-18-m0.u100.p4.sent2	Я зможу бути максимально неупередженим, включаючи і до тих конституційних подань, які мною підписані як народним депутатом України.
ParlaMint-UA_2021-02-18-m0.u100.p4.sent3	Моя діяльність завжди була на тому, аби повага до Основного Закону і недопущення порушень Конституції в будь-якому законодавчому акті були неможливими.
ParlaMint-UA_2021-02-18-m0.u100.p4.sent4	В разі, якщо я буду обраний і відповідне подання буде розглядатися, то очевидно, це буде конфлікт інтересів.
ParlaMint-UA_2021-02-18-m0.u100.p4.sent5	І таким чином, я не буду брати участь у голосуванні і прийнятті рішення по даному конституційному поданню, як це передбачено законом.
ParlaMint-UA_2021-02-18-m0.u100.p5.sent1	Я перепрошую, але дуже шумно.
ParlaMint-UA_2021-02-18-m0.u100.p5.sent2	Я не почув третє запитання, але із задоволенням в рамках нашої роботи надам на нього повну і обґрунтовану відповідь.
ParlaMint-UA_2021-02-18-m0.u100.p6.sent1	Дякую, шановні колеги, за можливість представлення моєї кандидатури, і сподіваюся, що нам вдасться відновити довіру до.
ParlaMint-UA_2021-02-18-m0.u101.p1.sent1	Дякую.
ParlaMint-UA_2021-02-18-m0.u101.p2.sent1	До слова запрошується кандидат на посаду судді Конституційного Суду України Боднар-Петровська Ольга Борисівна.
ParlaMint-UA_2021-02-18-m0.u101.p3.sent1	Процедура розгляду така сама: 2 хвилини на виступ, після цього до 6 хвилин – запитання від народних депутатів України.
ParlaMint-UA_2021-02-18-m0.u102.p1.sent1	Вельмишановний український народе, шановна президія, народні депутати і присутні!
ParlaMint-UA_2021-02-18-m0.u102.p1.sent2	Маю за честь знаходитися на цій високій трибуні і представляти себе в якості кандидата на посаду судді Конституційного Суду.
ParlaMint-UA_2021-02-18-m0.u102.p1.sent3	Ця висока інституція має всі необхідні інструменти для захисту конституційних прав і свобод людини і громадянина.
ParlaMint-UA_2021-02-18-m0.u102.p2.sent1	За своєю другою вищою освітою я – юрист.
ParlaMint-UA_2021-02-18-m0.u102.p2.sent2	Посаду судді Конституційного Суду вважаю професійною вершиною.
ParlaMint-UA_2021-02-18-m0.u102.p3.sent1	Для отримання ґрунтовних знань обрала Національну академію внутрішніх справ України, по завершенню навчання якої отримала диплом з відзнакою.
ParlaMint-UA_2021-02-18-m0.u102.p4.sent1	Неодноразово брала участь у наукових конференціях, на яких глибоко вивчався досвід діяльності конституційних судів інших держав.
ParlaMint-UA_2021-02-18-m0.u102.p4.sent2	Досвід і навички, отримані під час навчання, підсилились практичною роботою у Верховній Раді, де в Апараті пройшла всі щаблі – від помічника народного депутата до керівника секретаріату депутатської фракції і отримала ґрунтовний досвід роботи з аналітичними та практичними матеріалами у сфері законотворення.
ParlaMint-UA_2021-02-18-m0.u102.p5.sent1	В якості народного депутата двох скликань, зокрема на посаді першого заступника голови Комітету з питань державного будівництва, місцевого самоврядування, безпосередньо до моїх повноважень зокрема входили питання аналізу законопроектів, зареєстрованих в парламенті, на предмет їх конституційності.
ParlaMint-UA_2021-02-18-m0.u102.p5.sent2	Завдяки такому службовому статусу відкрилися можливості для вивчення діяльності інституцій інших країн.
ParlaMint-UA_2021-02-18-m0.u102.p6.sent1	Пишаюсь тим, що свого часу увійшла в 50 найпродуктивніших народних депутатів України.
ParlaMint-UA_2021-02-18-m0.u102.p6.sent2	Для своєї кандидатської дисертації я обрала кандидатську тему, пов’язану з конституційним правом.
ParlaMint-UA_2021-02-18-m0.u102.p7.sent1	Порядність, продуктивність, професійність, відповідальність, законність є одним з моїх професійних принципів.
ParlaMint-UA_2021-02-18-m0.u102.p8.sent1	На посаді судді Конституційного Суду, розуміючи вагу та відповідальність, покладену державою на Конституційний Суд, зобов’язуюсь неухильно дотримуватися принципу верховенства права, максимально використовувати свої знання і сили в інтересах українського народу.
ParlaMint-UA_2021-02-18-m0.u103.p1.sent1	Дякую.
ParlaMint-UA_2021-02-18-m0.u103.p2.sent1	Будь ласка, запишіться на запитання до доповідача.
ParlaMint-UA_2021-02-18-m0.u103.p3.sent1	Цимбалюк Михайло Михайлович.
ParlaMint-UA_2021-02-18-m0.u104.p1.sent1	Михайло Цимбалюк, "Батьківщина".
ParlaMint-UA_2021-02-18-m0.u104.p1.sent2	Пані Олю, я знаю вас як справді правника і по Національній академії внутрішніх справ, знаю вас по роботі у Верховній Раді.
ParlaMint-UA_2021-02-18-m0.u104.p2.sent1	В мене до вас таке запитання.
ParlaMint-UA_2021-02-18-m0.u104.p2.sent2	Я справді буду підтримувати вашу кандидатуру, тому що вважаю, що ви достойна людина бути з вашим досвідом саме суддею Конституційного Суду.
ParlaMint-UA_2021-02-18-m0.u104.p3.sent1	Але у мене запитання такого плану.
ParlaMint-UA_2021-02-18-m0.u104.p3.sent2	Якщо вас оберуть суддею Конституційного Суду, а судді цього суду запропонують вам посаду Голови, чи готова ви очолити і стати Головою Конституційного Суду?
ParlaMint-UA_2021-02-18-m0.u104.p3.sent3	Наперед дякую за запитання.
ParlaMint-UA_2021-02-18-m0.u105.p1.sent1	Дуже дякую за запитання.
ParlaMint-UA_2021-02-18-m0.u105.p2.sent1	Дуже несподівано для мене.
ParlaMint-UA_2021-02-18-m0.u105.p2.sent2	Це велика честь – очолювати Конституційний Суд, тому я думаю, що тільки та людина, яка заслужить ту велику довіру високоповажного органу, може його просісти.
ParlaMint-UA_2021-02-18-m0.u105.p2.sent3	Якщо мені таке довірять, я буду з честю нести цю відповідальність.
ParlaMint-UA_2021-02-18-m0.u106.p1.sent1	Кабаченко Володимир Вікторович.
ParlaMint-UA_2021-02-18-m0.u107.p1.sent1	Євтушок Сергій.
ParlaMint-UA_2021-02-18-m0.u108.p1.sent1	Ще раз, вибачте.
ParlaMint-UA_2021-02-18-m0.u109.p1.sent1	Прохання надати слово Євтушку Сергію.
ParlaMint-UA_2021-02-18-m0.u110.p1.sent1	Євтушок Сергій Миколайович.
ParlaMint-UA_2021-02-18-m0.u111.p1.sent1	Сергій Євтушок, Рівненщина, "Батьківщина".
ParlaMint-UA_2021-02-18-m0.u111.p1.sent2	Ольга Борисівна, я звертаюсь до вас, оскільки знаю вас не один рік, а вже навіть і десяток, і знаю, чим ви займаєтесь протягом цього всього періоду.
ParlaMint-UA_2021-02-18-m0.u111.p2.sent1	В свій час, звісно, ви писали закони, зараз ви також працюєте з проектами нормативно-правових актів, які аналізуєте і надаєте чітку, аргументовану експертну оцінку тому чи іншому документу, який вноситься або проголосований в залі.
ParlaMint-UA_2021-02-18-m0.u111.p3.sent1	Питання ж до вас дуже просте.
ParlaMint-UA_2021-02-18-m0.u111.p3.sent2	Зовсім недавно ми бачили, як здійснювалась атака на Конституційний Суд і на його суддів.
ParlaMint-UA_2021-02-18-m0.u111.p3.sent3	Чи готові ви морально, з огляду на те, що дійсно, бо відбуваються акції протесту під судами і зокрема і під Конституційним Судом, тримати цю свою позицію з огляду на Конституцію України, на закони України?
ParlaMint-UA_2021-02-18-m0.u111.p3.sent4	І чи буде це сприйнято у вас в родині, як нормальна ваша поведінка?
ParlaMint-UA_2021-02-18-m0.u111.p4.sent1	Дякую.
ParlaMint-UA_2021-02-18-m0.u112.p1.sent1	Дуже дякую, пане Сергію.
ParlaMint-UA_2021-02-18-m0.u112.p2.sent1	Ви знаєте, я уже "закаленный боец", як то кажуть, вибачте.
ParlaMint-UA_2021-02-18-m0.u112.p2.sent2	Я вміла відстоювати принципи демократії незалежності України в різних умовах.
ParlaMint-UA_2021-02-18-m0.u112.p3.sent1	І я думаю, що законність, принциповість і той досвід, який у мене є за плечима, дозволить мені сказати, що я буду діяти на посаді судді Конституційного Суду відповідно до вимог, норм чинного законодавства.
ParlaMint-UA_2021-02-18-m0.u113.p1.sent1	Славицька Антоніна Керимівна.
ParlaMint-UA_2021-02-18-m0.u114.p1.sent1	Бурмічу Анатолію Петровичу прошу передати слово.
ParlaMint-UA_2021-02-18-m0.u115.p1.sent1	Бурміч Анатолій Петрович.
ParlaMint-UA_2021-02-18-m0.u116.p1.sent1	Шановна пані Ольго, скажіть, будь ласка, от один із попередніх кандидатів сказав, що у Конституційного Суду на сьогоднішній день є надповноваження і що необхідно Конституційному Суду створювати якісь противаги.
ParlaMint-UA_2021-02-18-m0.u116.p1.sent2	Як ви бачите місце Конституційного Суду у нашому суспільстві, судочинстві і чи потрібні йому якісь противаги?
ParlaMint-UA_2021-02-18-m0.u116.p1.sent3	І якщо так, то які, на вашу думку?
ParlaMint-UA_2021-02-18-m0.u117.p1.sent1	Дуже дякую за таке гарне запитання.
ParlaMint-UA_2021-02-18-m0.u117.p2.sent1	Ви знаєте, я вважаю, що Конституційний Суд має стояти на захисті інтересів, прав і свобод українського народу і суверенітету, і переглядати все, що відбувається, на дотримання норм Конституції.
ParlaMint-UA_2021-02-18-m0.u117.p3.sent1	Я вважаю, що Конституційний Суд стоїть поза політикою і він має мати той імунітет, і політичний, і суспільний, який взагалі в усьому світі відноситься до Конституційного Суду.
ParlaMint-UA_2021-02-18-m0.u117.p3.sent2	Це абсолютно інша, скажімо, інституція, це не той інститут, як є суди загальної юрисдикції.
ParlaMint-UA_2021-02-18-m0.u117.p3.sent3	Тому я вважаю, що до Конституційного Суду треба ставитися з тою повагою, що люди знаходяться на найвідповідальнішому місці.
ParlaMint-UA_2021-02-18-m0.u117.p3.sent4	Це ті люди, які покликані для того, щоб захищати конституційність держави.
ParlaMint-UA_2021-02-18-m0.u118.p1.sent1	Герасимов Артур Володимирович.
ParlaMint-UA_2021-02-18-m0.u119.p1.sent1	Прошу передати слово Ірині Геращенко.
ParlaMint-UA_2021-02-18-m0.u119.p1.sent2	Дякую.
ParlaMint-UA_2021-02-18-m0.u120.p1.sent1	Геращенко Ірина Володимирівна.
ParlaMint-UA_2021-02-18-m0.u121.p1.sent1	Дякую, шановна пані Ольго.
ParlaMint-UA_2021-02-18-m0.u121.p2.sent1	В мене до вас запитання, яке так само стосується тих позицій, яке попереднім доповідачам кандидатам ми задавали.
ParlaMint-UA_2021-02-18-m0.u121.p3.sent1	Перше.
ParlaMint-UA_2021-02-18-m0.u121.p3.sent2	Є рішення, Резолюція Європейського парламенту, який дуже чітко зазначає і рекомендує, щоб Верховна Рада України прийняла відповідне законодавство для того, щоб.
ParlaMint-UA_2021-02-18-m0.u121.p3.sent3	Пані, відійдіть, будь ласка, я би хотіла поспілкуватися з кандидатом.
ParlaMint-UA_2021-02-18-m0.u121.p3.sent4	Резолюція Європейського парламенту закликає Верховну Раду України прийняти відповідне законодавство, щоб створити орган, який буде обирати кандидатів на посаду суддів Конституційного Суду, враховуючи доброчесність, і тільки так перезавантажити Суд Конституційний.
ParlaMint-UA_2021-02-18-m0.u121.p3.sent5	Так само є така рекомендація країн "Великої сімки".
ParlaMint-UA_2021-02-18-m0.u121.p3.sent6	На вашу думку, чи не варто було б провести конкурс на посади суддів Конституційного Суду після вже прийняття відповідного законодавства?
ParlaMint-UA_2021-02-18-m0.u121.p4.sent1	Дуже дякую.
ParlaMint-UA_2021-02-18-m0.u122.p1.sent1	Дуже дякую, Ірина Володимирівна, за запитання.
ParlaMint-UA_2021-02-18-m0.u122.p1.sent2	Я хочу сказати так, що зараз я знаходжусь на цій високій трибуні в якості кандидата на посаду судді Конституційного Суду.
ParlaMint-UA_2021-02-18-m0.u122.p1.sent3	І я тут знаходжусь відповідно до норм чинного законодавства.
ParlaMint-UA_2021-02-18-m0.u122.p1.sent4	На сьогоднішній момент є такі вимоги.
ParlaMint-UA_2021-02-18-m0.u122.p1.sent5	Якщо будуть змінені вимоги до кандидатів і або призначення, або співшукачів на посаду судді Конституційного Суду, і вони будуть, звісно, змінені – тільки це прерогатива Верховної Ради України – то, звісно, що будемо тоді розглядати це питання зовсім з іншого боку.
ParlaMint-UA_2021-02-18-m0.u122.p2.sent1	Дякую.
ParlaMint-UA_2021-02-18-m0.u123.p1.sent1	Дякую.
ParlaMint-UA_2021-02-18-m0.u123.p1.sent2	Шановний доповідач, сідайте.
ParlaMint-UA_2021-02-18-m0.u123.p2.sent1	До слова запрошується кандидат на посаду судді Конституційного Суду України Сидорович Руслан Михайлович.
ParlaMint-UA_2021-02-18-m0.u124.p1.sent1	Шановна президія, шановні народні депутати, шановний український народе!
ParlaMint-UA_2021-02-18-m0.u124.p1.sent2	Сьогодні, насправді, є абсолютно визначний день.
ParlaMint-UA_2021-02-18-m0.u124.p1.sent3	Тому що питання обрання суддів Конституційного Суду України є, однозначно, непересічною подією.
ParlaMint-UA_2021-02-18-m0.u124.p1.sent4	Тим більше, непересічною подією є сьогоднішній розгляд цього питання в річницю розстрілів на Майдані.
ParlaMint-UA_2021-02-18-m0.u124.p2.sent1	Але давайте згадаємо, як називалась ця Революція – вона називалась Революція Гідності.
ParlaMint-UA_2021-02-18-m0.u124.p2.sent2	І саме гідність, як одна з найвизначніших людських цінностей, є одним з найосновоположніших прав, закріплених українською Конституцією, це стаття 3 і стаття 28.
ParlaMint-UA_2021-02-18-m0.u124.p2.sent3	Більше того, стаття Конституції, яка передбачає можливість обмеження прав в умовах воєнного і надзвичайного стану містить невеликий перелік прав, які не можуть бути обмежені за жодних обставин, ні в умовах воєнного стану, ні в умовах надзвичайного стану, – це повага до людської гідності.
ParlaMint-UA_2021-02-18-m0.u124.p3.sent1	І саме гідність є невід’ємною складовою поняття справедливості.
ParlaMint-UA_2021-02-18-m0.u124.p3.sent2	Тому що, якщо ми говоримо про статтю 8 Конституції, верховенство права, справедливість без поваги до людської гідності є неможлива.
ParlaMint-UA_2021-02-18-m0.u124.p3.sent3	І саме ця норма, саме ця позиція, саме цей принцип права, на мою точку зору, має постійно жити в стінах Конституційного Суду.
ParlaMint-UA_2021-02-18-m0.u124.p3.sent4	Тому що люди без юридичної освіти, вони можуть не знати всіх складових верховенства права.
ParlaMint-UA_2021-02-18-m0.u124.p3.sent5	Але вони завжди дуже чітко відчувають, де є справедливість і де її немає, де рішення суду або Конституційного Суду є справедливим чи ні.
ParlaMint-UA_2021-02-18-m0.u124.p4.sent1	Тому моя задача, моя мета, те, заради чого я погодився бути кандидатом, – це для того, щоб своєю роботою і своєю діяльністю утвердити принципи справедливості і поваги до людської гідності не лише в кожному рішенні, а буквально в повсякденній діяльності.
ParlaMint-UA_2021-02-18-m0.u125.p1.sent1	Дякую.
ParlaMint-UA_2021-02-18-m0.u125.p2.sent1	Будь ласка, запишіться на виступи, на запитання до доповідача.
ParlaMint-UA_2021-02-18-m0.u125.p3.sent1	Зінкевич Яна Вадимівна.
ParlaMint-UA_2021-02-18-m0.u126.p1.sent1	Прошу передати слово Руслану Князевичу.
ParlaMint-UA_2021-02-18-m0.u127.p1.sent1	Руслан Петрович Князевич.
ParlaMint-UA_2021-02-18-m0.u128.p1.sent1	Руслане Михайловичу, доброго дня.
ParlaMint-UA_2021-02-18-m0.u128.p1.sent2	Приємно вас бачити на трибуні.
ParlaMint-UA_2021-02-18-m0.u128.p1.sent3	У мене до вас насправді багато запитань, але хотілося б вибрати якесь таке, яке найбільш вам близьке з точки зору фахової, тому що ми з вами п’ять років пропрацювали в Комітеті з питань правової політики, де, між іншим, обговорювався і Закон про внесення змін до Конституції в частині реформування Конституційного Суду і сам Закон про Конституційний Суд.
ParlaMint-UA_2021-02-18-m0.u128.p2.sent1	Питання в мене наступного характеру.
ParlaMint-UA_2021-02-18-m0.u128.p2.sent2	Тоді нам здавалося, що, вводячи інститут конституційної скарги, який є прийнятний для багатьох країн Європейського Союзу і в світі, ми зможемо якимось чином зробити ще один запобіжник для того, щоб Україна не була серед лідерів звернень до Європейського суду з прав людини.
ParlaMint-UA_2021-02-18-m0.u128.p2.sent3	Але, на превеликий жаль, давайте об’єктивно дивитися на речі, цього не сталося.
ParlaMint-UA_2021-02-18-m0.u128.p3.sent1	Як ви думаєте, чому цього не сталося?
ParlaMint-UA_2021-02-18-m0.u128.p3.sent2	Ви як голова профільного комітету з питань імплементації відповідно рішень Європейського суду з прав людини.
ParlaMint-UA_2021-02-18-m0.u128.p3.sent3	Чому українці не так користуються цим інструментом, як нам би хотілося?
ParlaMint-UA_2021-02-18-m0.u128.p3.sent4	Чи це вина українців, чи це вина самого суду?
ParlaMint-UA_2021-02-18-m0.u128.p3.sent5	Чи, можливо, ми щось недоопрацьовували тоді, чи, можливо, все ж таки треба більш комплексно подивитися на ці речі?
ParlaMint-UA_2021-02-18-m0.u128.p3.sent6	Як ви це бачите?
ParlaMint-UA_2021-02-18-m0.u128.p3.sent7	Тому що мені здається, що це фундаментальна річ, без якої дуже важко далі рухатись.
ParlaMint-UA_2021-02-18-m0.u128.p4.sent1	Дякую.
ParlaMint-UA_2021-02-18-m0.u129.p1.sent1	Дуже дякую за запитання.
ParlaMint-UA_2021-02-18-m0.u129.p2.sent1	Справді, інститут конституційної скарги став тектонічним зсувом в інституційній спроможності Конституційного Суду.
ParlaMint-UA_2021-02-18-m0.u129.p2.sent2	І дуже в багатьох є, і в мене в тому числі, були величезні сподівання на цей дуже потужний інструмент захисту прав людини, але він дійсно насправді не спрацював.
ParlaMint-UA_2021-02-18-m0.u129.p2.sent3	Якщо ми подивимося на цифри, скільки конституційних скарг прийнято Конституційним Судом по співвідношенню до поданих, ми побачимо, що їх приймається, визнається допустимими дуже багато.
ParlaMint-UA_2021-02-18-m0.u129.p3.sent1	На мою точку зору, на моє суб’єктивне переконання, проблем є дві.
ParlaMint-UA_2021-02-18-m0.u129.p3.sent2	Давайте будемо чесними і об’єктивними до кінця, рівень багатьох моїх колег-адвокатів буває часом недостатнім для того, щоб підготувати якісну конституційну скаргу, яка буде стосуватися питань конституційної матерії, а не згоди з судовим рішенням.
ParlaMint-UA_2021-02-18-m0.u129.p4.sent1	Разом з тим в моїй практиці вже особистій адвокатській, коли я подавав конституційні скарги, викликає певні запитання, скажемо акуратно так, чому певні скарги не допускаються.
ParlaMint-UA_2021-02-18-m0.u129.p5.sent1	Тому я думаю, що в даному випадку саме на плечах Конституційного Суду, який повинен утверджувати права людини як найвищу цінність, лежить відповідальність за ефективність роботи конституційної скарги.
ParlaMint-UA_2021-02-18-m0.u129.p5.sent2	І це те, що беззастережно зможе допомогти в якості роботи і законодавчого органу, і усіх органів державної влади, позаяк стаття 19 Конституції, вона повинна проходити наскрізною ниткою там, де людина, громадянин входить в певний спір з державою.
ParlaMint-UA_2021-02-18-m0.u130.p1.sent1	Дякую.
ParlaMint-UA_2021-02-18-m0.u130.p2.sent1	Будь ласка, народний депутат Величкович Микола Романович, фракція політичної партії "Європейська солідарність".
ParlaMint-UA_2021-02-18-m0.u130.p2.sent2	Будь ласка.
ParlaMint-UA_2021-02-18-m0.u131.p1.sent1	Прошу надати слово Ірині Геращенко.
ParlaMint-UA_2021-02-18-m0.u132.p1.sent1	Ірина Геращенко, будь ласка.
ParlaMint-UA_2021-02-18-m0.u133.p1.sent1	Шановний пане Руслане, у вашому виступі ви кілька разів звернули увагу на важливість, пріоритетність верховенства права і що це має бути зрозуміло кожній людині з юридичною освітою.
ParlaMint-UA_2021-02-18-m0.u133.p1.sent2	Зеленський має юридичну освіту, але там проблема з розумінням верховенства права.
ParlaMint-UA_2021-02-18-m0.u133.p2.sent1	Як ви прокоментуєте законопроект Зеленського щодо розгону Конституційного Суду, невігластво це, якому вже дали насправді оцінку і Венеційська комісія і інші експерти?
ParlaMint-UA_2021-02-18-m0.u133.p3.sent1	І друге запитання до вас як до відомого правника, дійсно.
ParlaMint-UA_2021-02-18-m0.u133.p3.sent2	Зараз пан Зеленський подав законопроект нарешті до Верховної Ради України відносно скандального окружного адміністративного суду, пропонуючи передати велику частину повноважень до Верховного Суду.
ParlaMint-UA_2021-02-18-m0.u133.p3.sent3	Але ж напередодні монобільшість убила по суті Верховний Суд, просто скоротивши його і забравши великий функціонал Верховного Суду.
ParlaMint-UA_2021-02-18-m0.u133.p3.sent4	І сьогодні там, ми знаємо, роками лежать скарги і немає можливості їх розглянути.
ParlaMint-UA_2021-02-18-m0.u133.p3.sent5	От як це поєднати?
ParlaMint-UA_2021-02-18-m0.u134.p1.sent1	Пані Ірино, я вам дуже дякую за запитання.
ParlaMint-UA_2021-02-18-m0.u134.p1.sent2	Безумовно, що питання такої високої політичної ваги становлять величезний суспільний інтерес.
ParlaMint-UA_2021-02-18-m0.u134.p1.sent3	І чи є у мене позиція з питань, які ви задали?
ParlaMint-UA_2021-02-18-m0.u134.p1.sent4	Беззастережно, що є.
ParlaMint-UA_2021-02-18-m0.u134.p1.sent5	Разом з тим я, на превеликий свій жаль, не зможу дати вам конкретної відповіді з двох питань, з двох причин, вірніше.
ParlaMint-UA_2021-02-18-m0.u134.p2.sent1	Частина третя статті 11 Закону про Конституційний Суд вимагає від судді Конституційного Суду і кандидата відповідати критерію політичної нейтральності.
ParlaMint-UA_2021-02-18-m0.u134.p2.sent2	З величезним задоволенням прокоментував би, але не маю права, інакше я порушу як кандидат найфундаментальніші речі.
ParlaMint-UA_2021-02-18-m0.u134.p3.sent1	Другий момент.
ParlaMint-UA_2021-02-18-m0.u134.p3.sent2	Ці законопроекти.
ParlaMint-UA_2021-02-18-m0.u134.p3.sent3	Дякую.
ParlaMint-UA_2021-02-18-m0.u134.p4.sent1	Другий момент.
ParlaMint-UA_2021-02-18-m0.u134.p4.sent2	Ці законопроекти, які ви зазначили, вони ще навіть не стали законами, є законопроектами, але вони теоретично можуть стати законами.
ParlaMint-UA_2021-02-18-m0.u134.p4.sent3	І, якщо станеться так, що я стану суддею Конституційного Суду і зараз з цієї трибуни виголошу свою позицію, це буде наперед упереджена позиція, яка призведе до необхідності заявлення самовідводу при розгляді цієї справи.
ParlaMint-UA_2021-02-18-m0.u134.p5.sent1	З великим задоволенням можу поділитися приватно своїми думками, але я не маю права публічно виголошувати свою думку з приводу позицій права, які можуть стати предметом розгляду Конституційного Суду України.
ParlaMint-UA_2021-02-18-m0.u134.p5.sent2	Прошу зрозуміти позицію.
ParlaMint-UA_2021-02-18-m0.u135.p1.sent1	Дякую, шановний доповідач.
ParlaMint-UA_2021-02-18-m0.u135.p1.sent2	Час вийшов, я думаю, що ви в повній мірі відповіли на запитання.
ParlaMint-UA_2021-02-18-m0.u135.p1.sent3	Дякую.
ParlaMint-UA_2021-02-18-m0.u135.p2.sent1	Шановні колеги, всі кандидати виступили, зараз мають час фракції та депутатські групи на висловлення своїх позицій.
ParlaMint-UA_2021-02-18-m0.u135.p2.sent2	Будь ласка, запишіться на виступи від депутатських фракцій та груп.
ParlaMint-UA_2021-02-18-m0.u135.p3.sent1	Юрчишин Ярослав Романович.
ParlaMint-UA_2021-02-18-m0.u136.p1.sent1	Шановні колеги, зараз ми з вами вибираємо не тих, хто нам політично подобається, ми з вами вибираємо тих людей, які будуть стояти на захисті Основного Закону – Конституції.
ParlaMint-UA_2021-02-18-m0.u136.p2.sent1	В час, коли Конституційний Суд втратив фактично свою легітимність, коли фактично Голова Верховного Суду переховується від відповідальності, уникає відповідальності, нам треба вивести за дужки будь-яку політизацію цього процесу.
ParlaMint-UA_2021-02-18-m0.u136.p2.sent2	Треба дивитися, чи справді відповідають кандидати всім вимогам політичної нейтральності зокрема і наявності професійного стажу.
ParlaMint-UA_2021-02-18-m0.u136.p3.sent1	Але що правильно би було зробити після того, коли ми як країна звернулися до Венеційської комісії і попросили допомогти нам у розв’язанні конституційної кризи, яка нікуди не ділася.
ParlaMint-UA_2021-02-18-m0.u136.p3.sent2	Виконати головну рекомендацію: підготувати нову процедуру, по якій би обиралися судді Конституційного Суду.
ParlaMint-UA_2021-02-18-m0.u136.p3.sent3	І звісно би було би дуже правильно взагалі не проводити сьогоднішнє голосування, як і наступні голосування, до зміни виборчої процедури.
ParlaMint-UA_2021-02-18-m0.u136.p3.sent4	Бо це було б по-дорослому: коли просять рекомендації, їх виконують.
ParlaMint-UA_2021-02-18-m0.u136.p4.sent1	Оскільки даний процес почався до моменту отримання рекомендацій, звісно, ми будемо підтримувати тих, кого вважаємо достойними для того, щоб вони захищали не інтереси будь-якої фракції, зокрема фракції "Голос", а щоб вони захищали Конституцію.
ParlaMint-UA_2021-02-18-m0.u136.p5.sent1	І закликаємо, давайте не імітувати, а давайте виконувати ті рекомендації, які ми самі просили.
ParlaMint-UA_2021-02-18-m0.u136.p5.sent2	Давайте створимо таку процедуру обрання суддів Конституційного Суду, яка передбачала б конкурс, а не імітацію, в результаті якої людина, яка отримала диплом менше ніж 15 років тому, може стверджувати, що справді досвід такий є.
ParlaMint-UA_2021-02-18-m0.u136.p5.sent3	Хоча стаття чітко говорить: освіта і професійний досвід.
ParlaMint-UA_2021-02-18-m0.u136.p6.sent1	Давайте не імітувати.
ParlaMint-UA_2021-02-18-m0.u136.p6.sent2	Якщо ми хочемо розв’язати конституційну кризу, треба її розв’язувати – обирати професійних нейтральних, але за новою процедурою.
ParlaMint-UA_2021-02-18-m0.u136.p7.sent1	Дякую.
ParlaMint-UA_2021-02-18-m0.u137.p1.sent1	Слово надається народному депутату України Олегу Михайловичу Синютці, фракція політичної "Європейська солідарність".
ParlaMint-UA_2021-02-18-m0.u138.p1.sent1	Прошу передати слово Іванні Климпуш-Цинцадзе.
ParlaMint-UA_2021-02-18-m0.u139.p1.sent1	Іванна Орестівна Климпуш-Цинцадзе.
ParlaMint-UA_2021-02-18-m0.u139.p2.sent1	Шановні колеги, будь ласка, відійдіть з проходу, щоб народні депутати могли нормально доходити до трибуни.
ParlaMint-UA_2021-02-18-m0.u140.p1.sent1	Шановні колеги, Президент України звертається до Європейського Союзу з проханням про дорожню карту, як туди вступити, то до Президента Сполучених Штатів Америки, питає, чому ми ще не в НАТО, не знаючи, не пам’ятаючи, не відаючи, що насправді всі дорожні карти у нас перед очима, всі дорожні карти нам надані і треба тільки виконувати домашнє завдання.
ParlaMint-UA_2021-02-18-m0.u140.p1.sent2	Треба тільки прислухатися до міжнародної спільноти тоді, коли вона, прагнучи нашого об’єднання з цивілізованим світом, дає нам рекомендації, а що робити.
ParlaMint-UA_2021-02-18-m0.u140.p1.sent3	І треба прислухатися і до G7, і до Венеційської комісії, і до GRECO, коли вони кажуть, що відповіддю на конституційну кризу не може бути неконституційне подання законопроекту про розпуск Конституційного Суду.
ParlaMint-UA_2021-02-18-m0.u140.p2.sent1	І, коли вони підтримають ініціативу "Європейської солідарності"?
ParlaMint-UA_2021-02-18-m0.u140.p2.sent2	навіть, якщо вам не подобається, що це подає опозиція цю ініціативу, про те, що процедура відбору конституційних суддів має бути змінена і до неї мають бути залучені моральні, високопрофесійні, авторитетні міжнародні й українські фахівці, щоб створити Раду доброчесності, яка давала свої висновки і при відбори суддів Верховного Суду, і при відборі суддів Антикорупційного суду, і ми вже маємо цю практику.
ParlaMint-UA_2021-02-18-m0.u140.p3.sent1	А що робить наша держава – вона не змінює ці процедури.
ParlaMint-UA_2021-02-18-m0.u140.p3.sent2	Наша монобільшість сьогодні виносить питання про призначення нових конституційних суддів.
ParlaMint-UA_2021-02-18-m0.u140.p3.sent3	Чому?
ParlaMint-UA_2021-02-18-m0.u140.p3.sent4	Тому що хочу провести свого, хто буде слухняним.
ParlaMint-UA_2021-02-18-m0.u140.p3.sent5	Тому що не хочуть чистих і прозорих процедур.
ParlaMint-UA_2021-02-18-m0.u140.p3.sent6	Тому що продовжують плювати проти вітру, тому що минулого тижня Прем’єр-міністр у Європейському Союзі клявся і божився, що Україна повернулася на шлях реформ, що ми бачимо своє майбутнє виключно серед цивілізованого світу, а сьогодні знову пропонується нам гратися в наперстки.
ParlaMint-UA_2021-02-18-m0.u140.p4.sent1	Так от, колеги, я хочу вам сказати, що наші партнери, наші найкращі друзі дуже добре помічають ваші дії.
ParlaMint-UA_2021-02-18-m0.u140.p4.sent2	І ви цими діями руйнуєте оті залишки довіри, які ви ще не розхлюпали за два роки, до України.
ParlaMint-UA_2021-02-18-m0.u140.p5.sent1	Почніть поважати себе, почніть поважати державу, почніть поважати інституції.
ParlaMint-UA_2021-02-18-m0.u140.p5.sent2	Запропонували ми нову процедуру – проголосуйте за неї.
ParlaMint-UA_2021-02-18-m0.u140.p5.sent3	Пане Голово, поставте її на голосування і тоді ми відберемо дійсно доброчесних, професійних і високоморальних суддів до Конституційного Суду.
ParlaMint-UA_2021-02-18-m0.u140.p6.sent1	Дякую.
ParlaMint-UA_2021-02-18-m0.u141.p1.sent1	Констанкевич Ірина Мирославівна.
ParlaMint-UA_2021-02-18-m0.u142.p1.sent1	Прошу передати Тарасу Івановичу Батенко.
ParlaMint-UA_2021-02-18-m0.u143.p1.sent1	Батенко Тарас Іванович.
ParlaMint-UA_2021-02-18-m0.u144.p1.sent1	Колеги, наша депутатська група "За майбутнє", кожен персонально депутат Верховної Ради наш, який представляє мажоритарні округи, хочемо бути насамперед чесні перед своїми виборцями, перед людьми.
ParlaMint-UA_2021-02-18-m0.u144.p1.sent2	І особливо це стосується сьогоднішнього голосування стосовно доукомплектування членів Конституційного Суду.
ParlaMint-UA_2021-02-18-m0.u144.p2.sent1	Ви знаєте, ми говоримо про систему стримування і противаг, про систему розподілу гілок влади.
ParlaMint-UA_2021-02-18-m0.u144.p2.sent2	Але, давайте чесно задамося питанням: чи насправді у нас є орган в державі, який є реально незалежний, на який не є тиск з боку тих чи інших органів виконавчої влади.
ParlaMint-UA_2021-02-18-m0.u144.p3.sent1	У нас, я вважаю, Конституційний Суд України – це та інституція, яка має бути незалежна, незаангажована і неупереджена.
ParlaMint-UA_2021-02-18-m0.u144.p3.sent2	Це єдиний орган, який здатен тлумачити Конституцію України.
ParlaMint-UA_2021-02-18-m0.u144.p3.sent3	Це частина нашої національної безпеки країни.
ParlaMint-UA_2021-02-18-m0.u144.p4.sent1	Подивіться, я більш ніж переконаний, що історики колись опишуть ситуацію цієї так званої "конституційної кризи" більш надуманою кризою і опишуть ситуацію, хто як тиснув, починаючи із висновку щодо розпуску попереднього складу парламенту і щодо інших висновків Конституційного Суду України.
ParlaMint-UA_2021-02-18-m0.u144.p4.sent2	Ми хочемо неупередженості і незалежності цього органу не судової гілки влади, Конституційний Суд – над судовою гілкою влади.
ParlaMint-UA_2021-02-18-m0.u144.p5.sent1	І тому, друзі, сьогоднішнє голосування для нас є принциповим.
ParlaMint-UA_2021-02-18-m0.u144.p5.sent2	Я знаю особисто кількох кандидатів на цю посаду.
ParlaMint-UA_2021-02-18-m0.u144.p5.sent3	Я знаю їх як доброчесних, добросовісних людей, глибоких знавців конституційного права.
ParlaMint-UA_2021-02-18-m0.u144.p5.sent4	Але мало займатися конституційним правом, треба бути незаангажованим, треба мати стрижень стояти перед можливими тисками з боку тих чи інших осіб і органів влади.
ParlaMint-UA_2021-02-18-m0.u144.p5.sent5	Мало бути прихильником ліберальної демократії, бо у нас є консервативна демократія, у нас є соціал-демократична демократія, у нас є просто демократія.
ParlaMint-UA_2021-02-18-m0.u144.p5.sent6	Чому тільки ліберальна демократія?
ParlaMint-UA_2021-02-18-m0.u144.p5.sent7	Не треба показувати вже тут свою незаангажованість – певний вид демократії.
ParlaMint-UA_2021-02-18-m0.u144.p5.sent8	Мало бути.
ParlaMint-UA_2021-02-18-m0.u144.p6.sent1	Не треба говорити про якісь надповноваження, які має Конституційний Суд.
ParlaMint-UA_2021-02-18-m0.u144.p6.sent2	У Конституційному Суді зараз лежить багато подань депутатів Верховної Ради, які чекають свого розгляду і вони не розглядаються.
ParlaMint-UA_2021-02-18-m0.u144.p6.sent3	Теж подання щодо ринку землі, воно не розглядається.
ParlaMint-UA_2021-02-18-m0.u144.p6.sent4	І ми розуміємо апріорі, під яким тиском сьогодні перебуває Конституційний Суд.
ParlaMint-UA_2021-02-18-m0.u144.p7.sent1	І останнє, на що я хочу наголосити.
ParlaMint-UA_2021-02-18-m0.u144.p7.sent2	У нас є Регламент Верховної Ради України, який визначає, стаття 208-4 "Порядок призначення суддів КС", відповідно до якої Верховна Рада призначає суддів списком відповідно до кількості вакантних посад.
ParlaMint-UA_2021-02-18-m0.u144.p7.sent3	У нас є дві посади, то ми сьогодні мали би приймати два рішення щодо двох кандидатів членів Конституційного Суду.
ParlaMint-UA_2021-02-18-m0.u144.p7.sent4	Нехай це буде "чотири плюс чотири" рейтингове голосування, але у підсумку, відповідно до Регламенту, Дмитро Олександрович, ми маємо сьогодні приймати два рішення.
ParlaMint-UA_2021-02-18-m0.u144.p7.sent5	Тому я вважаю, що ми сьогодні не зовсім відповідаємо рішенню Регламенту і ми сьогодні не зовсім маємо правильне голосування.
ParlaMint-UA_2021-02-18-m0.u144.p7.sent6	Тому ми утримуємося від.
ParlaMint-UA_2021-02-18-m0.u145.p1.sent1	Королевська Наталія Юріївна.
ParlaMint-UA_2021-02-18-m0.u146.p1.sent1	Прошу передати слово Шуфричу Нестору Івановичу у підтримку Павленка Юрія Олексійовича.
ParlaMint-UA_2021-02-18-m0.u147.p1.sent1	Нестор Іванович Шуфрич.
ParlaMint-UA_2021-02-18-m0.u148.p1.sent1	Дякую.
ParlaMint-UA_2021-02-18-m0.u148.p1.sent2	Пане Голово, шановні колеги!
ParlaMint-UA_2021-02-18-m0.u148.p1.sent3	Дійсно, ми сьогодні приймаємо важливе рішення.
ParlaMint-UA_2021-02-18-m0.u148.p1.sent4	Можливо, сьогодні буде призначений суддя Конституційного Суду по квоті Верховної Ради України.
ParlaMint-UA_2021-02-18-m0.u148.p2.sent1	Логічне запитання.
ParlaMint-UA_2021-02-18-m0.u148.p2.sent2	Сьогодні по квоті Верховної Ради України вільних два місця у Конституційному Суді.
ParlaMint-UA_2021-02-18-m0.u148.p2.sent3	Чому ми сьогодні голосуємо тільки за одну кандидатуру?
ParlaMint-UA_2021-02-18-m0.u148.p2.sent4	Мабуть тому, що дехто хоче протягнути того, хто подобається сьогодні, в тому числі і в першу чергу Банковій і Президентові, а решта хай залишаться на потім.
ParlaMint-UA_2021-02-18-m0.u148.p3.sent1	Завжди принцип квотності, він об’єднував Верховну Раду України, і тоді ми мали можливість приймати збалансовані рішення.
ParlaMint-UA_2021-02-18-m0.u148.p3.sent2	На жаль, зараз пробують зробити це в інший спосіб.
ParlaMint-UA_2021-02-18-m0.u148.p4.sent1	Ми беремо на себе відповідальність за Юрія Павленка.
ParlaMint-UA_2021-02-18-m0.u148.p4.sent2	Можу сказати, що знаю його багато років.
ParlaMint-UA_2021-02-18-m0.u148.p4.sent3	Більше того, знаю його як надійного соратника, але я знаю його як і дуже принципового опонента.
ParlaMint-UA_2021-02-18-m0.u148.p5.sent1	Що весь час домінувало в поглядах Юрія Павленка?
ParlaMint-UA_2021-02-18-m0.u148.p5.sent2	Принциповість, відданість закону, відданість верховенству права та Конституції України.
ParlaMint-UA_2021-02-18-m0.u148.p5.sent3	Повірте мені, в питаннях, коли йдеться про домінанту Конституції, про верховенство закону, ви ніколи з ним компромісу не знайдете.
ParlaMint-UA_2021-02-18-m0.u148.p5.sent4	Тому що для нього права людини, права дитини, де він проявив себе одним із найкращих фахівців в історії незалежної України, громадянські права, права журналістів в тому числі і в першу чергу проявили його як людину, яка всупереч навіть політичним своїм поглядам, йде на рішення, які сьогодні вимагає закон, право і Конституція.
ParlaMint-UA_2021-02-18-m0.u148.p6.sent1	Саме тому ми сьогодні беремо відповідальність за Юрія Павленка і пропонуємо його на високу посаду судді Конституційного Суду.
ParlaMint-UA_2021-02-18-m0.u148.p6.sent2	На сто відсотків впевнений, що практика роботи Юрія Павленка буде викликати виключно повагу і подяку у Верховній Раді України в цілому за те, що вона делегувала саме його, в разі якщо його кандидатура буде підтримана.
ParlaMint-UA_2021-02-18-m0.u148.p7.sent1	Конституція, закон, громадянські права, людина і людяність – це те, з чим сьогодні Юрій Павленко пропонує себе до Конституційного Суду України.
ParlaMint-UA_2021-02-18-m0.u148.p8.sent1	Дякую за увагу.
ParlaMint-UA_2021-02-18-m0.u149.p1.sent1	Веніславський Федір Володимирович.
ParlaMint-UA_2021-02-18-m0.u150.p1.sent1	Шановна президія, шановні народні депутати!
ParlaMint-UA_2021-02-18-m0.u150.p1.sent2	Що стосується нашого сьогоднішнього голосування, то воно є, звичайно, вкрай важливим.
ParlaMint-UA_2021-02-18-m0.u150.p1.sent3	Всі ми розуміємо чудово, що за інституція Конституційний Суд.
ParlaMint-UA_2021-02-18-m0.u150.p1.sent4	І всі ми чудово розуміємо реалії сьогоднішнього нашого життя, де Конституційний Суд України не завжди виносить ті рішення, які від нього вимагає насамперед Конституція і які очікує український народ, українське суспільство.
ParlaMint-UA_2021-02-18-m0.u150.p2.sent1	Чому так відбувається?
ParlaMint-UA_2021-02-18-m0.u150.p2.sent2	Так відбувається насамперед тому, що не завжди судді Конституційного Суду України відповідають імперативним конституційним вимогам щодо судді Конституційного Суду України.
ParlaMint-UA_2021-02-18-m0.u150.p3.sent1	А я хочу нагадати: Конституція говорить про те, що суддею Конституційного Суду може бути правник з визнаним рівнем компетентності, і особа, яка має високі моральні якості.
ParlaMint-UA_2021-02-18-m0.u150.p4.sent1	Серед кандидатів, які сьогодні виступали з цієї трибуни, я переконаний, всі гарні і достойні люди.
ParlaMint-UA_2021-02-18-m0.u150.p5.sent1	Політична партія "Слуга народу" висунула на посаду судді Конституційного Суду України, у відповідності до Закону про Регламент Верховної Ради, Кичуна Віктора Івановича.
ParlaMint-UA_2021-02-18-m0.u150.p6.sent1	Я особисто більше 30 років знаю цю людину і я можу відверто і відповідально заявити, що саме ця людина, безумовно, відповідає вимогам, які висуваються до судді Конституційного Суду України.
ParlaMint-UA_2021-02-18-m0.u150.p7.sent1	По-перше, це визнаний фахівець в галузі конституційного права, який має дуже багато наукових робіт, які підтверджують його рівень компетентності.
ParlaMint-UA_2021-02-18-m0.u150.p7.sent2	Він є викладачем зі стажем 25 років, який викладає в одному з найпотужніших юридичних вузів України – в Національному юридичному університеті імені Ярослава Мудрого.
ParlaMint-UA_2021-02-18-m0.u150.p7.sent3	І його принципова позиція як викладача, вона, безумовно, підтверджує відповідність його вимогам Конституції щодо високих моральних якостей.
ParlaMint-UA_2021-02-18-m0.u150.p7.sent4	Це людина, яка ніколи не йшла на компроміси із своєю совістю, яка відстоювала свою позицію на всіх рівнях.
ParlaMint-UA_2021-02-18-m0.u150.p8.sent1	Тому я закликаю всіх колег голосувати і підтримати своїм голосуванням Кичуна Віктора Івановича.
ParlaMint-UA_2021-02-18-m0.u150.p9.sent1	Також я хочу звернутися до тих колег, які застерігають, що є рішення Венеційської комісії і є проекти закону, які передбачають участь міжнародних експертів в конкурсній комісії з відбору суддів Конституційного Суду України.
ParlaMint-UA_2021-02-18-m0.u150.p9.sent2	Так, це дійсно є.
ParlaMint-UA_2021-02-18-m0.u150.p9.sent3	Але я також хочу нагадати рішення Конституційного Суду України у справі щодо внесення змін Закону про судоустрій щодо органів суддівського врядування, де Конституційний Суд чітко і однозначно сказав, що наявність міжнародних експертів в конкурсних комісіях – це загроза національному суверенітету, державному суверенітету України.
ParlaMint-UA_2021-02-18-m0.u150.p9.sent4	Тому.
ParlaMint-UA_2021-02-18-m0.u151.p1.sent1	Вельможний Сергій Анатолійович.
ParlaMint-UA_2021-02-18-m0.u151.p2.sent1	Шахов Сергій Володимирович.
ParlaMint-UA_2021-02-18-m0.u152.p1.sent1	Сергій Шахов, депутатська група "Довіра".
ParlaMint-UA_2021-02-18-m0.u152.p1.sent2	Шановні колеги, до чого доведена держава!
ParlaMint-UA_2021-02-18-m0.u152.p1.sent3	У нас криза уже у всьому: в промисловості, в аграрному секторі, сьогодні криза в силових структурах, йде війна, голодують люди.
ParlaMint-UA_2021-02-18-m0.u152.p1.sent4	До чого довели судочинство!
ParlaMint-UA_2021-02-18-m0.u152.p1.sent5	В цій залі не можемо обрати суддів Конституційного Суду.
ParlaMint-UA_2021-02-18-m0.u152.p2.sent1	В історії були вже такі випадки, коли обирали Папу Римського.
ParlaMint-UA_2021-02-18-m0.u152.p2.sent2	Папу Римського!
ParlaMint-UA_2021-02-18-m0.u152.p2.sent3	3 роки!
ParlaMint-UA_2021-02-18-m0.u152.p2.sent4	Коли люди зібралися із владою, закрили конклав і відірвали дах, щоб сиділи і обирали для людей, але це віра була, віра.
ParlaMint-UA_2021-02-18-m0.u152.p2.sent5	В що сьогодні віримо ми, коли порушуються конституційні права людини, лишається мільйон людей на вулиці, 1 мільйон 700 тисяч переселенців, яким заборонили голосувати в Луганщині, Донеччині, віддати своє право обирати?
ParlaMint-UA_2021-02-18-m0.u152.p3.sent1	Я вважаю, нам не прийдеться сьогодні закликати народ закривати парламент, щоб обрати суддів Конституційного Суду, щоб минула криза конституційна в нашій державі.
ParlaMint-UA_2021-02-18-m0.u152.p3.sent2	Я переконаний, що зал об’єднається і підтримає кандидатуру, яка зайде на посаду і дасть висновок, перший висновок діям голів військово-цивільних адміністрацій Донецької та Луганських областей, які лишили права мільйони людей обирати.
ParlaMint-UA_2021-02-18-m0.u152.p4.sent1	Я переконаний в тому, що справедливість все ж таки в нашій країні відбудеться.
ParlaMint-UA_2021-02-18-m0.u152.p4.sent2	Невже ж в цій залі зібралися ті люди, які дбають тільки про свою політику, дбають тільки про свої кишені, дбають тільки про те, щоб сьогодні не закінчилася війна, за якою ховаються і олігархічні сили, за цим щитом війни, тільки дбаючи про себе, щоб сьогодні люди гинули?
ParlaMint-UA_2021-02-18-m0.u152.p5.sent1	Тому ми сьогодні підтримуємо рішення всієї зали, обираючи суддів Конституційного Суду.
ParlaMint-UA_2021-02-18-m0.u152.p5.sent2	Я переконаний, що нам вдасться це зробити.
ParlaMint-UA_2021-02-18-m0.u152.p6.sent1	Дякую.
ParlaMint-UA_2021-02-18-m0.u152.p6.sent2	Сергій Шахов, депутатська група "Довіра".
ParlaMint-UA_2021-02-18-m0.u153.p1.sent1	Івченко Вадим Євгенович.
ParlaMint-UA_2021-02-18-m0.u153.p2.sent1	Соболєв?
ParlaMint-UA_2021-02-18-m0.u153.p2.sent2	Соболєв Сергій Владиславович.
ParlaMint-UA_2021-02-18-m0.u154.p1.sent1	Шановні колеги, історія Конституційного Суду мала різні продовження.
ParlaMint-UA_2021-02-18-m0.u154.p1.sent2	Я хочу нагадати, коли сесійний зал вперше обрав Конституційний Суд, який декілька років не міг почати свою роботу.
ParlaMint-UA_2021-02-18-m0.u154.p1.sent3	І це було не просто так.
ParlaMint-UA_2021-02-18-m0.u154.p1.sent4	На жаль, і парламенти, і президенти завжди боялись Конституційного Суду.
ParlaMint-UA_2021-02-18-m0.u154.p1.sent5	І те, що відбувається сьогодні – це тільки зайве підтвердження.
ParlaMint-UA_2021-02-18-m0.u154.p1.sent6	Краще далі мати вакансії, краще далі блокувати роботу Конституційного Суду, ніж почати працювати.
ParlaMint-UA_2021-02-18-m0.u154.p2.sent1	Бо Конституційний Суд стоїть на сторожі не лише прав і свобод людини.
ParlaMint-UA_2021-02-18-m0.u154.p2.sent2	Це орган, який стоїть на сторожі держави, основ державності.
ParlaMint-UA_2021-02-18-m0.u154.p2.sent3	І рішення, які будуть ухвалювати члени Конституційного Суду, фактично це рішення на віки.
ParlaMint-UA_2021-02-18-m0.u154.p2.sent4	Ми дуже добре пам’ятаємо, як Конституційний Суд маніпулював Конституцією, змінюючи її без рішень парламенту, а потім назад змінював своє рішення.
ParlaMint-UA_2021-02-18-m0.u154.p3.sent1	Тому ті, кого ми сьогодні обираємо, це повинні бути люди, які не бояться, перш за все.
ParlaMint-UA_2021-02-18-m0.u154.p3.sent2	Так, є загальні вимоги – фаховість.
ParlaMint-UA_2021-02-18-m0.u154.p3.sent3	Є загальні вимоги, які стосуються юридичної освіти.
ParlaMint-UA_2021-02-18-m0.u154.p3.sent4	Загальні вимоги, які стосуються порядності людини.
ParlaMint-UA_2021-02-18-m0.u154.p3.sent5	Але це повинна бути людина, яка не боїться.
ParlaMint-UA_2021-02-18-m0.u154.p3.sent6	Людина, яку обирають на 9 років.
ParlaMint-UA_2021-02-18-m0.u154.p3.sent7	Людина, якій надають повноваження фактично визначати долю країни і долю людей.
ParlaMint-UA_2021-02-18-m0.u154.p4.sent1	Саме такою людиною є Ольга Боднар-Петровська.
ParlaMint-UA_2021-02-18-m0.u154.p4.sent2	Це людина, яка пройшла в цьому житті дуже багато випробувань.
ParlaMint-UA_2021-02-18-m0.u154.p4.sent3	Коли ті, хто ховалися – вона була на передовій.
ParlaMint-UA_2021-02-18-m0.u154.p4.sent4	Коли ті, хто боялися – вона була на передовій.
ParlaMint-UA_2021-02-18-m0.u154.p5.sent1	І саме тому фракція "Батьківщина" завжди дуже прискіпливо відносилась до нашого представництва в Конституційному Суді.
ParlaMint-UA_2021-02-18-m0.u154.p5.sent2	Я думаю, таке ім’я як Віктор Шишкін ввійде в історію конституційного судочинства.
ParlaMint-UA_2021-02-18-m0.u154.p5.sent3	І нам не соромно, на відміну від багатьох інших, хто були в Конституційному Суді заради того, щоб займати це місце.
ParlaMint-UA_2021-02-18-m0.u154.p6.sent1	Я думаю, що сесійній залі і парламенту України буде несоромно, якщо пані Ольга буде представляти в Конституційному Суді парламент України, бо це людина, яка пройшла всі випробування.
ParlaMint-UA_2021-02-18-m0.u154.p6.sent2	І я думаю, вона достойно пронесе цей важкий, але дуже відповідальний статус.
ParlaMint-UA_2021-02-18-m0.u154.p7.sent1	Дякую.
ParlaMint-UA_2021-02-18-m0.u155.p1.sent1	Шановні колеги, є ще 6 хвилин на виступи від народних депутатів України.
ParlaMint-UA_2021-02-18-m0.u155.p1.sent2	Будь ласка, запишіться на виступи.
ParlaMint-UA_2021-02-18-m0.u155.p2.sent1	Геращенко Ірина Володимирівна.
ParlaMint-UA_2021-02-18-m0.u156.p1.sent1	Шановні колеги, надзвичайно важливий сьогодні день в контексті дійсно перезагрузки Конституційного Суду, яка, на жаль, не відбудеться.
ParlaMint-UA_2021-02-18-m0.u156.p1.sent2	Тому що від зміни людей в Конституційному Суді, якщо ми не змінимо принципи, не вдасться подолати ту серйозну конституційну кризу, яка була створена в тому числі абсолютно непрофесійним рішенням Президента Зеленського і його законопроектом про розгін Конституційного Суду.
ParlaMint-UA_2021-02-18-m0.u156.p2.sent1	Ми як демократична опозиція запропонували парламенту, та й Президенту Зеленському, реальний вихід з цієї конституційної кризи: прийняти Закон про створення ради доброчесності із залученням міжнародних експертів для того, щоб у жодної людини в країні не було сумніву щодо доброчесності суддів Конституційного Суду, для того, щоб ми за таким самим лекалом, як формувався Вищий антикорупційний суд, яким так любить хвалитися Зеленський, от щоб за таким лекалом формувався і Конституційний Суд.
ParlaMint-UA_2021-02-18-m0.u156.p3.sent1	Але ж задача в Зеленського інша.
ParlaMint-UA_2021-02-18-m0.u156.p3.sent2	Коли сьогодні в нього є на 100 відсотків свій Генпрокурор, коли сьогодні в нього своє ДБР, своя Служба безпеки України, йому ще потрібно знищити, по суті, антикорупційні органи і поставити на 100 відсотків свого антикорупційного прокурора, а також підкорити НАБУ і поставити свого на 100 відсотків керівника НАБУ.
ParlaMint-UA_2021-02-18-m0.u156.p3.sent3	От так само потрібно ще "кишеньковий" Конституційний Суд, який буде виконувати всі забаганки: розпуск парламенту, "зачистка" політичних партій опозиційних і всі інші забаганки.
ParlaMint-UA_2021-02-18-m0.u156.p4.sent1	І, власне, саме тому сьогодні з цієї трибуни, по суті, ми побачили, можливо, одну людину, яка дуже чітко усвідомлює, що суддя Конституційного Суду має бути аполітичним.
ParlaMint-UA_2021-02-18-m0.u156.p4.sent2	А від представників "слуг народу" ми почули, що це виступав не юрист, а політикан, який насправді має політичну заангажованість, який вже тут готовий демонструвати лояльність, ще не ставши навіть суддею, але вже ставлячи під сумнів всі наступні свої голосування і рішення.
ParlaMint-UA_2021-02-18-m0.u156.p4.sent3	Ви розумієте, що відбувається?
ParlaMint-UA_2021-02-18-m0.u156.p5.sent1	Взагалі кадрова політика – це така ахіллесова п’ята "зеленої" команди, що про це навіть боляче говорити.
ParlaMint-UA_2021-02-18-m0.u156.p5.sent2	І от щодня, коли ви демонструєте ваші нові і нові кадри, ви демонструєте те, що немає там принципу професійності, кадровості, фаховості, верховенства права, а є тільки лояльність.
ParlaMint-UA_2021-02-18-m0.u156.p5.sent3	Людина має бути на 100 відсотків своя.
ParlaMint-UA_2021-02-18-m0.u156.p6.sent1	Так ось що ми рекомендуємо, друзі.
ParlaMint-UA_2021-02-18-m0.u156.p6.sent2	Для того, щоб змінити інституцію, посилити її спочатку потрібно прийняти законопроект, який підтриманий нашими партнерами – Венеційською комісією, країнами "Великої сімки", Резолюцією Європейського парламенту про створення ради доброчесності.
ParlaMint-UA_2021-02-18-m0.u156.p6.sent3	І тільки після цього, після визнання критеріїв можна переходити до прізвищ, а все інше – це просто імітація бурхливої діяльності, направлена на підкорення ще і Конституційного Суду, який і так Зеленського на.
ParlaMint-UA_2021-02-18-m0.u157.p1.sent1	Королевська Наталія Юріївна.
ParlaMint-UA_2021-02-18-m0.u157.p2.sent1	Шановні колеги, після цього переходимо до голосування.
ParlaMint-UA_2021-02-18-m0.u158.p1.sent1	Шановні колеги, шановні присутні!
ParlaMint-UA_2021-02-18-m0.u158.p1.sent2	За останні 5 років разом з нашою командою "Опозиційною платформою – За життя", особисто Василем Івановичем Німченком та іншими колегами по цій залі ми виграли більш ніж 10 рішень Конституційного Суду України.
ParlaMint-UA_2021-02-18-m0.u158.p2.sent1	І Конституційний Суд визнав, що парламент попереднього скликання порушував Конституцію України.
ParlaMint-UA_2021-02-18-m0.u158.p2.sent2	Парламент позбавив пільг та компенсацій ветеранів, дітей війни, пенсіонерів-держслужбовців, мільйони громадян нашої країни, які віддавали своє життя, віддавали своє здоров’я заради мирного неба в нашій країні.
ParlaMint-UA_2021-02-18-m0.u158.p2.sent3	Але ж, на жаль, ні попередній парламент, ні цей парламент за ці роки так і нічого не зробив для того, щоб Конституція в нашій країні виконувалась.
ParlaMint-UA_2021-02-18-m0.u158.p3.sent1	Ми подали Постанову щодо створення тимчасової слідчої комісії.
ParlaMint-UA_2021-02-18-m0.u158.p3.sent2	Тому що поки ми не розберемось, чому в нашій країні не виконується Конституція, чому депутати, які приймають антиконституційні рішення, потім не несуть за це відповідальність; чому парламент ховає голову в пісок і не приймає відповідне рішення, щоб встановити права Конституції та встановити ті права людей, яких неконституційно позбавили, до тих пір майже кожний може паплюжити Конституцію.
ParlaMint-UA_2021-02-18-m0.u158.p4.sent1	Тому "Опозиційна платформа – За життя" сьогодні, коли ми розглядаємо можливість обрання нових суддів Конституційного Суду України, в першу чергу запропонувала кандидатуру Юрія Павленка як людину, яка все своє життя боролась за права людей.
ParlaMint-UA_2021-02-18-m0.u158.p4.sent2	Людини, яка ніколи не порушувала Конституцію України.
ParlaMint-UA_2021-02-18-m0.u158.p5.sent1	І ми звертаємось до усіх фракцій: досить вже політичних сварок, сьогодні професіоналізм должен запанувати в цій країні.
ParlaMint-UA_2021-02-18-m0.u158.p5.sent2	І ми повинні виправити ті помилки, які були створені попереднім парламентом.
ParlaMint-UA_2021-02-18-m0.u158.p5.sent3	Сьогодні ми должны зробити все, щоб Конституційний Суд розглянув земельне питання, мовний закон та інші рішення і щоб поставив крапку в конституційності цих рішень.
ParlaMint-UA_2021-02-18-m0.u158.p5.sent4	І щоб в кінці кінців вся країна побачила, що цей парламент виконує Конституцію України, що судді, яких ми обираємо в Конституційний Суд, знають Конституцію України; що депутати України, вони сьогодні готові виправити помилки та захистити тих людей, яких позбавили конституційних прав в нашей стране.
ParlaMint-UA_2021-02-18-m0.u158.p6.sent1	Прошу підтримати кандидатуру Юрія Павленка та бажаємо всім успіхів.
ParlaMint-UA_2021-02-18-m0.u158.p6.sent2	Дякую.
ParlaMint-UA_2021-02-18-m0.u159.p1.sent1	Шановні колеги, підготуйтесь до голосування.
ParlaMint-UA_2021-02-18-m0.u159.p2.sent1	Павленко Юрій Олексійович.
ParlaMint-UA_2021-02-18-m0.u160.p1.sent1	Шановний пане Голово, шановні народні депутати, заявляю про наявний конфлікт інтересів, тому не буду брати участь в даному голосуванні.
ParlaMint-UA_2021-02-18-m0.u160.p1.sent2	Дякую.
ParlaMint-UA_2021-02-18-m0.u161.p1.sent1	Дякую, Юрій Олексійович.
ParlaMint-UA_2021-02-18-m0.u161.p1.sent2	Краще карточку достаньте, щоб потім не було випадкових ситуацій.
ParlaMint-UA_2021-02-18-m0.u161.p2.sent1	Відповідно до статті 208 прим.
ParlaMint-UA_2021-02-18-m0.u161.p2.sent2	4
ParlaMint-UA_2021-02-18-m0.u161.p2.sent3	Регламенту Верховної Ради України відбір на посаду судді Конституційного Суду України здійснюється Верховною Радою України відкритим рейтинговим голосуванням по кожному кандидату окремо.
ParlaMint-UA_2021-02-18-m0.u161.p3.sent1	Переходимо до рейтингового голосування в алфавітному порядку по кожному кандидату окремо.
ParlaMint-UA_2021-02-18-m0.u161.p3.sent2	Я буду називати прізвище ім’я по батькові, а ви визначайтеся, кого підтримувати.
ParlaMint-UA_2021-02-18-m0.u161.p4.sent1	Бондар-Петровська Ольга Борисівна.
ParlaMint-UA_2021-02-18-m0.u161.p4.sent2	Готові голосувати?
ParlaMint-UA_2021-02-18-m0.u161.p4.sent3	Прошу голосувати.
ParlaMint-UA_2021-02-18-m0.u161.p5.sent1	За-95
ParlaMint-UA_2021-02-18-m0.u161.p6.sent1	Кичун Віктор Іванович.
ParlaMint-UA_2021-02-18-m0.u161.p6.sent2	Прошу підтримати та проголосувати.
ParlaMint-UA_2021-02-18-m0.u161.p7.sent1	За-237
ParlaMint-UA_2021-02-18-m0.u161.p8.sent1	Рішення прийнято.
ParlaMint-UA_2021-02-18-m0.u161.p9.sent1	Павленко Юрій Олексійович.
ParlaMint-UA_2021-02-18-m0.u161.p9.sent2	Прошу голосувати.
ParlaMint-UA_2021-02-18-m0.u161.p10.sent1	За-158
ParlaMint-UA_2021-02-18-m0.u161.p11.sent1	Сидорович Руслан Михайлович.
ParlaMint-UA_2021-02-18-m0.u161.p11.sent2	Готові голосувати?
ParlaMint-UA_2021-02-18-m0.u161.p11.sent3	Прошу голосувати.
ParlaMint-UA_2021-02-18-m0.u161.p12.sent1	За-168
ParlaMint-UA_2021-02-18-m0.u161.p13.sent1	Найбільшу кількість голосів набрав Кичун, правильно я розумію, 237.
ParlaMint-UA_2021-02-18-m0.u161.p14.sent1	Відповідно до статті 208 прим.
ParlaMint-UA_2021-02-18-m0.u161.p14.sent2	4
ParlaMint-UA_2021-02-18-m0.u161.p14.sent3	Регламенту Верховної Ради України, ставлю на голосування.
ParlaMint-UA_2021-02-18-m0.u161.p14.sent4	Ні.
ParlaMint-UA_2021-02-18-m0.u161.p14.sent5	Який за підсумками рейтингового голосування, отримав найбільшу кількість голосів народних депутатів України.
ParlaMint-UA_2021-02-18-m0.u161.p15.sent1	Відповідно до статті 85, 148 Конституції України, статті 208 прим.
ParlaMint-UA_2021-02-18-m0.u161.p15.sent2	4
ParlaMint-UA_2021-02-18-m0.u161.p15.sent3	Регламенту Верховної Ради України, ставлю на голосування питання про призначення суддею Конституційного Суду України Кичуна Віктора Івановича.
ParlaMint-UA_2021-02-18-m0.u161.p16.sent1	Готові голосувати?
ParlaMint-UA_2021-02-18-m0.u161.p16.sent2	Прошу підтримати та проголосувати.
ParlaMint-UA_2021-02-18-m0.u161.p17.sent1	За-241
ParlaMint-UA_2021-02-18-m0.u161.p18.sent1	Рішення прийнято.
ParlaMint-UA_2021-02-18-m0.u161.p19.sent1	Вітаю вас!
ParlaMint-UA_2021-02-18-m0.u161.p19.sent2	Таким чином ми призначили суддею.
ParlaMint-UA_2021-02-18-m0.u161.p19.sent3	(По фракціям покажіть, будь ласка.)
ParlaMint-UA_2021-02-18-m0.u161.p19.sent4	Суддею Конституційного Суду України Кичуна Віктора Івановича.
ParlaMint-UA_2021-02-18-m0.u161.p19.sent5	Пропоную привітати колегу.
ParlaMint-UA_2021-02-18-m0.u161.p19.sent6	Вітаю, бажаю вам успіхів на новій посаді.
ParlaMint-UA_2021-02-18-m0.u161.p20.sent1	Прошу профільний комітет, разом з Апаратом, оформити постанову про наслідки прийнятого рішення Верховної Ради України.
ParlaMint-UA_2021-02-18-m0.u161.p20.sent2	Дякую.
ParlaMint-UA_2021-02-18-m0.u161.p21.sent1	Наступне питання порядку денного – це проект Постанови про утворення Тимчасової слідчої комісії Верховної Ради України з питань розслідування випадків та причин порушення прав дітей під час здійснення децентралізації повноважень з питань охорони дитинства, реформування системи закладів інституційного догляду та виховання, реалізації права дитини на сімейне виховання та усиновлення, розвитку (модернізації) соціальних послуг (реєстраційний номер 5006).
ParlaMint-UA_2021-02-18-m0.u161.p22.sent1	Пропонується розглянути це питання за скороченою процедурою.
ParlaMint-UA_2021-02-18-m0.u161.p22.sent2	Прошу підтримати та проголосувати.
ParlaMint-UA_2021-02-18-m0.u161.p23.sent1	За-254
ParlaMint-UA_2021-02-18-m0.u161.p24.sent1	Рішення прийнято.
ParlaMint-UA_2021-02-18-m0.u161.p25.sent1	До слова запрошується народний депутат України Сушко Павло Миколайович.
ParlaMint-UA_2021-02-18-m0.u162.p1.sent1	Шановні колеги, четвертий рік йде реформа деінституалізації, на яку Україна отримала позику від Світового банку 300 мільйонів доларів США та на яку було виділено державні субвенції.
ParlaMint-UA_2021-02-18-m0.u162.p1.sent2	Реформа була направлена на найкращі інтереси дитини, щоб ми з вами зробили життя дітей на краще.
ParlaMint-UA_2021-02-18-m0.u162.p1.sent3	А що відбувається насправді?
ParlaMint-UA_2021-02-18-m0.u162.p2.sent1	За наші з вами гроші під виглядом цієї реформи, замість реформування дитячих будинків, розвитку соціальних послуг та інклюзії, масово знищуються спеціальні школи для дітей з важкими нозологіями.
ParlaMint-UA_2021-02-18-m0.u162.p3.sent1	Я спілкувався з представниками міжнародних організацій в Україні, вони запевнили, що попереджали, що не потрібно було в реформу включати пункт "Ліквідація спеціальних шкіл", багато про що попереджали.
ParlaMint-UA_2021-02-18-m0.u162.p3.sent2	В результаті, чого ми з вами досягли за чотири роки реформи?
ParlaMint-UA_2021-02-18-m0.u162.p3.sent3	Малі дитячі будинки не створені, будинки дитини не трансформовані у центри медичної реабілітації та паліативної допомоги.
ParlaMint-UA_2021-02-18-m0.u162.p3.sent4	Не розвинуте усиновлення, опіка, не створено достатньої кількості патронатних та прийомних сімей.
ParlaMint-UA_2021-02-18-m0.u162.p3.sent5	Соціальні послуги та інклюзія розвиваються повільно.
ParlaMint-UA_2021-02-18-m0.u162.p4.sent1	Звичайно, що для демонстрації результатів простіше закрити спеціальні школи для дітей з особливими освітніми потребами та повернути дітей батькам, оскільки для влаштування цих дітей в сім’ї не потрібно витрачати кошти – ось і вся реформа – і звітувати про деінституалізацію.
ParlaMint-UA_2021-02-18-m0.u162.p4.sent2	Бо на реформу дитячих будинків-інтернатів грошей вже не вистачає.
ParlaMint-UA_2021-02-18-m0.u162.p5.sent1	Для того, щоб в цьому пересвідчитись, достатньо перевірити у відкритому доступі звіти Рахункової палати, там всі відповіді.
ParlaMint-UA_2021-02-18-m0.u162.p6.sent1	Здається настав час розібратися: нам потрібна видимість реформи чи потрібно все ж таки провести її так, як вона проходила у всьому світі.
ParlaMint-UA_2021-02-18-m0.u162.p6.sent2	Для цієї мети я ініціюю створення ТСК, яка встановить причини та факти порушення прав дітей, з’ясуємо ефективність діяльності міністерств, вивчимо стан законодавства, проведемо аудит проектів, ініціюємо питання притягнення винних до відповідальності.
ParlaMint-UA_2021-02-18-m0.u162.p7.sent1	Представники майже всіх фракцій ввійшли до складу ТСК.
ParlaMint-UA_2021-02-18-m0.u162.p7.sent2	Я прошу вас підтримати дану постанову заради майбутнього наших дітей.
ParlaMint-UA_2021-02-18-m0.u162.p8.sent1	Дякую.
ParlaMint-UA_2021-02-18-m0.u163.p1.sent1	До слова запрошується голова Комітету з питань Регламенту, депутатської етики та організації роботи Верховної Ради України Кальченко Сергій Віталійович.
ParlaMint-UA_2021-02-18-m0.u164.p1.sent1	Шановна президія, шановні народні депутати!
ParlaMint-UA_2021-02-18-m0.u164.p1.sent2	Регламентний комітет на своєму засіданні розглянув проект Постанови 5006.
ParlaMint-UA_2021-02-18-m0.u164.p1.sent3	Розглядаючи це питання комітет висловив низку зауважень.
ParlaMint-UA_2021-02-18-m0.u164.p2.sent1	Передовсім у підпункті 2 пункті 2 слова "дослідження ефективності діяльності міністерств (у множині) соціальної політики, освіти та науки і охорони здоров’я" слід замінити словами: "дослідження ефективності діяльності Міністерства соціальної політики України, Міністерства освіти й науки України та Міністерства охорони здоров’я України".
ParlaMint-UA_2021-02-18-m0.u164.p3.sent1	Пункт 3 слід викласти в такій редакції:
ParlaMint-UA_2021-02-18-m0.u164.p3.sent2	"Визначити, що кількісний склад Тимчасової слідчої комісії становить 11 народних депутатів України".
ParlaMint-UA_2021-02-18-m0.u164.p4.sent1	У пункті 5 прізвища імена та по батькові народних депутатів України членів Тимчасової слідчої комісії слід розмістити в алфавітному порядку.
ParlaMint-UA_2021-02-18-m0.u164.p5.sent1	Потребують також редакційного уточнення назви депутатських фракцій та груп у пунктах 4-5 проекту постанови.
ParlaMint-UA_2021-02-18-m0.u164.p6.sent1	Також слід підкреслити, що поданий проект постанови, як і більшість інших проектів постанов про утворення тимчасових слідчих комісій, визначається одним із завдань комісії – ініціювання питання про притягнення винних осіб до відповідальності передбаченої законодавством України.
ParlaMint-UA_2021-02-18-m0.u164.p6.sent2	Регламентний комітет в черговий раз висловив зауваження щодо неузгодженості цього завдання із положеннями, зокрема, статті 92 Конституції, статей 21, 22 Закону "Про тимчасові слідчі і тимчасові спеціальні комісії Верховної Ради України" і статті 88 Регламенту, на чому також наголошує Головне юридичне управління, висловлюючи зауваження до попередніх постанов.
ParlaMint-UA_2021-02-18-m0.u164.p7.sent1	Враховуючи викладене регламентний комітет прийняв рішення рекомендувати парламенту розглянути цей проект постанови з урахуванням зауважень комітету і прийняти рішення відповідно до частини третьої статті 138 Регламенту Верховної Ради України.
ParlaMint-UA_2021-02-18-m0.u164.p8.sent1	Дякую.
ParlaMint-UA_2021-02-18-m0.u165.p1.sent1	Необхідне обговорення?
ParlaMint-UA_2021-02-18-m0.u165.p2.sent1	Запишіться, будь ласка: два – за, два – проти на виступи від депутатських фракції та груп.
ParlaMint-UA_2021-02-18-m0.u165.p3.sent1	Вельможний Сергій Анатолійович.
ParlaMint-UA_2021-02-18-m0.u166.p1.sent1	Сергій Вельможний, Луганщина, депутатська група "Довіра".
ParlaMint-UA_2021-02-18-m0.u166.p1.sent2	Шановні колеги, безумовно, Луганщина буде підтримувати створення даної ТСК.
ParlaMint-UA_2021-02-18-m0.u166.p1.sent3	Але дуже важливо дослідити ті рішення, які одноособово приймали глави ВЦА на Луганщині щодо закриття шкіл та дитячих садочків, спеціалізованих шкіл, вивчити, куди були направлені грошові кошти.
ParlaMint-UA_2021-02-18-m0.u166.p1.sent4	Але Президент наголошував, що необхідно будувати, а на Луганщині все порушено.
ParlaMint-UA_2021-02-18-m0.u166.p2.sent1	Тому першочергово також звернути увагу на звернення народного депутата Сухова щодо Лисичанська, де було не прийнято рішення прийняти на баланс Лисичанської ВЦА дитячого садочка "Колокольчик".
ParlaMint-UA_2021-02-18-m0.u166.p2.sent2	Діти не отримують належної уваги на Луганщині.
ParlaMint-UA_2021-02-18-m0.u166.p3.sent1	А також на теперішній час ще не створені військово-цивільні адміністрації в містах Попасна, Гірське, де не можуть працювати дитячі заклади і не отримують гідну заробітну платню педагоги.
ParlaMint-UA_2021-02-18-m0.u166.p4.sent1	Тому ми підтримуємо створення даної ТСК і просимо працювати в напрямку першочергово на Луганщині.
ParlaMint-UA_2021-02-18-m0.u166.p5.sent1	Дякую за увагу.
ParlaMint-UA_2021-02-18-m0.u166.p5.sent2	Сергій Вельможний, Луганщина.
ParlaMint-UA_2021-02-18-m0.u167.p1.sent1	Федина Софія Романівна.
ParlaMint-UA_2021-02-18-m0.u168.p1.sent1	Софія Федина, "Європейська солідарність".
ParlaMint-UA_2021-02-18-m0.u168.p1.sent2	Для початку я хотіла би наголосити, що, так, ми будемо підтримувати створення Тимчасової слідчої комісії щодо розслідування ситуації з порушенням прав дитини.
ParlaMint-UA_2021-02-18-m0.u168.p2.sent1	Але я хотіла би нагадати, що тимчасова слідча комісія – це є інструмент опозиції.
ParlaMint-UA_2021-02-18-m0.u168.p2.sent2	І в даному випадку, коли влада створює і закликає створювати тимчасові слідчі комісії – це є розписування у своїй власній неспроможності, недієздатності, а в результаті – небажанні вирішити ті чи інші проблеми.
ParlaMint-UA_2021-02-18-m0.u168.p2.sent3	Ви маєте монобільшість, ви маєте свій уряд, ви маєте свого Президента і ви нездатні захистити права дитини, що вам потрібна тимчасова слідча комісія?
ParlaMint-UA_2021-02-18-m0.u168.p2.sent4	Та, люди, схаменіться, почніть працювати, а не дурницями займатися у цьому залі!
ParlaMint-UA_2021-02-18-m0.u168.p3.sent1	Але якщо ви вже ставите це питання на порядок денний, то, шановне товариство, можливо, в контексті прийняття Постанови по Революції Гідності, ви так само наберетеся гідності і проголосуєте за створення тимчасової слідчої комісії по справі Шеремета.
ParlaMint-UA_2021-02-18-m0.u168.p3.sent2	Я нагадаю, Андрій Антоненко понад рік сидить в ув’язненні без жодного доказу і в нього страшні проблеми зі здоров’ям.
ParlaMint-UA_2021-02-18-m0.u168.p3.sent3	То невже ви не здатні чисто з людських поривань зробити все можливе, щоби розслідувати.
ParlaMint-UA_2021-02-18-m0.u168.p3.sent4	не розслідувати, а проконтролювати законність цієї справи?
ParlaMint-UA_2021-02-18-m0.u168.p4.sent1	Давайте створимо тимчасову слідчу комісію по "вагнерівцям", це питання державної зради.
ParlaMint-UA_2021-02-18-m0.u168.p4.sent2	І у вас є можливість її створити, але я нагадаю, що саме "Слуги" не вносять своєї кандидатури щодо цієї тимчасової слідчої комісії.
ParlaMint-UA_2021-02-18-m0.u168.p5.sent1	І хотілося б наголосити, що в даному випадку, маючи абсолютну, по суті, владу, у вас є можливості увійти в історію як справжні державники, наразі ви вибираєте чомусь закопувати цю державу поглибше.
ParlaMint-UA_2021-02-18-m0.u168.p5.sent2	Може, ви все.
ParlaMint-UA_2021-02-18-m0.u169.p1.sent1	Поляков Антон Едуардович.
ParlaMint-UA_2021-02-18-m0.u170.p1.sent1	Дмитро Олександрович, прошу переждати слово Білозір Ларисі Миколаївні.
ParlaMint-UA_2021-02-18-m0.u170.p1.sent2	Дякую.
ParlaMint-UA_2021-02-18-m0.u171.p1.sent1	Білозір Лариса Миколаївна.
ParlaMint-UA_2021-02-18-m0.u172.p1.sent1	Шановний пане Голово, шановні колеги!
ParlaMint-UA_2021-02-18-m0.u172.p1.sent2	Депутатська група "За майбутнє" і депутатська група "Довіра" буде підтримувати створення цієї ТСК.
ParlaMint-UA_2021-02-18-m0.u172.p1.sent3	до нас звертаються батьки дітей з інвалідністю масово, щоб ми захистили права їхніх дітей.
ParlaMint-UA_2021-02-18-m0.u172.p2.sent1	Дійсно з 2017 року у нас триває процес деінституціалізації.
ParlaMint-UA_2021-02-18-m0.u172.p2.sent2	Простіше кажучи, аби діти не навчалися і не виховувались в інтернатах, а щоб вони були в сім’ях.
ParlaMint-UA_2021-02-18-m0.u172.p2.sent3	Але ідея, незважаючи на те, що правильна, але реформа, вона дійсно здійснюється у нас бездумно.
ParlaMint-UA_2021-02-18-m0.u172.p3.sent1	Замість того, щоб створити малі дитячі будинки, які не створено, трансформувати будинки дитини у центри реабілітації, розвинути усиновлення, де треба пройти "7 кругів Аду", щоб отримати таку можливість і заплатити хабар, щоб взяти дитину, взялися бездумно за санаторні школи, за спеціальні школи, за спеціалізовані.
ParlaMint-UA_2021-02-18-m0.u172.p3.sent2	Вирішили їх ліквідувати і прозвітувати за рахунок цих дітей з особливими освітніми потребами і їхніх батьків про те, що от вони закривають інтернати.
ParlaMint-UA_2021-02-18-m0.u172.p4.sent1	Але ж, вже казав пан Павло про те, що взяли кредит в 300 мільйонів доларів, потратили 800 тисяч доларів на деінституціалізацію і моніторинги, і консультантів.
ParlaMint-UA_2021-02-18-m0.u172.p4.sent2	А насправді маємо ситуацію, що діти тільки страждають і масово порушуються їх права.
ParlaMint-UA_2021-02-18-m0.u172.p5.sent1	По всьому світу існують такі заклади, їх не закривають, тому що діти, які мають множинну інвалідність, вони не можуть навчатися в звичайній школі з інклюзією.
ParlaMint-UA_2021-02-18-m0.u172.p6.sent1	Тож мені дивно, чому такі реформатори з МОНу, з Мінсоцу і спеціальний Уповноважений з прав людини Кулеба не намагаються розібратися, щоб заклади освіти для таких дітей були і існували.
ParlaMint-UA_2021-02-18-m0.u172.p7.sent1	Тому створення ТСК має на меті розгляд перебігу тієї реформи, аудит коштів на її реалізацію і, головне – виправити ті помилки, що були допущені, і захистити батьків і дітей з особливими освітніми потребами, довести їх конституційне право отримувати освіту в таких закладах.
ParlaMint-UA_2021-02-18-m0.u173.p1.sent1	Загородній Юрій Іванович.
ParlaMint-UA_2021-02-18-m0.u173.p2.sent1	Павленко Юрій Олексійович.
ParlaMint-UA_2021-02-18-m0.u174.p1.sent1	Прошу передати слово Павленку Юрію Олексійовичу.
ParlaMint-UA_2021-02-18-m0.u175.p1.sent1	Шановні колеги, фракція "Опозиційна платформа – За життя" підтримує створення даної тимчасової слідчої комісії.
ParlaMint-UA_2021-02-18-m0.u175.p1.sent2	Чому?
ParlaMint-UA_2021-02-18-m0.u175.p2.sent1	Реформа деінституціалізації почалася в Україні достатньо давно.
ParlaMint-UA_2021-02-18-m0.u175.p2.sent2	І був період, коли вона розвивалася і реалізовувалася виходячи з забезпечення інтересів дитини.
ParlaMint-UA_2021-02-18-m0.u175.p3.sent1	На жаль, останнім часом чомусь змінилися поняття.
ParlaMint-UA_2021-02-18-m0.u175.p3.sent2	Почали говорити про деінституалізацію закладів, тобто закриття тих закладів, де виховуються діти, які потребують відповідної послуги.
ParlaMint-UA_2021-02-18-m0.u175.p3.sent3	Насправді ж реформа про деінституалізацію дитини, тобто створення всіх можливостей для того, щоб дитина жила, розвивалася в родині.
ParlaMint-UA_2021-02-18-m0.u175.p4.sent1	І тому, коли мова йде про перепрофілювання або ліквідацію будь-якого закладу, який стосується дитини, то спочатку треба або створити умови і зберегти можливості максимальні для виховання дитини в сім’ї біологічних батьків.
ParlaMint-UA_2021-02-18-m0.u175.p4.sent2	Якщо є криза в родині, тобто через механізми поновлення батьківського потенціалу, або ж в разі, якщо це неможливо, створити умови виховання в інших сімейних формах.
ParlaMint-UA_2021-02-18-m0.u175.p4.sent3	Це або дитячий будинок сімейного типу, або прийомна сім’я, або усиновлення, опіка, піклування.
ParlaMint-UA_2021-02-18-m0.u175.p4.sent4	І лише після цього можна говорити про зміну закладів.
ParlaMint-UA_2021-02-18-m0.u175.p5.sent1	На жаль, ми сьогодні маємо ситуацію, коли у нас знову відродилося приховане сирітство, коли багато дітей де-факто сироти, не мають цього статусу, переповнені інтернати.
ParlaMint-UA_2021-02-18-m0.u175.p5.sent2	У нас, на жаль, знову відроджується дитяча безпритульність, переповнені притулки, а ми говоримо про закриття закладів.
ParlaMint-UA_2021-02-18-m0.u175.p6.sent1	І реформа децентралізації.
ParlaMint-UA_2021-02-18-m0.u175.p6.sent2	Лише в 400 ОТГ створені служби у справах дітей.
ParlaMint-UA_2021-02-18-m0.u175.p6.sent3	Немає кому зараз на місцях надавати послуги по захисту прав.
ParlaMint-UA_2021-02-18-m0.u176.p1.sent1	Дякую.
ParlaMint-UA_2021-02-18-m0.u176.p2.sent1	Я бачу.
ParlaMint-UA_2021-02-18-m0.u176.p2.sent2	Ще і Євтушок був.
ParlaMint-UA_2021-02-18-m0.u176.p2.sent3	Євтушок Сергій Миколайович.
ParlaMint-UA_2021-02-18-m0.u177.p1.sent1	Сергій Євтушок, Рівненщина, "Батьківщина".
ParlaMint-UA_2021-02-18-m0.u177.p1.sent2	Фракція "Батьківщина" буде підтримувати даний проект постанови і, в принципі, буде просити всіх членів комісії дуже ретельно і детально дослідити всі ті випадки, в яких порушуються права дитини.
ParlaMint-UA_2021-02-18-m0.u177.p1.sent3	Ці права дитини порушуються, за нашою інформацією, в різних випадках.
ParlaMint-UA_2021-02-18-m0.u177.p1.sent4	Це коли дитині відмовляють і батькам для навчання в тому чи іншому навчальному закладі.
ParlaMint-UA_2021-02-18-m0.u177.p1.sent5	Порушуються права дитини часто, дітей з особливими освітніми проблемами – це інклюзивна освіта.
ParlaMint-UA_2021-02-18-m0.u177.p1.sent6	Це теж дуже уважно потрібно буде членам цієї комісії дослідити.
ParlaMint-UA_2021-02-18-m0.u177.p2.sent1	Подивитись реформування соціальної сервісної служби щодо її реалізації положень щодо порушення прав дитини і таке інше.
ParlaMint-UA_2021-02-18-m0.u177.p2.sent2	Тому фракція "Батьківщина" буде підтримувати даний проект постанови.
ParlaMint-UA_2021-02-18-m0.u178.p1.sent1	Качура Олександр Анатолійович.
ParlaMint-UA_2021-02-18-m0.u179.p1.sent1	Олександр Качура, фракція "Слуга народу".
ParlaMint-UA_2021-02-18-m0.u179.p1.sent2	Безумовно, нам треба приймати відповідну постанову.
ParlaMint-UA_2021-02-18-m0.u179.p1.sent3	Треба, щоб всі народні депутати долучалися.
ParlaMint-UA_2021-02-18-m0.u179.p1.sent4	Тому що те, що відбувається в так званій деінституалізації, перетворилось на знищення, на розкрадання грошей чиновниками.
ParlaMint-UA_2021-02-18-m0.u179.p1.sent5	Треба дослідити вплив окремих організацій, в тому числі громадських, на ті всі процеси.
ParlaMint-UA_2021-02-18-m0.u179.p2.sent1	Окремий біль, мабуть, – це санаторні школи-інтернати.
ParlaMint-UA_2021-02-18-m0.u179.p2.sent2	Я хотів би, щоб.
ParlaMint-UA_2021-02-18-m0.u179.p2.sent3	І ми тільки що спілкувались з майбутнім очільником ТСК, що це буде кожний окремий заклад розбиратися.
ParlaMint-UA_2021-02-18-m0.u179.p3.sent1	Також, наприклад, у Марії Мезенцевої на окрузі є заклад, який лікує дітей, у яких проблеми із зором.
ParlaMint-UA_2021-02-18-m0.u179.p3.sent2	Тобто це не питання деінституалізації, це питання все-таки добробуту цих дітей.
ParlaMint-UA_2021-02-18-m0.u179.p4.sent1	Ці заклади повинні працювати.
ParlaMint-UA_2021-02-18-m0.u179.p4.sent2	Вони повинні, однозначно, бути збережені.
ParlaMint-UA_2021-02-18-m0.u179.p4.sent3	І ми повинні зробити все для того, щоб зрозуміти, чому реформа пішла не в ту сторону і що треба зробити парламенту для того, щоб все-таки заклади зберігалися, щоб діти отримували необхідні послуги.
ParlaMint-UA_2021-02-18-m0.u179.p4.sent4	І для того, щоб нам всім було не соромно знаходитись в цьому парламенті.
ParlaMint-UA_2021-02-18-m0.u179.p4.sent5	Тому що, в першу чергу, ми повинні.
ParlaMint-UA_2021-02-18-m0.u180.p1.sent1	Клименко Юлія Леонідівна.
ParlaMint-UA_2021-02-18-m0.u181.p1.sent1	Колеги, я би хотіла почати.
ParlaMint-UA_2021-02-18-m0.u181.p1.sent2	Клименко, фракція "Голос".
ParlaMint-UA_2021-02-18-m0.u181.p1.sent3	Я би хотіла почати зі статистики для того, щоб зрозуміти обсяг цієї реформи і взагалі того, що треба зробити.
ParlaMint-UA_2021-02-18-m0.u181.p2.sent1	В Україні 106 тисяч дітей, які знаходяться в різного роду системах інституційного нагляду дітей.
ParlaMint-UA_2021-02-18-m0.u181.p2.sent2	Із них всього 5 відсотків є сиротами, всі інші діти мають батьків.
ParlaMint-UA_2021-02-18-m0.u181.p2.sent3	Цілодобової медичної допомоги вимагають біля 10-14 тисяч дітей.
ParlaMint-UA_2021-02-18-m0.u181.p2.sent4	Менше 1 відсотка з них, із цих дітей, з 106 тисяч дітей, отримують вищу освіту в кінці кінців.
ParlaMint-UA_2021-02-18-m0.u181.p2.sent5	Менше 10 відсотків соціалізуються.
ParlaMint-UA_2021-02-18-m0.u181.p3.sent1	Я вважаю, що наша ТСК, якої я є членом, і наша фракція буде підтримувати створення цієї ТСК.
ParlaMint-UA_2021-02-18-m0.u181.p3.sent2	Наша задача – знайти механізм, яким чином державні кошти, 11 мільярдів гривень щороку виділяється на систему інституційного нагляду дітей, яким чином ці кошти розходуються.
ParlaMint-UA_2021-02-18-m0.u181.p3.sent3	Яким чином, чому дитина отримує всього.
ParlaMint-UA_2021-02-18-m0.u182.p1.sent1	Дякую.
ParlaMint-UA_2021-02-18-m0.u182.p2.sent1	Переходимо до голосування.
ParlaMint-UA_2021-02-18-m0.u182.p2.sent2	Ставлю на голосування пропозицію про прийняття в цілому з врахуванням пропозицій комітету та необхідними техніко-юридичними правками проект Постанови про утворення Тимчасової слідчої комісії Верховної Ради України з питань розслідування випадків та причин порушення прав дитини під час здійснення децентралізації повноважень з питань охорони дитинства, реформування системи закладів інституційного догляду та виховання, реалізації права дитини на сімейне виховання та усиновлення, розвитку (модернізації) соціальних послуг (реєстраційний номер 5006).
ParlaMint-UA_2021-02-18-m0.u182.p3.sent1	Готові голосувати?
ParlaMint-UA_2021-02-18-m0.u182.p3.sent2	Прошу підтримати та проголосувати.
ParlaMint-UA_2021-02-18-m0.u182.p4.sent1	За-352
ParlaMint-UA_2021-02-18-m0.u182.p5.sent1	Рішення прийнято.
ParlaMint-UA_2021-02-18-m0.u182.p5.sent2	Вітаю!
ParlaMint-UA_2021-02-18-m0.u182.p6.sent1	Скороход Анна Костянтинівна з процедури.
ParlaMint-UA_2021-02-18-m0.u182.p6.sent2	Мікрофон включіть, будь ласка.
ParlaMint-UA_2021-02-18-m0.u183.p1.sent1	Шановні колеги, я прошу підняти і зараз розглянути законопроект 4643-д та 4644-д, які пов’язані, тому що на вулиці зібралися люди, і вони чекають від нас відповідного рішення.
ParlaMint-UA_2021-02-18-m0.u184.p1.sent1	Позиція колег?
ParlaMint-UA_2021-02-18-m0.u184.p2.sent1	Проти.
ParlaMint-UA_2021-02-18-m0.u184.p3.sent1	Ставлю на голосування.
ParlaMint-UA_2021-02-18-m0.u184.p3.sent2	Через голосування, тому що не всі фракції підтримують цю пропозицію.
ParlaMint-UA_2021-02-18-m0.u184.p4.sent1	Ставлю на голосування пропозицію Анни Скороход щодо зміни порядку розгляду черговості питань в цьому пленарному засіданні.
ParlaMint-UA_2021-02-18-m0.u184.p4.sent2	Про які саме питання, вона тільки що зазначала.
ParlaMint-UA_2021-02-18-m0.u184.p5.sent1	Готові голосувати?
ParlaMint-UA_2021-02-18-m0.u184.p5.sent2	Прошу голосувати.
ParlaMint-UA_2021-02-18-m0.u184.p6.sent1	За-280
ParlaMint-UA_2021-02-18-m0.u184.p7.sent1	Рішення прийнято.
ParlaMint-UA_2021-02-18-m0.u184.p8.sent1	Шановні колеги, вам запропонований до розгляду проект Закону про внесення змін до Податкового кодексу України щодо справляння податків і зборів, інших обов’язкових платежів, об’єктом оподаткування якими є транспортні засоби (реєстраційний номер 4643-д).
ParlaMint-UA_2021-02-18-m0.u184.p9.sent1	Пропонується розглянути це питання за скороченою процедурою.
ParlaMint-UA_2021-02-18-m0.u184.p9.sent2	Прошу підтримати та проголосувати.
ParlaMint-UA_2021-02-18-m0.u184.p10.sent1	За-257
ParlaMint-UA_2021-02-18-m0.u184.p11.sent1	Рішення прийнято.
ParlaMint-UA_2021-02-18-m0.u184.p12.sent1	До слова запрошується заступник голови Комітету з питань фінансів, податкової та митної політики Ковальчук Олександр Володимирович.
ParlaMint-UA_2021-02-18-m0.u185.p1.sent1	Шановний пане Голово, шановні колеги, до вашої уваги пропонується проект Закону про внесення змін до Податкового кодексу України щодо справляння податків і зборів, інших обов’язкових платежів, об’єктом оподаткування якими є транспортні засоби (номер 4643-д).
ParlaMint-UA_2021-02-18-m0.u185.p2.sent1	Проблема доступного розмитнення авто турбує українців вже багато років і жоден із прийнятих раніше законів досі не вирішив її комплексно.
ParlaMint-UA_2021-02-18-m0.u185.p2.sent2	Також розв’язати це питання було однією з передвиборчих обіцянок Президента і нашої команди.
ParlaMint-UA_2021-02-18-m0.u185.p3.sent1	Протягом 2020 року народні депутати подали вісім різних законопроектів, які стосуються цього питання.
ParlaMint-UA_2021-02-18-m0.u185.p3.sent2	Розглянувши їх, профільний комітет прийшов до висновку, що вони не вирішують проблему комплексно.
ParlaMint-UA_2021-02-18-m0.u185.p3.sent3	Також Міністерство фінансів не підтримує жоден з них.
ParlaMint-UA_2021-02-18-m0.u185.p4.sent1	Отже, жодний з тих законів не долає корупційну схему і несе збитки для бюджету.
ParlaMint-UA_2021-02-18-m0.u185.p5.sent1	Щоб врегулювати питання митного оформлення транспортних засобів комплексно, робочою групою було напрацьовано законопроект, який був розроблений альтернативним, законопроект 4643-д.
ParlaMint-UA_2021-02-18-m0.u185.p6.sent1	Новим законопроектом пропонується доповнити підрозділ 2 та 5 розділу ХХ "Перехідних положень" Податкового кодексу України положеннями, згідно з якими протягом 180 днів митне оформлення транспортних засобів, не більше одного транспортного засобу на одну фізичну особу, які були завезені на територію України до 31.12.2020 року, здійснювати за новою формулою, яка не залежить від вартості автомобіля, а лише від віку, об’єму та типу двигуна транспортного засобу.
ParlaMint-UA_2021-02-18-m0.u185.p7.sent1	Прошу звернути увагу, що дія цього закону не поширюється на транспортні засоби, якщо вони не відповідають екологічним нормам Євро-2 та вище і мають походження з країни, визнаної державою-агресором, або з тимчасово окупованих територій.
ParlaMint-UA_2021-02-18-m0.u185.p8.sent1	Профільний комітет, розглянувши на засіданні 21 січня законопроекти щодо доступного розмитнення, рекомендує Верховній Раді прийняти його за основу.
ParlaMint-UA_2021-02-18-m0.u186.p1.sent1	Дякую.
ParlaMint-UA_2021-02-18-m0.u186.p2.sent1	Будь ласка, запишіться: два – за, два – проти по фракціям.
ParlaMint-UA_2021-02-18-m0.u186.p3.sent1	Герус Андрій Михайлович.
ParlaMint-UA_2021-02-18-m0.u187.p1.sent1	Прошу передати слово Богданцю Андрію Володимировичу.
ParlaMint-UA_2021-02-18-m0.u188.p1.sent1	Ще раз.
ParlaMint-UA_2021-02-18-m0.u189.p1.sent1	Богданцю Андрію Володимировичу.
ParlaMint-UA_2021-02-18-m0.u190.p1.sent1	Богданець Андрій Володимирович.
ParlaMint-UA_2021-02-18-m0.u191.p1.sent1	Колеги, доброго дня!
ParlaMint-UA_2021-02-18-m0.u191.p1.sent2	З питанням розмитнення авто склалась дивна ситуація.
ParlaMint-UA_2021-02-18-m0.u191.p1.sent3	На комітеті було чітко озвучено, що всі законопроекти щодо цього питання будуть винесені в зал, де депутати зможуть визначитися.
ParlaMint-UA_2021-02-18-m0.u191.p1.sent4	Проте насправді ми бачимо іншу картину: в залі лише два законопроекти.
ParlaMint-UA_2021-02-18-m0.u191.p1.sent5	Де інші?
ParlaMint-UA_2021-02-18-m0.u191.p2.sent1	Законопроект 3704 вирішував питання доступності авто комплексно, передбачав вирішення питання не тільки автомобілів з єврономерами, а і підтримку осіб з інвалідністю, учасників АТО.
ParlaMint-UA_2021-02-18-m0.u191.p2.sent2	Законодавчо внормовувалось питання технічного контролю.
ParlaMint-UA_2021-02-18-m0.u191.p2.sent3	Нормами передбачалося оновити рухомий склад якісними автомобілями, розстрочка сплати ПДВ, зняття акцизу та інше.
ParlaMint-UA_2021-02-18-m0.u191.p2.sent4	Чому даний законопроект не потрапив в зал?
ParlaMint-UA_2021-02-18-m0.u191.p2.sent5	Я – за доступне розмитнення, проте розумне та справедливе.
ParlaMint-UA_2021-02-18-m0.u191.p3.sent1	По суті, цих двох законопроектів.
ParlaMint-UA_2021-02-18-m0.u191.p3.sent2	Проблема не вирішується комплексно, має вибірковий характер лише для тих, хто ввіз авто до 31.12.2020 року.
ParlaMint-UA_2021-02-18-m0.u191.p3.sent3	Ставка нарахування акцизного податку залежить від року виготовлення автомобіля, чим новіший і дорожчий автомобіль, тим менша ставка.
ParlaMint-UA_2021-02-18-m0.u191.p3.sent4	Тобто новий спорт-кросовер обійдеться в ту ж суму, що десятирічна "шкода фабія".
ParlaMint-UA_2021-02-18-m0.u191.p3.sent5	Незрозуміло, з яких взагалі показників та розрахунків визначалась дана формула.
ParlaMint-UA_2021-02-18-m0.u191.p4.sent1	ПДВ нараховується на розмір акцизу, тобто по факту маємо податок на податок.
ParlaMint-UA_2021-02-18-m0.u191.p4.sent2	Яким чином це реалізувати?
ParlaMint-UA_2021-02-18-m0.u191.p4.sent3	Ми отримаємо дуже небезпечний прецедент спотворення порядку нарахування податків.
ParlaMint-UA_2021-02-18-m0.u191.p5.sent1	Прошу цей закон не підтримувати, тому що всі люди, які стоять на вулиці, вони проти цього законопроекту.
ParlaMint-UA_2021-02-18-m0.u191.p6.sent1	Дякую.
ParlaMint-UA_2021-02-18-m0.u192.p1.sent1	Слово надається Бакунцю Павлу Андрійовичу група "Довіра".
ParlaMint-UA_2021-02-18-m0.u192.p1.sent2	Будь ласка.
ParlaMint-UA_2021-02-18-m0.u193.p1.sent1	Пане головуючий, шановні народні депутати, шановні власники і ті хто бажає бути власниками нових, вживаних автомобілів з Європи!
ParlaMint-UA_2021-02-18-m0.u193.p1.sent2	Звичайно, що ці два законопроекти є взаємопов’язані і вони передбачають єдиний підхід до розмитнення вживаних автомобілів на іноземній реєстрації.
ParlaMint-UA_2021-02-18-m0.u193.p2.sent1	Однак, вони не вирішують проблеми, адже йде мова про транспортні засоби, які були ввезені до 1 січня 2020 року на територію України.
ParlaMint-UA_2021-02-18-m0.u193.p2.sent2	Більшість таких людей, котрі мали ці "євробляхи", вже зробили це, коли був для них пільговий період.
ParlaMint-UA_2021-02-18-m0.u193.p3.sent1	Тому ці законопроекти не вирішують проблему і люди, котрі сьогодні стоять на вулиці, вимагають від нас поставити на голосування законопроект за номером 3704.
ParlaMint-UA_2021-02-18-m0.u193.p3.sent2	І серед авторів цього законопроекту є також члени депутатської групи "Довіра".
ParlaMint-UA_2021-02-18-m0.u193.p3.sent3	Він є на розгляді у профільному комітеті, власне, він передбачає повне скасування акцизу при імпорті вживаних авто і розмитнення лише 30 процентів від ціни авто, яку ви заплатили за кордоном.
ParlaMint-UA_2021-02-18-m0.u193.p3.sent4	Власне, такий законопроект допоможе нашим громадянам купувати дешеві автомобілі за кордоном і тут дешево їх отримувати в сукупній вартості.
ParlaMint-UA_2021-02-18-m0.u193.p4.sent1	Тому звертаємося до керівництва парламенту, аби доручити профільному комітету розглянути законопроект номер 3704 і винести його на голосування тут до зали Верховної Ради.
ParlaMint-UA_2021-02-18-m0.u193.p4.sent2	Тим ми допоможемо власникам транспортних засобів і тим людям, які хочуть придбати транспортні засоби.
ParlaMint-UA_2021-02-18-m0.u193.p5.sent1	Дякую.
ParlaMint-UA_2021-02-18-m0.u193.p5.sent2	Павло Бакунець, Львівщина, депутатська група "Довіра".
ParlaMint-UA_2021-02-18-m0.u194.p1.sent1	Слово надається народному депутату Железняку Ярославу Івановичу, фракція політичної партії "Голос".
ParlaMint-UA_2021-02-18-m0.u195.p1.sent1	Шановні колеги, єдине позитивне, що є в цьому законопроекті, це поважаний мною авторський колектив з комітету.
ParlaMint-UA_2021-02-18-m0.u195.p1.sent2	Але ми не будемо голосувати за цей законопроект, я вас закликаю теж це не робити.
ParlaMint-UA_2021-02-18-m0.u195.p2.sent1	Дивіться, є такий документ або книжка, називається "Словник української мови", там є визначення слова "останній" – такий, після якого немає іншого подібного, не повторюється.
ParlaMint-UA_2021-02-18-m0.u195.p3.sent1	Шановні колеги, ми декілька разів в цьому залі приймали останні зміни для "євроблях".
ParlaMint-UA_2021-02-18-m0.u195.p3.sent2	Ми повинні якщо не себе поважати, то тих людей, які повірили вам, розмитнили своє авто, заплатили в державу гроші.
ParlaMint-UA_2021-02-18-m0.u195.p3.sent3	І зараз ми показуємо все те, що вони були обмануті, вони помилилися, тому що держава їм запропонує зараз краще.
ParlaMint-UA_2021-02-18-m0.u195.p4.sent1	Шановні колеги, якщо ми хочемо допомогти людям отримувати дешевше автівки, давайте голосувати законопроекти по євроелектротранспорту, давайте давати можливість людям заробляти більше, давайте робити ці пільги для всіх.
ParlaMint-UA_2021-02-18-m0.u195.p4.sent2	Ми справді не можемо підтримувати законопроектом власників "ламборджині", даючи їм право розмитнити авто за таку ж суму, як і "шкоду".
ParlaMint-UA_2021-02-18-m0.u195.p5.sent1	І останнє, шановні колеги.
ParlaMint-UA_2021-02-18-m0.u195.p5.sent2	Чому дуже погано, коли ми піднімаємо законопроекти в порядку денному.
ParlaMint-UA_2021-02-18-m0.u195.p5.sent3	Зараз в цій ложі повинен сидіти Мінфін і розповідати нам, скільки грошей держава не отримає через те, що ми приймемо закон.
ParlaMint-UA_2021-02-18-m0.u195.p5.sent4	Скільки не буде виплачено пенсій, скільки не буде виплачено лікарям, скільки не буде добудовано доріг?
ParlaMint-UA_2021-02-18-m0.u195.p6.sent1	І мені дуже соромно, що зараз немає Мінфіну, який повинен першим виступати проти цього законопроекту.
ParlaMint-UA_2021-02-18-m0.u195.p7.sent1	Шановні колеги, цей законопроект не є справедливим, ми за те, щоб люди мали можливість купити авто, але екологічне, правильне.
ParlaMint-UA_2021-02-18-m0.u195.p7.sent2	І пільги, якщо давати, то для всіх, а не для тих хто знайшов лазійку в державі.
ParlaMint-UA_2021-02-18-m0.u195.p8.sent1	Дякую.
ParlaMint-UA_2021-02-18-m0.u196.p1.sent1	Королевська Наталія Юріївна.
ParlaMint-UA_2021-02-18-m0.u197.p1.sent1	Шановні колеги, спочатку в нашій країні зруйнували наше вітчизняне автомобілебудування.
ParlaMint-UA_2021-02-18-m0.u197.p1.sent2	Сьогодні, на жаль, гіганти цієї промисловості майже зупинені.
ParlaMint-UA_2021-02-18-m0.u197.p1.sent3	Після цього вирішили допомогти людям та прийняли пільги, надали можливість купувати будь-що за кордоном та привезти в свою країну.
ParlaMint-UA_2021-02-18-m0.u197.p1.sent4	Але, на жаль, і це питання ви не вирішили.
ParlaMint-UA_2021-02-18-m0.u197.p2.sent1	Потім люди вам повірили, привезли автівки – ви почали створювати перепони.
ParlaMint-UA_2021-02-18-m0.u197.p2.sent2	І що зараз у нас виходить в країні?
ParlaMint-UA_2021-02-18-m0.u197.p2.sent3	Що у нас найбідніша країна Європи, в якій найдорожчі автівки – так не може бути.
ParlaMint-UA_2021-02-18-m0.u197.p2.sent4	Тому, безумовно, тут треба приймати комплексне рішення і, на жаль, цей законопроект, який ми зараз розглядаємо, це питання не вирішує.
ParlaMint-UA_2021-02-18-m0.u197.p3.sent1	Тому до нас звертались люди, які вже не вперше приходять під стіни парламенту, які вже не вперше звертаються до парламенту з проханням прийняти справедливе рішення – дати можливість людям хоча б якось планувати своє майбутнє.
ParlaMint-UA_2021-02-18-m0.u197.p4.sent1	Тому "Опозиційна платформа – За життя" цей законопроект не підтримує.
ParlaMint-UA_2021-02-18-m0.u197.p4.sent2	На прохання людей ми готові підтримати законопроект 3704, для того, щоб вирішувати це питання.
ParlaMint-UA_2021-02-18-m0.u197.p4.sent3	Також ми наступний законопроект готові розглядати.
ParlaMint-UA_2021-02-18-m0.u197.p5.sent1	Ну, ми в першу чергу звертаємося до цієї зали: досить приймати непрофесійні рішення.
ParlaMint-UA_2021-02-18-m0.u197.p5.sent2	Спочатку ми повинні зробити все, що було власне автомобілебудування.
ParlaMint-UA_2021-02-18-m0.u197.p5.sent3	Ми повинні зробити все, щоб люди могли отримувати доступні сьогодні автівки в країні, щоб могли купувати за розумними тарифами, та виконувати обов’язки країни.
ParlaMint-UA_2021-02-18-m0.u197.p6.sent1	Дякую.
ParlaMint-UA_2021-02-18-m0.u198.p1.sent1	Зараз Рудик Сергій Ярославович.
ParlaMint-UA_2021-02-18-m0.u198.p1.sent2	Цимбалюк – з мотивів.
ParlaMint-UA_2021-02-18-m0.u198.p1.sent3	Після цього переходимо до голосування.
ParlaMint-UA_2021-02-18-m0.u199.p1.sent1	Шановні колеги, чому 3704?
ParlaMint-UA_2021-02-18-m0.u199.p1.sent2	Тому що цей законопроект вирішує комплексну проблему для людей, які борються за свої права на дешеве розмитнення.
ParlaMint-UA_2021-02-18-m0.u199.p1.sent3	Він знімає цю проблему в корені раз і назавжди, і ми більше до неї не повертаємося.
ParlaMint-UA_2021-02-18-m0.u199.p1.sent4	Єдиний плюс законопроекту, який ми зараз обговорюємо, він полягає в тому, що він дасть можливість сьогодні зняти питання по штрафуванню людей, які продовжують їздити на таких автомобілях.
ParlaMint-UA_2021-02-18-m0.u199.p1.sent5	Все.
ParlaMint-UA_2021-02-18-m0.u199.p2.sent1	У нас дуже складна "вилка": йдемо на зустріч по одному питанню, але не вирішуємо цю проблему комплексно.
ParlaMint-UA_2021-02-18-m0.u199.p2.sent2	Це те саме, що ми робили по питаннях "Save ФОП", РРО – знімати їх тимчасово на рік чи знімати їх назавжди.
ParlaMint-UA_2021-02-18-m0.u199.p2.sent3	Я прихильник комплексних рішень.
ParlaMint-UA_2021-02-18-m0.u199.p2.sent4	Але приймати рішення вам.
ParlaMint-UA_2021-02-18-m0.u199.p3.sent1	Наша депутатська група закликає підійти до цього питання комплексно.
ParlaMint-UA_2021-02-18-m0.u199.p3.sent2	І навіть, якщо наберемо зараз необхідну кількість голосів за цей законопроект все рівно потім вернутися до 3704, якщо для цього навіть потрібно буде провести позачергову сесію.
ParlaMint-UA_2021-02-18-m0.u200.p1.sent1	Цимбалюк Михайло Михайлович.
ParlaMint-UA_2021-02-18-m0.u201.p1.sent1	Михайло Цимбалюк, "Батьківщина".
ParlaMint-UA_2021-02-18-m0.u201.p1.sent2	Шановні народні депутати, а де представники уряду, які би мали сьогодні пояснити, яким чином ці автомобілі потрапили в Україну, що через повітря?
ParlaMint-UA_2021-02-18-m0.u201.p1.sent3	Хто нажився на тих бідних людям, які залишилися добросовісними набувачами цих автомобілів?
ParlaMint-UA_2021-02-18-m0.u201.p1.sent4	Хто нам пояснить і де прізвище тих людей?
ParlaMint-UA_2021-02-18-m0.u201.p2.sent1	Наступне.
ParlaMint-UA_2021-02-18-m0.u201.p2.sent2	Це не вирішує питання, це заговорює тему, шановні, знову не дуріть людей так, як обдурили з ФОПами.
ParlaMint-UA_2021-02-18-m0.u201.p2.sent3	Не треба ніякого акцизного збору на ці автомобілі і взагалі на будь-які.
ParlaMint-UA_2021-02-18-m0.u201.p2.sent4	Зніміть акцизний збір!
ParlaMint-UA_2021-02-18-m0.u201.p2.sent5	Ми готуємо таку законодавчу ініціативу, а збір має бути на шкідливі викиди в атмосферне повітря від цих автомобілів, як є в Європі.
ParlaMint-UA_2021-02-18-m0.u201.p3.sent1	Ми запрошуємо представників всіх фракцій, і "Батьківщина" готова запросити всіх, щоби підготували єдиний документ раз і назавжди.
ParlaMint-UA_2021-02-18-m0.u201.p3.sent2	Давайте візьмемо приклад інших держав.
ParlaMint-UA_2021-02-18-m0.u201.p4.sent1	Дякую.
ParlaMint-UA_2021-02-18-m0.u202.p1.sent1	Готові голосувати?
ParlaMint-UA_2021-02-18-m0.u202.p1.sent2	Переходимо до голосування.
ParlaMint-UA_2021-02-18-m0.u202.p2.sent1	Ставлю на голосування пропозицію про прийняття за основу проект Закону про внесення змін до Податкового кодексу України щодо справляння податків і зборів, інших обов’язкових платежів, об’єктом оподаткування якими є транспортні засоби (реєстраційний номер 4643-д).
ParlaMint-UA_2021-02-18-m0.u202.p3.sent1	Готові голосувати?
ParlaMint-UA_2021-02-18-m0.u202.p3.sent2	Прошу голосувати.
ParlaMint-UA_2021-02-18-m0.u202.p4.sent1	За-259
ParlaMint-UA_2021-02-18-m0.u202.p5.sent1	Рішення прийнято.
ParlaMint-UA_2021-02-18-m0.u202.p5.sent2	По фракціях покажіть, будь ласка.
ParlaMint-UA_2021-02-18-m0.u202.p6.sent1	Наступне питання порядку денного – це проект Закону про внесення змін до Митного кодексу України щодо тимчасового спрощення митного оформлення транспортних засобів, ввезених на митну територію України.
ParlaMint-UA_2021-02-18-m0.u202.p7.sent1	Необхідне обговорення чи можемо проголосувати?
ParlaMint-UA_2021-02-18-m0.u202.p7.sent2	Голосуємо.
ParlaMint-UA_2021-02-18-m0.u202.p8.sent1	Ставлю на голосування пропозицію про прийняття за основу проекту Закону про внесення змін до Митного кодексу України щодо тимчасового спрощення митного оформлення транспортних засобів, ввезених на митну територію України (реєстраційний номер 4644-д)
ParlaMint-UA_2021-02-18-m0.u202.p9.sent1	Готові голосувати?
ParlaMint-UA_2021-02-18-m0.u202.p10.sent1	За-293
ParlaMint-UA_2021-02-18-m0.u202.p11.sent1	Рішення прийнято.
ParlaMint-UA_2021-02-18-m0.u202.p12.sent1	Наступне питання порядку денного – це проект Закону про внесення змін до Закону України "Про Державний бюджет України на 2021 рік" щодо фінансового забезпечення діяльності Центру мікрохірургії ока (реєстраційний номер 4649).
ParlaMint-UA_2021-02-18-m0.u202.p13.sent1	Без обговорення голосуємо, без обговорення.
ParlaMint-UA_2021-02-18-m0.u202.p14.sent1	Дві фракції наполягають на обговоренні.
ParlaMint-UA_2021-02-18-m0.u202.p14.sent2	Нам необхідно прийняти рішення про включення цього питання до порядку денного сесії.
ParlaMint-UA_2021-02-18-m0.u202.p14.sent3	Прошу підтримати та проголосувати.
ParlaMint-UA_2021-02-18-m0.u202.p15.sent1	За-309
ParlaMint-UA_2021-02-18-m0.u202.p16.sent1	Рішення прийнято.
ParlaMint-UA_2021-02-18-m0.u202.p17.sent1	Пропонується застосувати процедуру ad hoc щодо прийняття рішення на цьому пленарному засіданні.
ParlaMint-UA_2021-02-18-m0.u202.p17.sent2	Прошу підтримати та проголосувати.
ParlaMint-UA_2021-02-18-m0.u202.p18.sent1	За-311
ParlaMint-UA_2021-02-18-m0.u202.p19.sent1	Рішення прийнято.
ParlaMint-UA_2021-02-18-m0.u202.p20.sent1	Ставлю на голосування пропозицію щодо розгляду цього питання за скороченою процедурою.
ParlaMint-UA_2021-02-18-m0.u202.p20.sent2	Прошу підтримати та проголосувати.
ParlaMint-UA_2021-02-18-m0.u202.p21.sent1	За-296
ParlaMint-UA_2021-02-18-m0.u202.p22.sent1	Рішення прийнято.
ParlaMint-UA_2021-02-18-m0.u202.p23.sent1	Шановні колеги, а хто наполягає на обговоренні?
ParlaMint-UA_2021-02-18-m0.u202.p23.sent2	"Голос".
ParlaMint-UA_2021-02-18-m0.u202.p23.sent3	Тільки "Голос"?
ParlaMint-UA_2021-02-18-m0.u202.p23.sent4	"ЄС"?
ParlaMint-UA_2021-02-18-m0.u202.p23.sent5	А немає.
ParlaMint-UA_2021-02-18-m0.u202.p23.sent6	А давайте тоді дві хвилини – одній фракції, дві хвилини – іншій і голосуємо.
ParlaMint-UA_2021-02-18-m0.u202.p23.sent7	Немає.
ParlaMint-UA_2021-02-18-m0.u202.p23.sent8	Ні, або так, або давайте з обговоренням і поїхали.
ParlaMint-UA_2021-02-18-m0.u202.p24.sent1	Ні, тоді з обговоренням.
ParlaMint-UA_2021-02-18-m0.u202.p24.sent2	Тоді позиція комітету, будь ласка.
ParlaMint-UA_2021-02-18-m0.u202.p24.sent3	До слова запрошується народний депутат України Зуб Валерій Олексійович.
ParlaMint-UA_2021-02-18-m0.u202.p24.sent4	Ми проголосували скорочену процедуру.
ParlaMint-UA_2021-02-18-m0.u203.p1.sent1	Шановний головуючий, шановні колеги!
ParlaMint-UA_2021-02-18-m0.u203.p1.sent2	До вашої уваги пропонується проект Закону України про внесення змін до додатку 3 Закону України "Про Державний бюджет на 2021" рік щодо фінансового забезпечення діяльності Центру мікрохірургії ока.
ParlaMint-UA_2021-02-18-m0.u203.p2.sent1	Починаючи з 2015 року фінансове забезпечення діяльності комунального закладу Київська міська клінічна офтальмологічна лікарня "Центр мікрохірургії ока" здійснювалось переважно за рахунок коштів медичної субвенції з державного бюджету місцевим бюджетам.
ParlaMint-UA_2021-02-18-m0.u203.p3.sent1	Проте у Законі України "Про Державний бюджет України на 2021 рік" медична субвенція з державного бюджету місцевим бюджетам не передбачена, та її фінансовий ресурс для фінансування медичних послуг, пов’язаних з наданням вторинної спеціалізованої та третинної високоспеціалізованої медичної допомоги передано до бюджетної програми державних гарантій медичного обслуговування населення.
ParlaMint-UA_2021-02-18-m0.u203.p4.sent1	Відповідно до розпорядження Кабінету Міністрів України та наказу МОЗ України зазначений центр станом на сьогодні переданий до сфери управління Міністерства охорони здоров’я України.
ParlaMint-UA_2021-02-18-m0.u203.p4.sent2	І тому фінансування центру на сьогоднішній день призупинено.
ParlaMint-UA_2021-02-18-m0.u203.p5.sent1	Загальна потреба в додаткових поточних видатках для утримання Центру мікрохірургії ока за бюджетною програмою "Спеціалізована та високоспеціалізована медична допомога", що надається загальнодержавними закладами охорони здоров’я, на 2021 рік становить 138 мільйонів 746 тисяч гривень.
ParlaMint-UA_2021-02-18-m0.u203.p6.sent1	Враховуючи зазначене, існує необхідність у прийняті Закону України про внесення змін до додатку 3 Закону України про Державний бюджет України щодо фінансового забезпечення діяльності Центру мікрохірургії ока шляхом зменшення видатків за бюджетною програмою державних гарантії медичного обслуговування населення на 138 мільйонів 746 тисяч гривень.
ParlaMint-UA_2021-02-18-m0.u204.p1.sent1	До слова запрошується голова підкомітету Комітету з питань бюджету Забуранна Леся Валентинівна.
ParlaMint-UA_2021-02-18-m0.u205.p1.sent1	Шановний Дмитро Олександровичу, шановні народні депутати, Комітет з питань бюджету на своєму засіданні 17 лютого цього року розглянув законопроект (за номером 4649).
ParlaMint-UA_2021-02-18-m0.u205.p2.sent1	Даний законопроект має на меті фінансове забезпечення за рахунок коштів державного бюджету діяльності Центру мікрохірургії ока, який за рішенням уряду передано до сфери управління Міністерства охорони здоров’я.
ParlaMint-UA_2021-02-18-m0.u205.p3.sent1	Для врегулювання зазначеного питання запропоновані зміни до додатку 3 до Закону "Про Державний бюджет на 21-й рік", якими у межах загального обсягу державних бюджетних призначень за загальним фондом Міністерства охорони здоров’я збільшено обсяг видатків за бюджетною програмою для надання медичної допомоги загальнодержавними закладами на майже 139 мільйонів гривень за рахунок зменшення у такому ж обсязі видатків на реалізацію програми державних медичних гарантій.
ParlaMint-UA_2021-02-18-m0.u205.p4.sent1	За висновками Міністерства охорони здоров’я обсяг коштів відповідає розрахункам.
ParlaMint-UA_2021-02-18-m0.u205.p4.sent2	Головне науково-експертне управління вважає доцільним отримати відповідний експертний висновок уряду та не заперечує можливості прийняття законопроекту.
ParlaMint-UA_2021-02-18-m0.u205.p5.sent1	Зважаючи на невідкладність врегулювання порушеного питання, за підсумками розгляду комітет ухвалив наступне рішення: рекомендувати Верховній Раді законопроект за реєстраційним номером 4649 включити до порядку денного п’ятої сесії Верховної Ради України та за результатами розгляду у першому читанні прийняти за основу та в цілому як закон з необхідними редакційними і техніко-юридичними правками, пов’язаними з належним оформленням законопроекту, про що зазначено у листі-висновку комітету.
ParlaMint-UA_2021-02-18-m0.u205.p6.sent1	Водночас інформую, що Комітет з питань бюджету прийняв рішення та направив звернення до уряду з рекомендацією здійснювати постійний моніторинг і контроль за використанням коштів державного бюджету Центром мікрохірургії ока з наступним інформуванням комітету.
ParlaMint-UA_2021-02-18-m0.u205.p7.sent1	Дякую.
ParlaMint-UA_2021-02-18-m0.u206.p1.sent1	Будь ласка, запишіться: два – за, два – проти, на виступи від депутатських фракцій та груп.
ParlaMint-UA_2021-02-18-m0.u206.p2.sent1	Шаповалов Юрій Анатолійович.
ParlaMint-UA_2021-02-18-m0.u207.p1.sent1	Прошу передати Скороход.
ParlaMint-UA_2021-02-18-m0.u208.p1.sent1	Скороход Анна Костянтинівна.
ParlaMint-UA_2021-02-18-m0.u209.p1.sent1	Анна Скороход, депутатська група "За майбутнє".
ParlaMint-UA_2021-02-18-m0.u209.p1.sent2	Звичайно, ми підтримуємо даний законопроект.
ParlaMint-UA_2021-02-18-m0.u209.p1.sent3	Більше того, ви знаєте, нам такі питання треба вирішувати не в останній момент і не виносити в зал і витрачати на це час, а при прийнятті бюджету.
ParlaMint-UA_2021-02-18-m0.u209.p1.sent4	І хотілось би, щоб не тільки Центр мікрохірургії ока профінансували, але й інші інститути і медичні заклади.
ParlaMint-UA_2021-02-18-m0.u209.p2.sent1	Більше того, хотілося б, щоб більше коштів виділяли на лікування дітей.
ParlaMint-UA_2021-02-18-m0.u209.p2.sent2	У нас гостро стоїть питання по лікуванню від муковісцидозу, коли діти просто не отримують необхідні ліки або у нас закуповують ті ліки, які їм не підходять.
ParlaMint-UA_2021-02-18-m0.u209.p2.sent3	У нас стоїть величезне питання по онко у тих же самих діточок.
ParlaMint-UA_2021-02-18-m0.u209.p2.sent4	Коли в онкоцентрах при безкоштовній хімії кажуть, що, ви знаєте, якщо ви хочете вбити свою дитину, тоді робіть за рахунок держави.
ParlaMint-UA_2021-02-18-m0.u209.p2.sent5	А якщо ви хочете, щоб ваше дитя мало шанс, то треба оплачувати все додатково і робити все на платній основі.
ParlaMint-UA_2021-02-18-m0.u209.p3.sent1	Хочеться, щоб взагалі ліки в Україні закупалися нормальної якості і надавались людям в нашій країні або безкоштовно, або за доступними цінами.
ParlaMint-UA_2021-02-18-m0.u209.p4.sent1	Ми даний законопроект, звичайно, підтримаємо.
ParlaMint-UA_2021-02-18-m0.u209.p4.sent2	Але він не вирішує всіх тих проблем, які існують у медицині.
ParlaMint-UA_2021-02-18-m0.u209.p4.sent3	Я би хотіла, щоб все-таки колеги звернули на це увагу і звернули увагу на те, як страждає, яка кількість людей у нас в Україні страждає від того, що не мають нормального медичного забезпечення.
ParlaMint-UA_2021-02-18-m0.u209.p5.sent1	Дякую.
ParlaMint-UA_2021-02-18-m0.u210.p1.sent1	Качура Олександр Анатолійович.
ParlaMint-UA_2021-02-18-m0.u211.p1.sent1	Олександр Качура, фракція "Слуга народу".
ParlaMint-UA_2021-02-18-m0.u211.p1.sent2	Насправді я пам’ятаю, як ця історія починалась.
ParlaMint-UA_2021-02-18-m0.u211.p1.sent3	Тому що зі сторони київської влади відбувався саботаж, не передавали цей заклад.
ParlaMint-UA_2021-02-18-m0.u211.p1.sent4	І фактично центральна влада врятувала ситуацію і зараз буде робити все для того, щоб було профінансовано заклад, щоб ті унікальні, які є можливості, вони використовувались.
ParlaMint-UA_2021-02-18-m0.u211.p1.sent5	А це, перше, спеціалізація всіх хвороб, які стосуються зору дітей.
ParlaMint-UA_2021-02-18-m0.u211.p2.sent1	Я пам’ятаю, коли я приходив і стояв на трибуні в Київраді, просив, кажу: "Шановні депутати, проголосуйте".
ParlaMint-UA_2021-02-18-m0.u211.p2.sent2	Тут же ж кажуть, що бюджет ми невчасно прийняли.
ParlaMint-UA_2021-02-18-m0.u211.p2.sent3	Так тому, що Київська міська рада приймала невчасно рішення, я хочу вам нагадати.
ParlaMint-UA_2021-02-18-m0.u211.p2.sent4	Ви не забувайте про це теж говорити.
ParlaMint-UA_2021-02-18-m0.u211.p2.sent5	Кажу: "Проголосуйте".
ParlaMint-UA_2021-02-18-m0.u211.p2.sent6	ББП, "УДАР" не можуть зібрати голоси.
ParlaMint-UA_2021-02-18-m0.u211.p2.sent7	Перший раз, другий раз.
ParlaMint-UA_2021-02-18-m0.u211.p2.sent8	Потім все-таки вирішили, але це вже було пізно.
ParlaMint-UA_2021-02-18-m0.u211.p3.sent1	Тому, однозначно, треба голосувати.
ParlaMint-UA_2021-02-18-m0.u211.p3.sent2	Обговорювати, я думаю, тут можна дуже довго, а краще робити.
ParlaMint-UA_2021-02-18-m0.u211.p3.sent3	Краще робити все для того, щоб зарплати лікарі отримували і для того, щоб всі отримували послуги.
ParlaMint-UA_2021-02-18-m0.u211.p3.sent4	Тому що це унікальний заклад, якого аналогів майже в країні у нас немає.
ParlaMint-UA_2021-02-18-m0.u211.p4.sent1	Дякую.
ParlaMint-UA_2021-02-18-m0.u212.p1.sent1	Василенко Леся Володимирівна.
ParlaMint-UA_2021-02-18-m0.u212.p2.sent1	Стефанишина?
ParlaMint-UA_2021-02-18-m0.u212.p2.sent2	Стефанишина Ольга Анатоліївна.
ParlaMint-UA_2021-02-18-m0.u213.p1.sent1	Значить, шановні колеги, ви коли оце говорите, ви читайте текст законопроекту.
ParlaMint-UA_2021-02-18-m0.u213.p1.sent2	В цьому законопроекті конкретно забирається 140 мільйонів гривень з усіх лікарень України, яких є 3 тисячі, на яких діє програма медичних гарантій, які працюють за чесними правилами, на одну конкретну лікарню в Києві.
ParlaMint-UA_2021-02-18-m0.u213.p1.sent3	Тобто всі лікарні, які сьогодні надають послуги з лікування онкології, інфарктів, інсультів, втратять ці 140 мільйонів гривень.
ParlaMint-UA_2021-02-18-m0.u213.p1.sent4	Сьогодні програма медичних гарантій є недофінансована.
ParlaMint-UA_2021-02-18-m0.u213.p2.sent1	І я хочу вам сказати, тут про висновки казали, так є висновок Мінфіну, що в цьому законопроекті є арифметичні помилки, що вони задекларували потребу втричі більшу ніж минулого року, і що це не відповідає законодавству України.
ParlaMint-UA_2021-02-18-m0.u213.p3.sent1	І третє.
ParlaMint-UA_2021-02-18-m0.u213.p3.sent2	Про саму лікарню.
ParlaMint-UA_2021-02-18-m0.u213.p3.sent3	Це давно вже приватна клініка, в якій деруть гроші з кожного пацієнта, який туди приходить.
ParlaMint-UA_2021-02-18-m0.u213.p3.sent4	Директорка клініки їздить на "прадо", має три ділянки, має будинок в Болгарії.
ParlaMint-UA_2021-02-18-m0.u213.p3.sent5	І ви зараз, голосуючи за цей законопроект, 140 мільйонів гривень їй ще на одну "прадо" надаєте.
ParlaMint-UA_2021-02-18-m0.u213.p3.sent6	Ви реально думаєте, що це треба голосувати!?
ParlaMint-UA_2021-02-18-m0.u213.p3.sent7	Я вважаю, що кожен, хто зараз натисне зелену кнопку, проголосує за лобізм, за корупцію і не за добро, колеги.
ParlaMint-UA_2021-02-18-m0.u213.p3.sent8	Цей законопроект є корупційним!
ParlaMint-UA_2021-02-18-m0.u213.p4.sent1	Дякую.
ParlaMint-UA_2021-02-18-m0.u214.p1.sent1	Величкович Микола Романович.
ParlaMint-UA_2021-02-18-m0.u215.p1.sent1	Прошу передати слово Яні Зінкевич.
ParlaMint-UA_2021-02-18-m0.u216.p1.sent1	Зінкевич Яна Вадимівна.
ParlaMint-UA_2021-02-18-m0.u217.p1.sent1	Дякую.
ParlaMint-UA_2021-02-18-m0.u217.p1.sent2	Під час прийняття рішення по голосуванню за даний законопроект потрібно розуміти такі факти: реальна потреба коштів на Програму медичних гарантій на 2021 рік становить не менше ніж 200 мільярдів гривень.
ParlaMint-UA_2021-02-18-m0.u217.p1.sent3	При цьому виділена сума 123 мільярди гривень, тобто 54,8 від потреби.
ParlaMint-UA_2021-02-18-m0.u217.p1.sent4	До законопроекту не додані економічні обрахунки, які свідчили б про потребу закладу в таких додаткових витратах.
ParlaMint-UA_2021-02-18-m0.u217.p2.sent1	А також по даному законопроекту немає висновку Комітету з питань антикорупційної політики, а також Комітету з питань інтеграції України до Європейського Союзу, а також висловлені зауваження ГНЕУ.
ParlaMint-UA_2021-02-18-m0.u217.p3.sent1	Також Міністерство фінансів у своєму експертному висновку зазначає, що обсяг коштів, який пропонується, є необґрунтованим, адже є у 20, не 20, перепрошую, у 2,7 рази більше ніж у попередні роки.
ParlaMint-UA_2021-02-18-m0.u217.p4.sent1	Ми повинні розуміти, що під час епідемії вкрай важливо не перерозподіляти кошти, заплановані на програму медичних гарантій на інші витрати.
ParlaMint-UA_2021-02-18-m0.u217.p4.sent2	Це надзвичайно важливо.
ParlaMint-UA_2021-02-18-m0.u217.p4.sent3	Ми цього не робили фактично рік і під час епідемії це взагалі недопустимо.
ParlaMint-UA_2021-02-18-m0.u217.p5.sent1	Якщо не вистачає коштів на якийсь певний заклад, то, будь ласка, у вас є кошти на Офіс Президента і на дивні інші речі, на які виділяються кошти нереально великі, а при цьому на медицину не вистачає.
ParlaMint-UA_2021-02-18-m0.u217.p5.sent2	І так на програми, гарантовані НСЗУ коштів може не вистачити, ми не можемо зараз такі собі суми дозволити.
ParlaMint-UA_2021-02-18-m0.u217.p6.sent1	Дякую.
ParlaMint-UA_2021-02-18-m0.u218.p1.sent1	Крулько Іван Іванович.
ParlaMint-UA_2021-02-18-m0.u218.p2.sent1	Після цього Колтунович, Білозір і переходимо до голосування.
ParlaMint-UA_2021-02-18-m0.u219.p1.sent1	Іван Крулько, фракція "Батьківщина".
ParlaMint-UA_2021-02-18-m0.u219.p1.sent2	"Батьківщина" буде голосувати за цей законопроект.
ParlaMint-UA_2021-02-18-m0.u219.p1.sent3	І я хотів би сказати, що ми зараз пожинаємо плоди тієї безглуздої, направленої проти українських людей, проти української медицини політики, яка роками здійснюється в Україні, так звана медична реформа Супрун.
ParlaMint-UA_2021-02-18-m0.u219.p1.sent4	Це те, коли медичні заклади були позбавлені реального фінансування, коли вони стали закритими, коли в нас не лишилося жодної лабораторії, коли закрита вся сільська медицина і всі ФАПи.
ParlaMint-UA_2021-02-18-m0.u219.p1.sent5	Це те, що ви зробили в цьому залі і зараз захищаєте цю безглузду реформу.
ParlaMint-UA_2021-02-18-m0.u219.p2.sent1	Тому я вважаю, що ми маємо цей закон проголосувати і переглянути медичну реформу, яка нічого доброго ні Україні, ні медицині українській не принесла.
ParlaMint-UA_2021-02-18-m0.u219.p2.sent2	І цією реформою всіх українських медиків, лікарів, медсестер просто силою вигнали з України на заробітки, бо вони тут втратили роботу, бо закрилися медичні заклади.
ParlaMint-UA_2021-02-18-m0.u219.p2.sent3	Тому треба цей закон голосувати.
ParlaMint-UA_2021-02-18-m0.u219.p2.sent4	Треба переглядати безглузді рішення і треба показати українцям, що парламент хоч трохи буде думати про їхнє здоров’я.
ParlaMint-UA_2021-02-18-m0.u220.p1.sent1	Колтунович Олександр Сергійович.
ParlaMint-UA_2021-02-18-m0.u221.p1.sent1	Дякую, вельмишановний пане Голово.
ParlaMint-UA_2021-02-18-m0.u221.p2.sent1	Безумовно, наша фракція підтримає збільшення коштів для Київської міської клінічної офтальмологічної лікарні.
ParlaMint-UA_2021-02-18-m0.u221.p2.sent2	Нас, безумовно, бентежить той факт, що, згідно додатку, поданого до змін до бюджету на 2021 рік, 138 мільйонів 746 тисяч гривень забираються з опцій "Спеціалізована та високоспеціалізована медична допомога", що надається загальнодержавним закладами охорони здоров’я і перекидається на інші бюджетні програми.
ParlaMint-UA_2021-02-18-m0.u221.p3.sent1	Тому з цієї точки зору, на наш погляд, необхідно все-таки передбачити компенсатори для того, щоб ми не перекладали з пустого в порожнє, а знайшли додаткові ресурси для підтримки медичних галузей.
ParlaMint-UA_2021-02-18-m0.u221.p4.sent1	І приналежно також хочу звернути увагу, що з дивом побачив, що у нас на сайті Держстату виявляється, що на сьогоднішній день заборгованість по зарплаті для медиків 31 мільйон гривень і впродовж року збільшилась на 80 відсотків.
ParlaMint-UA_2021-02-18-m0.u221.p4.sent2	Такого не має бути в країні, яка бореться з COVID-19.
ParlaMint-UA_2021-02-18-m0.u221.p5.sent1	Дякую.
ParlaMint-UA_2021-02-18-m0.u222.p1.sent1	Білозір Лариса Миколаївна.
ParlaMint-UA_2021-02-18-m0.u223.p1.sent1	Шановні українці, шановні колеги, внаслідок.
ParlaMint-UA_2021-02-18-m0.u223.p1.sent2	Підтримую колегу з "Батьківщини", що внаслідок того, що у нас в Україні проводилась так звана псевдореформа Супрун, знищили всі такі спеціалізовані центри.
ParlaMint-UA_2021-02-18-m0.u223.p1.sent3	Залишились тільки інститут Філатова і Центр мікрохірургії ока.
ParlaMint-UA_2021-02-18-m0.u223.p1.sent4	Вони не можуть по цим правилам контрактуватися з НСЗУ.
ParlaMint-UA_2021-02-18-m0.u223.p1.sent5	Нема навіть такого пакета, щоб їм це оплачувати.
ParlaMint-UA_2021-02-18-m0.u223.p2.sent1	Уявіть, це унікальний центр, єдиний в Україні, де проводиться 100 тисяч консультацій в рік, 20 тисяч операцій.
ParlaMint-UA_2021-02-18-m0.u223.p2.sent2	Вчора там попав з міжнародним паспортом, з міжнародної місії дипломат, якому відмовили всі приватні клініки, і там йому спасли життя і зір спасли.
ParlaMint-UA_2021-02-18-m0.u223.p3.sent1	Я хочу сказати, що в цьому центрі проводять унікальні операції для недоношених діток (700-800 грамів).
ParlaMint-UA_2021-02-18-m0.u223.p3.sent2	Є пацієнти 100 років.
ParlaMint-UA_2021-02-18-m0.u223.p3.sent3	Тут є відділення онкоофтальмологічної допомоги, амбулаторна хірургія, розширюється дитяче відділення.
ParlaMint-UA_2021-02-18-m0.u223.p4.sent1	Це республіканського значення центр, бо сюди з травмами очей везуть зі всієї України.
ParlaMint-UA_2021-02-18-m0.u223.p4.sent2	І я вас закликаю підтримати цей законопроект і виділити їм кошти, тому що вони з такими умовами і з такими реформами.
ParlaMint-UA_2021-02-18-m0.u224.p1.sent1	Дякую.
ParlaMint-UA_2021-02-18-m0.u224.p1.sent2	Готові голосувати?
ParlaMint-UA_2021-02-18-m0.u224.p2.sent1	Ставлю на голосування пропозицію про прийняття за основу проекту Закону про внесення змін до Закону України "Про Державний бюджет України на 2021 рік" щодо фінансування і забезпечення діяльності Центру мікрохірургії ока (реєстраційний номер 4649).
ParlaMint-UA_2021-02-18-m0.u224.p3.sent1	Готові голосувати?
ParlaMint-UA_2021-02-18-m0.u224.p3.sent2	Готові?
ParlaMint-UA_2021-02-18-m0.u224.p3.sent3	Прошу підтримати та проголосувати.
ParlaMint-UA_2021-02-18-m0.u224.p4.sent1	За-274
ParlaMint-UA_2021-02-18-m0.u224.p5.sent1	Рішення прийнято.
ParlaMint-UA_2021-02-18-m0.u224.p6.sent1	Відповідно до частини другої статті 116 Регламенту Верховної Ради України ставлю на голосування пропозицію про скорочення наполовину строків подачі правок та пропозицій.
ParlaMint-UA_2021-02-18-m0.u224.p6.sent2	В цілому – проти дві фракції.
ParlaMint-UA_2021-02-18-m0.u224.p6.sent3	Строків подачі правок та пропозицій та підготовки другого читання законопроекту 4649.
ParlaMint-UA_2021-02-18-m0.u224.p7.sent1	Готові голосувати?
ParlaMint-UA_2021-02-18-m0.u224.p7.sent2	Прошу підтримати та проголосувати
ParlaMint-UA_2021-02-18-m0.u224.p8.sent1	За-294
ParlaMint-UA_2021-02-18-m0.u224.p9.sent1	Рішення прийнято.
ParlaMint-UA_2021-02-18-m0.u224.p10.sent1	Наступне питання порядку денного – це проект Закону про Фонд часткового гарантування кредитів у сільському господарстві (реєстраційний номер 3205-2).
ParlaMint-UA_2021-02-18-m0.u224.p11.sent1	Вибачте, ще не зайшли в питання.
ParlaMint-UA_2021-02-18-m0.u224.p11.sent2	З процедури, Задорожній Микола Миколайович.
ParlaMint-UA_2021-02-18-m0.u224.p11.sent3	Включіть, будь ласка мікрофон.
ParlaMint-UA_2021-02-18-m0.u225.p1.sent1	Шановні колеги, є пропозиція підняти в порядку денному законопроект 4410, який суттєво допоможе підприємствам легкої промисловості.
ParlaMint-UA_2021-02-18-m0.u225.p1.sent2	Він відносно технічний, і ми швиденько, можливо, без обговорення, його приймемо.
ParlaMint-UA_2021-02-18-m0.u226.p1.sent1	Шановні колеги.
ParlaMint-UA_2021-02-18-m0.u226.p1.sent2	Є теж з обговоренням?
ParlaMint-UA_2021-02-18-m0.u226.p1.sent3	Ні, якщо з обговоренням, то йде мова.
ParlaMint-UA_2021-02-18-m0.u226.p2.sent1	Ні, шановні колеги, я пояснюю, підходить ваш колега, каже, що ви, конкретно ваша фракція, не буде наполягати на виступі, все.
ParlaMint-UA_2021-02-18-m0.u226.p3.sent1	Тоді наступне питання.
ParlaMint-UA_2021-02-18-m0.u226.p3.sent2	Повертаємося до того, до чого домовлялися.
ParlaMint-UA_2021-02-18-m0.u226.p3.sent3	3205, 3205-2 проект Закону про Фонд часткового гарантування кредитів у сільському господарстві.
ParlaMint-UA_2021-02-18-m0.u226.p3.sent4	Пропонується розглянути це питання за скороченою процедурою.
ParlaMint-UA_2021-02-18-m0.u226.p3.sent5	Прошу підтримати та проголосувати.
ParlaMint-UA_2021-02-18-m0.u226.p4.sent1	За-245
ParlaMint-UA_2021-02-18-m0.u226.p5.sent1	Рішення прийнято.
ParlaMint-UA_2021-02-18-m0.u226.p6.sent1	До слова запрошується народний депутат України Чорноморов Артем Олегович.
ParlaMint-UA_2021-02-18-m0.u227.p1.sent1	Дякую.
ParlaMint-UA_2021-02-18-m0.u227.p1.sent2	Пане Голово, шановні народні депутати, шановний народе України!
ParlaMint-UA_2021-02-18-m0.u227.p1.sent3	Вашій увазі пропонується 3205-2 це вже повторне перше читання.
ParlaMint-UA_2021-02-18-m0.u227.p1.sent4	І хотів би сказати, що до цього законопроекту долучилися всі фракції і групи, і ми склали дуже гарний законопроект, який допоможе малому фермеру.
ParlaMint-UA_2021-02-18-m0.u227.p1.sent5	Малий фермер в даному законопроекті – це до 500 гектарів.
ParlaMint-UA_2021-02-18-m0.u227.p2.sent1	І я хотів би всіх закликати підтримати цей законопроект, оскільки ми всі чекаємо на нього, разом з усією Україною.
ParlaMint-UA_2021-02-18-m0.u227.p2.sent2	Бо ми всі говорили про засуху, ми всі говорили про те складне середовище, в яке потрапляє малий фермер.
ParlaMint-UA_2021-02-18-m0.u227.p2.sent3	І ось у нас є можливість надати їм, завдяки цьому Фонду часткового гарантування кредитів, ті кошти, завдяки яким ми залучимо інвестиції до нашого фермера.
ParlaMint-UA_2021-02-18-m0.u227.p3.sent1	Так що закликаю всіх народних депутатів фракцій і груп, ми всі долучалися до цього законопроекту, деякі з вас навіть є співавторами, прошу підтримати і проголосувати.
ParlaMint-UA_2021-02-18-m0.u227.p4.sent1	Дякую.
ParlaMint-UA_2021-02-18-m0.u228.p1.sent1	До слова запрошується голова Комітету з питань аграрної та земельної політики Сольський Микола Тарасович.
ParlaMint-UA_2021-02-18-m0.u229.p1.sent1	Шановний головуючий, шановні колеги!
ParlaMint-UA_2021-02-18-m0.u229.p1.sent2	Верховною Радою 13 травня поточного року розглянуто проекти законів про створення Фонду часткового гарантування кредитів в сільському господарстві (номери 3205, 3205-1) за результатами розгляду повернуто до комітету на повторне перше читання.
ParlaMint-UA_2021-02-18-m0.u229.p2.sent1	Відповідно до частини третьої статті 100 Регламенту Верховної Ради України до повторного читання було вирішено подати альтернативний законопроект номер 3205-2.
ParlaMint-UA_2021-02-18-m0.u229.p2.sent2	Цей законопроект є результатом співпраці між депутатами різних фракцій, зокрема, співавторами цього проекту стали, як автори законопроекту 3205 так і 3205-1.
ParlaMint-UA_2021-02-18-m0.u229.p3.sent1	Проектом закону визначається особливості створення та діяльності фонду, тип власності та корпоративного управління.
ParlaMint-UA_2021-02-18-m0.u229.p3.sent2	Фонд часткового гарантування кредитів є спеціалізованою небанківською фінансовою установою, частка держави в статутному капіталі складе не менше 51 відсотка.
ParlaMint-UA_2021-02-18-m0.u229.p3.sent3	Учасниками фонду можуть бути держава і міжнародні фінансові організації, участь приватного капіталу в ньому заборонена.
ParlaMint-UA_2021-02-18-m0.u229.p3.sent4	Корпоративне управління фондом має здійснюватися професійною наглядовою радою, три із п’яти членів якої повинні бути представниками держави, таким чином, контрольний пакет залишається за державою.
ParlaMint-UA_2021-02-18-m0.u229.p4.sent1	В законопроекті прописані критерії профілю позичальників, які можуть скористатися послугами фонду.
ParlaMint-UA_2021-02-18-m0.u229.p4.sent2	Визначальне – це те, що дрібні фермери, які обробляють до 500 гектарів.
ParlaMint-UA_2021-02-18-m0.u229.p5.sent1	Забезпечення виконання кредитних зобов’язань гарантіями фонду дозволить кредиторам збалансувати свою оцінку кредитного ризику і покращити доступ дрібним і середнім с/г виробникам до банківського кредитування.
ParlaMint-UA_2021-02-18-m0.u229.p6.sent1	Комітет на своєму засіданні 27 травня розглянув зазначений законопроект та прийняв рішення рекомендувати Верховній Раді прийняти його за основу.
ParlaMint-UA_2021-02-18-m0.u229.p6.sent2	Прошу народних депутатів підтримати рішення комітету.
ParlaMint-UA_2021-02-18-m0.u229.p7.sent1	Дякую.
ParlaMint-UA_2021-02-18-m0.u230.p1.sent1	Дякую.
ParlaMint-UA_2021-02-18-m0.u230.p1.sent2	Сідайте, будь ласка, Микола Тарасович.
ParlaMint-UA_2021-02-18-m0.u230.p2.sent1	Необхідне обговорення?
ParlaMint-UA_2021-02-18-m0.u230.p2.sent2	Запишіться: два – за, два – проти, по фракціям.
ParlaMint-UA_2021-02-18-m0.u230.p3.sent1	Констанкевич Ірина Мирославівна.
ParlaMint-UA_2021-02-18-m0.u231.p1.sent1	Прошу передати Сергію Лабазюку.
ParlaMint-UA_2021-02-18-m0.u232.p1.sent1	Лабазюку?
ParlaMint-UA_2021-02-18-m0.u232.p1.sent2	Лабазюк Сергій Петрович.
ParlaMint-UA_2021-02-18-m0.u233.p1.sent1	Шановні колеги, законопроект дійсно надзвичайно важливий.
ParlaMint-UA_2021-02-18-m0.u233.p1.sent2	Ми повинні підтримати саме дрібного фермера, середнього фермера в Україні, адже це і створення робочих місць, і розвиток економіки, і зайнятість населення.
ParlaMint-UA_2021-02-18-m0.u233.p2.sent1	У даному законопроекті враховано цілий ряд наших пропозицій законопроекту 3205.
ParlaMint-UA_2021-02-18-m0.u233.p2.sent2	І дуже добре, що була виправлена норма від попереднього законопроекту, і збільшено від держави до трьох осіб в Наглядовій раді, що дає змогу мати дійсно контрольний пакет і контролювати роботу даного фонду саме державі.
ParlaMint-UA_2021-02-18-m0.u233.p3.sent1	Разом з тим залишилися і певні недопрацювання, а саме: є така проблема, як даний фонд створюється сьогодні прибутковим, а це створює ризик на те, що коштів у фонді не буде вистачати на покриття їхніх програм.
ParlaMint-UA_2021-02-18-m0.u233.p4.sent1	Також залишається питання щодо організаційної правової форми фонду.
ParlaMint-UA_2021-02-18-m0.u233.p4.sent2	І ми пам’ятаємо, вже подібні фонди ми створювали і вони не могли продуктивно функціонувати через ці недопрацювання.
ParlaMint-UA_2021-02-18-m0.u233.p5.sent1	І вважаю, що до другого читання нам потрібно буде доопрацювати норму, де обов’язково кредити будуть видаватися як цільові, щоб аграрії використовували дані кошти виключно для розвитку агропромислового комплексу за зазначеними програмами.
ParlaMint-UA_2021-02-18-m0.u233.p6.sent1	Тому група "За майбутнє" буде підтримувати даний законопроект у першому читанні.
ParlaMint-UA_2021-02-18-m0.u233.p7.sent1	Дякую.
ParlaMint-UA_2021-02-18-m0.u234.p1.sent1	Кицак Богдан Вікторович.
ParlaMint-UA_2021-02-18-m0.u235.p1.sent1	Прошу передати слово Роксолані Підласій.
ParlaMint-UA_2021-02-18-m0.u236.p1.sent1	Підласа Роксолана Андріївна.
ParlaMint-UA_2021-02-18-m0.u237.p1.sent1	Шановні колеги, Фонд часткового гарантування кредитів, який пропонують створити автори проекту, – це про доступ до кредитних грошей, які фермерам потрібні сьогодні і будуть потрібні особливо в контексті відкриття ринку землі 1 липня цього року, як український фермер нарешті зможе викупити землю і обробляти її з вищою ефективністю.
ParlaMint-UA_2021-02-18-m0.u237.p2.sent1	Водночас дослідження Світового банку показує, що більшість малих фермерів в Україні не мають доступу до кредитування взагалі, бо банки працюють в основному з великими підприємствами, які обробляють 500 гектарів і більше, та займаються вирощуванням зернових та олійних культур.
ParlaMint-UA_2021-02-18-m0.u237.p3.sent1	При чому навіть ті підприємці, які звертаються за кредитом, вимушені платити в середньому 20-22 відсотки, тоді як для інших підприємств в інших сферах економіки ставка складає близько 15-17 відсотків.
ParlaMint-UA_2021-02-18-m0.u237.p3.sent2	І Фонд гарантування кредитів зробить кредити значно дешевшими, тому що буде пропонувати портфельні гарантії, які банк буде використовувати як основну заставу.
ParlaMint-UA_2021-02-18-m0.u237.p4.sent1	Ви знаєте, що в нас вже є успішний приклад роботи схожої програми по програмі "Доступні кредити 5-7-9%" банки вже видали майже 21 мільярд гривень кредитів, і більшість з них, 54 відсотки, якраз в галузі сільського господарства.
ParlaMint-UA_2021-02-18-m0.u237.p4.sent2	І це говорить про шалений попит на дешеве фінансування в цій галузі.
ParlaMint-UA_2021-02-18-m0.u237.p5.sent1	Розрахунки показують, що кожна гривня, вкладена у Фонд гарантування кредитів у сільському господарстві, дозволить отримати 8 гривень кредитних ресурсів для підприємств у цій сфері.
ParlaMint-UA_2021-02-18-m0.u237.p6.sent1	І ми добре знаємо, що до 2020 року в нас не було доступу до дешевого фінансування в Україні.
ParlaMint-UA_2021-02-18-m0.u237.p6.sent2	Ми створили таку можливість.
ParlaMint-UA_2021-02-18-m0.u237.p6.sent3	Я пропоную її сьогодні розширювати і прошу підтримати законопроект 3205-2.
ParlaMint-UA_2021-02-18-m0.u237.p7.sent1	Дякую.
ParlaMint-UA_2021-02-18-m0.u238.p1.sent1	Плачкова Тетяна Михайлівна.
ParlaMint-UA_2021-02-18-m0.u239.p1.sent1	Прошу передати слово Нестору Івановичу Шуфричу.
ParlaMint-UA_2021-02-18-m0.u240.p1.sent1	Нестор Іванович Шуфрич.
ParlaMint-UA_2021-02-18-m0.u241.p1.sent1	Дякую, шановний Голово!
ParlaMint-UA_2021-02-18-m0.u241.p1.sent2	Ну, как это?.
ParlaMint-UA_2021-02-18-m0.u241.p1.sent3	"Голь на выдумки хитра".
ParlaMint-UA_2021-02-18-m0.u241.p1.sent4	Ну, що ви ще не придумаєте, щоб у людей вкрасти землю!
ParlaMint-UA_2021-02-18-m0.u241.p1.sent5	От "не мытьем, так катаньем"!
ParlaMint-UA_2021-02-18-m0.u241.p2.sent1	Так давайте зараз у людей, які і так без грошей, створимо фонди, в ці фонди за безцінь запхаємо землю, дамо людям гроші, люди, безумовно, вчасно це не повернуть – заберемо землю.
ParlaMint-UA_2021-02-18-m0.u241.p3.sent1	Якби ці фонди давали під врожай, ну, я би це ще розумів, ну ризики якось грошові треба захищати.
ParlaMint-UA_2021-02-18-m0.u241.p3.sent2	Ну як землю можна у людей забирати, брати в заставу?
ParlaMint-UA_2021-02-18-m0.u241.p3.sent3	Ну скажіть, будь ласка, ну, совість є?
ParlaMint-UA_2021-02-18-m0.u241.p3.sent4	Ну хто ж так хоче, примушує вас так людей дурити і землю у них забирати?
ParlaMint-UA_2021-02-18-m0.u241.p4.sent1	Тому наша позиція категорична – ми не будемо за цей закон голосувати.
ParlaMint-UA_2021-02-18-m0.u241.p4.sent2	І кожний, хто за це й закон голосує, работает "на того дядю", на якого – ви самі знаєте.
ParlaMint-UA_2021-02-18-m0.u241.p4.sent3	Тому, якщо ви – "слуги народу", то звідки у вас ці ініціативи весь час?
ParlaMint-UA_2021-02-18-m0.u241.p5.sent1	А потім що виходить?
ParlaMint-UA_2021-02-18-m0.u241.p5.sent2	Що рейтинги падають, журналісти винуваті, закрили три канали, завтра ще один хочете закрити, ми чуємо.
ParlaMint-UA_2021-02-18-m0.u241.p5.sent3	Тому що на цих каналах говорять, як ви не по-людськи сьогодні володарюєте.
ParlaMint-UA_2021-02-18-m0.u241.p5.sent4	Нечего на зеркало пенять, коль рожей не вышли.
ParlaMint-UA_2021-02-18-m0.u241.p5.sent5	Є таке народне прислів’я.
ParlaMint-UA_2021-02-18-m0.u241.p6.sent1	Тому вважаю, що цей закон – це грубе втручання і грабіж людей і їхніх земельних ділянок.
ParlaMint-UA_2021-02-18-m0.u241.p6.sent2	Хочете людям допомогти, допоможіть безвозмездно, тоді, можливо, щось в рейтингах у вас і зміниться.
ParlaMint-UA_2021-02-18-m0.u241.p7.sent1	Тарифи, відсутність миру, відсутність вакцини.
ParlaMint-UA_2021-02-18-m0.u241.p7.sent2	При чому тут свобода слова і журналісти?
ParlaMint-UA_2021-02-18-m0.u241.p7.sent3	А землю віддайте людям.
ParlaMint-UA_2021-02-18-m0.u241.p8.sent1	Дякую за увагу.
ParlaMint-UA_2021-02-18-m0.u242.p1.sent1	Сухов Олександр Сергійович.
ParlaMint-UA_2021-02-18-m0.u243.p1.sent1	Прошу передати слово Олегу Кулінічу.
ParlaMint-UA_2021-02-18-m0.u244.p1.sent1	Дякую.
ParlaMint-UA_2021-02-18-m0.u244.p2.sent1	Шановний пане Голово, шановні колеги, відсутність нормального кредитування в аграрному секторі нашої держави – це є величезна проблема.
ParlaMint-UA_2021-02-18-m0.u244.p2.sent2	І це якраз величезна проблема для невеликих, дрібних агропідприємств, для фермерських господарств.
ParlaMint-UA_2021-02-18-m0.u244.p2.sent3	Тому що відсутнє нормальне кредитування, значить ми втрачаємо робочі місця, особливо це стосується сільських територій.
ParlaMint-UA_2021-02-18-m0.u244.p2.sent4	Ми втрачаємо величезні надходження, особливо до місцевих бюджетів, а це дороги, це інфраструктура, це розвиток сільських територій.
ParlaMint-UA_2021-02-18-m0.u244.p3.sent1	Якраз цей законопроект дає можливість створити Фонд часткового гарантування кредитів в аграрному секторі, який дуже необхідний для дрібних і невеликих господарств сільськогосподарських, фермерських господарств і це ми вважаємо, що буде поштовх для розвитку дрібного і невеликого фермерства, особливо в сільській місцевості.
ParlaMint-UA_2021-02-18-m0.u244.p4.sent1	Тому депутатська група "Довіра" буде підтримувати цей законопроект.
ParlaMint-UA_2021-02-18-m0.u244.p4.sent2	Він абсолютно нормально допрацьований, всі зауваження були враховані.
ParlaMint-UA_2021-02-18-m0.u244.p4.sent3	Ми також долучалися, наші колеги, до допрацьованого варіанту, абсолютно нормальний.
ParlaMint-UA_2021-02-18-m0.u244.p4.sent4	Давайте зараз його підтримаємо і дамо гарний сигнал для наших фермерів, які працюють на достатньо важких умовах.
ParlaMint-UA_2021-02-18-m0.u244.p5.sent1	Дякую.
ParlaMint-UA_2021-02-18-m0.u245.p1.sent1	Шановні колеги!
ParlaMint-UA_2021-02-18-m0.u245.p1.sent2	Цабаль Володимир Володимирович, Івченко, Герасимов, після цього переходимо до голосування.
ParlaMint-UA_2021-02-18-m0.u245.p2.sent1	Цабаль.
ParlaMint-UA_2021-02-18-m0.u245.p3.sent1	Герасимов Артур Володимирович.
ParlaMint-UA_2021-02-18-m0.u246.p1.sent1	Шановний пане головуючий, шановні колеги!
ParlaMint-UA_2021-02-18-m0.u246.p1.sent2	Дійсно, цей законопроект є важливий з точки зору підтримки малого і середнього підприємництва в сфері виробництва сільськогосподарської продукції.
ParlaMint-UA_2021-02-18-m0.u246.p2.sent1	"Європейська солідарність" буде його підтримувати в першому читанні.
ParlaMint-UA_2021-02-18-m0.u246.p2.sent2	І я закликаю увесь зал також підтримати.
ParlaMint-UA_2021-02-18-m0.u246.p3.sent1	А тепер увага!
ParlaMint-UA_2021-02-18-m0.u246.p3.sent2	Ви пам’ятаєте, цей законопроект вже розглядався в цій залі, це повторне перше читання.
ParlaMint-UA_2021-02-18-m0.u246.p3.sent3	І тоді він не пройшов цю сесійну залу.
ParlaMint-UA_2021-02-18-m0.u246.p3.sent4	Справедливо не пройшов, тому що, на жаль, держава тоді не мала ключового впливу на прийняття рішень в цій установі.
ParlaMint-UA_2021-02-18-m0.u246.p3.sent5	Тобто ми могли створити, як то кажуть, за державні гроші приватну інституцію.
ParlaMint-UA_2021-02-18-m0.u246.p3.sent6	Ну для кого, для чого – це вже окреме питання.
ParlaMint-UA_2021-02-18-m0.u246.p3.sent7	Тоді це питання не пройшло залу.
ParlaMint-UA_2021-02-18-m0.u246.p3.sent8	І зараз в цьому доопрацьованому, зміненому законопроекті, більшість в цьому підприємстві і більшість в наглядовій раді має саме держава Україна.
ParlaMint-UA_2021-02-18-m0.u246.p4.sent1	Якщо є якісь зауваження, це перше читання, до другого будемо доопрацьовувати.
ParlaMint-UA_2021-02-18-m0.u246.p4.sent2	Закликаю всіх зараз підтримати, тому що це зовсім інший законопроект, в гарному сенсі, ніж той, що був до першого читання.
ParlaMint-UA_2021-02-18-m0.u246.p5.sent1	Дякую.
ParlaMint-UA_2021-02-18-m0.u247.p1.sent1	Цабаль Володимир Володимирович.
ParlaMint-UA_2021-02-18-m0.u248.p1.sent1	Шановні колеги, цей закон – це приклад того, як ми, Верховна Рада, маємо приймати секторальні закони з думкою про всіх учасників ринку, про малих підприємців, про середніх і про великих.
ParlaMint-UA_2021-02-18-m0.u248.p1.sent2	А не так, як ми деколи це робимо, коли Верховна Рада приймає закони в інтересах якихось конкретних гравців.
ParlaMint-UA_2021-02-18-m0.u248.p2.sent1	Цей закон, він розроблений в інтересах саме малого і середнього фермера.
ParlaMint-UA_2021-02-18-m0.u248.p2.sent2	Цей закон допоможе цим фермерам брати кредити, розвивати свій бізнес.
ParlaMint-UA_2021-02-18-m0.u248.p2.sent3	Так у всій Європі фермери малі і середні стали успішними, тому що у них доступ був до кредитів.
ParlaMint-UA_2021-02-18-m0.u248.p2.sent4	В Україні, на жаль, такого доступу немає.
ParlaMint-UA_2021-02-18-m0.u248.p3.sent1	Знаєте, а всі, хто виступають проти цього закону, нібито захищаючи інтереси малих фермерів, насправді вони захищають інтереси великих холдингів, яким не вигідно, щоб ринок був конкурентний, щоб в них з’явилися конкуренти серед малого і середнього бізнесу.
ParlaMint-UA_2021-02-18-m0.u248.p3.sent2	Прошу підтримати.
ParlaMint-UA_2021-02-18-m0.u248.p4.sent1	Дякую.
ParlaMint-UA_2021-02-18-m0.u249.p1.sent1	Івченко Вадим Євгенович.
ParlaMint-UA_2021-02-18-m0.u249.p1.sent2	Після цього переходимо до голосування.
ParlaMint-UA_2021-02-18-m0.u250.p1.sent1	Івченко, "Батьківщина".
ParlaMint-UA_2021-02-18-m0.u250.p1.sent2	Шановні колеги, Закон про ринок землі говорив наступне, який ви прийняли, що потрібно прийняти Закон про фінансову підтримку фізичних осіб і юридичних осіб.
ParlaMint-UA_2021-02-18-m0.u250.p1.sent3	Покажіть мені, будь ласка, в цьому законі людей – фізичних осіб.
ParlaMint-UA_2021-02-18-m0.u250.p2.sent1	Цей закон говорить про наступне, що ми страхуємо банку можливе неповернення фермером коштів.
ParlaMint-UA_2021-02-18-m0.u250.p2.sent2	Тобто фермер має закласти майно, піти в банк, і в півтора рази більше ніж йому дадуть кредит, фермер має вести бухгалтерський облік, фермер має взяти кредит і, можливо, якщо він не поверне, цей фонд як страховий поверне банку частину коштів.
ParlaMint-UA_2021-02-18-m0.u250.p3.sent1	Колеги, це не те, що сьогодні потребує український фермер під час ринку землі.
ParlaMint-UA_2021-02-18-m0.u250.p3.sent2	Він потребує, як говорить завжди "Батьківщина", як мінімум потрібно йому відшкодувати частину першого внеску, а сімейним фермам і фізичним особам потрібно по 200 тисяч дати під заставу землі.
ParlaMint-UA_2021-02-18-m0.u250.p4.sent1	"Батьківщина" не буде голосувати за цей закон, бо це фікція.
ParlaMint-UA_2021-02-18-m0.u251.p1.sent1	Готові голосувати?
ParlaMint-UA_2021-02-18-m0.u251.p2.sent1	Ставлю на голосування пропозицію про прийняття за основу з пропозиціями комітету щодо врахування запропонованих уточнень при підготовці до другого читання, згідно статті Регламенту 116, проект Закону про Фонд часткового гарантування кредитів у сільському господарстві (реєстраційний номер 3205-2).
ParlaMint-UA_2021-02-18-m0.u251.p3.sent1	Готові голосувати?
ParlaMint-UA_2021-02-18-m0.u251.p3.sent2	Прошу підтримати та проголосувати.
ParlaMint-UA_2021-02-18-m0.u251.p4.sent1	За-295
ParlaMint-UA_2021-02-18-m0.u251.p5.sent1	Рішення прийнято.
ParlaMint-UA_2021-02-18-m0.u251.p6.sent1	Шановні колеги.
ParlaMint-UA_2021-02-18-m0.u251.p6.sent2	Монастирський.
ParlaMint-UA_2021-02-18-m0.u251.p7.sent1	З процедури Монастирський.
ParlaMint-UA_2021-02-18-m0.u252.p1.sent1	Шановні колеги, залишилось буквально кілька хвилин.
ParlaMint-UA_2021-02-18-m0.u252.p1.sent2	Я пропоную, за погодженням з усіма фракціями, підняти законопроект про захист дітей від сексуальної експлуатації (3055).
ParlaMint-UA_2021-02-18-m0.u252.p1.sent3	Там без правок, всі враховані.
ParlaMint-UA_2021-02-18-m0.u252.p1.sent4	І проголосувати його зараз, оскільки ми сьогодні створили ТСК і все решта.
ParlaMint-UA_2021-02-18-m0.u253.p1.sent1	Тут точно немає заперечень?
ParlaMint-UA_2021-02-18-m0.u253.p1.sent2	Продовжую засідання на 15 хвилин, щоб все встигли.
ParlaMint-UA_2021-02-18-m0.u253.p2.sent1	Ставлю на голосування пропозицію про прийняття за основу проекту Закону про внесення змін до деяких законодавчих актів України щодо імплементації Конвенції Ради Європи про захист дітей від сексуальної експлуатації та сексуального насильства (реєстраційний номер 3055).
ParlaMint-UA_2021-02-18-m0.u253.p2.sent2	Це друге читання.
ParlaMint-UA_2021-02-18-m0.u253.p3.sent1	Ставлю на голосування пропозицію про прийняття в другому читанні та в цілому з необхідними техніко-юридичними правками проект Закону про внесення змін до деяких законодавчих актів України щодо імплементації Конвенції Ради Європи про захист дітей від сексуальної експлуатації та сексуального насильства (реєстраційний номер 3055).
ParlaMint-UA_2021-02-18-m0.u253.p4.sent1	Прошу підтримати та проголосувати.
ParlaMint-UA_2021-02-18-m0.u253.p5.sent1	За-322
ParlaMint-UA_2021-02-18-m0.u253.p6.sent1	Рішення прийнято.
ParlaMint-UA_2021-02-18-m0.u254.p1.sent1	Та це в цілому і проголосували.
ParlaMint-UA_2021-02-18-m0.u254.p2.sent1	Є ще пропозиція вето Президента (3034а) без обговорення.
ParlaMint-UA_2021-02-18-m0.u254.p3.sent1	Ні.
ParlaMint-UA_2021-02-18-m0.u254.p3.sent2	Все.
ParlaMint-UA_2021-02-18-m0.u254.p3.sent3	Наступного – ні, у нас немає часу.
ParlaMint-UA_2021-02-18-m0.u254.p3.sent4	Тоді завтра буде з наступного починатися.
ParlaMint-UA_2021-02-18-m0.u254.p4.sent1	Шановні колеги!
ParlaMint-UA_2021-02-18-m0.u254.p4.sent2	Пленарне засідання оголошую закритим.
ParlaMint-UA_2021-02-18-m0.u254.p4.sent3	Дякую.
