id	text
ParlaMint-UA_2021-03-19-m1.u1.p1.sent1	Шановні колеги, будь ласка, керівники депутатських фракцій та груп підійдіть на хвилинку до президії, будь ласка.
ParlaMint-UA_2021-03-19-m1.u1.p2.sent1	Шановні колеги, добрий день, ще раз!
ParlaMint-UA_2021-03-19-m1.u1.p2.sent2	Відповідно до частини восьмої статті 19 Регламенту Верховної Ради України ми сьогодні проводимо позачергове пленарне засідання Верховної Ради України на вимогу понад 150 народних депутатів України для розгляду проекту Постанови (реєстраційний номер 5272) про внесення змін до календарного плану проведення п’ятої сесії Верховної Ради України.
ParlaMint-UA_2021-03-19-m1.u1.p3.sent1	Шановні народні депутати, прошу підготуватися до електронної реєстрації.
ParlaMint-UA_2021-03-19-m1.u1.p3.sent2	Нагадую, що реєстрація, Сергій Володимирович, як завжди, відбувається шляхом натискання зеленої кнопки або першої зліва, із застосуванням сенсорної кнопки.
ParlaMint-UA_2021-03-19-m1.u1.p3.sent3	Прохання утримувати до фіксації результатів реєстрації.
ParlaMint-UA_2021-03-19-m1.u1.p4.sent1	Готові реєструватися?
ParlaMint-UA_2021-03-19-m1.u1.p5.sent1	Готові?
ParlaMint-UA_2021-03-19-m1.u1.p5.sent2	Прошу реєструватись.
ParlaMint-UA_2021-03-19-m1.u1.p6.sent1	У залі зареєстровано 293 народних депутати України.
ParlaMint-UA_2021-03-19-m1.u1.p7.sent1	Шановні колеги, надійшла заява про перерву з заміною на виступ.
ParlaMint-UA_2021-03-19-m1.u1.p7.sent2	Я так розумію, що вона ще буде й не одна.
ParlaMint-UA_2021-03-19-m1.u1.p7.sent3	Так?
ParlaMint-UA_2021-03-19-m1.u1.p7.sent4	3 хвилини, будь ласка.
ParlaMint-UA_2021-03-19-m1.u1.p8.sent1	Хто виступає – Герасимов?
ParlaMint-UA_2021-03-19-m1.u1.p8.sent2	До трибуни, хто буде виступати?
ParlaMint-UA_2021-03-19-m1.u1.p9.sent1	Забродський.
ParlaMint-UA_2021-03-19-m1.u2.p1.sent1	Шановні колеги, шановні співвітчизники!
ParlaMint-UA_2021-03-19-m1.u2.p1.sent2	Протягом останніх тижнів ключові світові ЗМІ вийшли з повідомленнями про зрив спецоперації із затримання "вагнерівців".
ParlaMint-UA_2021-03-19-m1.u2.p1.sent3	Головне питання: чи здатна Україна сама розслідувати цю справу?
ParlaMint-UA_2021-03-19-m1.u3.p1.sent1	Шановні колеги!
ParlaMint-UA_2021-03-19-m1.u3.p1.sent2	Шановні колеги, будь ласка, давайте поважати один одного, приберіть, будь ласка, свій банер.
ParlaMint-UA_2021-03-19-m1.u3.p1.sent3	Шановні колеги, ведіть себе нормально по відношенню до своїх колег.
ParlaMint-UA_2021-03-19-m1.u3.p1.sent4	Дякую.
ParlaMint-UA_2021-03-19-m1.u3.p2.sent1	Продовжіть час, будь ласка.
ParlaMint-UA_2021-03-19-m1.u4.p1.sent1	Саме так, говоримо ми, але лише шляхом створення парламентської ТСК.
ParlaMint-UA_2021-03-19-m1.u4.p1.sent2	Чому це важливо?
ParlaMint-UA_2021-03-19-m1.u4.p2.sent1	По-перше, якщо винні залишаються безкарними, вони і надалі будуть створювати передумови для витоку державних секретів прямо до Кремля.
ParlaMint-UA_2021-03-19-m1.u4.p3.sent1	По-друге, істину потрібно встановити не лише для відновлення довіри західних партнерів, а й для того, щоб покарати винних.
ParlaMint-UA_2021-03-19-m1.u4.p3.sent2	А саме цій довірі був нанесений несподіваний і немотивований удар шляхом зриву спецоперації.
ParlaMint-UA_2021-03-19-m1.u4.p4.sent1	І, по-третє, ПВК "Вагнера" є терористичним угрупуванням, яке виконує для режиму Путіна найбруднішу роботу в усіх точках земної кулі, і наш український Донбас не є виключенням.
ParlaMint-UA_2021-03-19-m1.u4.p4.sent2	У складі злочинної групи планувалося затримати двох терористів, причетних до збиття малайзійського "Боїнгу МН-17", і двох військово-транспортних літаків.
ParlaMint-UA_2021-03-19-m1.u4.p4.sent3	За лічені години до успішного затримання військових злочинців ймовірний кріт у військовому керівництві України гарантував свободу цим вбивцям і знищення ще однієї порції доказів, особисто Путіна, проти України.
ParlaMint-UA_2021-03-19-m1.u4.p5.sent1	Наголошуємо, що створення парламентської ТСК і встановлення істини в цій справі є надважливим питанням саме національної безпеки, який має об’єднати всіх без виключення депутатів, які находяться в цій залі, без урахування партійної належності.
ParlaMint-UA_2021-03-19-m1.u5.p1.sent1	Шановні колеги!
ParlaMint-UA_2021-03-19-m1.u5.p1.sent2	Сьогодні здійснюється шалений тиск на всіх учасників цієї спецоперації, і влада паралельно хоче створити іншу ТСК, якою хоче поховати, під соусом різних завдань хоче поховати цю ТСК і правду.
ParlaMint-UA_2021-03-19-m1.u5.p1.sent3	Послідовність цих дій показує, що ніхто не хоче людям сказати правду.
ParlaMint-UA_2021-03-19-m1.u5.p2.sent1	Ми вимагаємо, щоб, проголосувавши нашу ТСК 4105, парламент один раз і назавжди показав всім, що ми захищаємо всіх тих, хто стоїть на захисті нашої держави.
ParlaMint-UA_2021-03-19-m1.u5.p2.sent2	Ми повинні показати це людям і показати наступним парламентам, що ми будемо захищати наших захисників.
ParlaMint-UA_2021-03-19-m1.u5.p2.sent3	Ми вимагаємо, щоб проголосувати нашу Постанову 4105.
ParlaMint-UA_2021-03-19-m1.u5.p3.sent1	Дякую.
ParlaMint-UA_2021-03-19-m1.u6.p1.sent1	Шановні колеги, є ще бажаючі виступити, ні?
ParlaMint-UA_2021-03-19-m1.u6.p1.sent2	Заяв більше нема про перерву із заміною на виступ?
ParlaMint-UA_2021-03-19-m1.u6.p2.sent1	Шановні колеги, переходимо до першого питання порядку денного.
ParlaMint-UA_2021-03-19-m1.u6.p3.sent1	Вам запропонований до розгляду проект Постанови про внесення змін до календарного плану проведення п’ятої сесії Верховної Ради України дев’ятого скликання (реєстраційний номер 5272).
ParlaMint-UA_2021-03-19-m1.u6.p4.sent1	Готові голосувати?
ParlaMint-UA_2021-03-19-m1.u6.p4.sent2	Без обговорення, да.
ParlaMint-UA_2021-03-19-m1.u6.p4.sent3	Готові голосувати?
ParlaMint-UA_2021-03-19-m1.u6.p5.sent1	Готові?
ParlaMint-UA_2021-03-19-m1.u6.p5.sent2	Прошу підтримати та проголосувати.
ParlaMint-UA_2021-03-19-m1.u6.p6.sent1	За-298
ParlaMint-UA_2021-03-19-m1.u6.p7.sent1	Рішення прийнято.
ParlaMint-UA_2021-03-19-m1.u6.p7.sent2	Постанова прийнята в цілому.
ParlaMint-UA_2021-03-19-m1.u6.p7.sent3	Дякую, шановні колеги.
ParlaMint-UA_2021-03-19-m1.u6.p8.sent1	Шановні колеги, вже зібрана необхідна кількість підписів для позачергового засідання, наступного позачергового засідання.
ParlaMint-UA_2021-03-19-m1.u6.p8.sent2	Зараз буде підготовлено розпорядження, і ми його розпочнемо, прохання не розходитись.
ParlaMint-UA_2021-03-19-m1.u6.p9.sent1	Це позачергове пленарне засідання Верховної Ради України оголошую закритим.
