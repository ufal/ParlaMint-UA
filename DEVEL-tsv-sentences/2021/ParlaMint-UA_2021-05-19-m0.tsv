id	text
ParlaMint-UA_2021-05-19-m0.u1.p1.sent1	Доброго ранку, шановні народні депутати та гості Верховної Ради!
ParlaMint-UA_2021-05-19-m0.u1.p1.sent2	Шановні депутати, я попрошу вас підготуватись до електронної реєстрації.
ParlaMint-UA_2021-05-19-m0.u1.p1.sent3	Нагадую, що після початку реєстрації необхідно доторкнутись до сенсорної кнопки, утримуючи сенсорну кнопку, натиснути на зелену кнопку "за" та утримувати ці дві кнопки одночасно до кінця реєстрації до появи результатів на табло.
ParlaMint-UA_2021-05-19-m0.u1.p2.sent1	Шановні депутати, ви готові реєструватися?
ParlaMint-UA_2021-05-19-m0.u1.p2.sent2	Прошу зареєструватися.
ParlaMint-UA_2021-05-19-m0.u1.p3.sent1	В залі зареєстровано 196 народних депутатів.
ParlaMint-UA_2021-05-19-m0.u1.p3.sent2	Пленарне засідання Верховної Ради України оголошую відкритим.
ParlaMint-UA_2021-05-19-m0.u1.p4.sent1	Шановні колеги, в мене прохання, керівникам фракцій і груп перед тим як ми розпочнемо сьогоднішнє засідання, на 15 хвилин піднятися, зібратися в мене, тому що треба обговорити одне питання.
ParlaMint-UA_2021-05-19-m0.u1.p4.sent2	Будь ласка, якщо можна.
ParlaMint-UA_2021-05-19-m0.u2.p1.sent1	Шановні колеги, доброго дня ще раз.
ParlaMint-UA_2021-05-19-m0.u2.p1.sent2	Ми завершили нашу нараду з керівниками фракцій і груп.
ParlaMint-UA_2021-05-19-m0.u2.p1.sent3	Як ви бачили порядок денний, перше питання у нас – складення присяги народним депутатом України.
ParlaMint-UA_2021-05-19-m0.u2.p2.sent1	Шановні колеги, розуміючи всю контраверсійність цього питання і різні речі, які звучали в ефірах, я повідомив керівників фракцій і груп, і повідомляю зал, що вчора я звернувся до Апарату Верховної Ради України з питанням, чи є якісь юридичні підстави, які заважають пану Аксьонову Андрію Анатолійовичу сьогодні скласти присягу народного депутата України?
ParlaMint-UA_2021-05-19-m0.u2.p2.sent2	Офіційна відповідь у мене знаходиться в руках.
ParlaMint-UA_2021-05-19-m0.u2.p2.sent3	За твердженням.
ParlaMint-UA_2021-05-19-m0.u2.p3.sent1	Враховуючи зазначене і беручи до уваги, що Постанова Центральної виборчої комісії про реєстрацію народного депутата від 27 квітня 2021 року № 165 "Про реєстрацію народного депутата України Аксьонова А.А., обраного на проміжних виборах народного депутата України 28 березня 2021 року в одномандатному виборчому окрузі № 50" подана до Верховної Ради, ця постанова, та відповідно тимчасове посвідчення народного депутата України видане Центральною виборчою комісією.
ParlaMint-UA_2021-05-19-m0.u2.p3.sent2	народного депутата України, є підставою для складення обраною особою присяги народного депутата України.
ParlaMint-UA_2021-05-19-m0.u2.p4.sent1	Юридичних підстав для недопущення і нерозгляду цього питання у мене немає.
ParlaMint-UA_2021-05-19-m0.u2.p4.sent2	Тому, шановні колеги, шановні народні депутати, 27 квітня 2021 року Центральна виборча комісія зареєструвала народного депутата України, обраного на проміжних виборах народного депутата України 28 березня 2021 року в одномандатному виборчому окрузі № 50, Аксьонова Андрія Анатолійовича.
ParlaMint-UA_2021-05-19-m0.u2.p4.sent3	Відповідно до статті 79 Конституції перед вступом на посаду народні депутати України складають присягу перед Верховною Радою України.
ParlaMint-UA_2021-05-19-m0.u2.p5.sent1	Для складення присяги на трибуну запрошується народний депутат України Аксьонов Андрій Анатолійович, будь ласка.
ParlaMint-UA_2021-05-19-m0.u2.p6.sent1	Оскільки трибуна заблокована, тоді, будь ласка, включіть з місця.
ParlaMint-UA_2021-05-19-m0.u3.p1.sent1	Присягаю на вірність України.
ParlaMint-UA_2021-05-19-m0.u3.p1.sent2	Зобов’язуюсь усіма своїми діями боронити суверенітет і незалежність України, дбати про благо Вітчизни і добробут Українського народу.
ParlaMint-UA_2021-05-19-m0.u3.p2.sent1	Присягаю додержуватися Конституції України та законів України, виконувати свої обов’язки в інтересах усіх співвітчизників.
ParlaMint-UA_2021-05-19-m0.u4.p1.sent1	Шановні колеги, слово надається заступнику Голови Верховної Ради Олені Костянтинівні Кондратюк.
ParlaMint-UA_2021-05-19-m0.u5.p1.sent1	Шановні колеги, доброго дня.
ParlaMint-UA_2021-05-19-m0.u5.p1.sent2	Ви знаєте.
ParlaMint-UA_2021-05-19-m0.u5.p1.sent3	Дозвольте мені теж сказати пару слів сьогодні від президії Верховної Ради.
ParlaMint-UA_2021-05-19-m0.u5.p1.sent4	Це дійсно контраверсійне питання, яке зараз відбулося, прийняття присяги народним депутатом Аксьоновим.
ParlaMint-UA_2021-05-19-m0.u5.p2.sent1	Я прошу врахувати це як публічний запит до Голови СБУ про те, чи дійсно володіє пан Аксьонов паспортом іншої країни.
ParlaMint-UA_2021-05-19-m0.u5.p2.sent2	Відповідно ми просимо дати нам офіційне роз’яснення з цього питання, про що я обов’язково поінформую зал Верховної Ради України і кожного народного депутата з цього питання.
ParlaMint-UA_2021-05-19-m0.u5.p3.sent1	Дуже дякую.
ParlaMint-UA_2021-05-19-m0.u6.p1.sent1	Дякую, Олена Костянтинівна.
ParlaMint-UA_2021-05-19-m0.u6.p2.sent1	Шановні народні депутати, відповідно до статті 25 Регламенту у середу ми маємо 30 хвилин на виступи народних депутатів з внесенням пропозицій, заяв, повідомлень.
ParlaMint-UA_2021-05-19-m0.u6.p2.sent2	Я прошу народних депутатів записатися на виступ.
ParlaMint-UA_2021-05-19-m0.u6.p2.sent3	Шановні колеги, записуємося на виступи.
ParlaMint-UA_2021-05-19-m0.u6.p3.sent1	Слово надається народному депутату Скорику Миколі Леонідовичу, політична партія "Опозиційна платформа - За життя".
ParlaMint-UA_2021-05-19-m0.u7.p1.sent1	Шановна президія, шановні колеги, шановні громадяни України!
ParlaMint-UA_2021-05-19-m0.u7.p1.sent2	Фактично два роки тому на цій трибуні стояв діючий Президент України, приймав присягу.
ParlaMint-UA_2021-05-19-m0.u7.p1.sent3	Я мав честь як депутат попереднього скликання бути присутнім в залі і слухати все те, що говорив Володимир Олександрович, обіцяючи виконати всі передвиборчі обіцянки, з якими він йшов на вибори і за які я як виборець у другому турі віддав свій голос.
ParlaMint-UA_2021-05-19-m0.u7.p1.sent4	Це в першу чергу питання відновлення миру і територіальної цілісності нашої держави, це питання зниження тарифів і боротьба з бідністю, це підняття економіки, багато інших питань.
ParlaMint-UA_2021-05-19-m0.u7.p2.sent1	На жаль, через два роки ми бачимо зовсім інше.
ParlaMint-UA_2021-05-19-m0.u7.p2.sent2	Ми бачимо, що досягненнями стали так званий гральний закон, так званий Закон про ринок сільськогосподарської землі, абсолютно не контрольована бандитська приватизація, Верховна Рада навіть позбавлена контрольної функції щодо цієї приватизації.
ParlaMint-UA_2021-05-19-m0.u7.p2.sent3	Все це вважається досягненнями сьогоднішньої влади.
ParlaMint-UA_2021-05-19-m0.u7.p3.sent1	Натомість щоб говорити про досягнення, яких немає, Президент мав би зрозуміти, що дійсно на нього була покладена серйозна відповідальність і люди чекали абсолютно іншого.
ParlaMint-UA_2021-05-19-m0.u7.p3.sent2	Ми бачимо, як влада, замість того щоб виконувати передвиборчі обіцянки, розгорнула тотальну боротьбу з опозицією, з нашою політичною силою "Опозиційною платформою – За життя", з одним із лідерів нашої політичної сили - Віктором Медведчуком.
ParlaMint-UA_2021-05-19-m0.u7.p4.sent1	Ми вважаємо, наша політична сила "Опозиційна платформа – За життя", що влада ще має час, ще має розуміння своєї відповідальності перед країною.
ParlaMint-UA_2021-05-19-m0.u7.p4.sent2	Вона має припинити політичні репресії, вона має дійсно продемонструвати суспільству і всьому світу політичну волю щодо відновлення миру на Донбасі, щодо зниження тарифів для наших громадян, щодо відновлення економіки, щодо зниження ступеню зовнішнього управління нашою державою.
ParlaMint-UA_2021-05-19-m0.u7.p4.sent3	Якщо всього цього не буде зроблено, якщо ми будемо спостерігати те, що ми тільки що спостерігали на цій трибуні: абсолютну неповагу до колег, до Верховної Ради, - то я бачу дуже песимістичні перспективи для нашої держави.
ParlaMint-UA_2021-05-19-m0.u7.p4.sent4	А я в Україні виріс, народився, і я бачу майбутнє своїх дітей саме в Україні.
ParlaMint-UA_2021-05-19-m0.u7.p5.sent1	Від Президента, від Верховної Ради залежить майбутнє нашої держави, ми маємо зрозуміти, що ця, скажімо, друга річниця перебування Президента на своїй посаді має стати дійсно відправною точкою для виправлення помилок попередніх двох років.
ParlaMint-UA_2021-05-19-m0.u7.p6.sent1	Дякую за увагу.
ParlaMint-UA_2021-05-19-m0.u8.p1.sent1	Слово надається народному депутату Кисилевському Дмитру Давидовичу, замість народного депутата Каптєлова, будь ласка.
ParlaMint-UA_2021-05-19-m0.u9.p1.sent1	Шановні колеги, доброго дня!
ParlaMint-UA_2021-05-19-m0.u9.p1.sent2	Минулого тижня сталася непересічна подія: Україна підписала Угоду з Францією щодо закупівлі локомотивів.
ParlaMint-UA_2021-05-19-m0.u9.p1.sent3	І вона показова тим, що в ній міститься вимога локалізації 35 відсотків.
ParlaMint-UA_2021-05-19-m0.u9.p1.sent4	Це означає, що ми не просто віддамо гроші за імпортні товари, а що українські підприємства постачатимуть 35 відсотків запчастин, робіт і послуг для цих локомотивів.
ParlaMint-UA_2021-05-19-m0.u9.p1.sent5	Тисячі українських виробників і інженерів отримають роботу і зарплату, а міста і держбюджет отримають додаткові надходження.
ParlaMint-UA_2021-05-19-m0.u9.p1.sent6	І це робочі місця, і податки у нас тут, в Україні, а не десь за кордоном.
ParlaMint-UA_2021-05-19-m0.u9.p2.sent1	Я ще не бачив тексту угоди, але офіційні особи з української і французької сторони зробили відповідні заяви.
ParlaMint-UA_2021-05-19-m0.u9.p2.sent2	І ми очікуємо цю угоду тут, у Верховній Раді, для ратифікації.
ParlaMint-UA_2021-05-19-m0.u9.p2.sent3	І я переконаний, що в разі чітко виписаних вимог по локалізації ця угода могла бути підтримана, причому локалізації саме виробництва, а не обслуговування чи ще чогось.
ParlaMint-UA_2021-05-19-m0.u9.p3.sent1	І я закликаю всіх пильнувати, щоб ці вимоги локалізації були чітко виписані в контракті між господарюючими суб’єктами.
ParlaMint-UA_2021-05-19-m0.u9.p4.sent1	У даний час українські підприємства здатні робити локалізацію локомотивів на рівні до 55 відсотків, тож виконання цього контракту, де межа можливостей українських машинобудівників.
ParlaMint-UA_2021-05-19-m0.u9.p4.sent2	Виробниче навчання і досвід кооперації з французьким виробником будуть сприяти їх модернізації.
ParlaMint-UA_2021-05-19-m0.u9.p5.sent1	Маю відзначити, що спочатку французька компанія пропонувала локалізацію лише 15 відсотків, про це Міністерство інфраструктури повідомило у відповідь на моє депутатське звернення.
ParlaMint-UA_2021-05-19-m0.u9.p5.sent2	Але під час переговорів вдалося збільшити ступінь локалізації до 35 відсотків.
ParlaMint-UA_2021-05-19-m0.u9.p6.sent1	Дуже показово, колеги, що ті, хто відповідають за співпрацю з європейськими партнерами, вважають і вважали, що локалізація неможлива і європейські партнери начебто проти.
ParlaMint-UA_2021-05-19-m0.u9.p6.sent2	А МВС, яке вело ці переговори, за активної позиції голів парламентських комітетів економіки і транспорту довело, що - ні, таке можливо, і домоглися заключення угоди, яка вигідна обом сторонам.
ParlaMint-UA_2021-05-19-m0.u9.p7.sent1	Більше того, міністр економіки, фінансів і відновлення Франції у своєму інтерв’ю зазначив, що вимоги Президента України щодо локалізації виробництва в Україні законні і що Україна має право вимагати локалізацію.
ParlaMint-UA_2021-05-19-m0.u9.p7.sent2	І він підтвердив це абсолютно практичним кроком, приїхавши до Києва і підписавши відповідну угоду.
ParlaMint-UA_2021-05-19-m0.u9.p8.sent1	Колеги, яких ще сигналів нам не вистачає, щоб нарешті внести в зал законопроект про локалізацію, якщо вже французький міністр приїхав нам сказати, що локалізація – це нормально?
ParlaMint-UA_2021-05-19-m0.u9.p8.sent2	Я переконаний, що ми або маємо навчитися поважати себе як країну, поважати своїх виробників, інженерів і працівників, і запровадимо локалізацію як постійно діючу вимогу при держзакупівлях; або продовжимо нехтувати їхньою працею, їх робочими місцями і даватимемо за гроші українських платників податків роботу громадянам інших країн.
ParlaMint-UA_2021-05-19-m0.u9.p8.sent3	вибір за нами, колеги.
ParlaMint-UA_2021-05-19-m0.u9.p9.sent1	Дякую за увагу.
ParlaMint-UA_2021-05-19-m0.u10.p1.sent1	Дякую.
ParlaMint-UA_2021-05-19-m0.u10.p2.sent1	Слово надається народному депутату України Ісаєнку Дмитру Валерійовичу, фракція політичної партії "Опозиційна платформа – За життя".
ParlaMint-UA_2021-05-19-m0.u11.p1.sent1	Прошу передати Шуфричу Нестору Івановичу.
ParlaMint-UA_2021-05-19-m0.u12.p1.sent1	Нестор Іванович Шуфрич.
ParlaMint-UA_2021-05-19-m0.u13.p1.sent1	Дякую.
ParlaMint-UA_2021-05-19-m0.u13.p2.sent1	Шановний головуючий, шановні колеги!
ParlaMint-UA_2021-05-19-m0.u13.p2.sent2	Два роки президентства Зеленського, багато з нас, навіть політичних опонентів, в другому турі підтримали Зеленського, щоби не залишився при владі "попередник".
ParlaMint-UA_2021-05-19-m0.u13.p3.sent1	І що ми отримали?
ParlaMint-UA_2021-05-19-m0.u13.p3.sent2	Давайте будемо відверто говорити, 2 роки розчарувань.
ParlaMint-UA_2021-05-19-m0.u13.p3.sent3	Миру нема і перспективи завершення конфлікту на Донбасі ми сьогодні, на жаль, не маємо.
ParlaMint-UA_2021-05-19-m0.u13.p3.sent4	Пенсії на мізерному рівні – 1 тисяча 769 гривень мінімальна пенсія.
ParlaMint-UA_2021-05-19-m0.u13.p3.sent5	Це вирок владі.
ParlaMint-UA_2021-05-19-m0.u13.p3.sent6	Тарифи піднялися в цьому році вже на 30 відсотків.
ParlaMint-UA_2021-05-19-m0.u13.p3.sent7	Кількість людей, які мали би право отримати субсидії, за ці 2 роки зменшилась на 1 мільйон 100 тисяч людей, обсяг субсидій зменшився вдвічі.
ParlaMint-UA_2021-05-19-m0.u13.p3.sent8	Невже українці стали жити краще, що сьогодні влада позбавляє їх навіть такої мізерної підтримки?
ParlaMint-UA_2021-05-19-m0.u13.p3.sent9	Ми бачимо загальний занепад.
ParlaMint-UA_2021-05-19-m0.u13.p4.sent1	Влада сховалася за COVID.
ParlaMint-UA_2021-05-19-m0.u13.p4.sent2	Що ми маємо з COVID?
ParlaMint-UA_2021-05-19-m0.u13.p4.sent3	Ляшко, якого завтра будете за вуха і за все, що можливо, крім вуха, протягувати на посаду міністра, розказував нам рік тому: "все хорошо, прекрасная маркиза", у нас особливі умови, ми – особливий народ, у нас особливий імунітет, нічого не треба.
ParlaMint-UA_2021-05-19-m0.u13.p4.sent4	Гроші, які ми виділили - 2,4 мільярда доларів (66 мільярдів гривень), закопали в асфальт.
ParlaMint-UA_2021-05-19-m0.u13.p4.sent5	От в асфальт і закопали здоров’я українців.
ParlaMint-UA_2021-05-19-m0.u13.p4.sent6	Сьогодні ми на перших місцях по смертності, і це вже злочин, це вже злочин проти власного народу.
ParlaMint-UA_2021-05-19-m0.u13.p5.sent1	Що ж робить влада?
ParlaMint-UA_2021-05-19-m0.u13.p5.sent2	Влада, побачивши, що рейтинг за ці 2 роки обвалився в три рази, починає не виправляти свої помилки, не служити народу, як ви назвалися, а починає переслідувати журналістів і опозицію.
ParlaMint-UA_2021-05-19-m0.u13.p5.sent3	Ну, испугали ежика.
ParlaMint-UA_2021-05-19-m0.u13.p5.sent4	Ми все це переживали.
ParlaMint-UA_2021-05-19-m0.u13.p5.sent5	Те, що сьогодні переслідується наш лідер Віктор Медведчук, це є ще одною системною ознакою переслідування політиків, які сьогодні не розділяють курс влади.
ParlaMint-UA_2021-05-19-m0.u13.p5.sent6	А сьогодні курс влади не розділяє 80 відсотків наших громадян, а 20 – просто вже не розуміє, про що йдеться.
ParlaMint-UA_2021-05-19-m0.u13.p5.sent7	Тому, якщо ви сьогодні людей, які з вами не погоджуються, оголошуєте ворогами народу, то ви самі вже є ворогами власного народу, назвою якого ви прикриваєтесь.
ParlaMint-UA_2021-05-19-m0.u13.p6.sent1	Тому сьогодні бажаємо вам: йдіть у відставку.
ParlaMint-UA_2021-05-19-m0.u13.p6.sent2	Оце й буде підсумок вашої двохлітньої роботи.
ParlaMint-UA_2021-05-19-m0.u13.p7.sent1	Дякую за увагу.
ParlaMint-UA_2021-05-19-m0.u14.p1.sent1	Слово надається народній депутатці Савчук Оксані Василівні, позафракційні.
ParlaMint-UA_2021-05-19-m0.u14.p1.sent2	Будь ласка.
ParlaMint-UA_2021-05-19-m0.u15.p1.sent1	Оксана Савчук, Всеукраїнське об’єднання "Свобода", Івано-Франківщина.
ParlaMint-UA_2021-05-19-m0.u15.p1.sent2	Ви знаєте, я сьогодні чула в парламенті слово "ганьба" тим депутатам, яких не сприймає український народ.
ParlaMint-UA_2021-05-19-m0.u15.p1.sent3	Присяги сьогодні в парламенті не було.
ParlaMint-UA_2021-05-19-m0.u15.p1.sent4	Присяга – це те, коли люди клянуться на вірність Богові й Україні в цьому парламенті.
ParlaMint-UA_2021-05-19-m0.u15.p1.sent5	Сьогодні у нас немає іншого депутата, тому що не можуть громадяни з російськими паспортами бути парламентарями.
ParlaMint-UA_2021-05-19-m0.u15.p1.sent6	І сьогодні як ніколи на часі закон про колабораціонізм.
ParlaMint-UA_2021-05-19-m0.u15.p1.sent7	Чому ми його не бачимо в цьому парламенті?
ParlaMint-UA_2021-05-19-m0.u15.p1.sent8	Я звертаюся до всіх: чому ми не бачимо в парламенті закону про державних зрадників?
ParlaMint-UA_2021-05-19-m0.u15.p1.sent9	Якщо би ми з вами його прийняли ще 2 місяці тому, коли ми всі активно про це говорили, то сьогодні депутати-перевертні нові не стояли би в цій сесійній залі.
ParlaMint-UA_2021-05-19-m0.u15.p2.sent1	Тому ми вимагаємо, щоби ми в оперативному порядку на комітеті розглянули і приймали ці законопроекти, тому що вони вкрай необхідні сьогодні країні.
ParlaMint-UA_2021-05-19-m0.u15.p2.sent2	І такі ще одні люди, за яких ви тут поборетесь, це Медведчук.
ParlaMint-UA_2021-05-19-m0.u15.p3.sent1	Я вчора зареєструвала законопроект, де чітко вказано про те, 5505, якщо людина звинувачується у державній зраді, їй в жодному випадку не може бути запобіжним засобом домашній арешт, це виключно пряма дорога в СІЗО. Тому що ті, хто вчинив будь-який напрям до державної зради, повинні бути прямо покарані, і не мають за ними ходити натовпи всяких тілоохоронців!
ParlaMint-UA_2021-05-19-m0.u15.p3.sent2	Вони мають сидіти в СІЗО за гратами.
ParlaMint-UA_2021-05-19-m0.u15.p3.sent3	Тому що найбільше й найгірше, що може зробити представник парламенту, це чинити державну зраду.
ParlaMint-UA_2021-05-19-m0.u15.p4.sent1	І сьогодні я би хотіла, щоби, якщо ми говоримо про якийсь розвиток.
ParlaMint-UA_2021-05-19-m0.u15.p4.sent2	Який може бути розвиток української економіки, коли у нас засіли такі, знаєте, заслані козачки, які дають всю нашу інформацію.
ParlaMint-UA_2021-05-19-m0.u15.p5.sent1	Ми говоримо про міністрів.
ParlaMint-UA_2021-05-19-m0.u15.p5.sent2	Та нехай тут звітує міністр оборони, який вже так нагаздувався, що просто, розумієте, соромно за тих хлопців, які сьогодні стоять в окопах, і їм соромно за цього міністра.
ParlaMint-UA_2021-05-19-m0.u15.p6.sent1	Тому наступний міністр, який має бути відправлений, як-то кажуть, "давай, до побачення!", це міністр оборони.
ParlaMint-UA_2021-05-19-m0.u15.p6.sent2	І нам це теж треба питання піднімати.
ParlaMint-UA_2021-05-19-m0.u15.p7.sent1	І ще наостанок питання територіальної оборони.
ParlaMint-UA_2021-05-19-m0.u15.p7.sent2	Доки ми не зможемо разом об’єднатися у питаннях, геть вигнати тих державних зрадників, які мають бути за ґратами, і не візьмемося за нашу справжню державну оборону, доти ми будемо слабкими.
ParlaMint-UA_2021-05-19-m0.u15.p7.sent3	І ніякий міністр економіки чи будь-який не врятує нашу країну.
ParlaMint-UA_2021-05-19-m0.u15.p8.sent1	Тому тримаємося, об’єднуємося і переможемо тих перевертнів, які намагаються зробити з себе жертву.
ParlaMint-UA_2021-05-19-m0.u15.p8.sent2	Вони не жертви - вони злочинці.
ParlaMint-UA_2021-05-19-m0.u16.p1.sent1	Слово надається народному депутату Жупанину Андрію Вікторовичу, фракція "Слуга народу".
ParlaMint-UA_2021-05-19-m0.u17.p1.sent1	Доброго ранку, шановні колеги.
ParlaMint-UA_2021-05-19-m0.u17.p2.sent1	Нафта, газ, залізна руда, золото, літій - це корисні копалини, якими багата територія України.
ParlaMint-UA_2021-05-19-m0.u17.p3.sent1	Відповідно до Конституції України власником землі та надр є громадяни України.
ParlaMint-UA_2021-05-19-m0.u17.p3.sent2	Розпорядження цими ресурсами від імені та в інтересах народу України здійснюють органи державної влади та органи місцевого самоврядування.
ParlaMint-UA_2021-05-19-m0.u17.p4.sent1	Чи задумувалися ви, наскільки прозорою є діяльність по видобутку копалин в Україні?
ParlaMint-UA_2021-05-19-m0.u17.p4.sent2	Чи знає народ України, скільки тонн залізної руди, кубічних метрів природного газу або тонн нафти було видобуто в Україні за останні 5 років?
ParlaMint-UA_2021-05-19-m0.u17.p4.sent3	Чи знають громадяни України, скільки податків, ренти, податку на прибуток, податку на додану вартість було сплачено видобувними компаніями в Україні у 2020 році?
ParlaMint-UA_2021-05-19-m0.u17.p5.sent1	Нафта, газ, залізна руда, золото, літій - це корисні копалини, з якими найбільше асоціюється корупція не лише в Україні, а і у всьому світі.
ParlaMint-UA_2021-05-19-m0.u17.p6.sent1	Наведу кілька прикладів.
ParlaMint-UA_2021-05-19-m0.u17.p6.sent2	У 2016 році стало відомо, що компанія Shell купила нафтоносне родовище в Нігерії за рекордні 1,1 мільярда доларів.
ParlaMint-UA_2021-05-19-m0.u17.p6.sent3	Та скільки грошей з цих отримав державний бюджет Нігерії?
ParlaMint-UA_2021-05-19-m0.u17.p6.sent4	Ані копійки.
ParlaMint-UA_2021-05-19-m0.u17.p6.sent5	Чому?
ParlaMint-UA_2021-05-19-m0.u17.p6.sent6	Тому що продавцем та власником цього родовищем виступила компанія колишнього міністра енергетики Нігерії.
ParlaMint-UA_2021-05-19-m0.u17.p7.sent1	Цьогоріч стало відомо, що відомий діамантовий магнат Бені Штейнмец у 2006 році заплатив дружині Президента Гвінеї 8,5 мільйонів доларів хабара за отримання права користування одним з найбільших у світі родовищ залізної руди.
ParlaMint-UA_2021-05-19-m0.u17.p8.sent1	Подібних справ можна назвати безліч: Аргентина, Бразилія, Танзанія.
ParlaMint-UA_2021-05-19-m0.u17.p8.sent2	Географія корупції в сфері користування надрами є дуже широкою.
ParlaMint-UA_2021-05-19-m0.u17.p9.sent1	Варто відзначити, що у 2018 році Україна доєдналася до світової ініціативи з прозорості у видобувних галузях.
ParlaMint-UA_2021-05-19-m0.u17.p9.sent2	Ми навіть прийняли зміни до українського законодавства та забезпечили більш прозоре користування надрами на території України.
ParlaMint-UA_2021-05-19-m0.u17.p9.sent3	Однак за останні три роки з’явилися певні прогалини, і саме недобросовісні компанії використовують їх для того, щоб приховувати інформацію про свою діяльність з видобутку та користування українськими надрами.
ParlaMint-UA_2021-05-19-m0.u17.p10.sent1	Саме для того, щоб усунути ці прогалини, ми розробили законопроект 3790.
ParlaMint-UA_2021-05-19-m0.u17.p10.sent2	І Комітет Верховної Ради з питань енергетики та житлово-комунальних послуг уже схвалив його в першому читанні.
ParlaMint-UA_2021-05-19-m0.u17.p10.sent3	Нафта, газ, залізна руда, золото, літій – український народ має право знати, хто та на яких умовах користується українськими надрами.
ParlaMint-UA_2021-05-19-m0.u17.p10.sent4	Закликаю керівництво парламенту внести законопроект 3790 до порядку денного найближчого пленарного засідання Верховної Ради.
ParlaMint-UA_2021-05-19-m0.u17.p11.sent1	Дякую вам за увагу.
ParlaMint-UA_2021-05-19-m0.u18.p1.sent1	Слово надається народній депутатці Білозір Ларисі Миколаївні, депутатська група "Довіра".
ParlaMint-UA_2021-05-19-m0.u18.p1.sent2	Будь ласка.
ParlaMint-UA_2021-05-19-m0.u19.p1.sent1	Шановний пане Голово, шановні виборці, шановні колеги!
ParlaMint-UA_2021-05-19-m0.u19.p1.sent2	Лариса Білозір, Вінниччина, група "Довіра".
ParlaMint-UA_2021-05-19-m0.u19.p1.sent3	Колеги, у цивілізованих країнах люди похилого віку проводять час, подорожуючи світом.
ParlaMint-UA_2021-05-19-m0.u19.p1.sent4	З 1 вересня завдяки уряду і нашому Міністерству соціальної політики наші пенсіонери теж зможуть подорожувати, тільки в пошуках банкоматів.
ParlaMint-UA_2021-05-19-m0.u19.p1.sent5	Це таке чергове покращення від Мінсоцу.
ParlaMint-UA_2021-05-19-m0.u19.p2.sent1	І мало того, що в нас мізерні виплати просто для наших пенсіонерів, вони фактично не здатні забезпечити людський рівень життя.
ParlaMint-UA_2021-05-19-m0.u19.p2.sent2	То тепер вони отримують цю мізерну пенсію і повинні їхати за 30-50 кілометрів по розбитим дорогам до найближчого банкомата в період карантину, коли вони мають знаходитися дома і не наражати себе на небезпеку.
ParlaMint-UA_2021-05-19-m0.u19.p2.sent3	А от вони, уявіть, приїжджають - не працює банкомат чи відсутні гроші, чи відключене світло, чи просто елементарно не можуть це зробити.
ParlaMint-UA_2021-05-19-m0.u19.p2.sent4	Що тоді людям робити, які здолали цю відстань?
ParlaMint-UA_2021-05-19-m0.u19.p2.sent5	І ще нікуди не дівся коронавірус.
ParlaMint-UA_2021-05-19-m0.u19.p3.sent1	І, намагаючись економити на послугах "Укрпошти", яка підняла в півтора рази тарифи, Постановою уряду 277 передбачається, що з вересня пенсійні та соціальні виплати будуть нараховуватися громадянам виключно на банківські картки, за виключенням, звісно, від 80 років пенсіонерам, з інвалідністю І групи, там 3 категорії, і які не можуть себе обслуговувати.
ParlaMint-UA_2021-05-19-m0.u19.p4.sent1	Тому чомусь уряд не звернув увагу, що 3,5 мільйона пенсіонерів, які отримують пенсію вдома, проживають у селах, селищах, містечках, де просто відсутні відділення банку чи банкомати і далі продовжують закриватися.
ParlaMint-UA_2021-05-19-m0.u19.p4.sent2	Ми маємо понад 27 тисяч населених пунктів, де немає банкоматів і немає банків.
ParlaMint-UA_2021-05-19-m0.u19.p4.sent3	І вже багато років "Укрпошта" покриває 100 відсотків населених пунктів, забезпечує своєчасну доставку пенсій, а також вона надає роботу більше 10 тисячам листонош.
ParlaMint-UA_2021-05-19-m0.u19.p4.sent4	Чи подумав уряд, що буде з цими людьми, які втратять роботу?
ParlaMint-UA_2021-05-19-m0.u19.p4.sent5	Взагалі в усіх цивілізованих країнах політики виробляються щодо груп і щодо їх потреб, на які вони спрямовані.
ParlaMint-UA_2021-05-19-m0.u19.p4.sent6	А у нас все роблять навпаки, щоб тільки погіршити життя цих людей.
ParlaMint-UA_2021-05-19-m0.u19.p5.sent1	Тому я закликаю уряд переглянути терміново цю Постанову 277 і не створювати колапс 1 вересня, коли може бути вже четверта хвиля коронавірусу.
ParlaMint-UA_2021-05-19-m0.u19.p5.sent2	І цю ситуацію треба терміново виправляти.
ParlaMint-UA_2021-05-19-m0.u19.p6.sent1	Тому народні депутати групи "Довіра" направили це звернення і будуть контролювати, щоб Мінсоц припинив знущатися над пенсіонерами.
ParlaMint-UA_2021-05-19-m0.u19.p7.sent1	Дякую.
ParlaMint-UA_2021-05-19-m0.u20.p1.sent1	Слово надається народному депутату Данілову Віталію Богдановичу, фракція політичної партії "Всеукраїнське об’єднання "Батьківщина".
ParlaMint-UA_2021-05-19-m0.u20.p1.sent2	Будь ласка.
ParlaMint-UA_2021-05-19-m0.u20.p2.sent1	Івченко Вадим Євгенович.
ParlaMint-UA_2021-05-19-m0.u21.p1.sent1	Вадим Івченко, фракція "Батьківщина".
ParlaMint-UA_2021-05-19-m0.u21.p1.sent2	Шановні колеги, знаєте, цинізму деяких дій влади сьогодні немає меж.
ParlaMint-UA_2021-05-19-m0.u21.p1.sent3	Півроку тому з цієї трибуни лідер "Батьківщини" говорила про те, що ми чекаємо закону про народовладдя.
ParlaMint-UA_2021-05-19-m0.u21.p1.sent4	Ми чекаємо, тому що люди врешті-решт мають сказати своє слово по ключовим питанням, які сьогодні турбують українське суспільство.
ParlaMint-UA_2021-05-19-m0.u21.p1.sent5	Ми говорили про те, що є сьогодні можливості у парламенту зменшити тарифи.
ParlaMint-UA_2021-05-19-m0.u21.p1.sent6	І ми можемо сьогодні прийняттям закону про те, що газ власного видобутку має йти на потреби безпосередньо домогосподарств і фізичних осіб, ми би могли частково вирішити питання завищених тарифів на газ.
ParlaMint-UA_2021-05-19-m0.u21.p2.sent1	Ми говорили про те, що на сьогоднішній день важливо і стратегічно підійти так до відкриття ринку землі, щоб не страждало українське село, щоб не страждали українські фермери, щоб не страждав український товаровиробник.
ParlaMint-UA_2021-05-19-m0.u21.p2.sent2	Ми маємо зробити такий обіг, щоб, перш за все, захистити їх, дати їм фінансові інструменти, дати їм всі можливості бути учасниками цього ринку.
ParlaMint-UA_2021-05-19-m0.u21.p2.sent3	Чотири мільйони людей, які фактично виробляють аграрну продукцію, вони не зареєстровані як товаровиробники, тому вони і не будуть брати кредити, і не будуть учасниками ринку.
ParlaMint-UA_2021-05-19-m0.u21.p2.sent4	А це село, 4 мільйони людей із села не зможуть на сьогоднішній день бути конкурентами тим спекулянтам, яких ви запропонували у відповідних своїх законопроектах.
ParlaMint-UA_2021-05-19-m0.u21.p3.sent1	Колеги, і стратегічна власність, коли досі немає закону про перелік об’єктів, заборонених про приватизацію.
ParlaMint-UA_2021-05-19-m0.u21.p3.sent2	Я вже не кажу про те, що обіцяні закони про створення фонду розвитку сільських територій, про підтримку фермерства, як ми пропонували, прямими грошима, щоб ці фермери, які хоча б зареєстровані, могли бути учасниками відповідного обігу землі.
ParlaMint-UA_2021-05-19-m0.u21.p4.sent1	Колеги, і що робить влада?
ParlaMint-UA_2021-05-19-m0.u21.p4.sent2	Влада збирає в селі Васильківка Синельниківського району Дніпропетровської області велику кількість ініціативних груп.
ParlaMint-UA_2021-05-19-m0.u21.p4.sent3	Як ви собі уявляєте, з одного села 60 людей будуть збирати по всій країні 3 мільйони підписів за 90 днів?
ParlaMint-UA_2021-05-19-m0.u21.p4.sent4	Яким чином це можливо?
ParlaMint-UA_2021-05-19-m0.u21.p4.sent5	А потім ЦВК реєструє такі ініціативні групи.
ParlaMint-UA_2021-05-19-m0.u21.p4.sent6	То для чого тоді ми голосували Закон про народовладдя?
ParlaMint-UA_2021-05-19-m0.u21.p4.sent7	Для чого тоді ми обманюємо громадян України, вводимо їх безпосередньо в оману, що ми будемо з ними радитись, коли ми не хочемо, щоб пряме народовладдя було в Україні?
ParlaMint-UA_2021-05-19-m0.u21.p4.sent8	І це робить влада.
ParlaMint-UA_2021-05-19-m0.u21.p5.sent1	"Батьківщина" в суботу допомагає зібратися великій кількості людей – 10 тисяч, – які стануть учасниками ініціативної групи.
ParlaMint-UA_2021-05-19-m0.u21.p5.sent2	Приєднуйтесь.
ParlaMint-UA_2021-05-19-m0.u21.p5.sent3	Ми будемо добиватися референдуму по ринку землі.
ParlaMint-UA_2021-05-19-m0.u21.p6.sent1	Дякую.
ParlaMint-UA_2021-05-19-m0.u22.p1.sent1	Слово надається народній депутатці України Климпуш-Цинцадзе Іванні Орестівні, фракція "Європейська солідарність".
ParlaMint-UA_2021-05-19-m0.u23.p1.sent1	Шановний пане головуючий, шановні колеги!
ParlaMint-UA_2021-05-19-m0.u23.p1.sent2	Ви знаєте, днями Україна відзначала День Європи.
ParlaMint-UA_2021-05-19-m0.u23.p1.sent3	І дивлячись на ті виступи, на ті обіцянки, на ті гасла, які були виголошені від нашої влади в День Європи, я абсолютно від них в захопленні.
ParlaMint-UA_2021-05-19-m0.u23.p1.sent4	Я в захопленні від того, що влада декларує бажання членства України в Європейському Союзі.
ParlaMint-UA_2021-05-19-m0.u23.p2.sent1	Але тільки є одне велике "але".
ParlaMint-UA_2021-05-19-m0.u23.p2.sent2	Латиною це "acta, non verba", українською - це "справи, а не слова".
ParlaMint-UA_2021-05-19-m0.u23.p2.sent3	Колеги, невже хтось в цій залі чи в нашому українському суспільстві вважає, що використання Ради національної безпеки і оборони в якості судової влади – це шлях до Європи?
ParlaMint-UA_2021-05-19-m0.u23.p2.sent4	Невже хтось в цьому залі чи в українському суспільстві вважає, що зміна законодавства під своїх суддів Конституційного Суду – це реальний шлях до Європи?
ParlaMint-UA_2021-05-19-m0.u23.p2.sent5	Невже хтось вважає, що відсутність прозорих конкурсів на посади в антикорупційних інституціях – це дійсно шлях до Європи?
ParlaMint-UA_2021-05-19-m0.u23.p2.sent6	Невже хтось дійсно вважає, що знищення належного корпоративного управління, зокрема в "Нафтогазі", це дійсно шлях до Європи?
ParlaMint-UA_2021-05-19-m0.u23.p2.sent7	Я вже не кажу про переслідування політичної опозиції.
ParlaMint-UA_2021-05-19-m0.u23.p2.sent8	Я не кажу про так зване регулювання ринку пального і багато-багато іншого.
ParlaMint-UA_2021-05-19-m0.u23.p2.sent9	Я сподіваюся, що чесні люди, в тому числі і в цьому залі, можуть дати чесну відповідь: це не є шляхом до Європи.
ParlaMint-UA_2021-05-19-m0.u23.p3.sent1	І якщо раніше можна було назвати дії нашої влади в європейській інтеграції євроімітацією, то сьогодні це можна називати виключно євродезінтеграцією.
ParlaMint-UA_2021-05-19-m0.u23.p3.sent2	Коли, знаєте, маленьким діткам затуляють очі, вони думають, що їх немає.
ParlaMint-UA_2021-05-19-m0.u23.p3.sent3	Так от, наші підлітки у владі, вони не розуміють, ані дипломатичних висловлювань, ані натяків, ані дипломатичної мови.
ParlaMint-UA_2021-05-19-m0.u23.p3.sent4	Наші підлітки у владі вважають, що за красивими гаслами, за гарними обіцянками ніхто не помітить їхніх реальних дій.
ParlaMint-UA_2021-05-19-m0.u23.p4.sent1	Саме тому, колеги, на мою думку, ми сьогодні набагато далі від Європи, ніж були 2 роки тому, коли ця команда прийшла до влади.
ParlaMint-UA_2021-05-19-m0.u23.p5.sent1	Колеги, звертаюся до вас з тим, що вже час нарешті визнати проблему, час перейти від слів і гасел до діла, час зрозуміти, що пора справді виконувати все своє домашнє завдання, задля того, щоб реалізувати стратегічну ціль, яка закріплена в нашій Конституції, а саме членство в Європейському Союзі і в НАТО.
ParlaMint-UA_2021-05-19-m0.u23.p5.sent2	І я сподіваюся, що ви нарешті відкриєте очі і почнете діяти відповідно до Конституції.
ParlaMint-UA_2021-05-19-m0.u23.p6.sent1	Дякую.
ParlaMint-UA_2021-05-19-m0.u24.p1.sent1	Слово надається народній депутатці України Богуцькій Єлізаветі Петрівні, фракція політичної партії "Слуга народу".
ParlaMint-UA_2021-05-19-m0.u25.p1.sent1	Колеги-депутати, те, що сьогодні відбулось у нас тут у Верховній Раді з цією присягою нового народного депутата - це ганьба в тому числі нашої Верховної Ради, ганьба СБУ, яке не заперечило тому, щоб цей депутат обирався до Верховної Ради.
ParlaMint-UA_2021-05-19-m0.u25.p1.sent2	Можливо, колись його теска кримський Сергій Аксьонов теж буде обиратися і ми теж будемо сидіти тут і мовчати, тому що не знайдемо підстав для того, що він не може бути обраний.
ParlaMint-UA_2021-05-19-m0.u25.p2.sent1	Як взагалі може бути те, щоб людина, яка получала російський паспорт вже в окупованому Криму, може бути зараз депутатом української Верховної Ради?
ParlaMint-UA_2021-05-19-m0.u25.p2.sent2	Я розумію, чому ми не вийшли, тому що трибуну зайняла партія "Європейська солідарність", фракція.
ParlaMint-UA_2021-05-19-m0.u25.p2.sent3	Я розумію, чому ми сиділи і декілька тільки депутатів підтримували аплодисментами те, що не давали принести присягу цій людині тут з трибуни Верховної Ради.
ParlaMint-UA_2021-05-19-m0.u25.p2.sent4	Але я не розумію того, що ми мовчимо всі проти того, що оце російська навала така взагалі забирає на себе увагу, будучи тут, навіть не на трибуні Верховної Ради, а десь з місця приносить присягу, і при цьому ми чуємо, що немає юридичних підстав.
ParlaMint-UA_2021-05-19-m0.u25.p3.sent1	У мене немає слів.
ParlaMint-UA_2021-05-19-m0.u25.p3.sent2	Це просто обурення, яке я хочу щоб ви всі почули.
ParlaMint-UA_2021-05-19-m0.u25.p3.sent3	Це моє обурення людини, яка вимушена була виїхати з Криму саме тому, що ця Росія прийшла окупувала Крим і не дала там людям, тим, хто вчора, до речі, був день депортації кримських татар, тут присутні кримські татари, які виїхали з Криму саме тому, що Росія його окупувала.
ParlaMint-UA_2021-05-19-m0.u25.p3.sent4	Та Росія, яка веде політику цього Радянського Союзу, який сприяв тому і зробив все те, щоб татари, кримські татари виїхали, навіть не виїхали самі, а їх виселили з Криму в 1944 році.
ParlaMint-UA_2021-05-19-m0.u25.p3.sent5	І ми зараз це так спокійно з вами приймаємо.
ParlaMint-UA_2021-05-19-m0.u25.p3.sent6	У мене просто немає слів!
ParlaMint-UA_2021-05-19-m0.u25.p4.sent1	Дякую.
ParlaMint-UA_2021-05-19-m0.u26.p1.sent1	Дякуємо вам.
ParlaMint-UA_2021-05-19-m0.u26.p2.sent1	Слово надається народному депутату Євтушку Сергію Миколайовичу.
ParlaMint-UA_2021-05-19-m0.u26.p3.sent1	Будь ласка.
ParlaMint-UA_2021-05-19-m0.u27.p1.sent1	Сергій Євтушок, фракція "Батьківщина", Рівненщина.
ParlaMint-UA_2021-05-19-m0.u27.p1.sent2	Безумовно, шановні колеги, самим гострим і контраверсійним питанням в Україні зараз перебуває позбавлення українців від володіння своєї стратегічної власності - сільськогосподарські землі.
ParlaMint-UA_2021-05-19-m0.u27.p1.sent3	Про це говорив мій колега Вадим Івченко у своєму виступі, і закликав, щоб разом із асоціаціями фермерів України, разом з фракцією і партією "Батьківщина" доєднатися до створення ініціативної групи, яка відбудеться у суботу в Києві о 12 годині.
ParlaMint-UA_2021-05-19-m0.u27.p2.sent1	Що робить влада з поселенською мережею?
ParlaMint-UA_2021-05-19-m0.u27.p2.sent2	Тут я хочу підняти ще одне паралельно питання, як знищується наше село.
ParlaMint-UA_2021-05-19-m0.u27.p2.sent3	Субвенція на освіту, на освітян, і якою механікою було запроваджено формулу для нарахування цієї субвенції для тих міст, до яких в ОТГ об’єдналися села.
ParlaMint-UA_2021-05-19-m0.u27.p2.sent4	А я нагадаю, що якщо закрити в селі школу, село зникає.
ParlaMint-UA_2021-05-19-m0.u27.p2.sent5	Так от, на сьогоднішній день не вистачає цих коштів, цієї субвенції для виплати, не те що престижності або тих нещасних відсотків за класне керівництво чи за зошити, за перевірку зошитів, а навіть на заробітну плату нашим вчителям.
ParlaMint-UA_2021-05-19-m0.u27.p3.sent1	Я хочу сказати фракції "Голос".
ParlaMint-UA_2021-05-19-m0.u27.p3.sent2	Ви критикували міністра Сергія Шкарлета, говорили про те, що він плагіатор.
ParlaMint-UA_2021-05-19-m0.u27.p3.sent3	Ні, він не тільки плагіатор, він увійде в історію як людина, яка знищує на селі школу, яка закриває школи на селі, він не тільки плагіатор.
ParlaMint-UA_2021-05-19-m0.u27.p4.sent1	Тому сьогодні, я вважаю, щоби кожен з нас, із народних депутатів, негайно привернули увагу до цього вкрай стратегічного питання щодо нарахування субвенції в освіту і дали можливість не тільки отримувати заробітні плати нашим вчителям, але й дали можливість ті копійчані надбавки, такі як престижність, надбавки за класне керівництво, за перевірку зошитів дати тим освітянам.
ParlaMint-UA_2021-05-19-m0.u27.p4.sent2	Адже вони все рівно виплачують ці гроші і несуть до школи, коли випускають якісь певні брошурки чи ще якісь речі.
ParlaMint-UA_2021-05-19-m0.u27.p5.sent1	В яких обставинах зараз перебувають керівники об’єднаних територіальних громад?
ParlaMint-UA_2021-05-19-m0.u27.p5.sent2	В дуже складних, тому що міністерство, знову ж таки акцентую увагу, коли розраховувало ці формульні механічні виплати, передбачаючи дефіцит в цю субвенцію, вони поклали на плечі нових керівників об’єднаних територіальних громад всю відповідальність і спонукають їх, не даючи субвенцію в достатній мірі на ОТГ, спонукають закривати школи.
ParlaMint-UA_2021-05-19-m0.u27.p6.sent1	У мене лист одного з керівництва райдержадміністрації, де чітко говориться про те, що на виконання протокольних доручень за наслідками наради в облдержадміністрації зобов’язують виконкоми закривати, оптимізувати школи.
ParlaMint-UA_2021-05-19-m0.u27.p6.sent2	Не робіть це, міські голови, не робіть цього, не закривайте школи.
ParlaMint-UA_2021-05-19-m0.u27.p7.sent1	Дякую.
ParlaMint-UA_2021-05-19-m0.u28.p1.sent1	Дякую.
ParlaMint-UA_2021-05-19-m0.u28.p2.sent1	Шановні колеги, ми завершили.
ParlaMint-UA_2021-05-19-m0.u28.p3.sent1	Я, перепрошую, друзі, давайте одразу з приводу реплік.
ParlaMint-UA_2021-05-19-m0.u28.p3.sent2	Я прошу звернути увагу всіх народних депутатів з тим, що я особисто звернувся до регламентного комітету з роз’ясненням положень Регламенту, який стосується реплік.
ParlaMint-UA_2021-05-19-m0.u28.p3.sent3	Так от, коли ви відкриєте, у ваших почтах всіх є, перелік підстав, коли може надаватися репліка.
ParlaMint-UA_2021-05-19-m0.u28.p3.sent4	Вас було згадано в максимально позитивному контексті.
ParlaMint-UA_2021-05-19-m0.u28.p3.sent5	Тому я дуже прошу, давайте все-таки керуватися.
ParlaMint-UA_2021-05-19-m0.u28.p3.sent6	Ви ознайомтеся з висновком, а тоді ми перейдемо до дискусії.
ParlaMint-UA_2021-05-19-m0.u28.p4.sent1	Шановні колеги, ми завершили виступи народних депутатів.
ParlaMint-UA_2021-05-19-m0.u28.p4.sent2	Перелік питань, що пропонуються для обговорення і прийняття рішень сьогодні, вам надано, тому переходимо до їх розгляду.
ParlaMint-UA_2021-05-19-m0.u28.p5.sent1	Я перепрошую, ми не переходимо до розгляду питань.
ParlaMint-UA_2021-05-19-m0.u28.p5.sent2	Прийшла заява від двох фракцій з заміною на виступ.
ParlaMint-UA_2021-05-19-m0.u28.p5.sent3	Слово надається народній депутатці Соломії Бобровській.
ParlaMint-UA_2021-05-19-m0.u28.p5.sent4	Будь ласка, пані Соломія.
ParlaMint-UA_2021-05-19-m0.u29.p1.sent1	Соломія Бобровська, фракція "Голос".
ParlaMint-UA_2021-05-19-m0.u29.p1.sent2	Ви знаєте, така ганьба на восьмий рік війни, і для мене особисто, яка з 14-го року їздить і бачить, що відбувається на сході, це приводити до присяги громадянина Російської Федерації, про що неодноразово і мною, і іншими колегами з Верховної Ради було написано пану Івану Баканову, це такі речі є не просто неприпустимими - це страшний сон, про який, напевно, ніхто з нас не міг навіть уявити.
ParlaMint-UA_2021-05-19-m0.u29.p2.sent1	Я думаю, що нам пора насправді, колеги, консолідуватися, і, "слуги народу", звертаюсь до вас в першу чергу, і попросити пана Баканова прийти сюди у Верховну Раду зі звітом Голови Служби безпеки і пояснити нам, що відбувається.
ParlaMint-UA_2021-05-19-m0.u29.p3.sent1	Прекрасно говорити на весь світ, що у нас потенційна загроза і можливість ескалації на сході, але давайте подивимося, що робиться всередині.
ParlaMint-UA_2021-05-19-m0.u29.p3.sent2	І одна річ, на яку ми не звертаємо увагу, на жаль, займаємося якимось іншими справами – це питання санкційної політики.
ParlaMint-UA_2021-05-19-m0.u29.p4.sent1	Ми бачимо, як радіють громадяни України рішенням, які приймає РНБО, але питання: чи правомірно накладати санкції на громадян України?
ParlaMint-UA_2021-05-19-m0.u29.p4.sent2	І нашою фракцією, і фракцією монобільшості, і іншими фракціями було зареєстровано ряд законопроектів, які стосуються упорядкування санкційної політики.
ParlaMint-UA_2021-05-19-m0.u29.p5.sent1	У мене прохання, давайте припинимо хаос і адекватно, нормально, завдяки і за допомогою Кримінального кодексу будемо нарешті наводити порядок з тими громадянами, які сьогодні мають підпадати під санкційну політику.
ParlaMint-UA_2021-05-19-m0.u29.p6.sent1	Але, ви знаєте, сьогодні вам хочу оголосити і іншу цікаву деталь.
ParlaMint-UA_2021-05-19-m0.u29.p6.sent2	Мені на очі трапилась дуже цікава річ: це коли ми уникаємо громадян Російської Федерації, але, тим не менше, кпинимо громадян держави Україна.
ParlaMint-UA_2021-05-19-m0.u29.p7.sent1	Як виявилося, за перший квартал Національний банк України рефінансував так званий "Перший інвестиційний банк".
ParlaMint-UA_2021-05-19-m0.u29.p7.sent2	За перший квартал вони отримають 235 мільйонів.
ParlaMint-UA_2021-05-19-m0.u29.p7.sent3	Але ви знаєте, хто там є мажоритарний акціонер?
ParlaMint-UA_2021-05-19-m0.u29.p7.sent4	А ним є громадянин Російської Федерації Євген Гінер, який у свою чергу є не просто російським олігархом, але і має 49 відсотків власності компанії "Технопромекспорт", який входить у величезний холдинг "Ростех".
ParlaMint-UA_2021-05-19-m0.u29.p7.sent5	Хто не знає, що таке "Ростех в мало слідкує за тим, що відбувається "за поребриком", поясню, що це корпорація, яка виробляє, розробляє, експортує і продає зброю.
ParlaMint-UA_2021-05-19-m0.u29.p7.sent6	І ось таким чином, ми фактично фінансуємо, дякуючи тим, що Служба безпека закриває очі, зокрема на повідомлення, доповіді і листи, на подібні історії.
ParlaMint-UA_2021-05-19-m0.u29.p7.sent7	Виходить, що ми фінансуємо чужу армію, тод, коли просимо в інших країн допомогти фінансово і технічно нашій українській армії.
ParlaMint-UA_2021-05-19-m0.u29.p8.sent1	Шановні колеги, "Ростех" є під санкціями держави Україна і Сполучених Штатів Америки.
ParlaMint-UA_2021-05-19-m0.u29.p8.sent2	Я звертаюся до РНБО звернути на це увагу і Службі безпеці подати все ж таки на санкційну політику пана Євгена Гінера, який сьогодні фактично викачує гроші з державного бюджету.
ParlaMint-UA_2021-05-19-m0.u29.p9.sent1	Дякую.
ParlaMint-UA_2021-05-19-m0.u30.p1.sent1	Дякую, пані Соломія.
ParlaMint-UA_2021-05-19-m0.u30.p2.sent1	Шановні колеги, тепер ми вже точно переходимо до розгляду питань.
ParlaMint-UA_2021-05-19-m0.u30.p2.sent2	Перелік ви маєте, ми вчора завершили на розгляді усіх постанов і пройшли виступи від усіх доповідачів.
ParlaMint-UA_2021-05-19-m0.u30.p2.sent3	Тепер за результатами обговорення у комітеті я запрошую до слова голову Комітету з питань Регламенту, депутатської етики та організації роботи Верховної Ради України Кальченка Сергія Віталійовича.
ParlaMint-UA_2021-05-19-m0.u30.p2.sent4	Це по всіх реєстраційних проектах, від 4535-П і до 4535-П11.
ParlaMint-UA_2021-05-19-m0.u30.p2.sent5	Будь ласка, Сергій Віталійович.
ParlaMint-UA_2021-05-19-m0.u31.p1.sent1	Шановна президія, шановні народні депутати!
ParlaMint-UA_2021-05-19-m0.u31.p1.sent2	Регламентний комітет на своєму засіданні розглянув ці всі 12 проектів постанов про скасування рішення парламенту від 15 квітня цього року про прийняття в другому читанні та в цілому проекту Закону "Про внесення змін до деяких законів України щодо розвитку інституту старост" (реєстраційний – 4535), які були внесені народними депутатами: Тимошенко, Пузійчуком, Цимбалюком, Геращенко, Герасимовим, Кириленком, Власенком, Климпуш-Цинцадзе та Фріз, Фединою, Івченком, Сюмар та Суховим.
ParlaMint-UA_2021-05-19-m0.u31.p2.sent1	Проектами цих постанов пропонується скасувати рішення парламенту про прийняття в другому читанні та в цілому проекту закону реєстраційний – 4535 на підставі того, що, як вказують автори проектів постанов в пояснювальних записках, розгляд цього проекту, ухвалення відбулося з порушенням вимог Регламенту, зокрема статті 116.
ParlaMint-UA_2021-05-19-m0.u31.p3.sent1	Регламентний комітет ухвалив висновки щодо усіх цих 12 проектів постанов і рекомендував парламенту визначитися шляхом голосування щодо прийняття або відхилення цих проектів.
ParlaMint-UA_2021-05-19-m0.u31.p3.sent2	Дякую.
ParlaMint-UA_2021-05-19-m0.u32.p1.sent1	Дякую, Сергію Віталійовичу.
ParlaMint-UA_2021-05-19-m0.u32.p2.sent1	Шановні колеги, є необхідність обговорювати ці питання?
ParlaMint-UA_2021-05-19-m0.u32.p2.sent2	Тоді прошу записатися: два – за, два – проти.
ParlaMint-UA_2021-05-19-m0.u32.p3.sent1	Слово надається народному депутату Саврасову Максиму Віталійовичу, фракція Політичної партії "Європейська солідарність".
ParlaMint-UA_2021-05-19-m0.u33.p1.sent1	Прошу передати слово Ірині Геращенко.
ParlaMint-UA_2021-05-19-m0.u34.p1.sent1	Ірина Володимирівна Геращенко, будь ласка.
ParlaMint-UA_2021-05-19-m0.u35.p1.sent1	Шановні колеги, ми хочемо закликати вас до конструктиву.
ParlaMint-UA_2021-05-19-m0.u35.p1.sent2	Є ті теми, навколо яких сесійна зала має об’єднуватися, і в перше чергу це успішні реформи.
ParlaMint-UA_2021-05-19-m0.u35.p1.sent3	Навіть опоненти нашої команди, а це зараз монобільшість, ви не будете сперечатися з тим, що реформа децентралізації була однією з найважливіших для України.
ParlaMint-UA_2021-05-19-m0.u35.p1.sent4	Адже завдяки децентралізації регіони отримали більше бюджетних повноважень, більше сили, більше можливостей.
ParlaMint-UA_2021-05-19-m0.u35.p1.sent5	І сьогодні ви вбиваєте реформу децентралізації, коли ви, по суті, забороняєте виборність старост і говорите про те, що місто має право саме обирати собі голову, а село – це якийсь другий сорт і йому старосту будуть призначати.
ParlaMint-UA_2021-05-19-m0.u35.p2.sent1	Друзі, не діліть Україну на сорти!
ParlaMint-UA_2021-05-19-m0.u35.p2.sent2	Це робив Янукович у 2003-2004 роках, і це для нього погано закінчилося.
ParlaMint-UA_2021-05-19-m0.u35.p2.sent3	І місто, і село, і об’єднані територіальні громади – всі мають право обирати свого слугу.
ParlaMint-UA_2021-05-19-m0.u35.p2.sent4	Всі мають право обирати свого керівника.
ParlaMint-UA_2021-05-19-m0.u35.p3.sent1	Ми просимо вас підтримати ці постанови.
ParlaMint-UA_2021-05-19-m0.u35.p3.sent2	Там йдеться про дуже важливу норму – про обираність старост.
ParlaMint-UA_2021-05-19-m0.u35.p3.sent3	Ну не можна їх призначати!
ParlaMint-UA_2021-05-19-m0.u35.p4.sent1	І, друзі, друге.
ParlaMint-UA_2021-05-19-m0.u35.p4.sent2	Ми з повагою, насправді, ставимося до пані Совгирі.
ParlaMint-UA_2021-05-19-m0.u35.p4.sent3	У вас же є 250 голосів.
ParlaMint-UA_2021-05-19-m0.u35.p4.sent4	Навіщо ви її принижуєте?
ParlaMint-UA_2021-05-19-m0.u35.p4.sent5	Навіщо ви в Закон про старост ставите норму про Конституційний Суд?
ParlaMint-UA_2021-05-19-m0.u35.p4.sent6	Навіщо ви принижуєте пані Совгирю?
ParlaMint-UA_2021-05-19-m0.u35.p4.sent7	Ну як же так, що "Європейська солідарність" захищає вашу колегу, а ви знищуєте її репутацію на старті і робите все для того, щоби вона була нелегітимна, коли ви її виберете в Конституційний Суд?
ParlaMint-UA_2021-05-19-m0.u35.p4.sent8	Що ви робите?
ParlaMint-UA_2021-05-19-m0.u35.p5.sent1	Тому ми зараз закликаємо просто вашу дурню, яку ви вчинили, коли проголосували цей закон, де поєднали имения, наводнения, рога, копита, Конституційний Суд, об’єднані територіальні громади, старости, просто скасувати.
ParlaMint-UA_2021-05-19-m0.u35.p5.sent2	Скасувати голосуванням, допрацювати цей закон і потім вдосконалити інститут старост, але залишити право українцям і в місті, і в селі обирати.
ParlaMint-UA_2021-05-19-m0.u36.p1.sent1	Слово надається народному депутату України Заремському Максиму Валентиновичу, фракція політичної партії "Слуга народу".
ParlaMint-UA_2021-05-19-m0.u37.p1.sent1	Прохання передати Веніславському слово.
ParlaMint-UA_2021-05-19-m0.u38.p1.sent1	Веніславський Федір Володимирович.
ParlaMint-UA_2021-05-19-m0.u38.p1.sent2	Будь ласка.
ParlaMint-UA_2021-05-19-m0.u39.p1.sent1	Шановні колеги, учора й сьогодні ми чуємо дуже багато цікавих виступів щодо законопроекту про старост.
ParlaMint-UA_2021-05-19-m0.u39.p1.sent2	Але якщо проаналізувати зміст цих виступів, то тут очевидні абсолютно маніпуляції з боку наших політичних опонентів.
ParlaMint-UA_2021-05-19-m0.u39.p1.sent3	В чому полягає сутність маніпуляцій, колеги?
ParlaMint-UA_2021-05-19-m0.u39.p2.sent1	По-перше, закон, який ми зараз.
ParlaMint-UA_2021-05-19-m0.u39.p2.sent2	постанову про скасування результатів голосування, яку зараз розглядаємо, стосується порядку завершення процесів децентралізації на рівні сіл.
ParlaMint-UA_2021-05-19-m0.u39.p2.sent3	Якщо ми хочемо, щоб в кожному селі була політична складова і були політичні дискусії між селом і об’єднаною територіальною громадою, то давайте забезпечимо виборність старост.
ParlaMint-UA_2021-05-19-m0.u39.p3.sent1	Територіальна громада обирає свій представницький орган, і саме представницький орган як представник територіальної громади у повній відповідності до Конституції призначає старост, для того щоб забезпечувати найбільш ефективне регулювання і найбільш ефективне функціонування органів місцевого самоврядування.
ParlaMint-UA_2021-05-19-m0.u39.p4.sent1	Що стосується страшилок про ґвалтування Регламенту, Конституції, то парадокс ситуації і комічність ситуації, шановні колеги, полягає в тому, що ті, хто найбільше кричать, вони самі під час попереднього розгляду у попередніх складах Верховної Ради дуже цікавими реверансами досягали таких саме цілей.
ParlaMint-UA_2021-05-19-m0.u39.p5.sent1	Зокрема, коли ухвалювався Закон про Конституційний Суд, дивним чином саме в цьому законі було між першим і другим читанням змінено процедуру обрання Уповноваженого Верховної Ради з прав людини.
ParlaMint-UA_2021-05-19-m0.u39.p5.sent2	За ініціативою тої фракції, яка найбільше кричить про неконституційність, про ґвалтування.
ParlaMint-UA_2021-05-19-m0.u39.p6.sent1	А інша фракція, яка кричить, має згадати, що її суддя Конституційного Суду склав присягу, будучи народним депутатом України.
ParlaMint-UA_2021-05-19-m0.u39.p6.sent2	І це чомусь не викликало ні в кого ніяких заперечень.
ParlaMint-UA_2021-05-19-m0.u39.p7.sent1	Тому давайте не спекулювати і не вводити в оману громадян.
ParlaMint-UA_2021-05-19-m0.u39.p7.sent2	Немає підстав для скасування цієї.
ParlaMint-UA_2021-05-19-m0.u40.p1.sent1	Дякую, Федір Володимирович.
ParlaMint-UA_2021-05-19-m0.u40.p2.sent1	Слово надається Нестору Івановичу Шуфричу, фракція "Опозиційна платформа - За життя".
ParlaMint-UA_2021-05-19-m0.u41.p1.sent1	Дякую, шановний головуючий.
ParlaMint-UA_2021-05-19-m0.u41.p2.sent1	Шановні колеги, щодо спекуляцій.
ParlaMint-UA_2021-05-19-m0.u41.p2.sent2	От я так уважно спостерігав, як вже нашого колегу не допустили до трибуни зачитати присягу.
ParlaMint-UA_2021-05-19-m0.u41.p2.sent3	Я дивлюся і думаю: чи я щось не розумію?
ParlaMint-UA_2021-05-19-m0.u41.p2.sent4	Виходять "слуги народу", кричать про якийсь інший паспорт, про наявність російського громадянства.
ParlaMint-UA_2021-05-19-m0.u41.p2.sent5	Алло, гараж, а Президент не ваш?
ParlaMint-UA_2021-05-19-m0.u41.p2.sent6	Президенту отак от розписати один указ про позбавлення громадянства - і не було би цього цирку тут.
ParlaMint-UA_2021-05-19-m0.u41.p3.sent1	Одна справа, коли там дві фракції опозиційні це роблять і кричать про це, а інша справа, коли монобільшість говорить, що у нас претензії, що нібито громадянин іншої держави став народним депутатом України.
ParlaMint-UA_2021-05-19-m0.u41.p3.sent2	Так підіть до Президента і поясніть йому.
ParlaMint-UA_2021-05-19-m0.u41.p3.sent3	Якщо це правда, хай підписує указ, а якщо неправда, то мовчіть і не треба про це галасувати.
ParlaMint-UA_2021-05-19-m0.u41.p4.sent1	Це саме зі старостами.
ParlaMint-UA_2021-05-19-m0.u41.p4.sent2	Вже все пооб’єднували необ’єднуване.
ParlaMint-UA_2021-05-19-m0.u41.p4.sent3	Люди вже заплуталися, позбавили реальних ресурсів наші села, реально позбавили.
ParlaMint-UA_2021-05-19-m0.u41.p4.sent4	Зараз люди бачать, що те, що вони мали до цих об’єднань, фактично вони втратили реальну можливість використовувати власне майно, а тут ще їм старост на голову.
ParlaMint-UA_2021-05-19-m0.u41.p5.sent1	Ви знаєте, у мене до самого старости вже є таке занепокоєння.
ParlaMint-UA_2021-05-19-m0.u41.p5.sent2	Останній раз старост нам насаджували під час окупації фашисти, отоді вони нам старост насаджували.
ParlaMint-UA_2021-05-19-m0.u41.p5.sent3	Что, какой дорогой вы идете?
ParlaMint-UA_2021-05-19-m0.u41.p6.sent1	Тому сьогодні ми не будемо сприймати і підтримувати цей закон.
ParlaMint-UA_2021-05-19-m0.u41.p6.sent2	Постанову, безумовно, про скасування результатів голосування підтримуємо.
ParlaMint-UA_2021-05-19-m0.u41.p6.sent3	А ви маєте думати не як старост насаджати, а як сьогодні людей захищати від реальної загрози смерті.
ParlaMint-UA_2021-05-19-m0.u41.p7.sent1	Дякую за увагу.
ParlaMint-UA_2021-05-19-m0.u42.p1.sent1	Слово надається народному депутату України Власенку Сергію Володимировичу, фракція політичної партії "Всеукраїнське об’єднання "Батьківщина".
ParlaMint-UA_2021-05-19-m0.u42.p2.sent1	Я бачу.
ParlaMint-UA_2021-05-19-m0.u42.p2.sent2	Іван Іванович, будь ласка, Крулько.
ParlaMint-UA_2021-05-19-m0.u42.p2.sent3	Та ж фракція.
ParlaMint-UA_2021-05-19-m0.u43.p1.sent1	Іван Крулько, фракція "Батьківщина".
ParlaMint-UA_2021-05-19-m0.u43.p1.sent2	Хотів би пояснити позицію нашої політичної сили, чому ми не підтримували категорично цей законопроект.
ParlaMint-UA_2021-05-19-m0.u43.p1.sent3	Мова полягає про те, що старости в об’єднаних територіальних громадах, колишні голови сіл тепер не обираються людьми, а призначаються відповідною радою.
ParlaMint-UA_2021-05-19-m0.u43.p2.sent1	Що відбувається, друзі, на практиці?
ParlaMint-UA_2021-05-19-m0.u43.p2.sent2	А на практиці відбувається ситуація, коли від усієї ОТГ призначають старосту не того, якого люди підтримують у селі, а того, якого визначив голова відповідної ОТГ і запропонував на раді.
ParlaMint-UA_2021-05-19-m0.u43.p3.sent1	І відбувається ситуація, коли дуже часто в селі стає староста, який не може представляти громаду, бо він там не має ні авторитету, ні поваги, ні професійних здібностей.
ParlaMint-UA_2021-05-19-m0.u43.p3.sent2	І відповідно село протестує проти того, щоб така людина представляла їхні інтереси в об’єднаній територіальній громаді.
ParlaMint-UA_2021-05-19-m0.u43.p4.sent1	Ми вже проходили випадки, коли старост в Україні призначали.
ParlaMint-UA_2021-05-19-m0.u43.p4.sent2	Це було в часи окупації з 41-го по 44-й рік, коли нам старост призначали коменданти.
ParlaMint-UA_2021-05-19-m0.u43.p4.sent3	Може, слухайте, треба від цієї такої хибної ідеї відходити і нехай люди самі визначать, хто мусить представляти їхні інтереси в об’єднаній територіальній громаді?
ParlaMint-UA_2021-05-19-m0.u43.p5.sent1	І ще один момент.
ParlaMint-UA_2021-05-19-m0.u43.p5.sent2	Давайте відверто, зараз відбувається планомірна політика по знищенню села, по знищенню поселенської мережі.
ParlaMint-UA_2021-05-19-m0.u43.p5.sent3	Ще раз, розпродаж земель, про що категорично проти виступає "Батьківщина" і вимагає проведення референдуму на цю тему, через закриття шкіл, через закриття ФАПів, через закриття клубів, через те, що по суті вся сільська інтелігенція змушена виїхати з села, бо вона просто втрачає роботу.
ParlaMint-UA_2021-05-19-m0.u43.p6.sent1	Тому давайте таким чином, якщо ми хочемо зберегти українську державу, ми мусимо сьогодні думати про те, щоб село розвивалося.
ParlaMint-UA_2021-05-19-m0.u43.p6.sent2	А село буде розвиватися тоді, коли сільський житель відчуватиме, що до нього є повага з Києва, і через обрання своїх старост в тому числі ми можемо продемонструвати повагу до тих, хто живе в селі, з нашої точки зору, з точки зору парламенту.
ParlaMint-UA_2021-05-19-m0.u43.p6.sent3	Тому ми вважаємо, що цей закон треба скасовувати, приймати.
ParlaMint-UA_2021-05-19-m0.u44.p1.sent1	Дякую, Іван Іванович.
ParlaMint-UA_2021-05-19-m0.u44.p2.sent1	Шановні колеги, ще хтось бажає?
ParlaMint-UA_2021-05-19-m0.u44.p2.sent2	Прошу, народний депутат Лозинський, але 1 хвилина.
ParlaMint-UA_2021-05-19-m0.u44.p2.sent3	Будь ласка, з мотивів.
ParlaMint-UA_2021-05-19-m0.u44.p2.sent4	Ще з мотивів хтось буде?
ParlaMint-UA_2021-05-19-m0.u44.p2.sent5	Шахов, так.
ParlaMint-UA_2021-05-19-m0.u44.p2.sent6	Більше ніхто.
ParlaMint-UA_2021-05-19-m0.u44.p2.sent7	Після цього переходимо до голосування.
ParlaMint-UA_2021-05-19-m0.u44.p3.sent1	Будь ласка, народний депутат Лозинський, "Голос".
ParlaMint-UA_2021-05-19-m0.u45.p1.sent1	Роман Лозинський, фракція "Голос".
ParlaMint-UA_2021-05-19-m0.u45.p1.sent2	Я хотів би нагадати просто всім українцям, тим, хто мають безпосередній стосунок до місцевого самоврядування, як в цьому залі близько 1 місяця тому ми розглядали сотні поправок, поправок, які були подані саме в інтересах місцевого самоврядування, в інтересах тих людей, які хочуть відчути кращі послуги, які хочуть відчути якість оцього такого гучного слова "децентралізація".
ParlaMint-UA_2021-05-19-m0.u45.p2.sent1	На превеликий жаль, в цих людей, в українців, на місцях забрали право обирати своїх представників – обирати старост.
ParlaMint-UA_2021-05-19-m0.u45.p2.sent2	Я показував стратегію, стратегію не окремих політиків, а стратегію міністерства.
ParlaMint-UA_2021-05-19-m0.u45.p2.sent3	І що сказало міністерство?
ParlaMint-UA_2021-05-19-m0.u45.p2.sent4	Старости повинні бути обрані.
ParlaMint-UA_2021-05-19-m0.u45.p2.sent5	Але потім щось змінилось і право в людей обирати забрали.
ParlaMint-UA_2021-05-19-m0.u45.p3.sent1	Це злочин, злочин проти місцевого самоврядування, тому ми будемо підтримувати постанову і не підтримуємо цей закон.
ParlaMint-UA_2021-05-19-m0.u46.p1.sent1	Слово надається народному депутату Шахову.
ParlaMint-UA_2021-05-19-m0.u46.p1.sent2	Будь ласка.
ParlaMint-UA_2021-05-19-m0.u47.p1.sent1	Сергій Шахов, Луганщина, депутатська група "Довіра".
ParlaMint-UA_2021-05-19-m0.u47.p1.sent2	Шановні колеги, до речі, коли закінчиться ця вакханалія, яка відбувається в державі?
ParlaMint-UA_2021-05-19-m0.u47.p1.sent3	В Конституції чітко зазначено: кожен, хто проживає в Україні, може бути обраний і має право обирати.
ParlaMint-UA_2021-05-19-m0.u47.p1.sent4	Сьогодні в селах люди беруться за вила, коли призначають старост, як в фашизмі.
ParlaMint-UA_2021-05-19-m0.u47.p1.sent5	Є голова, українське слово, так давайте призначати голів в селі.
ParlaMint-UA_2021-05-19-m0.u47.p2.sent1	І, по-друге.
ParlaMint-UA_2021-05-19-m0.u47.p2.sent2	Є гидота, яка досі сидить, дев’ятий голова військово-цивільної адміністрації, який лишив 500 тисяч людей виборчого права в Сєвєродонецьку, в Лисичанську, у восьми громадах, в Гірському, в Попасній.
ParlaMint-UA_2021-05-19-m0.u47.p2.sent3	Вже суд апеляційний визнав, що незаконне було рішення прийняте головою військово-цивільної адміністрації Гайдаєм.
ParlaMint-UA_2021-05-19-m0.u47.p2.sent4	Коли воно буде покарано вже і відсторонено до розслідування?
ParlaMint-UA_2021-05-19-m0.u47.p2.sent5	Коли вже приймуть до рішення МВС заяву народного депутата Вельможного.
ParlaMint-UA_2021-05-19-m0.u48.p1.sent1	Дякую.
ParlaMint-UA_2021-05-19-m0.u48.p2.sent1	Шановні колеги, переходимо до голосування.
ParlaMint-UA_2021-05-19-m0.u48.p2.sent2	Як ми і домовлялися, ми ставимо почергово кожну з постанов і голосуємо щодо неї.
ParlaMint-UA_2021-05-19-m0.u48.p3.sent1	Шановні колеги, тому я ставлю на голосування Постанову 4535-П: проект Постанови про скасування рішення Верховної Ради про прийняття у другому читанні та в цілому проекту Закону "Про внесення змін до деяких законів України щодо розвитку інституту старост".
ParlaMint-UA_2021-05-19-m0.u48.p3.sent2	Автор - проекту Тимошенко Юлія Володимирівна.
ParlaMint-UA_2021-05-19-m0.u48.p4.sent1	Готові голосувати?
ParlaMint-UA_2021-05-19-m0.u48.p4.sent2	Прошу визначатись та голосувати.
ParlaMint-UA_2021-05-19-m0.u48.p5.sent1	За-93
ParlaMint-UA_2021-05-19-m0.u48.p6.sent1	Рішення не прийнято.
ParlaMint-UA_2021-05-19-m0.u48.p7.sent1	Наступна постанова 4535-П1, автор постанови - народний депутат Пузійчук.
ParlaMint-UA_2021-05-19-m0.u48.p8.sent1	Готові голосувати?
ParlaMint-UA_2021-05-19-m0.u48.p8.sent2	Прошу визначатись та голосувати.
ParlaMint-UA_2021-05-19-m0.u48.p9.sent1	За-93
ParlaMint-UA_2021-05-19-m0.u48.p10.sent1	Рішення не прийнято.
ParlaMint-UA_2021-05-19-m0.u48.p11.sent1	Наступна.
ParlaMint-UA_2021-05-19-m0.u48.p11.sent2	Постанова 4535-П2, народний депутат Цимбалюк – автор цієї постанови.
ParlaMint-UA_2021-05-19-m0.u48.p11.sent3	Прошу визначатись та голосувати.
ParlaMint-UA_2021-05-19-m0.u48.p12.sent1	За-96
ParlaMint-UA_2021-05-19-m0.u48.p13.sent1	Рішення не прийнято.
ParlaMint-UA_2021-05-19-m0.u48.p14.sent1	Далі у нас почергово Постанова 4535-П3, автор – Геращенко Ірина Володимирівна.
ParlaMint-UA_2021-05-19-m0.u48.p14.sent2	Прошу визначатись та голосувати.
ParlaMint-UA_2021-05-19-m0.u48.p15.sent1	За-99
ParlaMint-UA_2021-05-19-m0.u48.p16.sent1	Рішення не прийнято.
ParlaMint-UA_2021-05-19-m0.u48.p17.sent1	Наступна Постанова 4535-П4, автор постанови, якщо я не помиляюсь, Герасимов Артур Володимирович.
ParlaMint-UA_2021-05-19-m0.u48.p17.sent2	Прошу визначатись та голосувати.
ParlaMint-UA_2021-05-19-m0.u48.p18.sent1	За-97
ParlaMint-UA_2021-05-19-m0.u48.p19.sent1	Рішення не прийнято.
ParlaMint-UA_2021-05-19-m0.u48.p20.sent1	Наступна постанова.
ParlaMint-UA_2021-05-19-m0.u48.p20.sent2	Проект Постанови 4535-П5.
ParlaMint-UA_2021-05-19-m0.u48.p20.sent3	Теж проект постанови про скасування відповідного рішення Верховної Ради за авторством Кириленка Івана Григоровича.
ParlaMint-UA_2021-05-19-m0.u48.p20.sent4	Прошу визначатись та голосувати.
ParlaMint-UA_2021-05-19-m0.u48.p21.sent1	За-97
ParlaMint-UA_2021-05-19-m0.u48.p22.sent1	Рішення не прийнято.
ParlaMint-UA_2021-05-19-m0.u48.p23.sent1	Наступний проект Постанови 4535-П6.
ParlaMint-UA_2021-05-19-m0.u48.p23.sent2	Той самий предмет.
ParlaMint-UA_2021-05-19-m0.u48.p23.sent3	Проект постанови про скасування рішення Верховної Ради однойменного.
ParlaMint-UA_2021-05-19-m0.u48.p23.sent4	Народний депутат Власенко.
ParlaMint-UA_2021-05-19-m0.u48.p23.sent5	Автор – народний депутат Власенко Сергій Володимирович.
ParlaMint-UA_2021-05-19-m0.u48.p23.sent6	Прошу визначатись та голосувати.
ParlaMint-UA_2021-05-19-m0.u48.p24.sent1	За-100
ParlaMint-UA_2021-05-19-m0.u48.p25.sent1	Рішення не прийнято.
ParlaMint-UA_2021-05-19-m0.u48.p26.sent1	Наступна Постанова 4535-П7, авторства народної депутатки України Климпуш-Цинцадзе Іванни Орестівни.
ParlaMint-UA_2021-05-19-m0.u48.p26.sent2	Прошу визначатись та голосувати.
ParlaMint-UA_2021-05-19-m0.u48.p27.sent1	За-99
ParlaMint-UA_2021-05-19-m0.u48.p28.sent1	Рішення не прийнято.
ParlaMint-UA_2021-05-19-m0.u48.p29.sent1	Наступний проект Постанови 4535-П8, авторства народної депутатки України Федини Софії Романівни.
ParlaMint-UA_2021-05-19-m0.u48.p29.sent2	Прошу визначатись та голосувати.
ParlaMint-UA_2021-05-19-m0.u48.p30.sent1	За-98
ParlaMint-UA_2021-05-19-m0.u48.p31.sent1	Рішення не прийнято.
ParlaMint-UA_2021-05-19-m0.u48.p32.sent1	Наступний проект постанови з цього ж питання – скасування однойменного Закону Верховної Ради, 4535-П8, П9, перепрошую, авторства народного депутата Івченка Вадима Євгеновича.
ParlaMint-UA_2021-05-19-m0.u48.p32.sent2	Прошу визначатись та голосувати.
ParlaMint-UA_2021-05-19-m0.u48.p33.sent1	За-101
ParlaMint-UA_2021-05-19-m0.u48.p34.sent1	Рішення не прийнято.
ParlaMint-UA_2021-05-19-m0.u48.p35.sent1	Наступна Постанова 4535-П10 теж стосується цього ж питання - скасування прийнятого Верховною Радою рішення, авторства народної депутатки України Сюмар Вікторії Петрівни.
ParlaMint-UA_2021-05-19-m0.u48.p35.sent2	Тому теж прошу визначатись та голосувати.
ParlaMint-UA_2021-05-19-m0.u48.p36.sent1	За-95
ParlaMint-UA_2021-05-19-m0.u48.p37.sent1	Рішення не прийнято.
ParlaMint-UA_2021-05-19-m0.u48.p38.sent1	І остання з цього переліку постанова, яка стосується скасування рішення Верховної Ради про прийняття в другому читанні та в цілому проекту Закону "Про внесення змін до деяких законів України щодо розвитку інституту старост".
ParlaMint-UA_2021-05-19-m0.u48.p38.sent2	Ця Постанова під № 4535-П11 авторства народного депутата Сухова Олександра Сергійовича.
ParlaMint-UA_2021-05-19-m0.u48.p39.sent1	Шановні колеги, прошу визначатись та голосувати.
ParlaMint-UA_2021-05-19-m0.u48.p40.sent1	За-116
ParlaMint-UA_2021-05-19-m0.u48.p41.sent1	Рішення не прийнято.
ParlaMint-UA_2021-05-19-m0.u48.p42.sent1	Шановні колеги, жодна з цих постанов не набрала необхідної підтримки в залі.
ParlaMint-UA_2021-05-19-m0.u48.p42.sent2	Тому закон може йти на підпис Голові Верховної Ради України.
ParlaMint-UA_2021-05-19-m0.u48.p43.sent1	Переходимо до наступного питання теж за цією ж самою процедурою.
ParlaMint-UA_2021-05-19-m0.u48.p43.sent2	У нас 11 таких.
ParlaMint-UA_2021-05-19-m0.u48.p43.sent3	Перепрошую, 12 таких постанов.
ParlaMint-UA_2021-05-19-m0.u48.p43.sent4	Це 2194-П, 2194-П1 і так до 2194-П11.
ParlaMint-UA_2021-05-19-m0.u48.p43.sent5	Це проекти постанов про скасування рішення Верховної Ради України від 28.04.
ParlaMint-UA_2021-05-19-m0.u48.p43.sent6	2021 року про прийняття у другому читанні та в цілому як закону проекту Закону України про внесення змін до Земельного кодексу України та інших законодавчих актів щодо удосконалення системи управління та дерегуляції у сфері земельних відносин.
ParlaMint-UA_2021-05-19-m0.u48.p43.sent7	Відповідно до Регламенту це питання розглядається за скороченою процедурою без голосування включення до порядку денного.
ParlaMint-UA_2021-05-19-m0.u48.p44.sent1	Шановні колеги, ми також будемо проходити за тією самою процедурою.
ParlaMint-UA_2021-05-19-m0.u48.p44.sent2	Спочатку виступають автори відповідних постанов, після цього виступає комітет, і після цього будемо голосувати.
ParlaMint-UA_2021-05-19-m0.u48.p45.sent1	Тому я запрошую до слова народного депутата України Колтуновича Олександра Сергійовича.
ParlaMint-UA_2021-05-19-m0.u48.p46.sent1	Будь ласка, Олександр Сергійович.
ParlaMint-UA_2021-05-19-m0.u49.p1.sent1	Дякую, шановний головуючий, шановні колеги.
ParlaMint-UA_2021-05-19-m0.u49.p2.sent1	Ну, по-перше, чому маємо моральне право сьогодні виступати з даного приводу і з даними постановами, тому що навіть дані недружньої соціологічної групи "Рейтинг" свідчать про те, що 77 відсотків громадян України вважають: питання купівлі-продажу земель сільськогосподарського призначення має визначатись виключно на всеукраїнському референдумі.
ParlaMint-UA_2021-05-19-m0.u49.p2.sent2	75 відсотків з цих опитаних, вони готові взяти участь у цьому референдумі.
ParlaMint-UA_2021-05-19-m0.u49.p2.sent3	Якщо ми беремо загалом питання, чи підтримуємо, чи ні, то 64 відсотків громадян України не підтримують запровадженню обігу земель сільськогосподарського призначення.
ParlaMint-UA_2021-05-19-m0.u49.p2.sent4	Чому?
ParlaMint-UA_2021-05-19-m0.u49.p2.sent5	Тому що банально з економічної точки зору це невигідно.
ParlaMint-UA_2021-05-19-m0.u49.p2.sent6	Ми з вами говорили про цифри, які свідчать про те, що якщо вартість гектару землі в країні у нас буде тисячу, максимум дві тисячі за гектар, колеги приводили цифри країн Європейського Союзу: 20, 40, 80, і вчора колега навіть приводив - до 100 тисяч євро за гектар.
ParlaMint-UA_2021-05-19-m0.u49.p3.sent1	Тому з цієї точки зору куди більш вигідніше здавати землю в оренду, розвивати, як це роблять провідні країни світу, посилювати інститут оренди землі, і таким чином рухатися.
ParlaMint-UA_2021-05-19-m0.u49.p3.sent2	На цьому наполягає наша фракція, і ми виступаємо за те, щоб, на початку, в принципі, і ми йшли з цим на вибори, спочатку референдум, а далі вже рішення.
ParlaMint-UA_2021-05-19-m0.u49.p3.sent3	Але, як ми бачимо за даними, дві треті громадян України не підтримують питання запровадження обігу.
ParlaMint-UA_2021-05-19-m0.u49.p4.sent1	Більше того, якщо ми говоримо про конкретний проект закону, то у нас є дані, що 79 відсотків громадян України проти того, щоб іноземні громадяни набували у власність землі сільськогосподарського призначення.
ParlaMint-UA_2021-05-19-m0.u49.p4.sent2	Які ризики?
ParlaMint-UA_2021-05-19-m0.u49.p4.sent3	Ризики в тому, що 15-17 мільйонів гектарів чорноземів землі України, а це 8-9 відсотків світових запасів, вони можуть бути у власності іноземних громадян України, хоча є стратегічним ресурсом країни.
ParlaMint-UA_2021-05-19-m0.u49.p4.sent4	Ризики: експансія агрохолдингів, посилення сировинної спрямованості і так далі.
ParlaMint-UA_2021-05-19-m0.u49.p4.sent5	Прошу підтримати постанову.
ParlaMint-UA_2021-05-19-m0.u49.p5.sent1	Дякую.
ParlaMint-UA_2021-05-19-m0.u50.p1.sent1	Дякую, Олександре Сергійовичу.
ParlaMint-UA_2021-05-19-m0.u50.p2.sent1	Слово надається автору ще однієї постанови - 2194-П1 - народному депутату України Соболєву Сергію Владиславовичу.
ParlaMint-UA_2021-05-19-m0.u50.p2.sent2	Немає.
ParlaMint-UA_2021-05-19-m0.u50.p2.sent3	Добре.
ParlaMint-UA_2021-05-19-m0.u50.p3.sent1	Слово надається автору постанови 2194-П2 Євтушку Сергію Миколайовичу.
ParlaMint-UA_2021-05-19-m0.u50.p3.sent2	Будь ласка, Сергій Миколайович.
ParlaMint-UA_2021-05-19-m0.u51.p1.sent1	Дякую, пане головуючий.
ParlaMint-UA_2021-05-19-m0.u51.p1.sent2	Сергій Євтушок, фракція "Батьківщина", Рівненщина.
ParlaMint-UA_2021-05-19-m0.u51.p1.sent3	Шановні колеги, безпрецедентний випадок, коли на засіданні регламентного комітету було розглянуто 12 постанов, якими наші колеги з вами як автори намагаються скасувати ці механізми, які влада, на жаль, запроваджує задля того, аби розпродати вже до кінця сільськогосподарську землю – найголовніший ресурс, який залишається у наших українців, у громадян України.
ParlaMint-UA_2021-05-19-m0.u51.p2.sent1	Звісно, кожна постанова була розглянута в комітеті, ми обговорили це і прийшли до висновку, очевидно, що такі закони, як Закон про старост, який, коли ми даємо право непрямими виборами призначати старост, такими механізмами, як нарахування субсидій з дефіцитом на освітні субвенції, такими механізмами, які прописані і в цих законах, які ми зараз намагаємося скасувати, знищується поселенська мережа.
ParlaMint-UA_2021-05-19-m0.u51.p3.sent1	Бо, ще раз повторюю, що говорив вже я сьогодні, закрити в селі школу, клуб – це значить знищити село, це значить знищити поселенську мережу, це значить розпродати землю, яка є в селі, тим власникам, які її скуплять і зовсім не українським.
ParlaMint-UA_2021-05-19-m0.u51.p3.sent2	Бо, за нашими даними, вже міжнародні фінансові великі корпорації приготували великі готівкові фонди, аби скупити нашу українську землю.
ParlaMint-UA_2021-05-19-m0.u51.p4.sent1	Тому фракція "Батьківщина" закликає всіх: у суботу 22 числа о 12 годині в місті Київ будуть проведені збори ініціативної групи задля організації проведення всеукраїнського референдуму.
ParlaMint-UA_2021-05-19-m0.u51.p4.sent2	Давайте спільно з фермерами, з громадянами України.
ParlaMint-UA_2021-05-19-m0.u52.p1.sent1	Дякую.
ParlaMint-UA_2021-05-19-m0.u52.p2.sent1	Слово надається народному депутату України Пузійчуку Андрію Вікторовичу.
ParlaMint-UA_2021-05-19-m0.u52.p2.sent2	Немає, так?
ParlaMint-UA_2021-05-19-m0.u52.p3.sent1	Тоді народний депутат Івченко Вадим Євгенович.
ParlaMint-UA_2021-05-19-m0.u52.p3.sent2	Вадим Євгенович Івченко.
ParlaMint-UA_2021-05-19-m0.u52.p3.sent3	Немає, так?
ParlaMint-UA_2021-05-19-m0.u52.p4.sent1	Добре.
ParlaMint-UA_2021-05-19-m0.u52.p4.sent2	Народний депутат України Кабаченко Володимир Володимирович.
ParlaMint-UA_2021-05-19-m0.u53.p1.sent1	Володимир Кабаченко, фракція "Батьківщина".
ParlaMint-UA_2021-05-19-m0.u53.p1.sent2	Колеги, представники монобільшості, хочу звернутися до вас, але навіть не знаю, що вам сказати, адже замість мене вам абсолютно все повністю і неодноразово сказали українці.
ParlaMint-UA_2021-05-19-m0.u53.p2.sent1	Перший раз до вас звернулися українці ще рік тому, коли ми приймали Закон 2178, а вони стояли під стінами Верховної Ради і засуджували прийняття цього закону.
ParlaMint-UA_2021-05-19-m0.u53.p2.sent2	Вдруге вони до вас звернулися два тижні тому, коли було проведено соціальне опитування і 65 українців сказали, що досить, досить голосувати за цей ганебний законопроект.
ParlaMint-UA_2021-05-19-m0.u53.p3.sent1	У третій раз це ж саме вам українці скажуть 22 травня, а це вже за три дні від сьогодні, коли буде збиратися ініціативна група для проведення і організації референдуму, і саме під час цієї зустрічі українці звернуться до вас публічно, медійно і ще раз підтвердять свою позицію, що вони проти відкриття ринку землі в тій редакції, яка наразі запропонована в законопроекті.
ParlaMint-UA_2021-05-19-m0.u53.p4.sent1	Дивність ситуації полягає у тому, що саме ви, шановні представники монобільшості, обіцяли перш за все провести референдум і потім прийняти рішення, і саме ви спаплюжили цю норму.
ParlaMint-UA_2021-05-19-m0.u53.p5.sent1	І тому два місяці ми сиділи позаду вас, ми намагалися вас переконати у своїх правках, ми намагалися вам донести трішки іншу сутність цього законопроекту.
ParlaMint-UA_2021-05-19-m0.u53.p5.sent2	Ми жодного разу не заперечували сам факт прийняття законопроекту.
ParlaMint-UA_2021-05-19-m0.u53.p5.sent3	Ми говорили про те, що треба змінити підхід, що треба почути українців, що треба дізнатися їхньої думки, і лише після цього, коли б ми мали на руках ці три фактори, ми б вас підтримали абсолютно в усіх ваших рішеннях.
ParlaMint-UA_2021-05-19-m0.u53.p6.sent1	Я дуже сподіваюсь, що моя постанова, що постанова моїх колег, вона все ж таки буде підтримана, що ми з вами виправимо цю проблему і підійдемо трішки по-іншому до цього законопроекту.
ParlaMint-UA_2021-05-19-m0.u53.p7.sent1	Дякую за увагу.
ParlaMint-UA_2021-05-19-m0.u53.p7.sent2	Володимир Кабаченко.
ParlaMint-UA_2021-05-19-m0.u54.p1.sent1	Дякую.
ParlaMint-UA_2021-05-19-m0.u54.p2.sent1	Слово надається народному депутату України Кириленку Івану Григоровичу, автору альтернативний постанови.
ParlaMint-UA_2021-05-19-m0.u54.p3.sent1	Будь ласка.
ParlaMint-UA_2021-05-19-m0.u55.p1.sent1	Шановні колеги, чому ми проти прийняття цього закону?
ParlaMint-UA_2021-05-19-m0.u55.p1.sent2	Одна проста причина: є альтернатива.
ParlaMint-UA_2021-05-19-m0.u55.p1.sent3	Посудіть самі, у світі сьогодні обробляється 2,5 мільярда гектарів сільськогосподарських земель.
ParlaMint-UA_2021-05-19-m0.u55.p1.sent4	На них працюють, виробляють сільськогосподарську продукцію і сировину 550 мільйонів фермерських господарств, із них 500 мільйонів – сімейні ферми.
ParlaMint-UA_2021-05-19-m0.u55.p1.sent5	Візьміть ручку в руки, зробіть просту арифметичну дію - і ви зрозумієте: на кожну сімейну ферму припадає в середньому 5 гектарів.
ParlaMint-UA_2021-05-19-m0.u55.p2.sent1	У світі вже давним-давно немає латифундій: ні в Латинській Америці, зокрема, Бразилія, Аргентина, Мексика.
ParlaMint-UA_2021-05-19-m0.u55.p2.sent2	Нема рабинь Ізаур, вони це все пройшли, пройшли цей кошмар.
ParlaMint-UA_2021-05-19-m0.u55.p2.sent3	Друзі, ми в цей кошмар вступаємо.
ParlaMint-UA_2021-05-19-m0.u55.p2.sent4	Приймаючи таку аграрну земельну реформу, ми відкриває шлях до крупного виробника, йому робимо пріоритет, і ви це бачите цим законом.
ParlaMint-UA_2021-05-19-m0.u55.p2.sent5	Неможна цього робити, світ іде зовсім іншим шляхом - шляхом зайнятості.
ParlaMint-UA_2021-05-19-m0.u55.p2.sent6	В сімейній фермі на тисячу гектарів, якщо порахувати, 200 працюючих, а в агрохолдингу – 5 на тисячу гектарів.
ParlaMint-UA_2021-05-19-m0.u55.p2.sent7	Ось чому безлюднює село, ось чому знищується поселенська мережа, ось чому в нас іде монокультура і знищення самого цінного, що у нас є із ресурсів, - це українського чорнозему, нема сівозмін.
ParlaMint-UA_2021-05-19-m0.u55.p3.sent1	Шановні друзі, альтернатива – це: хоче людина продати землю - хай купить цю землю держава і/або орган місцевого самоврядування з послідуючою передачею в оренду своєму фермеру, бажано сімейному фермеру.
ParlaMint-UA_2021-05-19-m0.u55.p3.sent2	Бажано, щоб розвивалося своє виробництво, свій національний виробник мав робоче місце, щоб у нас була забезпечена цим і продовольча, і національна безпека.
ParlaMint-UA_2021-05-19-m0.u55.p3.sent3	Це наш альтернативний, розумний шлях.
ParlaMint-UA_2021-05-19-m0.u55.p3.sent4	Ми за це хочемо щоб народ сказав на референдумі, чому ми і проти цього законопроекту.
ParlaMint-UA_2021-05-19-m0.u55.p4.sent1	Дякую.
ParlaMint-UA_2021-05-19-m0.u56.p1.sent1	Слово надається ще одному автору альтернативного законопроекту народному депутату України Наливайченку Валентину Олександровичу.
ParlaMint-UA_2021-05-19-m0.u56.p1.sent2	Будь ласка.
ParlaMint-UA_2021-05-19-m0.u57.p1.sent1	Дякую, шановний пане головуючий.
ParlaMint-UA_2021-05-19-m0.u57.p2.sent1	Шановні пані та панове, шановні громадяни України!
ParlaMint-UA_2021-05-19-m0.u57.p2.sent2	Чому так боїться влада референдуму?
ParlaMint-UA_2021-05-19-m0.u57.p2.sent3	Відповідь очевидна, я вам скажу, що таке, насправді, референдум.
ParlaMint-UA_2021-05-19-m0.u57.p2.sent4	Референдум – це коли ви, громадяни України, приймаєте рішення щодо того, кому належатиме ваша земля.
ParlaMint-UA_2021-05-19-m0.u57.p3.sent1	Саме прийняття рішення, за що ми і б’ємося на всеукраїнському референдумі, має бути тут і зараз, в нашій державі, і має бути здійснено громадянами України.
ParlaMint-UA_2021-05-19-m0.u57.p3.sent2	Це і є народовладдя.
ParlaMint-UA_2021-05-19-m0.u57.p3.sent3	Це і є наш план, план "Батьківщини", як можна і треба вчинити сьогодні, як можна і треба жити завтра.
ParlaMint-UA_2021-05-19-m0.u57.p3.sent4	Саме люди, саме громадяни України.
ParlaMint-UA_2021-05-19-m0.u57.p4.sent1	І тому і Юлія Тимошенко, і вся наша команда, ми ініціюємо і підтримуємо вас, шановні громадяни України, щоб в цю неділю (Березівка, Бучанський район, Київська область) десятки тисяч установчими зборами почали референдум.
ParlaMint-UA_2021-05-19-m0.u57.p4.sent2	Установчими зборами!
ParlaMint-UA_2021-05-19-m0.u57.p4.sent3	І я закликаю зараз кожного, хто нас дивиться і чує: поставте свій підпис.
ParlaMint-UA_2021-05-19-m0.u57.p4.sent4	Започаткуймо з вами разом раз і назавжди референдум, яким вирішимо головне питання - наше питання щодо нашої землі.
ParlaMint-UA_2021-05-19-m0.u57.p5.sent1	А хто, крім нас, хто, крім громадян України, має вирішувати ці питання?
ParlaMint-UA_2021-05-19-m0.u57.p5.sent2	Очевидна відповідь: тільки ми і тільки українці!
ParlaMint-UA_2021-05-19-m0.u57.p5.sent3	Бо справжні господарі землі – саме ви, ви, громадяни України.
ParlaMint-UA_2021-05-19-m0.u57.p5.sent4	Не тимчасова влада, не чужинці, які б плани вони не мали на нашу землю, а ви, люди, які виросли.
ParlaMint-UA_2021-05-19-m0.u57.p6.sent1	І сьогодні ввечері, коли діти у вас запитають: "Тато, мамо, ви прийшли з роботи, то хто ж вирішує долю української землі?"
ParlaMint-UA_2021-05-19-m0.u57.p6.sent2	Відповідь можна і треба дати по-сімейному нашим дітям: "Ми вирішуємо нашу долю!"
ParlaMint-UA_2021-05-19-m0.u57.p7.sent1	Дякую за увагу.
ParlaMint-UA_2021-05-19-m0.u58.p1.sent1	Слово надається ще одному автору альтернативної постанови народному депутату України Дубелю Валерію Олександровичу.
ParlaMint-UA_2021-05-19-m0.u58.p1.sent2	Будь ласка.
ParlaMint-UA_2021-05-19-m0.u59.p1.sent1	Шановні колеги, шановні українці, на переконання нашої команди, Закон 2194 прийнятий всупереч і з порушенням Регламенту України і всупереч самого головного закону України – це Конституція України.
ParlaMint-UA_2021-05-19-m0.u59.p2.sent1	Багато говорять про те, що в цьому законі багато ризиків.
ParlaMint-UA_2021-05-19-m0.u59.p2.sent2	Самий головний ризик – це те, що ви робите наш український народ: бідніших ще біднішими, а багатих ще заможнішими.
ParlaMint-UA_2021-05-19-m0.u59.p3.sent1	Ви говорите про те, що іноземці не матимуть можливості купувати землю, нашу українську землю.
ParlaMint-UA_2021-05-19-m0.u59.p3.sent2	Подивіться, що говорять іноземні експерти, почитайте Інтернет.
ParlaMint-UA_2021-05-19-m0.u59.p3.sent3	Вони тільки чекають старту кампанії з продажу землі, щоб купувати нашу українську землю.
ParlaMint-UA_2021-05-19-m0.u59.p3.sent4	Ви хочете зробити наш народ жебраками на своїй українській землі, позбавити права мільйонів українців всупереч закону України, самого головного - Конституції.
ParlaMint-UA_2021-05-19-m0.u59.p4.sent1	Невже ви хочете зробити Україну сировинним придатком?
ParlaMint-UA_2021-05-19-m0.u59.p4.sent2	Я цього не хочу.
ParlaMint-UA_2021-05-19-m0.u59.p4.sent3	Ви обіцяли українському народу, що ви проведете референдум.
ParlaMint-UA_2021-05-19-m0.u59.p4.sent4	Чому ви боїтесь?
ParlaMint-UA_2021-05-19-m0.u59.p5.sent1	Команда "Батьківщини" в суботу збирає збори ініціативних груп.
ParlaMint-UA_2021-05-19-m0.u59.p5.sent2	Не 60 людей, як це ви робите в Дніпропетровській області, а 17 тисяч українців, які будуть збиратися в Київській області.
ParlaMint-UA_2021-05-19-m0.u59.p5.sent3	І тільки після референдуму мільйони людей, а не сотні людей в цій залі, повинні вирішувати долю української землі.
ParlaMint-UA_2021-05-19-m0.u59.p6.sent1	Прошу підтримати постанову, і сьогодні є у вас шанс виправити помилку, щоб земля українцям належала, а не іноземцям.
ParlaMint-UA_2021-05-19-m0.u59.p7.sent1	Дякую.
ParlaMint-UA_2021-05-19-m0.u60.p1.sent1	Слово надається народному депутату України Михайлу Михайловичу Цимбалюку, автору альтернативної постанови.
ParlaMint-UA_2021-05-19-m0.u61.p1.sent1	Михайло Цимбалюк, "Батьківщина".
ParlaMint-UA_2021-05-19-m0.u61.p2.sent1	Шановні народні депутати, українська нація з давніх-давен воювала за землю, за свою українську землю гинули українці.
ParlaMint-UA_2021-05-19-m0.u61.p2.sent2	І нині на східних кордонах воюють за українську землю українські військовослужбовці.
ParlaMint-UA_2021-05-19-m0.u61.p2.sent3	Честь їм і хвала.
ParlaMint-UA_2021-05-19-m0.u61.p3.sent1	А в той момент українська влада вирішила відкрити війну в тилу за землю.
ParlaMint-UA_2021-05-19-m0.u61.p3.sent2	І воюватимуть не тільки селяни, а ті жителі міст, які згідно чинного законодавства мають право на городи і на пай, бо цим законом їх зметуть зі своєї землі.
ParlaMint-UA_2021-05-19-m0.u61.p4.sent1	Наступає межа – межа, за якою може бути неповернення.
ParlaMint-UA_2021-05-19-m0.u61.p4.sent2	І це мають розуміти ті, від кого залежить доля прийняття цього закону.
ParlaMint-UA_2021-05-19-m0.u61.p4.sent3	Але наступить і момент істини, і момент істини 22 травня цього року в селі Березівка на Київщині, де зберуться представники всіх без виключення громад України, щоб ініціювати збір підписів за референдум.
ParlaMint-UA_2021-05-19-m0.u61.p5.sent1	І від Центральної виборчої комісії, і від Президента залежить, чи дадуть право власникам української землі згідно Конституції висловити свою позицію.
ParlaMint-UA_2021-05-19-m0.u61.p6.sent1	"Батьківщина" має свій альтернативний план.
ParlaMint-UA_2021-05-19-m0.u61.p6.sent2	Зробіть нарешті інвентаризацію земель, як ви обіцяли.
ParlaMint-UA_2021-05-19-m0.u61.p6.sent3	Зробіть реальну оцінку, а не спекулянтську оцінку землі.
ParlaMint-UA_2021-05-19-m0.u61.p6.sent4	Створіть державний орган, який викуповуватиме землю в усіх бажаючих, і віддавайте її в оренду.
ParlaMint-UA_2021-05-19-m0.u61.p6.sent5	І таким шляхом пішла більшість європейський держав.
ParlaMint-UA_2021-05-19-m0.u61.p7.sent1	Прошу підтримати мою постанову.
ParlaMint-UA_2021-05-19-m0.u61.p7.sent2	Дякую.
ParlaMint-UA_2021-05-19-m0.u62.p1.sent1	Дякую.
ParlaMint-UA_2021-05-19-m0.u62.p2.sent1	Шановні колеги, далі переходимо до обговорення.
ParlaMint-UA_2021-05-19-m0.u62.p2.sent2	Я запрошую до слова голову Комітету з питань Регламенту, депутатської етики та організації роботи Верховної Ради України Сергія Віталійовича Кальченка з висновком по всіх 12 проектах.
ParlaMint-UA_2021-05-19-m0.u62.p2.sent3	Будь ласка.
ParlaMint-UA_2021-05-19-m0.u63.p1.sent1	Шановна президія, шановні народні депутати!
ParlaMint-UA_2021-05-19-m0.u63.p1.sent2	Регламентний комітет на своєму засіданні розглянув усі проекти постанов про скасування рішення Верховної Ради від 28 квітня цього року про прийняття в другому читанні та в цілому проекту Закону України про внесення змін до Земельного кодексу України та інших законодавчих актів щодо удосконалення системи управління та дерегуляції у сфері земельних відносин (реєстраційний – 2194).
ParlaMint-UA_2021-05-19-m0.u63.p2.sent1	Відповідні проекти постанов подані народними депутатами Колтуновичем та іншими, Соболєвим, Євтушком, Пузійчуком, Тимошенко, Івченком та Кириленком, Кабаченком, Наливайченком, Дубілем, Бондарєвим, Лабунською, Цимбалюком.
ParlaMint-UA_2021-05-19-m0.u63.p2.sent2	Цими проектами постанов пропонується скасувати рішення парламенту про прийняття в другому читанні та в цілому проекту закону реєстраційний 2194 на підставі того, що, як вказують автори в пояснювальних записках до цих проектів постанов, цей проект було прийнято парламентом без дотримання положень Конституції, Декларації про державний суверенітет України та процедури розгляду проекту закону, визначеної Регламентом Верховної Ради.
ParlaMint-UA_2021-05-19-m0.u63.p3.sent1	Отже, у підсумку регламентний комітет ухвалив висновки на ці проекти постанов та рекомендує Верховній Раді визначитися шляхом голосування щодо прийняття чи відхилення цих проектів постанов.
ParlaMint-UA_2021-05-19-m0.u63.p4.sent1	Дякую.
ParlaMint-UA_2021-05-19-m0.u64.p1.sent1	Дякую, Сергій Віталійович.
ParlaMint-UA_2021-05-19-m0.u64.p2.sent1	Шановні колеги, є необхідність обговорювати це питання?
ParlaMint-UA_2021-05-19-m0.u64.p2.sent2	Є.
ParlaMint-UA_2021-05-19-m0.u64.p2.sent3	Тоді прошу записатися: два – за, два – проти.
ParlaMint-UA_2021-05-19-m0.u64.p3.sent1	Слово надається народному депутату України Німченку Василю Івановичу, фракція політичної партії "Опозиційна платформа - За життя".
ParlaMint-UA_2021-05-19-m0.u64.p3.sent2	Будь ласка.
ParlaMint-UA_2021-05-19-m0.u65.p1.sent1	Шановні колеги!
ParlaMint-UA_2021-05-19-m0.u65.p1.sent2	Німченко Василь Іванович, "Опозиційна платформа - За життя".
ParlaMint-UA_2021-05-19-m0.u65.p1.sent3	По-перше, я хотів би, підтримати тих своїх колег, які з такою тривогою внесли ці свої акти для того, щоб не допустити по суті розпаду державності в нашій країні.
ParlaMint-UA_2021-05-19-m0.u65.p1.sent4	Вчора дуже багато балакали, а сьогодні сіли і заплакали.
ParlaMint-UA_2021-05-19-m0.u65.p2.sent1	Шановні колеги, хто там чув, що скрізь продають землю, у нас теж продавали і подушно рахували селян в Україні до 1861 року.
ParlaMint-UA_2021-05-19-m0.u65.p2.sent2	Це саме готовиться і на сьогоднішній день.
ParlaMint-UA_2021-05-19-m0.u65.p2.sent3	Які холдинги?
ParlaMint-UA_2021-05-19-m0.u65.p2.sent4	Які власники-іноземці?
ParlaMint-UA_2021-05-19-m0.u65.p2.sent5	Ми вертаємося в часи кріпосництва, от про що йде мова.
ParlaMint-UA_2021-05-19-m0.u65.p3.sent1	І тому наша політична сила буде підтримувати те, що приймати цей, вірніше, існувати цей закон не має права.
ParlaMint-UA_2021-05-19-m0.u65.p3.sent2	Все, що кажуть депутати, ви подивіться, стільки ініціатив.
ParlaMint-UA_2021-05-19-m0.u65.p3.sent3	Я хотів би сказати в більшості: колеги, подивіться на післязавтра, не дивіться на вчора, і ви побачите, до чого ви привели українську націю стосовно землі.
ParlaMint-UA_2021-05-19-m0.u65.p4.sent1	Я ще раз хочу сказати, що 1 грудня 91-го року народ на референдумі сказав, що земля – це власність і основа суверенітету, підтвердивши Декларацію 16 липня.
ParlaMint-UA_2021-05-19-m0.u65.p4.sent2	То як ви можете вирішувати питання без волі народу?
ParlaMint-UA_2021-05-19-m0.u65.p4.sent3	Як ви можете вирішувати взагалі питання.
ParlaMint-UA_2021-05-19-m0.u66.p1.sent1	Дякую, Василь Іванович.
ParlaMint-UA_2021-05-19-m0.u66.p2.sent1	Слово надається народному депутату України Цимбалюку Михайлу Михайловичу, фракція політичної партії "Всеукраїнське об’єднання "Батьківщина".
ParlaMint-UA_2021-05-19-m0.u67.p1.sent1	Михайло Цимбалюк, "Батьківщина".
ParlaMint-UA_2021-05-19-m0.u67.p1.sent2	Прошу передати слово колезі по фракції Вадиму Івченку.
ParlaMint-UA_2021-05-19-m0.u67.p2.sent1	Дякую.
ParlaMint-UA_2021-05-19-m0.u68.p1.sent1	Вадим Євгенович Івченко, будь ласка.
ParlaMint-UA_2021-05-19-m0.u69.p1.sent1	Вадим Івченко, "Батьківщина".
ParlaMint-UA_2021-05-19-m0.u69.p1.sent2	Шановні колеги, знаєте, ми чому ми дивуємося?
ParlaMint-UA_2021-05-19-m0.u69.p1.sent3	Дивуємося тому, що ми могли б з вами запустити той обіг землі, який є в більшості європейських країн.
ParlaMint-UA_2021-05-19-m0.u69.p1.sent4	Ми могли б з вами запустити такий обіг землі, який би дав можливість маленьким, дрібним фермерам бути учасниками цього ринку.
ParlaMint-UA_2021-05-19-m0.u69.p1.sent5	Ми б могли запровадити такі інструменти, і у вас сьогодні є монобільшість, щоб дійсно фінансові інструменти були спрямовані для тих людей, хто не має доступу до банків, до кредитів, хто не має застави.
ParlaMint-UA_2021-05-19-m0.u69.p2.sent1	Ми мали з вами можливість зробити запобіжники, щоб зберегти частково той бізнес, який вже сформований на орендованій землі, особливо стратегічні напрямки.
ParlaMint-UA_2021-05-19-m0.u69.p2.sent2	Це тваринництво, сотні робочих місць, тисячі робочих місць.
ParlaMint-UA_2021-05-19-m0.u69.p2.sent3	Це органіки, які вже роками займаються органічним землеробством.
ParlaMint-UA_2021-05-19-m0.u69.p2.sent4	Яким чином тепер.
ParlaMint-UA_2021-05-19-m0.u69.p2.sent5	і вони підняли вартість цієї землі.
ParlaMint-UA_2021-05-19-m0.u69.p2.sent6	Яким чином вони тепер можуть і будуть функціонувати?
ParlaMint-UA_2021-05-19-m0.u69.p2.sent7	А ви віддали пріоритет не фермеру, ви віддали пріоритет спекулянту, ви віддали пріоритет тому, хто не буде мати жодного відношення до сільського господарства.
ParlaMint-UA_2021-05-19-m0.u69.p3.sent1	"Батьківщина" тому і пропонує постійно і з цієї трибуни, і під час оголошення нашими колегами всіх цих постанов, щоб ви просто зрозуміли, що той аграрний устрій, який сьогодні існує, від маленького до великого агрохолдингу, ви розрушаєте і не даєте можливість маленьким бути учасниками цього процесу.
ParlaMint-UA_2021-05-19-m0.u69.p3.sent2	Тільки великі і тільки дешеві кошти, і тільки спекулянт тепер буде користуватися тими законами, які ви прийняли.
ParlaMint-UA_2021-05-19-m0.u69.p3.sent3	Тому давайте підтримувати постанови.
ParlaMint-UA_2021-05-19-m0.u69.p3.sent4	І давайте дійсно працювати для тих, хто нас обирає, для громадян України.
ParlaMint-UA_2021-05-19-m0.u69.p4.sent1	Дякую.
ParlaMint-UA_2021-05-19-m0.u70.p1.sent1	Слово надається народній депутатці.
ParlaMint-UA_2021-05-19-m0.u70.p2.sent1	Від "Європейської солідарності" Княжицький Микола, будь ласка.
ParlaMint-UA_2021-05-19-m0.u71.p1.sent1	Дякую.
ParlaMint-UA_2021-05-19-m0.u71.p2.sent1	"Європейська солідарність" за ринок землі за європейською моделлю, яка допомагає розвивати сильного місцевого фермера і зберігає земельні ресурси.
ParlaMint-UA_2021-05-19-m0.u71.p2.sent2	І проти спекулятивної моделі, яку проводить теперішня влада.
ParlaMint-UA_2021-05-19-m0.u71.p3.sent1	Якщо говорити про цей конкретний законопроект, то в частині контролю функції Держгеокадастру і Держекоінспекції, ці функції повністю дублюються.
ParlaMint-UA_2021-05-19-m0.u71.p3.sent2	Держгеокадастр поєднує функції управління і контролю.
ParlaMint-UA_2021-05-19-m0.u71.p3.sent3	І не зрозуміло, в чому тоді реформа.
ParlaMint-UA_2021-05-19-m0.u71.p4.sent1	Проектом пропонується запровадити можливість власнику земельної ділянки приватної форми власності без погодження з органом виконавчої влади самостійно змінювати цільове призначення землі.
ParlaMint-UA_2021-05-19-m0.u71.p4.sent2	І це може означати, що сільськогосподарські землі будуть придбані іноземцями.
ParlaMint-UA_2021-05-19-m0.u71.p5.sent1	Проектом передбачається дозволити на землях оздоровчого та рекреаційного призначення будівництво об’єктів, а також здійснення господарської діяльності, які проектом не є визначеними, що може привести до масової забудови територій лікувально-оздоровчих місцевостей і курортів.
ParlaMint-UA_2021-05-19-m0.u71.p6.sent1	Розмір земельної ділянки, що надається громадянину оренду для городництва, не може перевищувати 0,6 гектара.
ParlaMint-UA_2021-05-19-m0.u71.p6.sent2	Ну зрозуміло, чому, коли людей потрібно підтримувати.
ParlaMint-UA_2021-05-19-m0.u71.p7.sent1	Більшість положень цього проекту, підготовленого до повторного другого читання, мають техніко-юридичні вади.
ParlaMint-UA_2021-05-19-m0.u71.p7.sent2	Низка положень містить внутрішні неузгодженості, неузгодженості з іншими законами.
ParlaMint-UA_2021-05-19-m0.u71.p7.sent3	І в разі їх прийняття ці положення будуть суперечити положенням інших законів, до яких не пропонується внесення змін вказаним законопроектом.
ParlaMint-UA_2021-05-19-m0.u71.p8.sent1	Цей законопроект повністю не життєспроможний, покликаний фактично перетворити українську землю на предмет спекуляцій замість того, щоб зробити її способом економічного розвитку країни, українського фермерства і залучення ефективних інвестицій в українське сільське господарство, а не розпродаж за безцінь іноземцям.
ParlaMint-UA_2021-05-19-m0.u71.p8.sent2	Ми підтримуємо всі постанови.
ParlaMint-UA_2021-05-19-m0.u71.p9.sent1	Дякую.
ParlaMint-UA_2021-05-19-m0.u72.p1.sent1	Слово надається народному депутату України Полякову Антону Едуардовичу, депутатська група "Партія "За майбутнє".
ParlaMint-UA_2021-05-19-m0.u72.p2.sent1	Скороход Анна, будь ласка.
ParlaMint-UA_2021-05-19-m0.u73.p1.sent1	Тільки варвари під час пандемії, під час економічного спаду, під час війни на території України можуть продавати найцінніше – землю.
ParlaMint-UA_2021-05-19-m0.u73.p1.sent2	І тільки "слуги народу", які з самого початку обіцяли, що з усіх важливих питань для України і українців будуть проводити референдуми, приймають такі закони, які абсолютно знищують українських аграріїв.
ParlaMint-UA_2021-05-19-m0.u73.p1.sent3	Ми з вами через декілька років не побачимо малого фермера, ми з вами на сьогоднішній день купуємо картоплю з Єгипту - там, де взагалі немає родючих земель.
ParlaMint-UA_2021-05-19-m0.u73.p1.sent4	До чого все це призведе?
ParlaMint-UA_2021-05-19-m0.u73.p1.sent5	А до того, що Україна є і продовжує бути просто продовольчим придатком.
ParlaMint-UA_2021-05-19-m0.u73.p1.sent6	Це призводить до того, що українці просто позбавляються власної землі, власної безпеки, продовольчої незалежності.
ParlaMint-UA_2021-05-19-m0.u73.p2.sent1	Шановні колеги, я не знаю, вчора Юлія Володимирівна дуже гарно сказала про відсутність звивин у мозку, які вам так гарно промивають.
ParlaMint-UA_2021-05-19-m0.u73.p2.sent2	Я можу сказати, що, на жаль, там взагалі нічого промивати, тому що такі закони на сьогоднішній день приймати неможна.
ParlaMint-UA_2021-05-19-m0.u73.p3.sent1	І ми всі розуміємо, звичайно, що дані постанови навряд чи вами будуть підтримані, але, повірте, вас поховають в цій землі, яку ви на сьогоднішній день розпродаєте за безцінь, і ваші діти вас просто проклянуть за те, що ви позбавили їх майбутнього.
ParlaMint-UA_2021-05-19-m0.u73.p4.sent1	Дякую.
ParlaMint-UA_2021-05-19-m0.u74.p1.sent1	Шановні колеги, є ще хто бажає виступити?
ParlaMint-UA_2021-05-19-m0.u74.p1.sent2	Так, я бачу Шахов.
ParlaMint-UA_2021-05-19-m0.u74.p1.sent3	Веніславський, бачу.
ParlaMint-UA_2021-05-19-m0.u74.p1.sent4	Більше нікого немає.
ParlaMint-UA_2021-05-19-m0.u74.p2.sent1	Прошу, народний депутат Шахов Сергій Володимирович.
ParlaMint-UA_2021-05-19-m0.u75.p1.sent1	Сергій Шахов, Луганщина, депутатська група "Довіра".
ParlaMint-UA_2021-05-19-m0.u75.p1.sent2	Шановні колеги, люди вже в країні давно зрозуміли, що в цій залі немає у монокоаліції ні честі, ні совісті.
ParlaMint-UA_2021-05-19-m0.u75.p1.sent3	Ви продали не просто українську землю - ви продали рідну матір.
ParlaMint-UA_2021-05-19-m0.u75.p2.sent1	З цієї трибуни я звертався до вас не один раз: проїдьтеся - Чернігівщина, Сумщина, Харківщина, Луганщина, Донеччина, де з’єднується українська земля з російською землею, де проведений Європейський вал, де у людей відібрали право на свою рідну землю.
ParlaMint-UA_2021-05-19-m0.u75.p2.sent2	І ніхто досі не вирішив це питання.
ParlaMint-UA_2021-05-19-m0.u75.p2.sent3	Люди голодують, не можуть получити свої гроші за пай.
ParlaMint-UA_2021-05-19-m0.u75.p2.sent4	Відведіть, будь ласка, демаркаційну лінію на 50 метрів.
ParlaMint-UA_2021-05-19-m0.u75.p2.sent5	Сплатіть, будь ласка, людям гроші і компенсацію за ту землю, яку вкрали у них.
ParlaMint-UA_2021-05-19-m0.u75.p3.sent1	Ще раз звертаюся від всіх цих областей, від всіх людей до цієї зали, до кожного народного депутата, хоча би поки є мажоритарники, вирішити це питання.
ParlaMint-UA_2021-05-19-m0.u75.p3.sent2	Дайте компенсацію людям, дайте їм нормально на хліб хоча би грошей, сьогодні люди голодують.
ParlaMint-UA_2021-05-19-m0.u75.p4.sent1	Дякую.
ParlaMint-UA_2021-05-19-m0.u76.p1.sent1	Дякую.
ParlaMint-UA_2021-05-19-m0.u76.p2.sent1	Шановні колеги, зараз ще надається слово народному депутату Веніславському.
ParlaMint-UA_2021-05-19-m0.u76.p2.sent2	Після цього переходимо до голосування за всі 12 постанов.
ParlaMint-UA_2021-05-19-m0.u76.p3.sent1	Будь ласка, Федір Володимирович.
ParlaMint-UA_2021-05-19-m0.u77.p1.sent1	Шановні громадяни України, шановні народні депутати, сьогодні ми з вами наслухалися дуже багато цікавих (в лапках) "політичних страшилок" з приводу тих історичних законів, які ухвалила наша Верховна Рада.
ParlaMint-UA_2021-05-19-m0.u77.p1.sent2	Я переконаний, що 96-й рік запам’ятався громадянам України ухваленням юридичного документу, політичного документу - Конституції України.
ParlaMint-UA_2021-05-19-m0.u77.p1.sent3	А 2021 рік запам’ятається громадянам України ухваленням економічної конституції, а саме законодавства про ринок землі.
ParlaMint-UA_2021-05-19-m0.u77.p2.sent1	Чому проти ринку землі наші політичні опоненти?
ParlaMint-UA_2021-05-19-m0.u77.p2.sent2	Тому що всі вони мають безпосереднє відношення до тих тіньових схем, які унеможливлюють запровадження ринку землі.
ParlaMint-UA_2021-05-19-m0.u77.p3.sent1	Чому ми за ринок землі?
ParlaMint-UA_2021-05-19-m0.u77.p3.sent2	Тому що Конституція України у статті 13 і 14 не лише визнала землю національним багатством, але і закріпила право кожного громадянина на вільне використання і розпорядження своєю землею, а ми це право йому реально даємо всупереч намаганням наших політичних.
ParlaMint-UA_2021-05-19-m0.u78.p1.sent1	Дякую, Федоре Володимировичу.
ParlaMint-UA_2021-05-19-m0.u78.p2.sent1	Шановні колеги, ми переходимо до голосування.
ParlaMint-UA_2021-05-19-m0.u78.p2.sent2	Так, як ми і говорили, ставимо на голосування підряд всі постанови.
ParlaMint-UA_2021-05-19-m0.u78.p3.sent1	Шановні колеги, я ставлю першою постанову 2194-П авторства народного депутата Колтуновича.
ParlaMint-UA_2021-05-19-m0.u78.p4.sent1	Готові голосувати?
ParlaMint-UA_2021-05-19-m0.u78.p4.sent2	Прошу визначатися та голосувати.
ParlaMint-UA_2021-05-19-m0.u78.p5.sent1	За-64
ParlaMint-UA_2021-05-19-m0.u78.p6.sent1	Рішення не прийнято.
ParlaMint-UA_2021-05-19-m0.u78.p7.sent1	Наступна постанова 2194-П1, авторства народного депутата України Соболєва Сергія Владиславовича.
ParlaMint-UA_2021-05-19-m0.u78.p8.sent1	Готові голосувати?
ParlaMint-UA_2021-05-19-m0.u78.p8.sent2	Прошу визначатися та голосувати.
ParlaMint-UA_2021-05-19-m0.u78.p9.sent1	За-75
ParlaMint-UA_2021-05-19-m0.u78.p10.sent1	Рішення не прийнято.
ParlaMint-UA_2021-05-19-m0.u78.p11.sent1	Наступна постанова 2194-П2, авторства народного депутата України Євтушка Сергія Миколайовича.
ParlaMint-UA_2021-05-19-m0.u78.p12.sent1	Готові голосувати?
ParlaMint-UA_2021-05-19-m0.u78.p12.sent2	Прошу визначатися та голосувати.
ParlaMint-UA_2021-05-19-m0.u78.p13.sent1	За-78
ParlaMint-UA_2021-05-19-m0.u78.p14.sent1	Рішення не прийнято.
ParlaMint-UA_2021-05-19-m0.u78.p15.sent1	Наступна постанова щодо скасування попереднього оголошеного рішення Верховної Ради України народного депутата України Пузійчука Андрія Вікторовича (№ 2194-П3).
ParlaMint-UA_2021-05-19-m0.u78.p15.sent2	Прошу визначатися та голосувати.
ParlaMint-UA_2021-05-19-m0.u78.p16.sent1	За-74
ParlaMint-UA_2021-05-19-m0.u78.p17.sent1	Рішення не прийнято.
ParlaMint-UA_2021-05-19-m0.u78.p18.sent1	Наступна Постанова авторства народної депутатки України Тимошенко Юлії Володимирівна, 2194-П4.
ParlaMint-UA_2021-05-19-m0.u78.p18.sent2	Готові голосувати?
ParlaMint-UA_2021-05-19-m0.u78.p19.sent1	Прошу визначатись та голосувати.
ParlaMint-UA_2021-05-19-m0.u78.p20.sent1	За-79
ParlaMint-UA_2021-05-19-m0.u78.p21.sent1	Рішення не прийнято.
ParlaMint-UA_2021-05-19-m0.u78.p22.sent1	Наступний проект Постанови 2194-П5, народного депутата України Івченка Вадима Євгеновича.
ParlaMint-UA_2021-05-19-m0.u78.p23.sent1	Прошу визначатись та голосувати.
ParlaMint-UA_2021-05-19-m0.u78.p24.sent1	За-80
ParlaMint-UA_2021-05-19-m0.u78.p25.sent1	Рішення не прийнято.
ParlaMint-UA_2021-05-19-m0.u78.p26.sent1	Наступна Постанова щодо скасування попередньо названого рішення Верховної Ради України за авторством народного депутата України Кабаченка Володимира Вікторовича, номер постанови 2194-П6.
ParlaMint-UA_2021-05-19-m0.u78.p27.sent1	Прошу визначатись та голосувати.
ParlaMint-UA_2021-05-19-m0.u78.p28.sent1	За-80
ParlaMint-UA_2021-05-19-m0.u78.p29.sent1	Рішення не прийнято.
ParlaMint-UA_2021-05-19-m0.u78.p30.sent1	Наступний проект Постанови народного депутата України Наливайченка Валентина Олександровича.
ParlaMint-UA_2021-05-19-m0.u78.p30.sent2	Реєстраційний номер цієї постанови 2194-П7.
ParlaMint-UA_2021-05-19-m0.u78.p31.sent1	Прошу визначатись та голосувати.
ParlaMint-UA_2021-05-19-m0.u78.p32.sent1	За-82
ParlaMint-UA_2021-05-19-m0.u78.p33.sent1	Рішення не прийнято.
ParlaMint-UA_2021-05-19-m0.u78.p34.sent1	Наступний проект Постанови народного депутата України Дубеля Валерія Олександровича, реєстраційний номер постанови 2194-П8.
ParlaMint-UA_2021-05-19-m0.u78.p35.sent1	Прошу визначатись та голосувати.
ParlaMint-UA_2021-05-19-m0.u78.p36.sent1	За-78
ParlaMint-UA_2021-05-19-m0.u78.p37.sent1	Рішення не прийнято.
ParlaMint-UA_2021-05-19-m0.u78.p38.sent1	Наступний проект Постанови народного депутата України Бондарєва Костянтина Анатолійовича, (реєстраційний номер 2194-П9).
ParlaMint-UA_2021-05-19-m0.u78.p39.sent1	Прошу визначатися та голосувати.
ParlaMint-UA_2021-05-19-m0.u78.p40.sent1	За-73
ParlaMint-UA_2021-05-19-m0.u78.p41.sent1	Рішення не прийнято.
ParlaMint-UA_2021-05-19-m0.u78.p42.sent1	І передостанній проект Постанови народної депутатки Лабунської Анжеліки Вікторівни, номер проекту 2194-П10.
ParlaMint-UA_2021-05-19-m0.u78.p43.sent1	Прошу визначатись та голосувати.
ParlaMint-UA_2021-05-19-m0.u78.p44.sent1	За-85
ParlaMint-UA_2021-05-19-m0.u78.p45.sent1	Рішення не прийнято.
ParlaMint-UA_2021-05-19-m0.u78.p46.sent1	І крайній в цьому питанні - проект Постанови за авторством народного депутата Цимбалюка Михайла Михайловича, номер постанови 2194-П11.
ParlaMint-UA_2021-05-19-m0.u78.p47.sent1	Шановні колеги, прошу визначатися та голосувати.
ParlaMint-UA_2021-05-19-m0.u78.p48.sent1	За-84
ParlaMint-UA_2021-05-19-m0.u78.p49.sent1	Рішення не прийнято.
ParlaMint-UA_2021-05-19-m0.u78.p50.sent1	Шановні колеги, всі постанови відхилені, тому закон може підписуватися і направлятися Президенту України.
ParlaMint-UA_2021-05-19-m0.u78.p51.sent1	Вельмишановні колеги, залишилась 1 хвилина.
ParlaMint-UA_2021-05-19-m0.u78.p51.sent2	Я оголошую перерву на 30 хвилин, до 12:30, і зустрічаємося.
ParlaMint-UA_2021-05-19-m0.u78.p52.sent1	Дякую.
ParlaMint-UA_2021-05-19-m0.u79.p1.sent1	Доброго дня, шановні колеги!
ParlaMint-UA_2021-05-19-m0.u79.p1.sent2	Ми продовжуємо наше засідання.
ParlaMint-UA_2021-05-19-m0.u79.p1.sent3	Прошу запросити народних депутатів до зали.
ParlaMint-UA_2021-05-19-m0.u79.p2.sent1	Ми переходимо до розгляду законопроекту 4546: проект Закону про внесення змін до деяких законодавчих актів України щодо вдосконалення механізмів виведення банків з ринку та задоволення вимог кредиторів цих банків.
ParlaMint-UA_2021-05-19-m0.u79.p3.sent1	Шановні колеги, є пропозиція розглянути це питання за скороченою процедурою, для цього нам потрібно набрати 150 голосів народних депутатів.
ParlaMint-UA_2021-05-19-m0.u79.p3.sent2	Готові голосувати, шановні депутати?
ParlaMint-UA_2021-05-19-m0.u79.p4.sent1	Ставлю питання розгляду цього питання за скороченою процедурою.
ParlaMint-UA_2021-05-19-m0.u79.p4.sent2	Прошу підтримати та проголосувати.
ParlaMint-UA_2021-05-19-m0.u79.p5.sent1	За-171
ParlaMint-UA_2021-05-19-m0.u79.p6.sent1	Рішення прийнято.
ParlaMint-UA_2021-05-19-m0.u79.p7.sent1	До слова запрошується народний депутат України Гетманцев Данило Олександрович автор проекту.
ParlaMint-UA_2021-05-19-m0.u79.p7.sent2	Будь ласка.
ParlaMint-UA_2021-05-19-m0.u80.p1.sent1	Шановні колеги, в чиїх інтересах цей законопроект?
ParlaMint-UA_2021-05-19-m0.u80.p1.sent2	Цей законопроект в інтересах вкладників і в інтересах банків.
ParlaMint-UA_2021-05-19-m0.u80.p1.sent3	Вкладників, ошуканих шахраями, які виводили свої гроші, чи чужі гроші, вибачте, з банків,.
ParlaMint-UA_2021-05-19-m0.u80.p1.sent4	доводячи ці банки до банкрутства.
ParlaMint-UA_2021-05-19-m0.u80.p2.sent1	Фонд гарантування вкладів фізичних осіб під час ліквідації банків виявив виведених з банків грошей аж на 120 мільярдів гривень і встановив 700 осіб, які були пов’язані з власниками банків, або самих власників банків, які брали участь в цій протиправній діяльності.
ParlaMint-UA_2021-05-19-m0.u80.p2.sent2	Як вони це робили?
ParlaMint-UA_2021-05-19-m0.u80.p2.sent3	Кредитуванням пов’язаних та потенційно пов’язаних з банком осіб, передачею банкам власних коштів, розміщених на кореспондентських рахунках в іноземних банках в заставу, придбанням сміттєвих цінних паперів, введенням ліквідних активів з-під забезпечення кредитів.
ParlaMint-UA_2021-05-19-m0.u80.p3.sent1	Закон передбачає вдосконалення процедур, направлених на збереження активів банків, що перебувають в процедурі ліквідації, на вдосконалення порядку проведення ліквідаційної процедури, визначення переліку підстав та виявлення нікчемних правочинів, а також вдосконалення порядку проведення ліквідаційної процедури, уточнення питань щодо сплати судового збору, а також передбаченням можливості укладення договорів чи угод з тими особами, з якими фонд гарантування перебуває в суді.
ParlaMint-UA_2021-05-19-m0.u80.p4.sent1	Я прошу підтримати.
ParlaMint-UA_2021-05-19-m0.u80.p4.sent2	Комітет підтримав на своєму засіданні, і я прошу підтримати цей законопроект, який значно вдосконалить процедуру ліквідації банків.
ParlaMint-UA_2021-05-19-m0.u80.p5.sent1	Дякую.
ParlaMint-UA_2021-05-19-m0.u81.p1.sent1	Дякуємо вам, Данило Олександровичу.
ParlaMint-UA_2021-05-19-m0.u81.p2.sent1	До слова запрошується як співдоповідач голова підкомітету Комітету з питань фінансів, податкової та митної політики народний депутат Іванчук Андрій Володимирович.
ParlaMint-UA_2021-05-19-m0.u82.p1.sent1	Шановний пане головуючий, шановні народні депутати!
ParlaMint-UA_2021-05-19-m0.u82.p1.sent2	Комітет Верховної Ради з питань фінансів, податкової та митної політики на своєму засіданні 28 квітня розглянув даний законопроект 4546, внесений народним депутатом Гетманцевим та іншими.
ParlaMint-UA_2021-05-19-m0.u82.p2.sent1	Метою законопроекту є ефективне проведення заходів щодо виведення банків з ринку шляхом удосконалення механізмів збереження активів банку.
ParlaMint-UA_2021-05-19-m0.u82.p3.sent1	На нашому засіданні комітету нами було прийнято рішення рекомендувати Верховній Раді прийняти даний законопроект за основу в першому читанні.
ParlaMint-UA_2021-05-19-m0.u82.p4.sent1	Також під стенограму, пане головуючий, хотів би сказати, що на комітеті було прийнято рішення надати доручення Комітету Верховної Ради з питань фінансів, податкової та митної політики доопрацювати зазначений законопроект відповідно до частини першої статті 116 Закону України про Регламент в частині запровадження захисних механізмів щодо збереження активів збанкрутілих банків від наслідків дій щодо виведення активів з цих банків та стимулювання до співпраці з фондом пов’язаних з банком осіб та інших осіб, які своїми діями або бездіяльністю нанесли банку та його кредиторам шкоду (збитки), шляхом внесення змін до статей 149 та 152 Цивільно-процесуального кодексу України, статей 136 та 138 Господарського процесуального кодексу України як розширення підстав для забезпечення позовів, а також статті 38 в частині визнання предмету обтяження майна, отриманого особою, за нікчемним правочином, та статті 52 в частині надання права фонду звернутись до суду з позовом про накладення арешту на майно, визначених частиною п’ятою статті 52 закону, у разі ігнорування ними вимог фонду, Закону України "Про систему гарантування вкладів фізичних осіб".
ParlaMint-UA_2021-05-19-m0.u83.p1.sent1	Дякую.
ParlaMint-UA_2021-05-19-m0.u83.p2.sent1	Шановні колеги, чи є необхідність обговорювати цей законопроект?
ParlaMint-UA_2021-05-19-m0.u83.p2.sent2	Є.
ParlaMint-UA_2021-05-19-m0.u83.p2.sent3	Тоді прошу записатися: два – за, два – проти.
ParlaMint-UA_2021-05-19-m0.u83.p3.sent1	Андрій Володимирович, ви сідайте, до вас питань не буде.
ParlaMint-UA_2021-05-19-m0.u83.p3.sent2	Сідайте, будь ласка.
ParlaMint-UA_2021-05-19-m0.u83.p4.sent1	Слово надається народному депутату Железняку.
ParlaMint-UA_2021-05-19-m0.u83.p4.sent2	Я правильно зрозумів, так, Ярослав Іванович?
ParlaMint-UA_2021-05-19-m0.u83.p5.sent1	Ярослав Іванович Железняк, "Голос".
ParlaMint-UA_2021-05-19-m0.u84.p1.sent1	Після такого потужного виступу голови підкомітету ми не можемо не підтримати цей законопроект в першому читанні.
ParlaMint-UA_2021-05-19-m0.u84.p1.sent2	І, безумовно, фракція "Голос" буде голосувати за нього.
ParlaMint-UA_2021-05-19-m0.u84.p2.sent1	Шановні колеги, до цього законопроекту є певні зауваження, і ГНЕУ їх достатньо непогано виклало у своїх пропозиціях.
ParlaMint-UA_2021-05-19-m0.u84.p2.sent2	І обов’язково до другого читання, особливо щодо притягнення до відповідальності посадових осіб банку за реструктуризацію, за питання виведення капіталу, там треба буде доопрацьовувати.
ParlaMint-UA_2021-05-19-m0.u84.p3.sent1	Але взагалі цей законопроект спрямований на правильні речі.
ParlaMint-UA_2021-05-19-m0.u84.p3.sent2	У нас була величезна проблема в банківському секторі.
ParlaMint-UA_2021-05-19-m0.u84.p3.sent3	Вона і залишається.
ParlaMint-UA_2021-05-19-m0.u84.p3.sent4	У нас частка проблемних кредитів зараз зменшилась, але це досі 40 відсотків.
ParlaMint-UA_2021-05-19-m0.u84.p4.sent1	Проблеми в банківському секторі - це не тільки проблеми банкірів, це проблеми і підприємців.
ParlaMint-UA_2021-05-19-m0.u84.p4.sent2	Тому що, коли підприємець або людина, яка хоче взяти собі квартиру в іпотеку, не може її взяти під маленькі відсотки, це проблема банківського сектору.
ParlaMint-UA_2021-05-19-m0.u84.p4.sent3	Це тому що в нас немає можливості, коли потрібно стягнути цю відповідальність, немає можливості забезпечити додаткову ліквідність.
ParlaMint-UA_2021-05-19-m0.u84.p5.sent1	Саме тому фракція "Голос" буде підтримувати цей законопроект, який спрямований в першу чергу на покращення банківського сектора України.
ParlaMint-UA_2021-05-19-m0.u84.p5.sent2	Приймаємо в першому читанні, доопрацьовуємо до другого.
ParlaMint-UA_2021-05-19-m0.u84.p5.sent3	І я сподіваюсь, що воно допоможе не тільки банкам розвиватися в нашій країні, а в першу чергу нашим людям отримати доступну іпотеку, доступний лізинг і доступні банківські послуги за низькими ставками.
ParlaMint-UA_2021-05-19-m0.u84.p6.sent1	Дякую.
ParlaMint-UA_2021-05-19-m0.u85.p1.sent1	Дякую.
ParlaMint-UA_2021-05-19-m0.u85.p2.sent1	Слово надається народному депутату України Саврасову Максиму Віталійовичу, фракція політичної партії "Європейська солідарність".
ParlaMint-UA_2021-05-19-m0.u85.p3.sent1	Южаніна, будь ласка, Ніна Петрівна.
ParlaMint-UA_2021-05-19-m0.u86.p1.sent1	Прошу передати слово Ніні Петрівні.
ParlaMint-UA_2021-05-19-m0.u87.p1.sent1	Шановний головуючий, шановні колеги, шановні українці!
ParlaMint-UA_2021-05-19-m0.u87.p1.sent2	Хотілось би, щоб ми обговорювали по суті цей проект закону.
ParlaMint-UA_2021-05-19-m0.u87.p1.sent3	Тому що 4546 проект Закону позиціонується авторами як проект про ефективне проведення заходів щодо виведення банків з ринку шляхом удосконалення механізмів збереження активів банку, запобігання втрати майна банку.
ParlaMint-UA_2021-05-19-m0.u87.p2.sent1	Проект нібито є напівтехнічним, проте і ГНЕУ, і НБУ мають величезний ряд зауважень до проекту, зокрема в частині розширення повноважень фонду щодо можливості звернення стягнення на осіб, не пов’язаних з ліквідованим банком.
ParlaMint-UA_2021-05-19-m0.u87.p3.sent1	Друге: надання фонду дискреційного права на перевірку правочинів ліквідованого банку – корупційні ризики.
ParlaMint-UA_2021-05-19-m0.u87.p4.sent1	Третє: зміна процедур укладення мирових угод з боржниками в частині надання повноважень дирекції фонду погоджувати умови таких угод.
ParlaMint-UA_2021-05-19-m0.u87.p5.sent1	Далі, надання фонду права визначати процедуру продажу майна ліквідованого банку у вигляді цілісного комплексу або його частини без визначення критеріїв такого відбору.
ParlaMint-UA_2021-05-19-m0.u87.p6.sent1	Потім надання фонду права ініціювати кримінальні провадження у будь-яких судах та арбітражах.
ParlaMint-UA_2021-05-19-m0.u87.p6.sent2	Проект містить ряд неузгодженостей.
ParlaMint-UA_2021-05-19-m0.u87.p7.sent1	Ви щойно чули рішення комітету, де відповідно до 116 статті було запропоновано внести ряд змін.
ParlaMint-UA_2021-05-19-m0.u87.p7.sent2	З великою повагою до колег, але приймати такі проекти законів, які треба до другого читання перероблювати, дописувати на 80 відсотків, ми не можемо.
ParlaMint-UA_2021-05-19-m0.u87.p7.sent3	Давайте припинимо цю практику для того, щоб закони виходили більш якісними і зрозумілими з самого початку.
ParlaMint-UA_2021-05-19-m0.u87.p8.sent1	І ще, потрібні комплексні рішення, потрібне обговорення і Фонду держмайна, і НБУ.
ParlaMint-UA_2021-05-19-m0.u87.p8.sent2	Чому НБУ надав стільки зауважень?
ParlaMint-UA_2021-05-19-m0.u87.p9.sent1	Ми не зможемо голосувати більше ніколи за "сирі", не готові до прийняття проекти законів, тому ми утримаємося.
ParlaMint-UA_2021-05-19-m0.u88.p1.sent1	Дякую.
ParlaMint-UA_2021-05-19-m0.u88.p2.sent1	Ніна Петрівна, єдине, що ви записалися "за".
ParlaMint-UA_2021-05-19-m0.u88.p2.sent2	Два – за, два – проти.
ParlaMint-UA_2021-05-19-m0.u88.p2.sent3	Ви записалися "за", в підтримку законопроекту.
ParlaMint-UA_2021-05-19-m0.u88.p2.sent4	А, Саврасов записався.
ParlaMint-UA_2021-05-19-m0.u88.p2.sent5	Перепрошую.
ParlaMint-UA_2021-05-19-m0.u88.p3.sent1	Шуфрич Нестор Іванович, фракція політичної партії "Опозиційна платформа - За життя".
ParlaMint-UA_2021-05-19-m0.u89.p1.sent1	Дякую, шановний головуючий.
ParlaMint-UA_2021-05-19-m0.u89.p2.sent1	Шановні колеги, ми тут вболіваємо за те, щоб банки, які виводяться з ринку, закрили питання перед своїми кредиторами і відповідальність.
ParlaMint-UA_2021-05-19-m0.u89.p2.sent2	Нібито все красиво, але ж хто головний кредитор українських банків?
ParlaMint-UA_2021-05-19-m0.u89.p2.sent3	Це українці, які там тримають, а потім втрачають свої депозити.
ParlaMint-UA_2021-05-19-m0.u89.p3.sent1	Історія 2014-2015 року: було заморожено – увага!
ParlaMint-UA_2021-05-19-m0.u89.p3.sent2	- 560 мільярдів гривень по курсу 8, не складно поділити і зрозуміти, що мова йде про 60 мільярдів доларів, грошей українців було заморожено.
ParlaMint-UA_2021-05-19-m0.u89.p3.sent3	Потім курс став 27, порахували, що майже 200 мільярдів не треба повертати, тому що більше були депозити ніж 200 тисяч гривень, а 400 мільярдів повернули по курсу 28.
ParlaMint-UA_2021-05-19-m0.u89.p3.sent4	Люди втратили, увага, 40 мільярдів доларів.
ParlaMint-UA_2021-05-19-m0.u89.p4.sent1	Так навіщо нам МВФ, навіщо нам різні банки світові та інші, коли ми просто взяли і обібрали людей?
ParlaMint-UA_2021-05-19-m0.u89.p4.sent2	Влада взяла і обібрала людей.
ParlaMint-UA_2021-05-19-m0.u89.p4.sent3	Що одна обібрала, а зараз друга дооббирає.
ParlaMint-UA_2021-05-19-m0.u89.p4.sent4	В який спосіб, скажіть мені, будь ласка, як можна активи "Дельта Банку" продати з дисконтом 98-99 відсотків?
ParlaMint-UA_2021-05-19-m0.u89.p4.sent5	Як таке може бути?
ParlaMint-UA_2021-05-19-m0.u89.p4.sent6	Та інших: "Родовід Банку та "Надра Банку", та інших.
ParlaMint-UA_2021-05-19-m0.u89.p4.sent7	Це якраз і є гроші людей, у яких вкрали один раз, а зараз вкрадуть вдруге.
ParlaMint-UA_2021-05-19-m0.u89.p4.sent8	Тому ви маєте вболівати за людей, а не за якихось там банкірів.
ParlaMint-UA_2021-05-19-m0.u89.p5.sent1	Дякую за увагу.
ParlaMint-UA_2021-05-19-m0.u90.p1.sent1	Дякую, Нестор Іванович.
ParlaMint-UA_2021-05-19-m0.u90.p2.sent1	Слово надається народному депутату України Полякову Антону Едуардовичу, депутатська група "Партія "За майбутнє".
ParlaMint-UA_2021-05-19-m0.u91.p1.sent1	Шановні колеги, відкриваєш пояснювальну записку цього законопроекту - метою його є ефективне проведення заходів щодо виведення банку з ринку і так далі, і тому подібне, задоволення більшої кількості кредиторів банку.
ParlaMint-UA_2021-05-19-m0.u91.p1.sent2	І я одразу ж хочу вам нагадати, що рівно рік тому ми приймали з вами сумнозвісний антибанківський законопроект 2571, в якому була така ж сама мета, такі ж самі цілі, і при якому тут сидів Володимир Зеленський, який дуже багато набрехав у цьому парламенті і всім нашим українцям, і казав, що після його прийняття ми врятуємо нашу економіку, що нам будуть кредити від МВФ, що вони не допустять, вони, влада та "слуги" не допустять повернення активів або компенсацію колишнім власникам.
ParlaMint-UA_2021-05-19-m0.u91.p2.sent1	Що зараз відбувається?
ParlaMint-UA_2021-05-19-m0.u91.p2.sent2	Кредитів МВФ немає, економіка, ви бачите, в якому місці вона знаходиться, не буду казати в стінах парламенту, а колишні власники компенсують мільярди гривень, мільярди гривень у судах.
ParlaMint-UA_2021-05-19-m0.u91.p2.sent3	Тобто ці законопроекти, які ви приймали, вони просто були пшиком і фейком, а ви далі продовжуєте їх випускати і породжувати нові більш неякісні законопроекти, які порушують і Конституцію, і діючі всі постанови і правила.
ParlaMint-UA_2021-05-19-m0.u91.p3.sent1	Наприклад, ось ви кажете у цій пояснювальній записці, що реалізація положень законопроекту в разі його прийняття не призведе до додаткових видатків з державного бюджету.
ParlaMint-UA_2021-05-19-m0.u91.p3.sent2	Але ж ви забуваєте сказати, що прийняття проекту закону спричинить зменшення надходження до державного та місцевих бюджетів.
ParlaMint-UA_2021-05-19-m0.u91.p3.sent3	Ще дуже багато ляпасів, дуже багато дискримінаційних норм, дуже нечіткі процедури і відсутність зрозумілих строків у цих процедурах.
ParlaMint-UA_2021-05-19-m0.u91.p4.sent1	В цілому я вважаю, що цей законопроект не можна приймати, і нічого гарного після його прийняття не буде.
ParlaMint-UA_2021-05-19-m0.u91.p4.sent2	Я не знаю, які інтереси дійсно в цьому законопроекті лобіює фракція "Слуга народу".
ParlaMint-UA_2021-05-19-m0.u91.p4.sent3	На мою думку, лобіюються якраз інтереси колишніх власників банків.
ParlaMint-UA_2021-05-19-m0.u91.p5.sent1	Дякую.
ParlaMint-UA_2021-05-19-m0.u92.p1.sent1	Шановні колеги, в нас виступи "два – за, два – проти" завершились.
ParlaMint-UA_2021-05-19-m0.u92.p1.sent2	Ще з мотивів виступить Бакунець, бачу.
ParlaMint-UA_2021-05-19-m0.u92.p1.sent3	І після цього Гетманцев.
ParlaMint-UA_2021-05-19-m0.u92.p1.sent4	І після цього переходимо до голосування.
ParlaMint-UA_2021-05-19-m0.u92.p1.sent5	Прошу запросити народних депутатів до зали.
ParlaMint-UA_2021-05-19-m0.u92.p2.sent1	Слово надається народному депутату Бакунцю, "Довіра".
ParlaMint-UA_2021-05-19-m0.u92.p2.sent2	Будь ласка.
ParlaMint-UA_2021-05-19-m0.u93.p1.sent1	Шановний пане головуючий, шановні народні депутати!
ParlaMint-UA_2021-05-19-m0.u93.p1.sent2	Звичайно, що даний законопроект спрямований на вирішення важливої проблеми, яка, на жаль, притаманна нашій банківській сфері, а саме: низька ефективність ліквідації банків, тобто виведення банків з ринку.
ParlaMint-UA_2021-05-19-m0.u93.p1.sent3	І хоча, попри те, що діюче законодавство наділяє Фонд гарантування вкладів правом у разі недостатності майна банку при його ліквідації звернутись до пов’язаних осіб, аби задовольнити вкладників, цей механізм не працює.
ParlaMint-UA_2021-05-19-m0.u93.p2.sent1	А власне цей законопроект надасть можливість допомогти людям, тобто допомогти вкладникам при ліквідації банку отримувати їхні вклади.
ParlaMint-UA_2021-05-19-m0.u93.p2.sent2	Тому депутатська група "Довіра" голосує за основу за цей законопроект з його доопрацюванням до другого читання.
ParlaMint-UA_2021-05-19-m0.u93.p3.sent1	Дякую.
ParlaMint-UA_2021-05-19-m0.u94.p1.sent1	Дякую.
ParlaMint-UA_2021-05-19-m0.u94.p2.sent1	Будь ласка, народний депутат Ніколаєнко, "Батьківщина".
ParlaMint-UA_2021-05-19-m0.u94.p2.sent2	І після цього ще Гетманцев.
ParlaMint-UA_2021-05-19-m0.u94.p2.sent3	І переходимо до голосування.
ParlaMint-UA_2021-05-19-m0.u94.p2.sent4	Будь ласка.
ParlaMint-UA_2021-05-19-m0.u95.p1.sent1	Дякую, пане головуючий.
ParlaMint-UA_2021-05-19-m0.u95.p2.sent1	Ніколаєнко, фракція "Батьківщина".
ParlaMint-UA_2021-05-19-m0.u95.p2.sent2	Незважаючи на те, що у виступі представник комітету чітко зазначив ряд положень і статей, які мають які мають бути доопрацьовані між першим і другим читанням, все-таки ми дійсно оцінюємо як великі ризики і загрози, які прописані, які надають в цьому законі аж занадто нових повноважень Фонду гарантування.
ParlaMint-UA_2021-05-19-m0.u95.p2.sent3	І зрозумілої мотивації, навіщо фонду, який показав поки що до цього часу свою не дуже велику ефективність у розпорядженні майном збанкрутілих банків, навпаки, завжди стаючи центром корупційних розслідувань і скандалів, додаткових повноважень, ми вважаємо, фонду надавати не потрібно, як це передбачено цим законом.
ParlaMint-UA_2021-05-19-m0.u95.p3.sent1	Тому наразі ми плануємо утриматись як фракція "Батьківщина".
ParlaMint-UA_2021-05-19-m0.u95.p3.sent2	І якщо закон буде значно доопрацьований до другого читання, тоді ми його зможемо підтримати.
ParlaMint-UA_2021-05-19-m0.u95.p4.sent1	Дякую.
ParlaMint-UA_2021-05-19-m0.u96.p1.sent1	Дякую.
ParlaMint-UA_2021-05-19-m0.u96.p2.sent1	І, будь ласка, народний депутат Гетманцев.
ParlaMint-UA_2021-05-19-m0.u96.p2.sent2	Після цього переходимо до голосування.
ParlaMint-UA_2021-05-19-m0.u96.p2.sent3	Прошу запросити народних депутатів.
ParlaMint-UA_2021-05-19-m0.u97.p1.sent1	Шановні колеги!
ParlaMint-UA_2021-05-19-m0.u97.p1.sent2	Дякую.
ParlaMint-UA_2021-05-19-m0.u97.p1.sent3	Давайте намагатися обходитися в питаннях, де це можливо, без зайвої політики.
ParlaMint-UA_2021-05-19-m0.u97.p1.sent4	Закон спрямований на вдосконалення юридичних процедур при зверненні стягнення на майно тих осіб, які, зловживаючи свої становищем, зловживаючи своїми правами по відношенню до власних банків, просто виводили гроші вкладників, і виводили їх в свою кишеню.
ParlaMint-UA_2021-05-19-m0.u97.p1.sent5	Безперечно, в цих процедурах ми повинні надати можливість Фонду гарантування, аби він був ефективним, і на це спрямований цей законопроект.
ParlaMint-UA_2021-05-19-m0.u97.p1.sent6	Безперечно, до другого читання його будемо доопрацювати.
ParlaMint-UA_2021-05-19-m0.u97.p2.sent1	Давайте підтримаємо.
ParlaMint-UA_2021-05-19-m0.u97.p2.sent2	Дякую.
ParlaMint-UA_2021-05-19-m0.u98.p1.sent1	Дякую, Данило Олександрович.
ParlaMint-UA_2021-05-19-m0.u98.p2.sent1	Шановні колеги, всі виступили, переходимо до голосування.
ParlaMint-UA_2021-05-19-m0.u98.p3.sent1	Я ставлю на голосування пропозицію комітету прийняти за основу з пропозицією комітету щодо врахування запропонованих уточнень при підготовці до другого читання згідно з першою частиною статті 116 Регламенту.
ParlaMint-UA_2021-05-19-m0.u98.p3.sent2	Готові голосувати, шановні колеги?
ParlaMint-UA_2021-05-19-m0.u98.p3.sent3	Прошу підтримати та проголосувати.
ParlaMint-UA_2021-05-19-m0.u98.p4.sent1	За-235
ParlaMint-UA_2021-05-19-m0.u98.p5.sent1	Рішення прийнято.
ParlaMint-UA_2021-05-19-m0.u98.p6.sent1	З процедури, да?
ParlaMint-UA_2021-05-19-m0.u98.p6.sent2	Будь ласка, Арахамія Давид Георгійович.
ParlaMint-UA_2021-05-19-m0.u99.p1.sent1	Колеги, є пропозиція законопроект 5199 поміняти, поставити зараз, підняти наверх, а 2713 та альтернативний сьогодні не розглядати.
ParlaMint-UA_2021-05-19-m0.u99.p2.sent1	Дякую.
ParlaMint-UA_2021-05-19-m0.u100.p1.sent1	Шановні колеги, є необхідність голосувати це?
ParlaMint-UA_2021-05-19-m0.u100.p1.sent2	Є, да?
ParlaMint-UA_2021-05-19-m0.u100.p2.sent1	Тоді ставлю пропозицію Давида Георгійовича.
ParlaMint-UA_2021-05-19-m0.u100.p2.sent2	Назви законопроектів, Давид Георгійович, можете сказати?
ParlaMint-UA_2021-05-19-m0.u100.p2.sent3	Давид Георгійович пропонує зараз розглянути законопроект 5199.
ParlaMint-UA_2021-05-19-m0.u100.p2.sent4	Це проект Закону про внесення змін до Закону України "Про тимчасові заходи на період проведення антитерористичної операції" для відновлення законних прав і свобод громадян щодо управління власним майном та отримання кредитних послуг.
ParlaMint-UA_2021-05-19-m0.u100.p2.sent5	Це проект народного депутата Єфімова.
ParlaMint-UA_2021-05-19-m0.u100.p2.sent6	А в той же час, він пропонує законопроекти, які мали зараз йти, 2713 (так, правильно я розумію?) 2713-1, 2713-2, 2713-3 і 2713-д сьогодні не розглядати.
ParlaMint-UA_2021-05-19-m0.u100.p2.sent7	Я правильно сформулював, Давид Георгійович?
ParlaMint-UA_2021-05-19-m0.u100.p3.sent1	Я тоді прошу ставлю на голосування пропозицію Давида Арахамії щодо зміни питань порядку денного і виключення цього питання з сьогоднішнього засідання.
ParlaMint-UA_2021-05-19-m0.u100.p3.sent2	Прошу підтримати та проголосувати.
ParlaMint-UA_2021-05-19-m0.u100.p4.sent1	За-304
ParlaMint-UA_2021-05-19-m0.u100.p5.sent1	Рішення прийнято.
ParlaMint-UA_2021-05-19-m0.u100.p5.sent2	Прекрасний консенсус.
ParlaMint-UA_2021-05-19-m0.u100.p6.sent1	Тоді ми переходимо зараз до розгляду питання 5199.
ParlaMint-UA_2021-05-19-m0.u100.p6.sent2	Зараз, секундочку, мені треба знайти його.
ParlaMint-UA_2021-05-19-m0.u100.p6.sent3	Зараз, одну секундочку, я знайду законопроект.
ParlaMint-UA_2021-05-19-m0.u100.p7.sent1	Шановні колеги, от поки я шукаю тут документи, є пропозиція поставити перше питання щодо включення до порядку денного законопроекту 5199.
ParlaMint-UA_2021-05-19-m0.u100.p7.sent2	Це проект Закону України "Про тимчасові заходи на період проведення антитерористичної операції" для відновлення законних прав і свобод громадян щодо управління власним майном та отримання кредитних послуг.
ParlaMint-UA_2021-05-19-m0.u100.p8.sent1	Шановні колеги, прошу підтримати та проголосувати.
ParlaMint-UA_2021-05-19-m0.u100.p9.sent1	За-328
ParlaMint-UA_2021-05-19-m0.u100.p10.sent1	Рішення прийнято.
ParlaMint-UA_2021-05-19-m0.u100.p11.sent1	Далі ми повинні проголосувати аd hoc щодо розгляду та прийняття рішення на цьому пленарному засіданні.
ParlaMint-UA_2021-05-19-m0.u100.p11.sent2	Ставлю це питання на голосування.
ParlaMint-UA_2021-05-19-m0.u100.p11.sent3	Прошу підтримати та проголосувати.
ParlaMint-UA_2021-05-19-m0.u100.p12.sent1	За-337
ParlaMint-UA_2021-05-19-m0.u100.p13.sent1	Рішення прийнято.
ParlaMint-UA_2021-05-19-m0.u100.p14.sent1	І ще одне питання, яке ми повинні процедурне з вами проголосувати, це розглянути це питання за скороченою процедурою.
ParlaMint-UA_2021-05-19-m0.u100.p14.sent2	Для прийняття рішення потрібно 150 голосів.
ParlaMint-UA_2021-05-19-m0.u100.p14.sent3	Прошу підтримати та проголосувати.
ParlaMint-UA_2021-05-19-m0.u100.p15.sent1	За-262
ParlaMint-UA_2021-05-19-m0.u100.p16.sent1	Рішення прийнято.
ParlaMint-UA_2021-05-19-m0.u100.p17.sent1	Шановні колеги, потребує це питання обговорення?
ParlaMint-UA_2021-05-19-m0.u100.p17.sent2	Голосуємо одразу, так?
ParlaMint-UA_2021-05-19-m0.u100.p18.sent1	Шановні колеги, тоді прошу приготуватися до голосування.
ParlaMint-UA_2021-05-19-m0.u100.p18.sent2	Заперечень немає?
ParlaMint-UA_2021-05-19-m0.u100.p18.sent3	Немає.
ParlaMint-UA_2021-05-19-m0.u100.p19.sent1	Я ставлю на голосування прийняти за основу проект Закону про внесення змін до Закону України "Про тимчасові заходи на період проведення антитерористичної операції" для відновлення законних прав і свобод громадян щодо управління власним майном та отримання кредитних послуг (реєстраційний номер проекту 5199).
ParlaMint-UA_2021-05-19-m0.u100.p20.sent1	Готові голосувати?
ParlaMint-UA_2021-05-19-m0.u100.p20.sent2	Прошу підтримати та проголосувати.
ParlaMint-UA_2021-05-19-m0.u100.p21.sent1	За-340
ParlaMint-UA_2021-05-19-m0.u100.p22.sent1	Рішення прийнято.
ParlaMint-UA_2021-05-19-m0.u100.p23.sent1	Шановні колеги, така одностайність.
ParlaMint-UA_2021-05-19-m0.u100.p23.sent2	Я розумію, що рішення комітету - прийняти за основу, але, якщо зал не заперечує, ми можемо ставити його прийняти в другому і в цілому, так?
ParlaMint-UA_2021-05-19-m0.u100.p24.sent1	Шановні колеги, я тоді ставлю на голосування.
ParlaMint-UA_2021-05-19-m0.u100.p25.sent1	Шановні колеги, тоді я ставлю на голосування в другому і в цілому, реєстраційний номер проекту 5199: проект Закону про внесення змін до Закону України "Про тимчасові заходи на період проведення антитерористичної операції" для відновлення законних прав і свобод громадян щодо управління власним майном та отримання кредитних послуг.
ParlaMint-UA_2021-05-19-m0.u100.p25.sent2	Готові голосувати?
ParlaMint-UA_2021-05-19-m0.u100.p26.sent1	Прошу підтримати та проголосувати.
ParlaMint-UA_2021-05-19-m0.u100.p27.sent1	За-341
ParlaMint-UA_2021-05-19-m0.u100.p28.sent1	Рішення прийнято.
ParlaMint-UA_2021-05-19-m0.u100.p28.sent2	Дякую, шановні колеги.
ParlaMint-UA_2021-05-19-m0.u100.p29.sent1	Йдемо далі, шановні колеги.
ParlaMint-UA_2021-05-19-m0.u100.p29.sent2	Наступне питання у нас - законопроект 5230.
ParlaMint-UA_2021-05-19-m0.u100.p29.sent3	Проект Закону про внесення змін до деяких законів України щодо використання майна ліквідованих комунальних закладів середньої освіти у сільській місцевості.
ParlaMint-UA_2021-05-19-m0.u100.p29.sent4	Проект народної депутатки Піпи Наталії.
ParlaMint-UA_2021-05-19-m0.u100.p30.sent1	Шановні колеги, я ставлю розгляд цього питання за скороченою процедурою.
ParlaMint-UA_2021-05-19-m0.u100.p30.sent2	Потрібно набрати 150 голосів, нагадую.
ParlaMint-UA_2021-05-19-m0.u100.p30.sent3	Прошу підтримати та проголосувати.
ParlaMint-UA_2021-05-19-m0.u100.p31.sent1	За-256
ParlaMint-UA_2021-05-19-m0.u100.p32.sent1	Рішення прийнято.
ParlaMint-UA_2021-05-19-m0.u100.p33.sent1	До слова запрошується автор законопроекту народна депутатка України Піпа Наталія Романівна.
ParlaMint-UA_2021-05-19-m0.u100.p34.sent1	Будь ласка, Наталія Романівна.
ParlaMint-UA_2021-05-19-m0.u101.p1.sent1	Дорогі українці, шановні колеги!
ParlaMint-UA_2021-05-19-m0.u101.p1.sent2	Чому цей законопроект одноголосно підтримав комітет і чому цей законопроект просять громади?
ParlaMint-UA_2021-05-19-m0.u101.p1.sent3	Цей законопроект перш за все про школи в сільській місцевості, які зараз громади не можуть використовувати через складну демографічну ситуацію, і відповідно ці школи руйнуються.
ParlaMint-UA_2021-05-19-m0.u101.p2.sent1	Цей законопроект дасть можливість утримувати школи в доброму стані і, коли зміниться демографічна ситуація, відкрити їх знову.
ParlaMint-UA_2021-05-19-m0.u101.p2.sent2	В Україні є 843 школи, з них 2 тисячі 558 малокоплектних, 365 шкіл зараз є ліквідованими.
ParlaMint-UA_2021-05-19-m0.u101.p2.sent3	Так от, цей законопроект дасть можливість їх здавати в оренду, а гроші використовувати на освітню потребу.
ParlaMint-UA_2021-05-19-m0.u101.p2.sent4	Це означає, що до найближчої школи можна буде купити новий автобус чи в іншій школі зробити добрий клас.
ParlaMint-UA_2021-05-19-m0.u101.p2.sent5	Тобто це йдеться, ще раз наголошую, тільки про сільську місцевість і про ті школи, що сьогодні є вже закритим.
ParlaMint-UA_2021-05-19-m0.u101.p3.sent1	З важливих моментів, у комітеті його підтримали одноголосно, бо розуміють потребу в тому, що зараз це майно руйнується і не приносить користі, а могло би.
ParlaMint-UA_2021-05-19-m0.u101.p4.sent1	Я також почула зауваження від колег, наприклад, щодо санаторних шкіл і спеціальних шкіл.
ParlaMint-UA_2021-05-19-m0.u101.p4.sent2	І ми до другого читання готові доопрацювати, і щоб не було різних тлумачень, забрати взагалі питання, виписати цю норму окремо.
ParlaMint-UA_2021-05-19-m0.u101.p5.sent1	Тому я прошу.
ParlaMint-UA_2021-05-19-m0.u101.p5.sent2	Що ще з добрих речей, наприклад, у Львівській області є 607 шкіл, 24 школи вже не функціонують.
ParlaMint-UA_2021-05-19-m0.u101.p5.sent3	І, наприклад, "Бойовий гопак" в одній з таких шкіл зможе відкрити такий спортивний центр, який він зараз не міг би відкрити.
ParlaMint-UA_2021-05-19-m0.u101.p5.sent4	Тобто це є закон для громад, і тому я прошу його підтримати.
ParlaMint-UA_2021-05-19-m0.u101.p6.sent1	Дякую.
ParlaMint-UA_2021-05-19-m0.u102.p1.sent1	Дякую, Наталія Романівна.
ParlaMint-UA_2021-05-19-m0.u102.p2.sent1	Шановні колеги, далі надається слово співдоповідачу за даним законопроектом голові підкомітету Комітету з питань освіти, науки та інновацій Лис Олені Георгіївні.
ParlaMint-UA_2021-05-19-m0.u102.p3.sent1	Будь ласка.
ParlaMint-UA_2021-05-19-m0.u103.p1.sent1	Комітет Верховної Ради України з питань освіти, науки та інновацій на своєму засіданні 14.
ParlaMint-UA_2021-05-19-m0.u103.p1.sent2	04 відповідно до статті 93 Регламенту Верховної Ради України розглянув законопроект про внесення змін до деяких законів України щодо використання майна ліквідованих комунальних закладів середньої освіти у сільській місцевості.
ParlaMint-UA_2021-05-19-m0.u103.p2.sent1	Законопроектом пропонується шляхом внесення змін до законів України "Про оренду державного та комунального майна" і "Про повну загальну середню освіту" дозволити органам місцевого самоврядування вільно користуватися майном ліквідованих закладів загальної середньої освіти для потреб місцевої громади, а зараз таке можливе лише тільки для здобуття освіти, надання послуг у сфері соціального захисту, культури та охорони здоров’я, здавати в оренду майно ліквідованих комунальних закладів загальної середньої освіти у сільській місцевості та спрямувати кошти від оренди виключно на освітні потреби.
ParlaMint-UA_2021-05-19-m0.u103.p3.sent1	Як зазначено в пояснювальній записці проекту, його розроблено з метою закріплення на рівні закону можливості для об’єднаних територіальних громад ефективно розпоряджатися майном ліквідованих комунальних навчальних закладів середньої освіти, що знаходяться у сільській місцевості, а, зокрема, дозволити їм вільно використовувати майно ліквідованих закладів середньої освіти для потреб місцевих громад не лише для здобуття освіти, надання послуг у сфері соціального захисту, культури та охорони здоров’я і здавати в оренду.
ParlaMint-UA_2021-05-19-m0.u103.p4.sent1	Комітетом отримані експертні висновки на законопроект від Міністерства фінансів України, Міністерства освіти і науки України, Міністерства розвитку громад і територій України, якими законопроект підтримується з урахуванням уточнення терміну оренди в контексті передачі на тимчасове користування майна, в тому числі земель закладів освіти, та на термін "освітні потреби" в частині дотримання принципу правової визначеності, уникнення можливих різнотлумачень.
ParlaMint-UA_2021-05-19-m0.u103.p5.sent1	Враховуючи вищевикладене, Комітет освіти та інновацій звертається до Верховної Ради з пропозицією про включення законопроекту до порядку денного п’ятої сесії Верховної Ради України дев’ятого скликання, рекомендувати Верховній Раді.
ParlaMint-UA_2021-05-19-m0.u104.p1.sent1	Дякую.
ParlaMint-UA_2021-05-19-m0.u104.p2.sent1	Шановні колеги, є необхідність обговорювати цей законопроект?
ParlaMint-UA_2021-05-19-m0.u104.p2.sent2	Є, тоді я прошу записатися: два – за, два – проти.
ParlaMint-UA_2021-05-19-m0.u104.p3.sent1	Слово надається народній депутатці Совсун Інні Романівні, фракція політичної партії "Голос".
ParlaMint-UA_2021-05-19-m0.u105.p1.sent1	Прошу передати слово Наталі Піпі.
ParlaMint-UA_2021-05-19-m0.u106.p1.sent1	Наталя Піпа, будь ласка.
ParlaMint-UA_2021-05-19-m0.u107.p1.sent1	Громади про цей законопроект очікували і питали.
ParlaMint-UA_2021-05-19-m0.u107.p1.sent2	Ще раз нагадую про те, що ця норма є дуже оптимальною і допоможе нам зберегти школи, щоб вони були в належному стані.
ParlaMint-UA_2021-05-19-m0.u107.p2.sent1	Дякую.
ParlaMint-UA_2021-05-19-m0.u108.p1.sent1	Дякую.
ParlaMint-UA_2021-05-19-m0.u108.p2.sent1	Будь ласка, народний депутат Павленко Ростислав Миколайович, фракція політичної партії "Європейська солідарність".
ParlaMint-UA_2021-05-19-m0.u109.p1.sent1	Дякую, Руслане Олексійовичу.
ParlaMint-UA_2021-05-19-m0.u109.p1.sent2	Шановні колеги, фракція "Європейської солідарності" буде за основу підтримувати цей законопроект.
ParlaMint-UA_2021-05-19-m0.u109.p1.sent3	Справді, це проблема, яка потребує вирішення уже тривалий час, а до другого читання в комітеті є вже напрацьована традиція доводити до майже бездоганності проекти законів.
ParlaMint-UA_2021-05-19-m0.u109.p1.sent4	Але в цьому ключі треба згадати і про інші проблеми, які стоять в освіті, особливо в контексті вакцинації вчителів, страхування їх ризиків і соціального страхування медичних працівників, оскільки, на жаль, у нас, хоча уже міністр відправлений у відставку, але залишається ціла низка проблем по забезпеченню безпеки і здоров’я громадян.
ParlaMint-UA_2021-05-19-m0.u109.p1.sent5	Про це теж ми маємо пам’ятати і працювати.
ParlaMint-UA_2021-05-19-m0.u109.p2.sent1	Дякую.
ParlaMint-UA_2021-05-19-m0.u110.p1.sent1	Дякую.
ParlaMint-UA_2021-05-19-m0.u110.p2.sent1	Слово надається народному депутату України Макаренку Михайлу Васильовичу, фракція політичної партії "Опозиційна платформа – За життя".
ParlaMint-UA_2021-05-19-m0.u111.p1.sent1	Прошу передати слово Павленку Юрію.
ParlaMint-UA_2021-05-19-m0.u112.p1.sent1	Юрій Павленко, будь ласка.
ParlaMint-UA_2021-05-19-m0.u113.p1.sent1	Шановний головуючий, шановні колеги!
ParlaMint-UA_2021-05-19-m0.u113.p1.sent2	Ми не будемо цей закон підтримувати, тому що насправді от і по суті, і по формі даний законопроект показує, куди ж нас веде нинішня влада.
ParlaMint-UA_2021-05-19-m0.u113.p1.sent3	А веде нас до значного скорочення населення країни.
ParlaMint-UA_2021-05-19-m0.u113.p2.sent1	Я нагадаю, що в минулому році народилося менше 300 тисяч дітей в Україні.
ParlaMint-UA_2021-05-19-m0.u113.p2.sent2	Для порівняння: в 2013 році це було майже 510 тисяч дітей, які народилися протягом року.
ParlaMint-UA_2021-05-19-m0.u113.p2.sent3	Цей рік може стати найгіршим з точки зору народжуваності за всі роки незалежності.
ParlaMint-UA_2021-05-19-m0.u113.p2.sent4	І при цьому всі соціальні програми, спрямовані на підтримку сімей, на захист дітей, на жаль, цією владою скорочуються.
ParlaMint-UA_2021-05-19-m0.u113.p3.sent1	Крім того, ми бачимо ситуацію, коли дуже часто закриваються школи під конкретних людей, які хочуть їх приватизувати, забираючи об’єкти з інтересів дітей на свої комерційні.
ParlaMint-UA_2021-05-19-m0.u113.p4.sent1	Тому ми голосуємо проти даного законопроекту.
ParlaMint-UA_2021-05-19-m0.u114.p1.sent1	Дякую.
ParlaMint-UA_2021-05-19-m0.u114.p2.sent1	Слово надається народному депутату Задорожньому Миколі Миколайовичу, фракція політичної партії "Слуга народу".
ParlaMint-UA_2021-05-19-m0.u115.p1.sent1	Прошу передати слово Сушку Павлу.
ParlaMint-UA_2021-05-19-m0.u116.p1.sent1	Павло Сушко, будь ласка, фракція "Слуга народу".
ParlaMint-UA_2021-05-19-m0.u117.p1.sent1	Павло Сушко, заступник голови фракції "Слуга народу".
ParlaMint-UA_2021-05-19-m0.u117.p1.sent2	Шановні колеги, я, при всій повазі до членів комітету, до авторів цього закону, хочу сказати, що скільки вже можна знущатися над дітьми з інвалідністю?
ParlaMint-UA_2021-05-19-m0.u117.p1.sent3	Для них ці школи спеціальні - це єдиний шанс на повноцінне життя в майбутньому.
ParlaMint-UA_2021-05-19-m0.u117.p2.sent1	Що зараз відбувається?
ParlaMint-UA_2021-05-19-m0.u117.p2.sent2	Зараз спочатку прийняли стратегію деінституціалізації, де масово зачиняються спеціальні школи.
ParlaMint-UA_2021-05-19-m0.u117.p2.sent3	Ці спеціальні школи мають сучасні території, сучасні будівлі і мають привабливе місце для майбутніх готелів.
ParlaMint-UA_2021-05-19-m0.u117.p2.sent4	Їх одноосібно, наприклад Закарпаття, одним махом 6 шкіл ліквідовані, і зараз чекають цей законопроект, щоб вони вже направляли не на інтереси дітей, а на інші інтереси, як вони кажуть, для громади.
ParlaMint-UA_2021-05-19-m0.u117.p2.sent5	Але діти – це також громада.
ParlaMint-UA_2021-05-19-m0.u117.p3.sent1	Наприклад, Тлумач, ми з ТСК поїхали в Тлумач.
ParlaMint-UA_2021-05-19-m0.u117.p3.sent2	Закривається заклад, найсучасніший заклад закривається, тому що на нього не знайшли грошей, а залишили заклад як тюрму.
ParlaMint-UA_2021-05-19-m0.u117.p3.sent3	Я вам показував тут, у Верховній Раді, з трибуни показували.
ParlaMint-UA_2021-05-19-m0.u117.p3.sent4	От на цей заклад вони знаходять гроші.
ParlaMint-UA_2021-05-19-m0.u117.p4.sent1	Колеги, при всій повазі, але що пропонують автори?
ParlaMint-UA_2021-05-19-m0.u117.p4.sent2	В другому читанні доопрацювати.
ParlaMint-UA_2021-05-19-m0.u117.p4.sent3	А що таке доопрацювати?
ParlaMint-UA_2021-05-19-m0.u117.p4.sent4	Це повернути правками до діючої норми і лише добавити один запобіжник.
ParlaMint-UA_2021-05-19-m0.u117.p5.sent1	Колеги, давайте коли стосується питання дітей з інвалідністю, такі чутливі питання, і незахищених саме слоїв населення, давайте все ж таки підходити, готуватися до цього.
ParlaMint-UA_2021-05-19-m0.u117.p5.sent2	Треба збирати робочу групу, за всіма сферами обсуждати це, а потім лише тільки виносити в зал. Сьогодні вашими руками пропонується ризикнути та дати можливість потім виправити.
ParlaMint-UA_2021-05-19-m0.u117.p6.sent1	Я вас прошу не підтримувати все-таки законопроект.
ParlaMint-UA_2021-05-19-m0.u117.p6.sent2	Хай доопрацюють його, а потім ми проголосуємо всі "за" і пустимо на майно громад.
ParlaMint-UA_2021-05-19-m0.u117.p6.sent3	Дякую.
ParlaMint-UA_2021-05-19-m0.u118.p1.sent1	Дякую.
ParlaMint-UA_2021-05-19-m0.u118.p2.sent1	Є ще бажаючі виступити?
ParlaMint-UA_2021-05-19-m0.u118.p2.sent2	Бачу.
ParlaMint-UA_2021-05-19-m0.u118.p3.sent1	Я запрошую Кириленка Івана Григоровича.
ParlaMint-UA_2021-05-19-m0.u118.p3.sent2	Потім ще три виступи по 1 хвилині, і після цього переходимо до голосування.
ParlaMint-UA_2021-05-19-m0.u118.p3.sent3	Прошу запросити народних депутатів до зали.
ParlaMint-UA_2021-05-19-m0.u118.p4.sent1	Іван Григорович Кириленко, будь ласка.
ParlaMint-UA_2021-05-19-m0.u119.p1.sent1	Шановний пане головуючий, дякую вам.
ParlaMint-UA_2021-05-19-m0.u119.p1.sent2	Хочу продовжити попереднього свого колегу, який абсолютно слушно зауважив і звернув увагу на ті речі, які дуже резонансні сьогодні в суспільстві.
ParlaMint-UA_2021-05-19-m0.u119.p1.sent3	Як це врегулювати?
ParlaMint-UA_2021-05-19-m0.u119.p2.sent1	Зверніть увагу, що сказала моя колега Піпа в своєму виступі першими словами: для того, щоб зберегти освітні заклади на майбутнє, щоб вони не були розтягнуті.
ParlaMint-UA_2021-05-19-m0.u119.p2.sent2	І можливо, наступні покоління парламентарів будуть розумнішими та займуться соціальним розвитком села, ці школи знадобляться.
ParlaMint-UA_2021-05-19-m0.u119.p3.sent1	Тому до другого читання обов’язково ці запобіжники повинні бути.
ParlaMint-UA_2021-05-19-m0.u119.p3.sent2	І ми будемо вносити до другого читання ці запобіжники.
ParlaMint-UA_2021-05-19-m0.u119.p3.sent3	У нас об’єднана територіальна громада – один до десяти об’єдналась, це значить, в 9 селах школи закриті.
ParlaMint-UA_2021-05-19-m0.u119.p3.sent4	То там треба як погоджувати: із центральною об’єднаною громадою чи з тими селами?
ParlaMint-UA_2021-05-19-m0.u119.p3.sent5	Мабуть, да, з тими селами треба збирати громадян і з ними радитись.
ParlaMint-UA_2021-05-19-m0.u119.p4.sent1	Ми таку правку будемо вносити.
ParlaMint-UA_2021-05-19-m0.u119.p4.sent2	Тільки опираючись на думку людей, ми будемо давати в оренду тим, хто збереже цей заклад для майбутньої освіти.
ParlaMint-UA_2021-05-19-m0.u119.p5.sent1	В цілому пропоную підтримати в першому читанні.
ParlaMint-UA_2021-05-19-m0.u120.p1.sent1	Дякую, Іван Григорович.
ParlaMint-UA_2021-05-19-m0.u120.p2.sent1	Далі Констанкевич Ірина Мирославівна.
ParlaMint-UA_2021-05-19-m0.u121.p1.sent1	Шановні народні депутати, група "За майбутнє" складається з депутатів-мажоритарників.
ParlaMint-UA_2021-05-19-m0.u121.p1.sent2	І перед тим, як голосувати за такий важливий соціальний і освітній законопроект, ми провели низку консультацій із нашими депутатами і фахівцями освітян в округах.
ParlaMint-UA_2021-05-19-m0.u121.p2.sent1	Загалом ідея законопроекту підтримується, тому що є чимало таких приміщень, які не використовуються.
ParlaMint-UA_2021-05-19-m0.u121.p2.sent2	І вони вже тривалий час стоять зачиненими.
ParlaMint-UA_2021-05-19-m0.u121.p2.sent3	Безперечно, ці приміщення можна і треба використовувати на освітні потреби, на соціальні.
ParlaMint-UA_2021-05-19-m0.u121.p2.sent4	І ми вважаємо, що запобіжники потрібно виставити.
ParlaMint-UA_2021-05-19-m0.u121.p2.sent5	І усі наші правки, які ми підготуємо до другого читання, вони будуть стосуватися, перше, щоб врахували, що відбуваються процеси децентралізації, щоб врахували інтереси громад, щоб врахували інтереси батьків.
ParlaMint-UA_2021-05-19-m0.u121.p3.sent1	Але проблема сільської освіти лишається.
ParlaMint-UA_2021-05-19-m0.u121.p3.sent2	Вона лишається недофінансованою, вона лишається дискримінованою, тому ми підтримаємо в першому читанні, але до другого, будь.
ParlaMint-UA_2021-05-19-m0.u122.p1.sent1	Дякую.
ParlaMint-UA_2021-05-19-m0.u122.p2.sent1	Ще, будь ласка, слово Білозір Ларисі Миколаївні.
ParlaMint-UA_2021-05-19-m0.u122.p2.sent2	Після цього переходимо до голосування.
ParlaMint-UA_2021-05-19-m0.u123.p1.sent1	Лариса Білозір, депутатська група "Довіра", Вінниччина.
ParlaMint-UA_2021-05-19-m0.u123.p1.sent2	Колеги, дійсно, тут цей законопроект потребує доопрацювання, причому серйозного.
ParlaMint-UA_2021-05-19-m0.u123.p1.sent3	І я погоджуюся з головою Тимчасової слідчої комісії по захисту прав дітей з інвалідністю, що тут обов’язково потрібно виключити з цього переліку ласий кусок для деяких – санаторні та спеціальні школи, які знаходяться в парках гарних, в гарних приміщеннях, і щоб не порушувалися права дітей з інвалідністю.
ParlaMint-UA_2021-05-19-m0.u123.p2.sent1	Але загалом ми знаємо, що сьогодні масово закриваються школи в сільських, селищних радах, і ми маємо проблему, що вони просто руйнуються, і на сьогодні їх можна використовувати на освіту, на культуру і на медицину цілі.
ParlaMint-UA_2021-05-19-m0.u123.p2.sent2	Але треба дати можливість громадам розпоряджатися цим майном і мати можливість давати в оренду при умові, що кошти будуть поступати в бюджет саме на освіту.
ParlaMint-UA_2021-05-19-m0.u123.p3.sent1	Тому я пропоную його прийняти і доопрацювати.
ParlaMint-UA_2021-05-19-m0.u123.p3.sent2	Якщо не будуть враховані вимоги ТСК, не голосувати в другому.
ParlaMint-UA_2021-05-19-m0.u124.p1.sent1	Дякую.
ParlaMint-UA_2021-05-19-m0.u124.p2.sent1	Шановні колеги, ми завершили обговорення законопроекту.
ParlaMint-UA_2021-05-19-m0.u124.p2.sent2	Прошу народних депутатів зайняти свої місця.
ParlaMint-UA_2021-05-19-m0.u124.p2.sent3	Ми переходимо до голосування.
ParlaMint-UA_2021-05-19-m0.u124.p3.sent1	Шановні колеги, я ставлю пропозицію комітету прийняти за основу проект Закону про внесення змін до деяких законів України щодо використання майна ліквідованих комунальних закладів середньої освіти у сільській місцевості (законопроект №5230).
ParlaMint-UA_2021-05-19-m0.u124.p3.sent2	Готові голосувати?
ParlaMint-UA_2021-05-19-m0.u124.p3.sent3	Прошу підтримати та проголосувати.
ParlaMint-UA_2021-05-19-m0.u124.p4.sent1	За-285
ParlaMint-UA_2021-05-19-m0.u124.p5.sent1	Рішення прийнято.
ParlaMint-UA_2021-05-19-m0.u124.p5.sent2	Законопроект прийнятий за основу.
ParlaMint-UA_2021-05-19-m0.u124.p6.sent1	Я бачу, там Олександр Сергійович хотів сказати?
ParlaMint-UA_2021-05-19-m0.u124.p6.sent2	Олександр Сергійович Корнієнко, будь ласка.
ParlaMint-UA_2021-05-19-m0.u125.p1.sent1	Шановні колеги, є пропозиція зараз наступний законопроект сьогодні не розглядати через причину того, що немає за станом здоров’я ні Гришиної, ні Бабака в залі, і просто немає кому на друге читання нам доповісти.
ParlaMint-UA_2021-05-19-m0.u125.p1.sent2	А замість цього розглянути законопроект 5068 про порядок обрання на посаду членів ВРП.
ParlaMint-UA_2021-05-19-m0.u125.p1.sent3	Це важливий законопроект для макрофіну.
ParlaMint-UA_2021-05-19-m0.u125.p2.sent1	Дякую.
ParlaMint-UA_2021-05-19-m0.u125.p2.sent2	Прошу підтримати.
ParlaMint-UA_2021-05-19-m0.u126.p1.sent1	Добре.
ParlaMint-UA_2021-05-19-m0.u126.p2.sent1	Шановні колеги, 5068 підняти, а 4486 сьогодні не розглядати через хворобу доповідачів.
ParlaMint-UA_2021-05-19-m0.u126.p3.sent1	Шановні колеги, немає заперечень, але давайте проголосуємо, 226 голосів потрібно набрати для такої зміни порядку, питань порядку денного.
ParlaMint-UA_2021-05-19-m0.u126.p4.sent1	Тому я ставлю на голосування пропозицію Олександра Сергійовича Корнієнка.
ParlaMint-UA_2021-05-19-m0.u126.p4.sent2	Тому прошу підтримати та проголосувати.
ParlaMint-UA_2021-05-19-m0.u126.p5.sent1	За-286
ParlaMint-UA_2021-05-19-m0.u126.p6.sent1	Рішення прийнято.
ParlaMint-UA_2021-05-19-m0.u126.p7.sent1	Тому ми переходимо до розгляду питання 5068.
ParlaMint-UA_2021-05-19-m0.u126.p7.sent2	Це проект Закону про внесення змін до деяких законів України щодо порядку обрання (призначення) на посади членів Вищої ради правосуддя та діяльності дисциплінарних інспекторів Вищої ради правосуддя.
ParlaMint-UA_2021-05-19-m0.u126.p8.sent1	Шановні колеги, я ставлю на голосування питання розгляду цього законопроекту за скороченою процедурою.
ParlaMint-UA_2021-05-19-m0.u126.p8.sent2	Нам потрібно набрати 150 голосів.
ParlaMint-UA_2021-05-19-m0.u126.p8.sent3	Прошу підтримати та проголосувати.
ParlaMint-UA_2021-05-19-m0.u126.p9.sent1	За-256
ParlaMint-UA_2021-05-19-m0.u126.p10.sent1	Рішення прийнято.
ParlaMint-UA_2021-05-19-m0.u126.p11.sent1	Я запрошую доповідати заступника міністра Банчука.
ParlaMint-UA_2021-05-19-m0.u126.p11.sent2	Будь ласка.
ParlaMint-UA_2021-05-19-m0.u127.p1.sent1	Доброго дня, колеги!
ParlaMint-UA_2021-05-19-m0.u127.p1.sent2	Шановний пане головуючий, шановні народні депутати, вашій увазі представляється законопроект, який внесений Президентом.
ParlaMint-UA_2021-05-19-m0.u127.p1.sent3	Він визначений як невідкладний законопроект.
ParlaMint-UA_2021-05-19-m0.u127.p1.sent4	І його мета є впровадження в діяльність органів суддівського самоврядування принципів професійної етики і доброчесності.
ParlaMint-UA_2021-05-19-m0.u127.p2.sent1	Проект закону передбачає створення Етичної ради, яка буде складатися з 6 членів.
ParlaMint-UA_2021-05-19-m0.u127.p2.sent2	3 члени будуть делегуватися з числа суддів чи суддів у відставці Радою суддів України, а 3 члени - від міжнародних наших партнерів, які співпрацюють з Україною у сфері боротьби з корупцією чи у сфері судової реформи протягом останніх 3 років.
ParlaMint-UA_2021-05-19-m0.u127.p3.sent1	Друге питання, яке передбачає законопроект, – це надання повноваження членам відповідної Етичної ради здійснювати перевірку кандидатів на посади членів Вищої ради правосуддя і відповідно давати рекомендації щодо відповідних кандидатів.
ParlaMint-UA_2021-05-19-m0.u127.p4.sent1	Наступний пункт, який передбачає законопроект, – це впровадження повноцінного конкурсних засад відбору кандидатів на посади членів Вищої ради правосуддя.
ParlaMint-UA_2021-05-19-m0.u127.p5.sent1	І четвертий пункт, який передбачає законопроект, – це створення Служби дисциплінарних інспекторів у структурі Вищої ради правосуддя і надання їм відповідних повноважень.
ParlaMint-UA_2021-05-19-m0.u127.p6.sent1	Також дуже важливе повноваження.
ParlaMint-UA_2021-05-19-m0.u127.p6.sent2	Якщо ми запроваджуємо в законопроекті, і відповідно в законодавстві, вимогу доброчесності, то законопроект передбачає те, що чинні члени Вищої ради правосуддя також повинні пройти відповідну процедуру перевірки їх на відповідність принципам доброчесності.
ParlaMint-UA_2021-05-19-m0.u127.p6.sent3	І ці рекомендації буде здійснювати відповідно Етична рада, передбачена законопроектом.
ParlaMint-UA_2021-05-19-m0.u127.p7.sent1	Потрібно також наголосити, що Венеційська комісія дала попередній схвальний висновок на відповідний законопроект.
ParlaMint-UA_2021-05-19-m0.u127.p7.sent2	І тому вважаємо, що жодних зауважень щодо можливої неконституційності положень немає в цьому законопроекті, тому що відповідні положення, відповідні повноваження Етичної ради жодним чином не посягають на конституційний статус.
ParlaMint-UA_2021-05-19-m0.u128.p1.sent1	Дякую, пане Олеже.
ParlaMint-UA_2021-05-19-m0.u128.p1.sent2	Все.
ParlaMint-UA_2021-05-19-m0.u128.p1.sent3	Ну, і ви просите підтримати.
ParlaMint-UA_2021-05-19-m0.u128.p1.sent4	Я так зрозумів, ви не встигли сказати.
ParlaMint-UA_2021-05-19-m0.u128.p2.sent1	Слово надається голові Комітету з питань правової політики, народному депутату України Андрію Євгеновичу Костіну.
ParlaMint-UA_2021-05-19-m0.u128.p2.sent2	Будь ласка.
ParlaMint-UA_2021-05-19-m0.u129.p1.sent1	Доброго дня, шановні колеги!
ParlaMint-UA_2021-05-19-m0.u129.p1.sent2	Цей законопроект про продовження реформи і завершення реформи Вищої ради правосуддя.
ParlaMint-UA_2021-05-19-m0.u129.p1.sent3	Це головний, найвищий орган суддівського врядування в Україні.
ParlaMint-UA_2021-05-19-m0.u129.p1.sent4	Пан заступник міністра вже визначив основні новели цього законопроекту, які стосуються забезпечення принципу доброчесності як новими членами Вищої ради правосуддя, так і перевірки на доброчесність діючих членів Вищої ради правосуддя.
ParlaMint-UA_2021-05-19-m0.u129.p2.sent1	Верховна Рада України спрямувала цей законопроект для надання висновку Венеційською комісією.
ParlaMint-UA_2021-05-19-m0.u129.p2.sent2	Венеційська комісія спільно з Генеральним директоратом з прав людини та верховенства права Ради Європи надали цей терміновий висновок на прохання Верховної Ради України.
ParlaMint-UA_2021-05-19-m0.u129.p3.sent1	Комітет, розглядаючи це питання, з розумінням відноситься до того, що законопроект буде суттєво доопрацьований між першим та другим читанням, зокрема з урахуванням рекомендацій Венеційської комісії.
ParlaMint-UA_2021-05-19-m0.u129.p3.sent2	Вони всі перелічені у висновку комітету, і ви мали можливість з ними ознайомитися.
ParlaMint-UA_2021-05-19-m0.u129.p4.sent1	На підставі викладеного вище Комітет з питань правової політики вирішив рекомендувати Верховній Раді України за результатами розгляду в першому читанні проект Закону номер 5068, поданий Президентом як невідкладний, прийняти за основу, звернутись до Голови Верховної Ради України з пропозицією оголосити на пленарному засіданні під час розгляду даного законопроекту про необхідність внесення пропозицій і поправок щодо виправлень, уточнень, усунення помилок та/або суперечностей в тексті законопроекту і інших структурних частин законопроекту та/або інших законодавчих актів, що не були предметом розгляду в першому читанні та відповідають предмету правового регулювання законопроекту.
ParlaMint-UA_2021-05-19-m0.u129.p5.sent1	І також комітет запропонував суб’єктам права законодавчої ініціативи оформити рекомендації Венеційської комісії та Генерального директорату з прав людини та верховенства права Ради Європи як поправки та пропозиції до законопроекту.
ParlaMint-UA_2021-05-19-m0.u129.p6.sent1	Прошу підтримати в першому читанні, ми доопрацюємо до другого.
ParlaMint-UA_2021-05-19-m0.u129.p6.sent2	Дякую.
ParlaMint-UA_2021-05-19-m0.u130.p1.sent1	Дякую, Андрію Євгеновичу.
ParlaMint-UA_2021-05-19-m0.u130.p2.sent1	Шановні колеги, є необхідність обговорювати?
ParlaMint-UA_2021-05-19-m0.u130.p2.sent2	Є, звичайно.
ParlaMint-UA_2021-05-19-m0.u130.p2.sent3	Я мушу запитати, Сергій Володимирович.
ParlaMint-UA_2021-05-19-m0.u130.p2.sent4	Тому я ставлю записатися: два – за, два – проти, з тим щоб всі народні депутати могли реалізувати своє право на виступ.
ParlaMint-UA_2021-05-19-m0.u130.p2.sent5	Будь ласка.
ParlaMint-UA_2021-05-19-m0.u130.p3.sent1	Слово надається народному депутату України Веніславському Федору Володимировичу, фракція політичної партії "Слуга народу".
ParlaMint-UA_2021-05-19-m0.u131.p1.sent1	Шановні колеги, сьогодні ми розглядаємо в першому читані законопроект, який ініційований Президентом України Володимиром Зеленським, і причому визначений як невідкладний.
ParlaMint-UA_2021-05-19-m0.u131.p1.sent2	Це один із тих законопроектів, які мають забезпечити приведення діяльності Вищої ради правосуддя у відповідність до конституційних вимог і до рекомендацій, в тому числі наших міжнародних партнерів.
ParlaMint-UA_2021-05-19-m0.u131.p2.sent1	Сутність цього законопроекту полягає в удосконаленні діяльності Вищої ради правосуддя, у забезпеченні відновлення довіри до Вищої ради правосуддя з боку українського суспільства і до ефективного виконання цим конституційним органом своїх функцій.
ParlaMint-UA_2021-05-19-m0.u131.p3.sent1	Що стосується Служби дисциплінарних інспекторів, то саме вони мають стати тим допоміжним елементом, тим допоміжним механізмом, який забезпечить фахову підготовку усіх справ, які розглядаються Вищою радою правосуддя, до і відповідно ухвалення обґрунтованих, виважених рішень Вищою радою правосуддя.
ParlaMint-UA_2021-05-19-m0.u131.p4.sent1	Тому я закликаю всіх народних депутатів України підтримати цей законопроект.
ParlaMint-UA_2021-05-19-m0.u131.p4.sent2	До нього дійсно є низка зауважень, в тому числі і висловлених у рекомендаціях наших партнерів, Венеційської комісії, але це ті зауваження і ті пропозиції, які можуть бути враховані між першим і другим читанням.
ParlaMint-UA_2021-05-19-m0.u131.p4.sent3	І голова Комітету з питань правової політики чітко зазначив, що позиція комітету - між першим і другим читанням доопрацювати цей законопроект з тою метою, щоб він не викликав ні в кого заперечень ні з точки змісту, ні з точки майбутніх процедур діяльності Вищої ради правосуддя.
ParlaMint-UA_2021-05-19-m0.u131.p5.sent1	Наша політична сила партія "Слуга народу" буде підтримувати цей законопроект.
ParlaMint-UA_2021-05-19-m0.u131.p5.sent2	І закликаю усіх інших народних депутатів, які мають намір зробити ефективною діяльність Вищої ради правосуддя, також його підтримати.
ParlaMint-UA_2021-05-19-m0.u131.p6.sent1	Дякую.
ParlaMint-UA_2021-05-19-m0.u132.p1.sent1	Дякую, Федір Володимирович.
ParlaMint-UA_2021-05-19-m0.u132.p2.sent1	Слово надається, я так розумію, Олегу Анатолійовичу, так?
ParlaMint-UA_2021-05-19-m0.u132.p2.sent2	Олег Анатолійович Макаров, фракція "Голос", будь ласка.
ParlaMint-UA_2021-05-19-m0.u133.p1.sent1	Шановні колеги, ми неодноразово наголошували: неприпустимим є формальний та безсистемний підхід до судової реформи.
ParlaMint-UA_2021-05-19-m0.u133.p1.sent2	Пройшло більше ніж півтора роки з моменту необдуманої ліквідації Вищої кваліфікаційної комісії суддів.
ParlaMint-UA_2021-05-19-m0.u133.p1.sent3	З тих пір Вища кваліфікаційна комісія суддів не працює, Вища рада правосуддя залишається не реформованою, добір суддів до судів не відбувається.
ParlaMint-UA_2021-05-19-m0.u133.p1.sent4	"Голос" від початку наполягав на тому, що відбір кандидатів у члени Вищої ради правосуддя має здійснюватися на конкурсних засадах, саме про це перша частина цього законопроекту.
ParlaMint-UA_2021-05-19-m0.u133.p1.sent5	Тому "Голос" буде підтримувати цей законопроект в першому читанні.
ParlaMint-UA_2021-05-19-m0.u133.p2.sent1	Що стосується перевірки на доброчесність чинних членів Вищої ради правосуддя, ми переконані, що така перевірка має бути дієвою і здійснюватися відповідно до норм Конституції України.
ParlaMint-UA_2021-05-19-m0.u133.p2.sent2	Питання запровадження інституту дисциплінарних інспекторів у складі Вищої ради правосуддя, чи якимось іншим чином, є непродуманим, на мій погляд.
ParlaMint-UA_2021-05-19-m0.u133.p2.sent3	Я переконаний, що це питання викличе найбільшу дискусію і ризик того, що із-за непродуманої пропозиції введення дисциплінарних інспекторів під ризик ставиться прийняття в цілому дуже важливого і актуального закону.
ParlaMint-UA_2021-05-19-m0.u133.p3.sent1	Я пропоную і закликаю колег підтримати законопроект в першому читанні, доопрацювавши його до другого читання, виключивши звідти норми, що не відповідають Конституції та що суперечать здоровому глузду.
ParlaMint-UA_2021-05-19-m0.u133.p4.sent1	Дякую.
ParlaMint-UA_2021-05-19-m0.u134.p1.sent1	Дякую.
ParlaMint-UA_2021-05-19-m0.u134.p2.sent1	Слово надається народному депутату Власенку Сергію Володимировичу, будь ласка, "Батьківщина", Всеукраїнське об’єднання "Батьківщина".
ParlaMint-UA_2021-05-19-m0.u135.p1.sent1	Дякую.
ParlaMint-UA_2021-05-19-m0.u135.p2.sent1	Шановний пане голово, у мене просте питання: скільки можна про судову реформу говорити політичними гаслами?
ParlaMint-UA_2021-05-19-m0.u135.p2.sent2	У мене в руках висновок Венеційської комісії щодо цього законопроекту.
ParlaMint-UA_2021-05-19-m0.u135.p2.sent3	Що вказано в цьому висновку Венеційської комісії.
ParlaMint-UA_2021-05-19-m0.u135.p3.sent1	Перше.
ParlaMint-UA_2021-05-19-m0.u135.p3.sent2	Ніякої системності в законодавчому забезпеченні судової реформи український парламент не демонструє.
ParlaMint-UA_2021-05-19-m0.u135.p3.sent3	Вириваються із контексту певні невеличкі питання, які потім реалізуються невідомо як.
ParlaMint-UA_2021-05-19-m0.u135.p4.sent1	Друге.
ParlaMint-UA_2021-05-19-m0.u135.p4.sent2	Механізм, запропонований по призначенню членів Вищої ради правосуддя, де беззаперечний вплив іноземних представників, не відповідає навіть вимогам Венеційської комісії.
ParlaMint-UA_2021-05-19-m0.u135.p4.sent3	Про це чітко зазначено у висновку.
ParlaMint-UA_2021-05-19-m0.u135.p5.sent1	Третє, що зазначено у висновку Венеційської комісії, що Венеційська комісія вбачає в низці норм цього законопроекту можливість порушення української Конституції.
ParlaMint-UA_2021-05-19-m0.u135.p6.sent1	Тому, як можна голосувати за цей закон?
ParlaMint-UA_2021-05-19-m0.u135.p6.sent2	Як можна про щось говорити, якщо навіть Венеційська комісія, яка в принципі завжди говорять про те, що повинен бути іноземний компонент, але навіть Венеційська комісія зазначила, що так, як написали, це по суті є передача судової системи України під вплив іноземних представників?
ParlaMint-UA_2021-05-19-m0.u135.p7.sent1	І, до речі, нам ніхто не сказав, що цей закон направлений на покращення роботи системи судоустрою, тому що так не є.
ParlaMint-UA_2021-05-19-m0.u135.p7.sent2	Цей закон направлений на виконання Меморандуму з МВФ, про що записано і у висновку Венеційської комісії, і в усіх інших документах.
ParlaMint-UA_2021-05-19-m0.u135.p8.sent1	Я ще раз підкреслю, не можна навіть за 600 мільйонів гривень нарізати, як салямі, державний суверенітет України.
ParlaMint-UA_2021-05-19-m0.u135.p8.sent2	Уже обирали нам іноземці Директора НАБУ, вже обирали нам іноземця інших представників, вже іноземці в наглядових радах.
ParlaMint-UA_2021-05-19-m0.u135.p8.sent3	Покажіть ефективність цієї роботи.
ParlaMint-UA_2021-05-19-m0.u136.p1.sent1	Слово надається народному депутату Шуфричу Нестору Івановичу, фракція "Опозиційна платформа – За життя".
ParlaMint-UA_2021-05-19-m0.u137.p1.sent1	Дякую, шановний головуючий!
ParlaMint-UA_2021-05-19-m0.u137.p1.sent2	Прошу передати слово вельмишановному народному депутату Німченку Василю Івановичу.
ParlaMint-UA_2021-05-19-m0.u138.p1.sent1	Василь Іванович Німченко, будь ласка.
ParlaMint-UA_2021-05-19-m0.u139.p1.sent1	Шановні колеги!
ParlaMint-UA_2021-05-19-m0.u139.p1.sent2	Німченко "Опозиційна платформа – За життя".
ParlaMint-UA_2021-05-19-m0.u139.p1.sent3	По-перше, я хочу в продовження свого колеги, що виступив.
ParlaMint-UA_2021-05-19-m0.u139.p1.sent4	Венеційська комісія у трьох своїх висновках однозначно вказала неправильність тверджень наших законопроектів стосовно того, що іноземні експерти, ревізори, інспектори чи члени конкурсної комісії можуть приймати участь у формуванні постійно діючих органів, в тому числі в системі судових установ.
ParlaMint-UA_2021-05-19-m0.u139.p1.sent5	Це було в трьох.
ParlaMint-UA_2021-05-19-m0.u139.p1.sent6	Я нагадаю, що лише Президент звернувся, вони однозначно сказали, що Президент не прав, він познущався з Конституційного Суду і інше, недопустимо будь-який вплив на судову владу.
ParlaMint-UA_2021-05-19-m0.u139.p2.sent1	По-друге, хочу вам сказати, що якщо виходити з Конституції, то почитайте, судова влада працює автономно як самостійна гілка державної влади, і виконавча влада чи президентська гвардія, вертикаль, не мають право в неї вмішуватися.
ParlaMint-UA_2021-05-19-m0.u139.p3.sent1	То що ж ми робимо, коли ми створюємо, інспекторів, пропонуємо?
ParlaMint-UA_2021-05-19-m0.u139.p3.sent2	То що ми створюємо, коли ми заводимо іноземців, причому з посилання на те, що оскільки ми є донорами, ми платимо гроші вам, то ми повинні приймати участь у підборі кадрів Вищої ради правосуддя?
ParlaMint-UA_2021-05-19-m0.u139.p4.sent1	Я хочу вас проінформувати, що стаття 131 Конституції визнає Вищу раду правосуддя конституційним органом, який самостійно має вирішувати, корпоративно у всій системі судових установ, що таке управління судовою владою.
ParlaMint-UA_2021-05-19-m0.u139.p4.sent2	А у нас судова влада під каблуком президентської вертикалі, і тим більше виконавчої.
ParlaMint-UA_2021-05-19-m0.u140.p1.sent1	Дякую.
ParlaMint-UA_2021-05-19-m0.u140.p2.sent1	Шановні колеги, чи бажає ще хтось виступити?
ParlaMint-UA_2021-05-19-m0.u140.p2.sent2	Я бачу одного народного депутата Полякова.
ParlaMint-UA_2021-05-19-m0.u140.p2.sent3	Тоді я надав йому слово.
ParlaMint-UA_2021-05-19-m0.u140.p2.sent4	І прошу запросити народних депутатів у залу, ми будемо після цього переходити до голосування.
ParlaMint-UA_2021-05-19-m0.u140.p3.sent1	Слово надається народному депутату Полякову Антону Едуардовичу.
ParlaMint-UA_2021-05-19-m0.u140.p3.sent2	Будь ласка.
ParlaMint-UA_2021-05-19-m0.u141.p1.sent1	Шановні колеги, ви подивіться, будь ласка, що ви зараз збираєтеся прийняти.
ParlaMint-UA_2021-05-19-m0.u141.p1.sent2	Ви зараз збираєтеся допомогти узурпувати владу Президенту Зеленському.
ParlaMint-UA_2021-05-19-m0.u141.p1.sent3	Ви робите з нього ще одного диктатора, який, я не знаю, куди втече.
ParlaMint-UA_2021-05-19-m0.u141.p1.sent4	Тому що він почав з Конституційного Суду, коли йому щось не сподобалось, коли КСУ мали признати, заблокувати земельний законопроект та інші перли, які видавала ця Верховна Рада із "Слугами народу".
ParlaMint-UA_2021-05-19-m0.u141.p1.sent5	Потім ОАСК був, коли ми мали отримати першого президента-корупціонера в історії України.
ParlaMint-UA_2021-05-19-m0.u141.p1.sent6	А зараз діло дійшло до ВРП.
ParlaMint-UA_2021-05-19-m0.u141.p1.sent7	Там повністю знищуються функції парламенту щодо ВРП, щодо контролювання та призначення всіх членів ВРП.
ParlaMint-UA_2021-05-19-m0.u141.p1.sent8	Це в парламентсько-президентській республіці.
ParlaMint-UA_2021-05-19-m0.u141.p2.sent1	Ви не слухайте пана Федора, що він тут розповідає про якісь гарні речі, тому що відповідати за це все будете ви та ваш Президент, який отримає за перевищення своїх повноважень строк.
ParlaMint-UA_2021-05-19-m0.u142.p1.sent1	Шановні колеги, я запрошую народних депутатів зайняти свої місця, ми переходимо до голосування.
ParlaMint-UA_2021-05-19-m0.u142.p2.sent1	Я ставлю на голосування пропозицію комітету прийняти за основу з пропозицією комітету щодо врахування запропонованих уточнень при підготовці до другого читання згідно з першою частиною статті 116 Регламенту проект Закону про внесення змін до деяких законів України щодо порядку обрання (призначення) на посади членів Вищої ради правосуддя та діяльності дисциплінарних інспекторів Вищої ради правосуддя (реєстраційний номер законопроекту 5068).
ParlaMint-UA_2021-05-19-m0.u142.p3.sent1	Готові до голосування?
ParlaMint-UA_2021-05-19-m0.u142.p3.sent2	Прошу підтримати та проголосувати.
ParlaMint-UA_2021-05-19-m0.u142.p4.sent1	За-245
ParlaMint-UA_2021-05-19-m0.u142.p5.sent1	Рішення прийнято.
ParlaMint-UA_2021-05-19-m0.u142.p6.sent1	Покажіть по фракціях, будь ласка.
ParlaMint-UA_2021-05-19-m0.u142.p7.sent1	Шановні колеги, надійшла заява від двох фракцій з перервою із заміною на виступ.
ParlaMint-UA_2021-05-19-m0.u142.p8.sent1	Будь ласка, Петро Олексійович Порошенко.
ParlaMint-UA_2021-05-19-m0.u143.p1.sent1	Шановний пане головуючий!
ParlaMint-UA_2021-05-19-m0.u143.p1.sent2	Шановні колеги!
ParlaMint-UA_2021-05-19-m0.u143.p1.sent3	Зараз ми перейдемо до розгляду надважливої Постанови про створення Тимчасової слідчої комісії по так званим "вагнерівцям" - російської терористичної організації, яка складається з десятків тисяч терористів, на совісті якої знаходяться тисячі українців, які загинули: літак МН17, Іл-76 під Луганським аеропортом, Ан-26, катування українців в полоні і багато інших злочинів.
ParlaMint-UA_2021-05-19-m0.u143.p2.sent1	Більше року монобільшість не дає своїх представників, перешкоджаючи створенню цієї Тимчасової слідчої комісії, де-факто стаючи на бік ворога.
ParlaMint-UA_2021-05-19-m0.u143.p3.sent1	Хочу нагадати, вони будуть зараз просовувати свою комісію.
ParlaMint-UA_2021-05-19-m0.u143.p3.sent2	Тимчасові слідчі комісії – це конституційний механізм опозиції для парламентського контролю.
ParlaMint-UA_2021-05-19-m0.u143.p3.sent3	Влада має правоохоронні, наглядові органи для того, щоби реалізовувати ту інформацію, якою вона володіє.
ParlaMint-UA_2021-05-19-m0.u143.p4.sent1	Я був шокований, коли зараз журналісти оприлюднили інструкції з Офісу Президента народним депутатам монобільшості, які наказують не голосувати за комісію ТСК і голосувати за Єгорку з дерибаном 750 мільйонів у вигляді хабара.
ParlaMint-UA_2021-05-19-m0.u143.p4.sent2	Коли ще більше було приниження парламенту?
ParlaMint-UA_2021-05-19-m0.u143.p4.sent3	Я ще раз кажу, друзі, ми маємо об’єднатися і захистити вибір народу.
ParlaMint-UA_2021-05-19-m0.u143.p5.sent1	Я хочу твердо наголосити, що ми маємо захищати не "крота" у вищому політичному керівництві держави, яке спочатку заперечувало сам факт проведення цієї операції.
ParlaMint-UA_2021-05-19-m0.u143.p5.sent2	І я як п’ятий Президент і колишній Верховний Головнокомандувач вимушений був розкрити інформацію, що саме я санкціонував в співпраці з міжнародними партнерами цю операцію, яку назвали блискучою операцією українських спецслужб.
ParlaMint-UA_2021-05-19-m0.u143.p6.sent1	І на сьогоднішній день я хочу наголосити: не бійтеся, щоб хтось від влади постраждав.
ParlaMint-UA_2021-05-19-m0.u143.p6.sent2	Бійтеся, що постраждає Україна, що буде підірваний авторитет нашого міжнародного співробітництва спецслужб, а нам зараз це конче потрібно для того, щоб зупинити російську навалу і російський наступ.
ParlaMint-UA_2021-05-19-m0.u143.p7.sent1	Я закликаю в першу чергу представників монобільшості.
ParlaMint-UA_2021-05-19-m0.u143.p7.sent2	Це історичне голосування, і від цього залежить в тому числі і те, як вас будуть згадувати.
ParlaMint-UA_2021-05-19-m0.u143.p7.sent3	Підтримайте Постанову "Вагнера", підтримайте наші спецслужби, підтримайте те, що злочинці мають бути покарані, в тому числі і Гаазьким судом, включно з Путіним.
ParlaMint-UA_2021-05-19-m0.u143.p8.sent1	Дякую і слава Україні!
ParlaMint-UA_2021-05-19-m0.u144.p1.sent1	Шановні колеги, ми переходимо до розгляду питання проекту Постанови про утворення Тимчасової слідчої комісії Верховної Ради України з питань розслідування оприлюднених у засобах масової інформації фактів можливих протиправних дій посадових осіб, що могли призвести до уникнення кримінальної відповідальності членами "приватної військової компанії Вагнера" та нанесення шкоди національним інтересам України (реєстраційний номер проекту 4105).
ParlaMint-UA_2021-05-19-m0.u144.p2.sent1	Перед цим ми повинні проголосувати за розгляд цього питання по скороченій процедурі.
ParlaMint-UA_2021-05-19-m0.u144.p2.sent2	Для цього нам потрібно набрати 150 голосів.
ParlaMint-UA_2021-05-19-m0.u144.p3.sent1	Готові голосувати?
ParlaMint-UA_2021-05-19-m0.u144.p3.sent2	Голосуємо за розгляд питання по скороченій процедурі.
ParlaMint-UA_2021-05-19-m0.u144.p3.sent3	Прошу підтримати та проголосувати.
ParlaMint-UA_2021-05-19-m0.u144.p4.sent1	За-171
ParlaMint-UA_2021-05-19-m0.u144.p5.sent1	Рішення прийнято.
ParlaMint-UA_2021-05-19-m0.u144.p5.sent2	Ми розглядаємо це питання за скороченою процедурою.
ParlaMint-UA_2021-05-19-m0.u144.p6.sent1	Доповідає народний депутат України Костенко Роман Васильович.
ParlaMint-UA_2021-05-19-m0.u144.p6.sent2	Будь ласка, автор цієї постанови.
ParlaMint-UA_2021-05-19-m0.u145.p1.sent1	Шановні колеги, нарешті ми домоглися того, що ця постанова внесена в зал. І у разі її прийняття суспільство зможе дізнатися правду, чи була зрада у вищому керівництві держави і чи були зраджені наші розвідники.
ParlaMint-UA_2021-05-19-m0.u145.p2.sent1	І тут взагалі питання не політичне, тут питання національної безпеки і ролі в цьому парламенту.
ParlaMint-UA_2021-05-19-m0.u145.p2.sent2	Тому що парламент – це та інституція, яка обрана народом, зокрема, і для того, щоб здійснювати контроль за урядом і за Президентом, а також виправляти їх помилки.
ParlaMint-UA_2021-05-19-m0.u145.p3.sent1	Я вважаю, що створення цієї тимчасової слідчої комісії покаже нашому суспільству, міжнародним партнерам про те, що Україна є демократичною державою, в якій парламент адекватно реагує на всі виклики національній безпеці.
ParlaMint-UA_2021-05-19-m0.u145.p3.sent2	Ми повинні захищати своїх розвідників, які кожного дня ризикують своїм життям заради збереження нашої країни.
ParlaMint-UA_2021-05-19-m0.u145.p3.sent3	Ми повинні показати нашим офіцерам, що ми нікому не дамо їх зрадити.
ParlaMint-UA_2021-05-19-m0.u145.p4.sent1	Тому, шановні колеги, ми повинні, ще раз закликаю всіх об’єднатись саме навколо цієї тимчасової слідчої комісії, проголосувати її, виявити, чи була зрада в Офісі Президента.
ParlaMint-UA_2021-05-19-m0.u145.p4.sent2	І один раз і назавжди поставити крапку в цьому питанні.
ParlaMint-UA_2021-05-19-m0.u145.p5.sent1	Дякую за увагу.
ParlaMint-UA_2021-05-19-m0.u145.p5.sent2	Прошу підтримки цієї Постанови 4105.
ParlaMint-UA_2021-05-19-m0.u145.p5.sent3	Дякую.
ParlaMint-UA_2021-05-19-m0.u146.p1.sent1	Дякую.
ParlaMint-UA_2021-05-19-m0.u146.p2.sent1	До слова запрошується голова Комітету з питань Регламенту, депутатської етики та організації роботи Верховної Ради України Сергій Віталійович Кальченко.
ParlaMint-UA_2021-05-19-m0.u146.p2.sent2	Будь ласка, Сергій Віталійович.
ParlaMint-UA_2021-05-19-m0.u147.p1.sent1	Шановна президія, шановні народні депутати!
ParlaMint-UA_2021-05-19-m0.u147.p1.sent2	Регламентний комітет на своєму засіданні розглянув проект Постанови про утворення Тимчасової слідчої комісії Верховної Ради України з питань розслідування оприлюднених у ЗМІ фактів можливих протиправних дій посадових осіб, що могли призвести до уникнення кримінальної відповідальності членами "приватної військової компанії Вагнера" та нанесення шкоди національним інтересам України (реєстраційний номер 4105).
ParlaMint-UA_2021-05-19-m0.u147.p2.sent1	Згідно з пропозиціями фракцій до персонального складу цієї комісії пропонуються представники фракцій: партії "Голос", партії "Європейська солідарність" і Всеукраїнського об’єднання "Батьківщина".
ParlaMint-UA_2021-05-19-m0.u147.p2.sent2	Від інших фракцій політичних партій, депутатських груп пропозиції щодо кількісного, персонального складу цієї Тимчасової слідчої комісії не надійшли.
ParlaMint-UA_2021-05-19-m0.u147.p2.sent3	В проекті постанови представники цих фракцій відсутні.
ParlaMint-UA_2021-05-19-m0.u147.p3.sent1	Регламентний комітет прийняв рішення рекомендувати Верховній Раді визначитися щодо проекту Постанови 4105 шляхом голосування з урахуванням зауважень комітету.
ParlaMint-UA_2021-05-19-m0.u147.p3.sent2	Зокрема, комітет звернув увагу на редакційні неточності в оформленні проекту постанови, а саме в пункті 4 слово "встановити" потрібно замінити на слово "визначити" і виключити слово "груп".
ParlaMint-UA_2021-05-19-m0.u147.p4.sent1	Окрім цього, регламентний комітет звернув увагу, що фракцією політичної партії "Європейська солідарність" запропоновано обрати заступником голови цієї Тимчасової слідчої комісії народного депутата Гончаренка, якого також запропоновано до складу Тимчасової комісії, реєстраційний номер того проекту постанови – 2451.
ParlaMint-UA_2021-05-19-m0.u147.p5.sent1	Принагідно зазначу, що той проект постанови був відкликаний, внесений доопрацьований, і так само був розглянутий регламентним комітетом.
ParlaMint-UA_2021-05-19-m0.u147.p6.sent1	Отже, нагадую, що згідно з положеннями Регламенту і Закону про тимчасові слідчі комісії, тимчасові спеціальні комісії народний депутат може бути обраний лише до складу однієї комісії.
ParlaMint-UA_2021-05-19-m0.u147.p7.sent1	Дякую.
ParlaMint-UA_2021-05-19-m0.u148.p1.sent1	Дякую, Сергій Віталійович.
ParlaMint-UA_2021-05-19-m0.u148.p2.sent1	Шановні колеги, є необхідність обговорення?
ParlaMint-UA_2021-05-19-m0.u148.p2.sent2	Є. Прошу.
ParlaMint-UA_2021-05-19-m0.u148.p2.sent3	Є, так?
ParlaMint-UA_2021-05-19-m0.u148.p2.sent4	Є.
ParlaMint-UA_2021-05-19-m0.u148.p2.sent5	Тоді я прошу записатися: два – за, два – проти.
ParlaMint-UA_2021-05-19-m0.u148.p3.sent1	Народний депутат Лозинський Роман Михайлович, фракція політичної партії "Голос".
ParlaMint-UA_2021-05-19-m0.u148.p3.sent2	Будь ласка.
ParlaMint-UA_2021-05-19-m0.u148.p4.sent1	Рахманін Сергій Іванович, будь ласка.
ParlaMint-UA_2021-05-19-m0.u149.p1.sent1	Шановні колеги, друзі, я звертаюся, власне, до тих, кого вважаю своїми друзями незалежно від фракційної приналежності.
ParlaMint-UA_2021-05-19-m0.u149.p1.sent2	Народний депутат – це таке окреме спеціальне звання, яке делегує вам дуже великий ступінь свободи і незалежності, і необхідно дрібочку сумління.
ParlaMint-UA_2021-05-19-m0.u149.p2.sent1	Я звертаю увагу, що відповідно до Конституції, незалежно від того, ви обиралися за списками партії чи за мажоритарним округом, ви називаєтесь народним депутатом, ви представляєте весь народ.
ParlaMint-UA_2021-05-19-m0.u149.p2.sent2	Народний депутат – це єдина фізична особа, яка, крім Президента, має право законодавчої ініціативи.
ParlaMint-UA_2021-05-19-m0.u149.p2.sent3	Кожен з вас має право представляти народ і пропонувати народу.
ParlaMint-UA_2021-05-19-m0.u149.p3.sent1	Це дуже просте питання, це питання, яке насправді є маркером для вас, наскільки ви є вільним, наскільки ви є сумлінням і наскільки ви є незалежним.
ParlaMint-UA_2021-05-19-m0.u149.p3.sent2	Це дуже просто – натиснути кнопку "за", згадавши, які принципи ви відстоювали на Майдані, які принципи ви відстоювали на фронті, як ви жили і як ви будете дивитися в очі своїм колегам і своїм виборцям.
ParlaMint-UA_2021-05-19-m0.u149.p3.sent3	Це насправді просто натиснути кнопку "за".
ParlaMint-UA_2021-05-19-m0.u150.p1.sent1	Дякую.
ParlaMint-UA_2021-05-19-m0.u150.p2.sent1	Будь ласка, Бужанський Максим Аркадійович замість Марчука Ігоря Петровича.
ParlaMint-UA_2021-05-19-m0.u151.p1.sent1	Шановні колеги, я нагадаю вам, що півтора року тому Верховна Рада не змогла створити ТСК з приводу загибелі людей в Одесі.
ParlaMint-UA_2021-05-19-m0.u151.p1.sent2	Не змогла, пообіцяла повернутися до цього питання, визначити, хто винен в загибелі людей, але якось не сталося.
ParlaMint-UA_2021-05-19-m0.u151.p1.sent3	Мабуть, це не важливе питання вже 7 років, хто вбив людей та за що, та як.
ParlaMint-UA_2021-05-19-m0.u151.p1.sent4	А зараз ми спостерігаємо спроби двох політичних сил використати, я навіть не кажу ситуацію, їхню думку про те, що могло відбутися, заради політичних спекуляцій.
ParlaMint-UA_2021-05-19-m0.u151.p2.sent1	Ще раз підкреслюю, це відверті спекуляції на питанні національної безпеки країни.
ParlaMint-UA_2021-05-19-m0.u151.p2.sent2	Я за те, щоб захищати нашу національну безпеку всіма способами, але я проти спекуляцій.
ParlaMint-UA_2021-05-19-m0.u151.p2.sent3	І всі ми добре знаємо, що це тільки політичні ігри.
ParlaMint-UA_2021-05-19-m0.u151.p2.sent4	Тому я пропоную вам не підтримувати цю постанову, не слухати те, що вам кажуть.
ParlaMint-UA_2021-05-19-m0.u151.p2.sent5	Там вже винесений вирок, заздалегідь винесений вирок.
ParlaMint-UA_2021-05-19-m0.u151.p2.sent6	Ми в такі ігри не граємо з нацбезпекою.
ParlaMint-UA_2021-05-19-m0.u151.p3.sent1	Дякую.
ParlaMint-UA_2021-05-19-m0.u152.p1.sent1	Слово надається народній депутатці Славицькій Антоніні Керимівні, оскільки народний депутат Євтушок не буде брати слово.
ParlaMint-UA_2021-05-19-m0.u152.p2.sent1	Будь ласка, Бурміч Анатолій Петрович.
ParlaMint-UA_2021-05-19-m0.u153.p1.sent1	Анатолій Бурміч, "Опозиційна платформа - За життя".
ParlaMint-UA_2021-05-19-m0.u153.p1.sent2	Шановні колеги, вже останні кілька місяців ми чуємо і у засобах масової інформації, і на різних виступах - всюди, від кого тільки ми не чуємо: були "вагнерівці" чи не були "вагнерівці", зрада була чи не була?
ParlaMint-UA_2021-05-19-m0.u153.p1.sent3	Я думаю, що треба в цій історії поставити крапку.
ParlaMint-UA_2021-05-19-m0.u153.p1.sent4	Особливо мені дуже цікаво, і я на місці влади обов’язково таку тимчасову комісію зробив би для того, щоб розібратись.
ParlaMint-UA_2021-05-19-m0.u153.p2.sent1	Якщо була зрада, то треба позбавитись цих зрадників і посадити в тюрму за те, якщо вони це зробили.
ParlaMint-UA_2021-05-19-m0.u153.p2.sent2	Якщо зради не було, то, звісно, заткнути роти і не спекулювати цією інформацією.
ParlaMint-UA_2021-05-19-m0.u153.p3.sent1	Особисто для мене як для людини, яка пропрацювала не один десяток років в органах безпеки, і проходило через мої руки дуже багато і оперативних, і кримінальних справ, особливо для мене дуже цікаво: все-таки ця робота проводилась в рамках оперативно-розшукової справи, і ким, спільно з кимось чи самостійно?
ParlaMint-UA_2021-05-19-m0.u153.p3.sent2	Це перше.
ParlaMint-UA_2021-05-19-m0.u153.p4.sent1	Друге: були "вагнерівці" чи це були заробітчани?
ParlaMint-UA_2021-05-19-m0.u153.p4.sent2	Чому?
ParlaMint-UA_2021-05-19-m0.u153.p4.sent3	Тому що "вагнерівці" – це приватна армія.
ParlaMint-UA_2021-05-19-m0.u153.p4.sent4	Вона супроводжується обов’язково спецслужбами, обов’язково Міністерством оборони.
ParlaMint-UA_2021-05-19-m0.u153.p4.sent5	То все-таки що це було?
ParlaMint-UA_2021-05-19-m0.u153.p4.sent6	У них є своя зброя, свої літаки і таке інше.
ParlaMint-UA_2021-05-19-m0.u153.p4.sent7	Чи це все-таки були заробітчани?
ParlaMint-UA_2021-05-19-m0.u153.p4.sent8	Мені цікаво теж.
ParlaMint-UA_2021-05-19-m0.u153.p4.sent9	У мене є своя думка, свої висновки, я їх робити не буду.
ParlaMint-UA_2021-05-19-m0.u153.p4.sent10	Я просто ставлю питання.
ParlaMint-UA_2021-05-19-m0.u153.p5.sent1	Далі.
ParlaMint-UA_2021-05-19-m0.u153.p5.sent2	Була зрада чи ні?
ParlaMint-UA_2021-05-19-m0.u153.p5.sent3	Це був фейк чи все-таки були дії?
ParlaMint-UA_2021-05-19-m0.u153.p5.sent4	Тому я вважаю, що в рамках тимчасової слідчої комісії треба зібрати фахівців і дійсно розібратися: або було, або не було.
ParlaMint-UA_2021-05-19-m0.u153.p5.sent5	І поставити крапку в цьому.
ParlaMint-UA_2021-05-19-m0.u153.p5.sent6	Щоб різні журналісти і сумнівні організації по розслідуванню не заробляли на цьому і не розхитували у нас ні владу, ні опозицію, ні суспільство.
ParlaMint-UA_2021-05-19-m0.u153.p5.sent7	Просто щоб ми жили і знали де правда.
ParlaMint-UA_2021-05-19-m0.u153.p6.sent1	Особисто я буду підтримувати створення такої комісії для того, щоб.
ParlaMint-UA_2021-05-19-m0.u154.p1.sent1	Дякую.
ParlaMint-UA_2021-05-19-m0.u154.p2.sent1	Шановні колеги, ще одна фракція з мотивів.
ParlaMint-UA_2021-05-19-m0.u154.p2.sent2	І переходимо до голосування.
ParlaMint-UA_2021-05-19-m0.u154.p2.sent3	Ще буде хтось з мотивів, так?
ParlaMint-UA_2021-05-19-m0.u154.p3.sent1	Ар’єв буде з мотивів, я бачу.
ParlaMint-UA_2021-05-19-m0.u154.p3.sent2	Добре.
ParlaMint-UA_2021-05-19-m0.u154.p3.sent3	Тоді, будь ласка, Євтушок - 1 хвилина, Ар’єв – 1 хвилина.
ParlaMint-UA_2021-05-19-m0.u154.p3.sent4	Будь ласка.
ParlaMint-UA_2021-05-19-m0.u155.p1.sent1	Дякую, пане головуючий.
ParlaMint-UA_2021-05-19-m0.u155.p2.sent1	Сергій Євтушок, фракція "Батьківщина", Рівненщина.
ParlaMint-UA_2021-05-19-m0.u155.p2.sent2	Шановні колеги, ми маємо на розгляді в порядку денному два проекти постанови.
ParlaMint-UA_2021-05-19-m0.u155.p2.sent3	До першого, який зараз ми розглядаємо, фракція "Батьківщина" надала свою кандидатуру і буде представляти в цій комісії фракцію Сергій Євтушок, тобто я.
ParlaMint-UA_2021-05-19-m0.u155.p3.sent1	Вважаю, що ми, оскільки говоримо про основи національної безпеки нашої країни, маємо, якщо навіть ця постанова не набере більшості, а треба, я нагадаю, по процедурі 150 голосів, утворити все ж таки, адже питання є настільки величним і резонансним і має величний запит суспільства, маємо все-так розслідувати ці справи.
ParlaMint-UA_2021-05-19-m0.u155.p3.sent2	В засіданні комітету представники іншої комісії, Мар’яна Безугла і Давид Арахамія, пообіцяли також, що будуть одним із першим питань розглядати питання "вагнерівців".
ParlaMint-UA_2021-05-19-m0.u155.p3.sent3	"Батьківщина" голосує і за першу комісію, і за другу комісію.
ParlaMint-UA_2021-05-19-m0.u155.p4.sent1	Дякую.
ParlaMint-UA_2021-05-19-m0.u156.p1.sent1	Дякую.
ParlaMint-UA_2021-05-19-m0.u156.p2.sent1	Будь ласка, Ар’єв Володимир.
ParlaMint-UA_2021-05-19-m0.u157.p1.sent1	На вас зараз дивляться убиті українські десантники і льотчики, яких вбивали російські найманці "вагнерівці" у 2014 році.
ParlaMint-UA_2021-05-19-m0.u157.p1.sent2	На вас сьогодні дивляться працівники, чесні офіцери спецслужб, які були принижені тим, що їхня робота, надзвичайно складна, була злита в один момент.
ParlaMint-UA_2021-05-19-m0.u157.p2.sent1	Я як народний депутат і журналіст свого часу викрив брехню і СБУ, і Офісу Президента України про те, що цієї спецоперації не було, надавши всі необхідні документи для цього.
ParlaMint-UA_2021-05-19-m0.u157.p2.sent2	То скажіть, будь ласка, всі люди і родини загиблих, і офіцери, і всі інші не мають права знати правду?
ParlaMint-UA_2021-05-19-m0.u157.p2.sent3	Не бійтеся цієї правди, вона все одно буде, коли Bellingcat видасть своє розслідування.
ParlaMint-UA_2021-05-19-m0.u157.p2.sent4	Не бійтеся сьогодні ваших есемесок і проголосуйте за те, щоб ми сьогодні перед світом показали себе сміливими, тому що правда вона все одно вилізе, а Україна буде зганьблена.
ParlaMint-UA_2021-05-19-m0.u157.p2.sent5	Тому давайте перш за все подумаємо і про Україну і про.
ParlaMint-UA_2021-05-19-m0.u158.p1.sent1	Дякую.
ParlaMint-UA_2021-05-19-m0.u158.p2.sent1	Народний депутат Рудик.
ParlaMint-UA_2021-05-19-m0.u158.p2.sent2	Після цього ще Шахов - і переходимо до голосування.
ParlaMint-UA_2021-05-19-m0.u159.p1.sent1	Тимчасова слідча комісія – це колегіальний орган, створений з числа народних депутатів на певний період, метою діяльності якої є розслідування з питань соціально значущих.
ParlaMint-UA_2021-05-19-m0.u159.p2.sent1	16 січня 20-го року у Верховній Раді України був зареєстрований проект створення ТСК з питань розслідування вбивства журналіста Шеремета.
ParlaMint-UA_2021-05-19-m0.u159.p2.sent2	В травні профільний комітет виніс проект Постанови про створення цієї ТСК до нашої зали.
ParlaMint-UA_2021-05-19-m0.u159.p2.sent3	І по сьогоднішній день - о диво! - її ніхто не розглядає.
ParlaMint-UA_2021-05-19-m0.u159.p3.sent1	Вісім місяців тому на весь світ прогриміла справа про "вагнерівців".
ParlaMint-UA_2021-05-19-m0.u159.p3.sent2	І ми тільки сьогодні, через вісім місяців, розглядаємо справу, про яку секретар РНБО сказав: "у нас немає ніяких даних, тому і не розглядаємо".
ParlaMint-UA_2021-05-19-m0.u159.p4.sent1	Мені "до лампочки", як буде називатися ТСК.
ParlaMint-UA_2021-05-19-m0.u159.p4.sent2	Мені "до лампочки", хто буде її головою.
ParlaMint-UA_2021-05-19-m0.u159.p4.sent3	Але давайте здійснювати свій парламентський контроль за значущими, резонансними справами, яких вимагає суспільство.
ParlaMint-UA_2021-05-19-m0.u160.p1.sent1	Будь ласка, Шахов.
ParlaMint-UA_2021-05-19-m0.u160.p1.sent2	Після цього переходимо до голосування.
ParlaMint-UA_2021-05-19-m0.u160.p2.sent1	Сергій Володимирович, будь ласка.
ParlaMint-UA_2021-05-19-m0.u161.p1.sent1	Шановні колеги, я повністю підтверджую слова Сергія Рудика з того, що сьогодні тимчасова слідча комісія не є дієвим механізмом для вирішення питань.
ParlaMint-UA_2021-05-19-m0.u161.p1.sent2	Три місяці тому була створена комісія, головою якої є Руслан Горбенко, секретарем - Сергій Вельможний, і ще 15 народних депутатів, які дали на-гора висновок по пожежах в Луганській області, по вбивству людей, що треба карати і звільняти Гайдая зі своєї посади.
ParlaMint-UA_2021-05-19-m0.u161.p1.sent3	Вбивця сидить у військово-цивільній адміністрації і грабує область на мільярди гривень!
ParlaMint-UA_2021-05-19-m0.u161.p2.sent1	Сьогодні всі правоохоронні органи мовчать.
ParlaMint-UA_2021-05-19-m0.u161.p2.sent2	Малодушшя, брехня!
ParlaMint-UA_2021-05-19-m0.u161.p2.sent3	І сьогодні ніхто з влади не звертає на це увагу.
ParlaMint-UA_2021-05-19-m0.u161.p2.sent4	Це злочин і колаборація всередині нашої країни.
ParlaMint-UA_2021-05-19-m0.u161.p2.sent5	Зверніть, шановні колеги, на це увагу.
ParlaMint-UA_2021-05-19-m0.u161.p3.sent1	Повинен бути депутатський контроль і заборонення цим чиновникам сьогодні керувати в нашій державі.
ParlaMint-UA_2021-05-19-m0.u161.p3.sent2	Треба не просто відстороняти, а треба саджати негідників.
ParlaMint-UA_2021-05-19-m0.u162.p1.sent1	Дякую.
ParlaMint-UA_2021-05-19-m0.u162.p2.sent1	Шановні колеги, перед тим, як ми переходимо до голосування, я продовжую на 15 хвилин засідання Верховної Ради України.
ParlaMint-UA_2021-05-19-m0.u162.p3.sent1	Я ставлю на голосування проект Постанови про утворення Тимчасової слідчої комісії Верховної Ради України з питань розслідування оприлюднених у засобах масової інформації фактів можливих протиправних дій посадових осіб, що могли призвести до уникнення кримінальної відповідальності членами "приватної військової компанії Вагнера" та нанесення шкоди національним інтересам України (реєстраційний номер проекту 4105).
ParlaMint-UA_2021-05-19-m0.u162.p4.sent1	Шановні колеги, прошу голосувати.
ParlaMint-UA_2021-05-19-m0.u162.p5.sent1	За-97
ParlaMint-UA_2021-05-19-m0.u162.p6.sent1	Рішення не прийнято.
ParlaMint-UA_2021-05-19-m0.u162.p7.sent1	Покажіть по фракціям.
ParlaMint-UA_2021-05-19-m0.u162.p8.sent1	Шановні колеги, ми переходимо до проекту постанови.
ParlaMint-UA_2021-05-19-m0.u162.p8.sent2	Я не зобов’язаний зачитати, я зобов’язаний попросити показати, подивіться в Регламенті.
ParlaMint-UA_2021-05-19-m0.u162.p9.sent1	Далі йдемо.
ParlaMint-UA_2021-05-19-m0.u162.p9.sent2	Я переходжу до проекту Постанови про утворення Тимчасової слідчої комісії Верховної Ради України з розслідування можливих протиправних дій представників державної влади та інших осіб, що сприяли порушенню державного суверенітету та територіальної цілісності і несли загрозу національним інтересам та безпеці України (реєстраційний номер проекту 5243).
ParlaMint-UA_2021-05-19-m0.u162.p10.sent1	Шановні колеги, я пропоную розглянути це питання за скороченою процедурою, нам потрібно набрати 150 голосів.
ParlaMint-UA_2021-05-19-m0.u162.p10.sent2	Прошу підтримати та проголосувати.
ParlaMint-UA_2021-05-19-m0.u162.p11.sent1	За-237
ParlaMint-UA_2021-05-19-m0.u162.p12.sent1	Рішення прийнято.
ParlaMint-UA_2021-05-19-m0.u162.p13.sent1	Я ще раз кажу, я продовжую, але до завершення розгляду цього питання.
ParlaMint-UA_2021-05-19-m0.u162.p14.sent1	Я запрошую до слова народного депутата України Арахамію Давида Георгійовича, будь ласка.
ParlaMint-UA_2021-05-19-m0.u163.p1.sent1	Колеги, я буду дуже коротко.
ParlaMint-UA_2021-05-19-m0.u163.p1.sent2	У нас з самого початку була велика дискусія стосовно і інциденту з "вагнерівцями", і з усіма нескінченними "плівками Медведчука", які ми зараз дивимося в розслідуваннях пана Бігуса, і з попередніми плівками, які були опубліковані.
ParlaMint-UA_2021-05-19-m0.u163.p1.sent3	Всі ці моменти мають якісь ознаки, які можуть бути трактовані як маючі ознаки державної зради.
ParlaMint-UA_2021-05-19-m0.u163.p2.sent1	Враховуючи те, що у нас є маленькі фракції та групи і є реальний дефіцит депутатів, які можуть одночасно знаходитись в одній тимчасовій слідчій комісії, тому ми вирішили створити більш велику тимчасову комісію, яка може розглядати всі ці епізоди, я підкреслюю, всі ці епізоди.
ParlaMint-UA_2021-05-19-m0.u163.p3.sent1	І у нас є попередня домовленість з фракцією "Батьківщина", паном Євтушком, який тільки що доповідав, щоб після провалу попереднього голосування він долучиться.
ParlaMint-UA_2021-05-19-m0.u163.p4.sent1	І, наскільки мені було відомо, в одному із ефірів партія "Європейська солідарність" також сказала, що якщо та комісія, яка тільки що пройшла, вони нададуть свого кандидата.
ParlaMint-UA_2021-05-19-m0.u163.p4.sent2	Тому це буде репрезентативна комісія, яка може розглядати згідно з законом ці питання.
ParlaMint-UA_2021-05-19-m0.u163.p4.sent3	Прошу підтримати.
ParlaMint-UA_2021-05-19-m0.u163.p5.sent1	Дякую.
ParlaMint-UA_2021-05-19-m0.u164.p1.sent1	Дякую.
ParlaMint-UA_2021-05-19-m0.u164.p2.sent1	Слово надається голові Комітету з питань регламенту, депутатської етики та організації роботи Верховної Ради України Сергію Віталійовичу Кальченку.
ParlaMint-UA_2021-05-19-m0.u164.p2.sent2	Будь ласка, Сергій Віталійович.
ParlaMint-UA_2021-05-19-m0.u165.p1.sent1	Шановна президія, шановні народні депутати!
ParlaMint-UA_2021-05-19-m0.u165.p1.sent2	Регламентний комітет на своєму засіданні розглянув проект Постанови реєстраційний 5243.
ParlaMint-UA_2021-05-19-m0.u165.p1.sent3	Комітет прийняв рішення рекомендувати парламенту розглянути цей проект постанови і прийняти рішення відповідно до частини третьої статті 138 Регламенту з врахуванням зауважень комітету і пропозицій щодо уточнення редакції проекту Постанови.
ParlaMint-UA_2021-05-19-m0.u165.p2.sent1	Зокрема, комітет зауважив, що оформлення проекту постанови потребує редакційного уточнення в назві та основних завданнях ТСК, а саме: назву викласти в такій редакції:
ParlaMint-UA_2021-05-19-m0.u165.p2.sent2	"Про утворення Тимчасової слідчої комісії Верховної Ради України з питань розслідування можливих протиправних дій представників органів державної влади та інших осіб, що могли сприяти порушенню державного суверенітету, територіальної цілісності та недоторканності України, становити загрозу національній безпеці України".
ParlaMint-UA_2021-05-19-m0.u165.p3.sent1	Основні завдання викласти в такій редакції:
ParlaMint-UA_2021-05-19-m0.u165.p3.sent2	"Вивчення та розслідування фактів щодо можливого надання представниками органів державної влади України та іншими особами державі-агресору сприяння в протиправній діяльності проти основ національної безпеки України, виявлення загроз суверенітету, територіальній цілісності та недоторканності, обороноздатності, державній, економічній та інформаційній безпеці України, а також вжиття заходів для запобігання таким загрозам".
ParlaMint-UA_2021-05-19-m0.u165.p4.sent1	Дякую.
ParlaMint-UA_2021-05-19-m0.u166.p1.sent1	Дякую, Сергій Віталійович.
ParlaMint-UA_2021-05-19-m0.u166.p2.sent1	Шановні колеги, є необхідність обговорити?
ParlaMint-UA_2021-05-19-m0.u166.p2.sent2	Тільки я дуже хотів би, щоб ми вклалися і сьогодні проголосували.
ParlaMint-UA_2021-05-19-m0.u166.p2.sent3	Тоді прошу записатися: два – за, два – проти.
ParlaMint-UA_2021-05-19-m0.u166.p3.sent1	Слово надається народному депутату Устенку Олексію Олеговичу, фракція політичної партії "Слуга народу".
ParlaMint-UA_2021-05-19-m0.u167.p1.sent1	Прошу передати слово Давиду Арахамії.
ParlaMint-UA_2021-05-19-m0.u168.p1.sent1	Давид Арахамія, будь ласка.
ParlaMint-UA_2021-05-19-m0.u169.p1.sent1	Прошу пану Неклюдову передати.
ParlaMint-UA_2021-05-19-m0.u170.p1.sent1	Все.
ParlaMint-UA_2021-05-19-m0.u170.p1.sent2	Я два рази не можу передавати.
ParlaMint-UA_2021-05-19-m0.u170.p1.sent3	Дякую за зекономлений час.
ParlaMint-UA_2021-05-19-m0.u170.p2.sent1	Устінова Олександра Юріївна, фракція політичної партії "Голос".
ParlaMint-UA_2021-05-19-m0.u171.p1.sent1	Прошу передати слово Соломії Бобровській.
ParlaMint-UA_2021-05-19-m0.u172.p1.sent1	Соломія Бобровська, будь ласка.
ParlaMint-UA_2021-05-19-m0.u173.p1.sent1	Соломія Бобровська, фракція "Голос".
ParlaMint-UA_2021-05-19-m0.u173.p1.sent2	Ви знаєте, ми не будемо підтримувати створення даної ТСК.
ParlaMint-UA_2021-05-19-m0.u173.p1.sent3	А все тому, що на це є абсолютно об’єктивні і зрозумілі причини.
ParlaMint-UA_2021-05-19-m0.u173.p1.sent4	Тому що подібна ТСК насправді, яка тягне роботу, мабуть, всіх правоохоронних органів, починаючи від прокуратури і закінчуючи Службою безпеки, тягне на величезну, масштабну роботу.
ParlaMint-UA_2021-05-19-m0.u173.p1.sent5	Тільки вдумайтесь, про що вони говорять: "з розслідування можливих протиправних дій представників державної влади та інших осіб, що сприяли порушенню державного суверенітету".
ParlaMint-UA_2021-05-19-m0.u173.p1.sent6	З якого року ви будете досліджувати ці питання?
ParlaMint-UA_2021-05-19-m0.u173.p1.sent7	Який план дій?
ParlaMint-UA_2021-05-19-m0.u173.p1.sent8	Що ви запланували досліджувати?
ParlaMint-UA_2021-05-19-m0.u173.p1.sent9	Ліси на Луганщині, чи Балаклію, чи Ічню, чи в кінці кінців що, чи "п’яту колону" у Верховній Раді, чи захід Аксьонова сюди?
ParlaMint-UA_2021-05-19-m0.u173.p2.sent1	9 місяців вся міжнародна громадськість говорить про "вагнерівців".
ParlaMint-UA_2021-05-19-m0.u173.p2.sent2	І саме це створення ТСК розмиває фактично фокус, і ми не доб’ємося, я гарантую, ми не почуємо висновків щодо "вагнерівців", допоки нам, на жаль, Bellingcat не втичне носом і не покаже, хто буде винен.
ParlaMint-UA_2021-05-19-m0.u173.p2.sent3	А ви знаєте, окупанти – це страшно.
ParlaMint-UA_2021-05-19-m0.u173.p2.sent4	А колаборанти, які сидять в Офісі Президента, це вдвічі страшніше.
ParlaMint-UA_2021-05-19-m0.u173.p2.sent5	Ми категорично проти створення цієї ТСК.
ParlaMint-UA_2021-05-19-m0.u174.p1.sent1	Дякую.
ParlaMint-UA_2021-05-19-m0.u174.p2.sent1	Я запрошую до слова.
ParlaMint-UA_2021-05-19-m0.u174.p2.sent2	Хто буде?
ParlaMint-UA_2021-05-19-m0.u174.p2.sent3	Олексій Олексійович Гончаренко, будь ласка, "Європейська солідарність".
ParlaMint-UA_2021-05-19-m0.u175.p1.sent1	Олексій Гончаренко, "Європейська солідарність".
ParlaMint-UA_2021-05-19-m0.u175.p1.sent2	Тільки що було провалено насправді створення Тимчасової слідчої комісії по "вагнерівцям", тому що влада боїться цього розслідування.
ParlaMint-UA_2021-05-19-m0.u175.p1.sent3	Тому що в цьому розслідуванні вона розуміє, що вийде на саму себе, і тому зараз нам підсовують обманку: начебто давайте створимо комісію щодо розслідування можливих протиправних дій представників державної влади та інших осіб, що сприяли порушенню і несли.
ParlaMint-UA_2021-05-19-m0.u175.p1.sent4	Друзі, це з часів Хмельниччини ми будемо розглядати чи з якого часу?
ParlaMint-UA_2021-05-19-m0.u175.p1.sent5	Можна було взагалі внести: про все погане, що є в державі.
ParlaMint-UA_2021-05-19-m0.u175.p2.sent1	Подивіться на склад цієї ТСК, хто в ній: в ній заступник від ОПЗЖ.
ParlaMint-UA_2021-05-19-m0.u175.p2.sent2	Та, може, одразу поставити Медведчука заступником, який під "дворцовим" арештом у вас знаходиться?
ParlaMint-UA_2021-05-19-m0.u175.p2.sent3	І це про передачу інформації зрадницької державі-агресору.
ParlaMint-UA_2021-05-19-m0.u175.p3.sent1	Це ганьба, що ви наробили, ви обманюєте людей.
ParlaMint-UA_2021-05-19-m0.u175.p3.sent2	Ви на кожному ефірі обіцяли, що створите комісію, яка дослідить ситуацію.
ParlaMint-UA_2021-05-19-m0.u175.p3.sent3	Ви створюєте обманку для того, щоб поховати цю справу, для того, щоб ніколи народ не дізнався, хто з найближчого оточення Зеленського "злив" операцію по затриманню "вагнерівців", хто є зрадником.
ParlaMint-UA_2021-05-19-m0.u175.p3.sent4	А якщо прикриваєте зрадника, це означає, що ви всі – зрадники.
ParlaMint-UA_2021-05-19-m0.u176.p1.sent1	Слово надається народному депутату Полякову Антону Едуардовичу, депутатська група "Партії "За майбутнє".
ParlaMint-UA_2021-05-19-m0.u177.p1.sent1	Шановні колеги, звичайно, можна було б продовжити риторику, яку щойно взяли наші колеги з "Голосу", з "Європейської солідарності", і продовжувати наполягати на тому, що тут – добрі, хороші, а там – погані люди, а набагато складніше взяти і проголосувати за створення цієї теж ТСК.
ParlaMint-UA_2021-05-19-m0.u177.p2.sent1	Я голосував за створення першої ТСК, але набрали 97 голосів.
ParlaMint-UA_2021-05-19-m0.u177.p2.sent2	Якщо зараз не буде 97 голосів за другу ТСК, вона теж може не відбутися.
ParlaMint-UA_2021-05-19-m0.u177.p2.sent3	А не простіше взяти участь особисту в її роботі, наполегливо відстоювати, щоби це питання було номером 1, а не номером 16, і довести свою правоту, і щоб все українське суспільство знало: причетний Президент Зеленський і його найближче оточення чи не причетний.
ParlaMint-UA_2021-05-19-m0.u177.p2.sent4	Мені здається, це було би правильніше.
ParlaMint-UA_2021-05-19-m0.u177.p3.sent1	Ви знаєте, в мене особисті стосунки, такі невизначені, до нового керівництва цієї можливої ТСК.
ParlaMint-UA_2021-05-19-m0.u177.p3.sent2	І що?
ParlaMint-UA_2021-05-19-m0.u177.p3.sent3	Говорив і повторюю в цьому залі ще раз: мені "до лампочки", хто буде головою, мені "до лампочки", хто буде в керівних органах тої ТСК, але мені не "до лампочки" до людей, які зроблять цю справу і доведуть до кінця, і поставлять всі крапки над "і".
ParlaMint-UA_2021-05-19-m0.u177.p3.sent4	Входьте, голосуйте, досліджуйте і беріть в цьому безпосередньо участь.
ParlaMint-UA_2021-05-19-m0.u177.p4.sent1	І ще.
ParlaMint-UA_2021-05-19-m0.u177.p4.sent2	Шановні колеги, давайте в цей зал вносити постанову по Шеремету.
ParlaMint-UA_2021-05-19-m0.u177.p4.sent3	16 місяців людина сиділа.
ParlaMint-UA_2021-05-19-m0.u177.p4.sent4	Хтось має понести за це відповідальність?
ParlaMint-UA_2021-05-19-m0.u177.p4.sent5	Три людини, дві з них – жінки, безвинно досліджуються, я не знаю, як іншим словом назвати.
ParlaMint-UA_2021-05-19-m0.u177.p4.sent6	Це не достатній суспільний інтерес, який має розглядатися в цьому парламенті?
ParlaMint-UA_2021-05-19-m0.u177.p5.sent1	Ставте на голосування на наступний пленарний день, і ми мусимо поставити крапку і в цьому, і в інших резонансних питаннях, яких від нас чекає суспільство.
ParlaMint-UA_2021-05-19-m0.u177.p6.sent1	Слава Україні!
ParlaMint-UA_2021-05-19-m0.u178.p1.sent1	Дякую.
ParlaMint-UA_2021-05-19-m0.u178.p2.sent1	Шановні колеги, хто ще бажає?
ParlaMint-UA_2021-05-19-m0.u178.p2.sent2	Шахов.
ParlaMint-UA_2021-05-19-m0.u178.p2.sent3	Я бачу, бачу, так.
ParlaMint-UA_2021-05-19-m0.u178.p2.sent4	Підходьте.
ParlaMint-UA_2021-05-19-m0.u178.p2.sent5	По одній хвилині.
ParlaMint-UA_2021-05-19-m0.u178.p2.sent6	Тільки, будь ласка, швидше.
ParlaMint-UA_2021-05-19-m0.u178.p3.sent1	Народний депутат Шахов.
ParlaMint-UA_2021-05-19-m0.u178.p3.sent2	Після цього від ОПЗЖ.
ParlaMint-UA_2021-05-19-m0.u179.p1.sent1	Шановні колеги, папір витримає все.
ParlaMint-UA_2021-05-19-m0.u179.p1.sent2	Строк давності, термін давності – 15 років.
ParlaMint-UA_2021-05-19-m0.u179.p1.sent3	Те, що назбиралося з цього залу, з інших пленарних засідань, все одно буде на поверхні.
ParlaMint-UA_2021-05-19-m0.u179.p1.sent4	Бо воно завжди спливає.
ParlaMint-UA_2021-05-19-m0.u179.p1.sent5	І покарання все одно знайде тих, хто зробив злочин: тих, хто грабує сьогодні державу; тих, хто спалює ліси, вбиває людей; тих, хто зробив колаборацію Луганській, Донецькій областей.
ParlaMint-UA_2021-05-19-m0.u179.p2.sent1	З цієї трибуни сьогодні говорив, що Апеляційний суд міста Києва вже виніс рішення, що незаконно були відмінені вибори на Луганщині та Донеччині.
ParlaMint-UA_2021-05-19-m0.u179.p2.sent2	Лишили мільйон людей повністю конституційного права собі обирати.
ParlaMint-UA_2021-05-19-m0.u179.p3.sent1	Також Тимчасова слідча комісія з пожежі на Луганщині зробила висновки, і вже треба з того крісла занести в тюрму негідників.
ParlaMint-UA_2021-05-19-m0.u179.p3.sent2	Але нуль.
ParlaMint-UA_2021-05-19-m0.u179.p4.sent1	Ще раз, папір витримає все.
ParlaMint-UA_2021-05-19-m0.u179.p4.sent2	І правда все ж таки.
ParlaMint-UA_2021-05-19-m0.u180.p1.sent1	Дякую.
ParlaMint-UA_2021-05-19-m0.u180.p2.sent1	Скорик Микола Леонідович.
ParlaMint-UA_2021-05-19-m0.u180.p2.sent2	І після цього переходимо до голосування, шановні колеги.
ParlaMint-UA_2021-05-19-m0.u180.p3.sent1	Будь ласка.
ParlaMint-UA_2021-05-19-m0.u180.p3.sent2	"Опозиційна платформа – За життя".
ParlaMint-UA_2021-05-19-m0.u181.p1.sent1	Народний депутат Скорик, фракція "Опозиційної платформи – За життя".
ParlaMint-UA_2021-05-19-m0.u181.p1.sent2	Більшість нашої фракції підтримала попередню Постанову щодо Тимчасової слідчої комісії щодо "вагнерівців".
ParlaMint-UA_2021-05-19-m0.u181.p1.sent3	Тому що ми з повагою відносимося до всього залу і вважаємо, що якщо пропонується тимчасова слідча комісія, вона має бути.
ParlaMint-UA_2021-05-19-m0.u181.p1.sent4	Але мені огидні ці ігри, які зараз йдуть і з попередньою комісією, і з цією.
ParlaMint-UA_2021-05-19-m0.u181.p2.sent1	Всі добре розуміють, що здійснюється політичний тиск на нашого однопартійця Віктора Медведчука, і ми маємо сказати: руки геть від Віктора Медведчука і стоп політичним репресіям.
ParlaMint-UA_2021-05-19-m0.u181.p2.sent2	Це перше.
ParlaMint-UA_2021-05-19-m0.u181.p3.sent1	А друге, якщо ви говорите про те, що мають бути тимчасові слідчі комісії, у нас які можуть бути злочини в державі і що ми можемо розслідувати?
ParlaMint-UA_2021-05-19-m0.u181.p3.sent2	Якщо ви не розслідували вбивства на Майдані, масові вбивства, які називаєте Революцією Гідності, якщо ви не розслідували масове вбивство людей 2 травня в Одесі, про що ви говорите?
ParlaMint-UA_2021-05-19-m0.u181.p3.sent3	Немає в цій державі ні закону, ні Конституції!
ParlaMint-UA_2021-05-19-m0.u181.p4.sent1	Дякую за увагу!
ParlaMint-UA_2021-05-19-m0.u182.p1.sent1	Дякую.
ParlaMint-UA_2021-05-19-m0.u182.p2.sent1	Шановні колеги, я ставлю на голосування прийняття в цілому з урахуванням пропозицій комітету проект Постанови про утворення Тимчасової слідчої комісії Верховної Ради України з розслідування можливих протиправних дій представників державної влади та інших осіб, що сприяли порушенню державного суверенітету та територіальної цілісності і несли загрозу національним інтересам та безпеці України (реєстраційний номер проекту 5243).
ParlaMint-UA_2021-05-19-m0.u182.p3.sent1	Ще раз повторюю, прийняття в цілому з урахуванням пропозицій комітету.
ParlaMint-UA_2021-05-19-m0.u182.p4.sent1	Готові голосувати?
ParlaMint-UA_2021-05-19-m0.u182.p5.sent1	Прошу підтримати та проголосувати.
ParlaMint-UA_2021-05-19-m0.u182.p6.sent1	За-252
ParlaMint-UA_2021-05-19-m0.u182.p7.sent1	Рішення прийнято.
ParlaMint-UA_2021-05-19-m0.u182.p8.sent1	Покажіть, будь ласка, по фракціях.
ParlaMint-UA_2021-05-19-m0.u182.p9.sent1	Пленарне засідання Верховної Ради України оголошую закритим.
ParlaMint-UA_2021-05-19-m0.u182.p9.sent2	Завтра ми продовжимо роботу о 10-й годині.
ParlaMint-UA_2021-05-19-m0.u182.p9.sent3	Дякую.
