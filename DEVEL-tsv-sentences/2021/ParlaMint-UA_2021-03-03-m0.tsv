id	text
ParlaMint-UA_2021-03-03-m0.u1.p1.sent1	Доброго дня, шановні колеги!
ParlaMint-UA_2021-03-03-m0.u1.p1.sent2	10 година.
ParlaMint-UA_2021-03-03-m0.u1.p1.sent3	Шановні народні депутати, прошу вас підготуватися до електронної реєстрації.
ParlaMint-UA_2021-03-03-m0.u1.p2.sent1	Я нагадую, що відповідно до останніх правил, які існують в нашому залі, після початку реєстрації необхідно доторкнутись до сенсорної кнопки.
ParlaMint-UA_2021-03-03-m0.u1.p2.sent2	Утримуючи сенсорну кнопку, натиснути на зелену кнопку "За" та тримати ці дві кнопки одночасно до кінця реєстрації, тобто до появи результатів на табло.
ParlaMint-UA_2021-03-03-m0.u1.p3.sent1	Шановні колеги, ви готові реєструватися?
ParlaMint-UA_2021-03-03-m0.u1.p3.sent2	Шановні колеги, перед тим, як ви почнете реєструватись, я ще раз.
ParlaMint-UA_2021-03-03-m0.u1.p3.sent3	Просто ми тут бачимо кількість голосів.
ParlaMint-UA_2021-03-03-m0.u1.p3.sent4	Так от, вони ідуть, ідуть, ідуть, і хтось в останній момент забирає пальці – і одразу мінус 5, 6, 7 чоловік випадає.
ParlaMint-UA_2021-03-03-m0.u1.p3.sent5	Тому дочікуйтеся кінцевих результатів на табло, домовились?
ParlaMint-UA_2021-03-03-m0.u1.p3.sent6	Готові реєструватись, шановні колеги?
ParlaMint-UA_2021-03-03-m0.u1.p4.sent1	Шановні колеги, давайте все-таки домовимося, 10 година – це 10 година, це початок нашого робочого дня.
ParlaMint-UA_2021-03-03-m0.u1.p4.sent2	Готові реєструватися?
ParlaMint-UA_2021-03-03-m0.u1.p4.sent3	Та я всюди бачу, що у всіх фракціях проблиски пустих місць.
ParlaMint-UA_2021-03-03-m0.u1.p5.sent1	Шановні колеги, прошу народних депутатів зареєструватися.
ParlaMint-UA_2021-03-03-m0.u1.p6.sent1	У залі зареєстровано 192 народні депутати.
ParlaMint-UA_2021-03-03-m0.u1.p6.sent2	Пленарне засідання Верховної Ради України оголошую відкритим.
ParlaMint-UA_2021-03-03-m0.u1.p7.sent1	Шановні народні депутати, відповідно до статті 25 Регламенту в середу ми маємо 30 хвилин для виступів народних депутатів з внесенням пропозицій, заяв і повідомлень.
ParlaMint-UA_2021-03-03-m0.u1.p8.sent1	Шановні колеги, прошу народних депутатів записатися на виступи.
ParlaMint-UA_2021-03-03-m0.u1.p9.sent1	Слово надається народній депутатці України Богуцькій Єлізаветі Петрівні, фракція політичної партія "Слуга народу".
ParlaMint-UA_2021-03-03-m0.u1.p9.sent2	Будь ласка.
ParlaMint-UA_2021-03-03-m0.u2.p1.sent1	Прошу передати слово Павлу Фролову.
ParlaMint-UA_2021-03-03-m0.u3.p1.sent1	Слово надається Фролову Павлу Валерійовичу.
ParlaMint-UA_2021-03-03-m0.u4.p1.sent1	Добрий день, шановні колеги!
ParlaMint-UA_2021-03-03-m0.u4.p1.sent2	Я хочу поінформувати, що вперше з початку пандемії СOVID-19 відбулася сесія Парламентської асамблеї Організації з безпеки та співробітництва в Європі (ОБСЄ).
ParlaMint-UA_2021-03-03-m0.u4.p1.sent3	З 24 по 26 лютого 21-го року майже 300 парламентарів з 57 країн Північної Америки, Європи та Центральної Азії вперше в історії у віртуальному засіданні обговорили проблеми триваючих конфліктів, впливу СOVID-19 на безпеку, економіку, навколишнє середовище, демократію, вибори та права людини в регіоні ОБСЄ.
ParlaMint-UA_2021-03-03-m0.u4.p1.sent4	Одними з ключових на порядку денному знову були питання агресії проти України.
ParlaMint-UA_2021-03-03-m0.u4.p1.sent5	Так, виконуючий обов’язки Президента Парламентської асамблеї Пітер Лорд Бонесс відзначив відсутність значного прогресу у виконанні існуючих угод по вирішенню конфлікту в Україні, що продовжує страждання мирних жителів.
ParlaMint-UA_2021-03-03-m0.u4.p1.sent6	Діючий голова ОБСЄ і міністр закордонних справ Швеції Анн Лінде відзначила, що у статусі Голови ОБСЄ свій перший візит вона здійснила до України, і саме на Донбас, а також завірила про зусилля по відновленню суверенітету, територіальної цілісності, єдності та незалежності України у міжнародно визнаних кордонах включно з Кримом та Севастополем.
ParlaMint-UA_2021-03-03-m0.u4.p2.sent1	Генеральний секретар ОБСЄ Хельга Шмід відзначила важливість посилення технологічного та технічного забезпечення Спеціальної моніторингової місії ОБСЄ в Україні.
ParlaMint-UA_2021-03-03-m0.u4.p3.sent1	Члени української делегації, голова української делегації Потураєв, заступник Герасимов, члени Галайчук та Фролов привертали увагу до постійного грубого порушення міжнародного права Російською Федерацією, невиконання нею міжнародних зобов’язань, незаконної мілітаризації Криму, безпеки Чорноморського регіону, впливу окупації частини Донбасу на екологію сходу України та всієї Європи.
ParlaMint-UA_2021-03-03-m0.u4.p4.sent1	В контексті ініціативи створення "Кримської платформи", кінцевою метою якої є деокупація українського півострова, ми підкреслили необхідність посилення міжнародної співпраці на таких п’яти пріоритетних напрямках: політика невизнання анексії Криму; безпека, включаючи свободу судноплавства; ефективні санкції проти держави-агресора та їх продовження; міжнародне гуманітарне право та захист прав людини, а також подолання негативного впливу тимчасової окупації Криму на економіку та навколишнє середовище.
ParlaMint-UA_2021-03-03-m0.u4.p5.sent1	Ми поділилися з колегами-парламентарями ОБСЄ презентацією "Кримської платформи" та поінформували, що інавгураційний саміт цієї ініціативи заплановано провести 23 серпня в Києві.
ParlaMint-UA_2021-03-03-m0.u4.p6.sent1	У своєму виступі я також наголосив, що захист прав людини під час окупації є ключовим викликом в регіоні ОБСЄ.
ParlaMint-UA_2021-03-03-m0.u4.p6.sent2	Окуповані Росією Крим та частина Донбасу перетворилися на території беззаконня, де порушуються права і свободи людини, де здійснюється незаконна паспортизація та примусове надання російського громадянства, де насильство, тортури.
ParlaMint-UA_2021-03-03-m0.u4.p6.sent3	Переслідування та придушення будь-якого інакомислення стало повсякденною практикою.
ParlaMint-UA_2021-03-03-m0.u4.p6.sent4	На жаль, з початку конфлікту було вбито понад 13 тисяч осіб і понад 25 тисяч поранено.
ParlaMint-UA_2021-03-03-m0.u4.p6.sent5	Ми повідомили також, що Москва продовжує незаконно інтегрувати окуповані території у соціально-економічний, правовий та гуманітарний.
ParlaMint-UA_2021-03-03-m0.u5.p1.sent1	Дякую.
ParlaMint-UA_2021-03-03-m0.u5.p2.sent1	Слово надається народній депутатці Васильченко Галині Іванівни, фракція політичної партії "Голос".
ParlaMint-UA_2021-03-03-m0.u6.p1.sent1	Прошу передати слово Юрчишину.
ParlaMint-UA_2021-03-03-m0.u7.p1.sent1	Народний депутат Юрчишин, будь ласка.
ParlaMint-UA_2021-03-03-m0.u8.p1.sent1	Доброго дня, колеги.
ParlaMint-UA_2021-03-03-m0.u8.p1.sent2	Неочікувано кілька днів тому знову наступила весна.
ParlaMint-UA_2021-03-03-m0.u8.p1.sent3	Як нам казав діючий Президент, ще будучи кандидатом в Президенти, а також представники більшості, це період, коли почнуться посадки.
ParlaMint-UA_2021-03-03-m0.u8.p1.sent4	На жаль, з цим не складається.
ParlaMint-UA_2021-03-03-m0.u8.p1.sent5	Переважно зараз ми маємо ситуацію, коли політично судді приймають рішення.
ParlaMint-UA_2021-03-03-m0.u8.p1.sent6	І сьогодні ми з вами будемо мати дискусію по нібито судовій системі, але про це пізніше.
ParlaMint-UA_2021-03-03-m0.u8.p1.sent7	Але, що точно виходить, це постійно весною створювати механізми, перед весну створювати механізми, які би давали можливість уникати відповідальності тим, хто насправді мав би її нести як корупціонер.
ParlaMint-UA_2021-03-03-m0.u8.p2.sent1	Про що йдеться мова?
ParlaMint-UA_2021-03-03-m0.u8.p2.sent2	В кінці минулого року, в жовтні, Конституційний Суд повністю абсурдно, на що вказала і Венеційська комісія, скасував відповідальність за брехню в деклараціях.
ParlaMint-UA_2021-03-03-m0.u8.p2.sent3	Ну, немає у нас ув’язнення, якщо людина, доведена до зневіри, до критичного стану економічною ситуацією в країні, епідемією, змушена буде для виживання там вкрасти дві курки в свого сусіда, він чи вона, скоріш за все, сяде гарантовано.
ParlaMint-UA_2021-03-03-m0.u8.p2.sent4	Але людина, яка приховала два "мерседеси" екстракласу, чи два будинки, чи взагалі не подала декларацію, зараз може просто ефективно покаятися.
ParlaMint-UA_2021-03-03-m0.u8.p2.sent5	Вдумайтеся в цей абсурд, вдумайтеся, який зараз наше суспільство має від нас фактично сигнал: про те, що людина, яка наживається на спільному добрі, на бюджеті, корупціонер не несе відповідальності, ефективно кається, а людина, яка змушена через виживання переступати закон, гарантовано сяде.
ParlaMint-UA_2021-03-03-m0.u8.p3.sent1	Тому зараз у нас є важливим виправляти помилки, допущені раніше.
ParlaMint-UA_2021-03-03-m0.u8.p3.sent2	В кінці минулого року ми повернули кримінальну відповідальність за брехню в деклараціях, але суттєво її послабили.
ParlaMint-UA_2021-03-03-m0.u8.p3.sent3	Тоді Президент обіцяв, що він поверне ув’язнення.
ParlaMint-UA_2021-03-03-m0.u8.p3.sent4	І люди, які брешуть на мільйони, які приховують на мільйони, будуть мати перспективу ув’язнення.
ParlaMint-UA_2021-03-03-m0.u8.p3.sent5	Ми не стали чекати, власне, Президента і зареєстрували свій законопроект ще в кінці минулого року.
ParlaMint-UA_2021-03-03-m0.u8.p3.sent6	На початку цього року Президент зареєстрував свій.
ParlaMint-UA_2021-03-03-m0.u8.p3.sent7	Сьогодні ми маємо шанс повернути відповідальність за брехню в декларації і це сьогодні відбуватиметься на правоохоронному комітеті.
ParlaMint-UA_2021-03-03-m0.u8.p4.sent1	Ми вітаємо нарешті Президента.
ParlaMint-UA_2021-03-03-m0.u8.p4.sent2	Прикро, що, звісно, знову йде порушення Регламенту і ці закони не реєструються як альтернативні.
ParlaMint-UA_2021-03-03-m0.u8.p4.sent3	Але дуже просимо суспільство звернути увагу: повернути відповідальність за брехню в декларації у вигляді ув’язнення треба до 1 квітня, інакше ще рік ніхто не відповідатиме, бо 1 квітня закінчується термін здачі декларацій.
ParlaMint-UA_2021-03-03-m0.u8.p4.sent4	Повертайте відповідальність за брехню в декларації, саджайте корупціонерів - і буде нам щастя.
ParlaMint-UA_2021-03-03-m0.u8.p5.sent1	Дякую.
ParlaMint-UA_2021-03-03-m0.u9.p1.sent1	Дякую.
ParlaMint-UA_2021-03-03-m0.u9.p2.sent1	Слово надається народному депутату В’ятровичу Володимиру Михайловичу, фракція політичної партії "Європейська солідарність".
ParlaMint-UA_2021-03-03-m0.u10.p1.sent1	Прошу передати Парубію Андрію.
ParlaMint-UA_2021-03-03-m0.u11.p1.sent1	Андрій Парубій.
ParlaMint-UA_2021-03-03-m0.u11.p1.sent2	Будь ласка, Андрій Володимирович.
ParlaMint-UA_2021-03-03-m0.u12.p1.sent1	Характерна особливість сьогоднішньої влади полягає в тому, що, забуваючи про зовнішнього ворога, влада намагається воювати всередині з українськими патріотами.
ParlaMint-UA_2021-03-03-m0.u12.p1.sent2	І сьогодні ми спостерігаємо чергове таке шоу з метою прикрити власні прорахунки, починаючи з нездатності забезпечити країну вакциною і завершуючи ситуацією в економіці і в провалі по боротьбі з корупцією.
ParlaMint-UA_2021-03-03-m0.u12.p2.sent1	Ми досі маємо проросійських силовиків в Офісі Президента, в ДБР та інших структурах.
ParlaMint-UA_2021-03-03-m0.u12.p2.sent2	Ми маємо Портного в судах і відповідні рішення суддів про ув’язнення українських патріотів: як питання по Стерненку, як цькування "Ріфмастера" та Кузьменко, як спроби учинити розправу над членами "Європейської солідарності" Фединою, Звіробій, Чорновол.
ParlaMint-UA_2021-03-03-m0.u12.p2.sent3	Ми, зрештою, маємо справу "вагнерівців", коли влада відпускає російських найманців і вбивць, коли ветерани сидять у тюрмах.
ParlaMint-UA_2021-03-03-m0.u12.p2.sent4	І на цьому тлі розгортається черговий, ганебний серіал з черговими плівками.
ParlaMint-UA_2021-03-03-m0.u12.p2.sent5	І особливо цинічно, що цей серіал стосується питання обміну полоненими.
ParlaMint-UA_2021-03-03-m0.u12.p2.sent6	"
ParlaMint-UA_2021-03-03-m0.u12.p3.sent1	Європейська солідарність" вимагає припинити брудну кампанію проти Петра Порошенка.
ParlaMint-UA_2021-03-03-m0.u12.p3.sent2	І я хочу нагадати, що за кілька років нашій команді вдалося провести ряд масштабних обмінів полоненими.
ParlaMint-UA_2021-03-03-m0.u12.p3.sent3	При цьому Порошенко не видав Росії ані Цемаха, як ключового свідка злочину, ані "беркутів", що розстрілювали нас на Майдані.
ParlaMint-UA_2021-03-03-m0.u12.p3.sent4	Їх випустив особисто Зеленський, на особисте замовлення Путіна.
ParlaMint-UA_2021-03-03-m0.u12.p4.sent1	Також "Європейська солідарність" вимагає негайних дій щодо осіб, які підозрюються в тероризмі.
ParlaMint-UA_2021-03-03-m0.u12.p4.sent2	Ми віримо, що правоохоронні органи мають достатньо доказів, а коли так, вони повинні пред’явити підозру і клопотання про обрання запобіжного заходу щодо осіб, які підозрюються у важкому злочині.
ParlaMint-UA_2021-03-03-m0.u12.p5.sent1	Я переконаний, люди, які фінансують тероризм згідно рішення РНБО: Медведчук, Козак - повинні сидіти в тюрмі, а не в залі Верховної Ради України.
ParlaMint-UA_2021-03-03-m0.u12.p5.sent2	І це вимога і українського народу, це вимога "Європейської солідарності".
ParlaMint-UA_2021-03-03-m0.u12.p6.sent1	І ми ще раз закликаємо Президента Зеленського припинити знімати дешеві постановочні шоу, їх легше знімати, аніж вести власну політику.
ParlaMint-UA_2021-03-03-m0.u12.p6.sent2	Але без власного розуміння стратегії держави, без власного розуміння, що патріоти України і є тою основою, яка захищає Україну від російської агресії, неможливо будувати державу.
ParlaMint-UA_2021-03-03-m0.u12.p7.sent1	Ні репресіям, ні політичним переслідуванням!
ParlaMint-UA_2021-03-03-m0.u13.p1.sent1	Слово надається народному депутату України Колтуновичу Олександру Сергійовичу, фракція політичної партії "Опозиційна платформа – За життя".
ParlaMint-UA_2021-03-03-m0.u14.p1.sent1	Дякую.
ParlaMint-UA_2021-03-03-m0.u14.p2.sent1	Шановний головуючий, шановні колеги!
ParlaMint-UA_2021-03-03-m0.u14.p2.sent2	Дивіться, у нас сьогодні рік діяльності Кабінету Міністрів, а економіка України впевнено рухається до свого краху.
ParlaMint-UA_2021-03-03-m0.u14.p2.sent3	У нас хибний економічний курс, відсутня економічна програма, антисоціальна політика, пагубна тарифна політика.
ParlaMint-UA_2021-03-03-m0.u14.p2.sent4	Все це є результати тієї діяльності і бездіяльності Кабінету Міністрів України.
ParlaMint-UA_2021-03-03-m0.u14.p3.sent1	Січень місяць 21-го року.
ParlaMint-UA_2021-03-03-m0.u14.p3.sent2	Ми маємо 4 відсотки падіння промислового виробництва, і це при тому, що у нас низька база порівняння, що у нас промисловість падає фактично 18 місяців підряд.
ParlaMint-UA_2021-03-03-m0.u14.p3.sent3	Легка промисловість – падіння 15 відсотків, машинобудування – майже 10, сільське господарство – майже 6 відсотків спадає, і також це продовжується 18 місяців підряд.
ParlaMint-UA_2021-03-03-m0.u14.p3.sent4	Два Кабінети Міністрів Зеленського виявилися неефективними, а отже, має бути другий уряд відправлений також у відставку.
ParlaMint-UA_2021-03-03-m0.u14.p4.sent1	Що далі ми бачимо?
ParlaMint-UA_2021-03-03-m0.u14.p4.sent2	Влада накоплює безсоромно борги.
ParlaMint-UA_2021-03-03-m0.u14.p4.sent3	91 мільярд доларів на сьогоднішній день державний, гарантований державою борг.
ParlaMint-UA_2021-03-03-m0.u14.p4.sent4	На кожного громадянина України вже приходиться 2 тисячі 200 доларів держборгу.
ParlaMint-UA_2021-03-03-m0.u14.p4.sent5	В свій час було, коли приходив перший уряд Зеленського, було 82 мільярди, тобто плюс 9 мільярдів доларів.
ParlaMint-UA_2021-03-03-m0.u14.p4.sent6	Нам розказують, що віддають борги, а на сьогоднішній день вони лише збільшуються.
ParlaMint-UA_2021-03-03-m0.u14.p5.sent1	Вслід за економічною країну накриває соціальна масштабна криза, тому що ми маємо заборгованість по заробітній платі майже 3 мільярди гривень, ми маємо рекордні борги за комунальні послуги – майже 74 мільярди гривень.
ParlaMint-UA_2021-03-03-m0.u14.p5.sent2	Ось конкретні результати діяльності Кабінету Міністрів України і Зеленського, ось це результати подолання бідності, кінця епохи бідності і двократного зниження тарифів обіцяного.
ParlaMint-UA_2021-03-03-m0.u14.p6.sent1	І саме тому для того, щоб закрити рот опозиційним телеканалам, опозиційним депутатам, Президент вводить санкції, запроваджує незаконні, неконституційні кроки по відношенню до інформаційних телеканалів, по відношенню до окремих депутатів з "Опозиційної платформи - За життя".
ParlaMint-UA_2021-03-03-m0.u14.p6.sent2	Коли немає чого запропонувати в економіці, в соціальній політиці, в тарифній політиці, влада вдається до репресій, влада вдається до політичних переслідувань.
ParlaMint-UA_2021-03-03-m0.u14.p6.sent3	Я розумію, що інтелектуальний плінтус не дозволяє сюди вносити певні проекти законів, але ж для цього можна розпустити Кабінет Міністрів і змінити, новий склад запропонувати, запропонувати нову програму діяльності, новий економічний курс, нові інструменти державного регулювання економіки, які стимулюватимуть впровадження процесів модернізації, процесів подолання бідності, якісного покращання життя в країні.
ParlaMint-UA_2021-03-03-m0.u14.p7.sent1	Однак на сьогоднішній день влада пішла шляхом поглиблення репресій, тиску на телеканали.
ParlaMint-UA_2021-03-03-m0.u14.p7.sent2	І фактично без суду, слідства і взагалі без рішень РНБО влада цинічно прикриває мовлення четвертого незалежного телеканалу.
ParlaMint-UA_2021-03-03-m0.u14.p8.sent1	Ми закликаємо владу іти у відставку, якщо не спроможні подолати бідність в країні і дати.
ParlaMint-UA_2021-03-03-m0.u15.p1.sent1	Слово надається народному депутату Тимофійчуку Володимиру Ярославовичу.
ParlaMint-UA_2021-03-03-m0.u16.p1.sent1	Передайте слово Чорноморову Артему.
ParlaMint-UA_2021-03-03-m0.u17.p1.sent1	Будь ласка, Артем Чорноморов.
ParlaMint-UA_2021-03-03-m0.u17.p1.sent2	Будь ласка.
ParlaMint-UA_2021-03-03-m0.u18.p1.sent1	Доброго ранку головуючий!
ParlaMint-UA_2021-03-03-m0.u18.p1.sent2	Дякую.
ParlaMint-UA_2021-03-03-m0.u18.p2.sent1	Шановні народні депутати!
ParlaMint-UA_2021-03-03-m0.u18.p2.sent2	Доброго ранку, народе України!
ParlaMint-UA_2021-03-03-m0.u18.p2.sent3	Знаєте, я не втомлюся говорити і відстоювати інтереси свого округу, бо, як казалось в "Одіссеї": "Я лише тою зброєю володію, що боги мені вручили в дар".
ParlaMint-UA_2021-03-03-m0.u18.p3.sent1	Ми будемо говорити про наші проблеми.
ParlaMint-UA_2021-03-03-m0.u18.p3.sent2	Весь тиждень минулий я провів на окрузі.
ParlaMint-UA_2021-03-03-m0.u18.p3.sent3	Я зустрічався майже зі всіма главами ОТГ, з людьми, це об’єднаний Вознесенський район, це 13 громад.
ParlaMint-UA_2021-03-03-m0.u18.p3.sent4	І ви знаєте, що люди, які зверталися до мене, вони говорили лише про одну проблему – це про 30-відсотокову знижку на електроенергію.
ParlaMint-UA_2021-03-03-m0.u18.p3.sent5	В їхніх очах я бачив розпач, тому що 150 тисяч населення мого району - це, я хотів би нагадати, це територія спостереження атомної електростанції міста Южноукраїнська.
ParlaMint-UA_2021-03-03-m0.u18.p3.sent6	Це люди, які отримували цю знижку на протязі 30 років всієї незалежності України.
ParlaMint-UA_2021-03-03-m0.u18.p4.sent1	Колеги, раніше завжди атомна електростанція давала якусь пільгу, яка людям компенсувала той ризик, який вони коло неї проживають.
ParlaMint-UA_2021-03-03-m0.u18.p4.sent2	Скажіть, будь ласка, ми ж всі пам’ятаємо, якою може бути небезпечною сила атому.
ParlaMint-UA_2021-03-03-m0.u18.p4.sent3	І скажіть, будь ласка, чи припинили роботу атомні станції?
ParlaMint-UA_2021-03-03-m0.u18.p4.sent4	Ні.
ParlaMint-UA_2021-03-03-m0.u18.p4.sent5	Тоді відповісте мені, будь ласка, на одне запитання: чому у людей забрали єдину компенсацію проживання в зоні ризику?
ParlaMint-UA_2021-03-03-m0.u18.p5.sent1	І я хочу сказати не тільки про своїх співвітчизників і мешканців 30-кілометрової зони міста Южноукраїнська, а також Рівненська, Запорізька і Хмельницька області теж лишилися цієї знижки.
ParlaMint-UA_2021-03-03-m0.u18.p6.sent1	Чому я кажу "єдина"?
ParlaMint-UA_2021-03-03-m0.u18.p6.sent2	Тому що один відсоток, який повинен повертатися до місцевих громад продажу електроенергії від "Енергоатому", в повній мірі не повертається.
ParlaMint-UA_2021-03-03-m0.u18.p6.sent3	Колеги, це півтора мільярда гривень, які не повернулися.
ParlaMint-UA_2021-03-03-m0.u18.p6.sent4	Це грабіж!
ParlaMint-UA_2021-03-03-m0.u18.p6.sent5	Це грабіж людей, які, ризикуючи, проживають навколо атомних станцій.
ParlaMint-UA_2021-03-03-m0.u18.p6.sent6	За цей один відсоток вони могли робити соціальні проекти різного масштабу.
ParlaMint-UA_2021-03-03-m0.u18.p6.sent7	Це могли бути дитячі майданчики, це могли бути рентген-апарати в поліклініках, але, на превеликий жаль, цього немає вже дуже давно.
ParlaMint-UA_2021-03-03-m0.u18.p7.sent1	Я вам передаю привіт, пане Прем’єр-міністре, тому що люди обурені, що в їх кишені заглядають навіть тих, хто проживає в зоні ризику.
ParlaMint-UA_2021-03-03-m0.u18.p8.sent1	Тому, шановні народні депутати, я звертаюся до пана Прем’єр-міністра, до виконуючого міністра енергетики та до колег з енергетичного.
ParlaMint-UA_2021-03-03-m0.u19.p1.sent1	Дякую.
ParlaMint-UA_2021-03-03-m0.u19.p2.sent1	Слово надається народному депутату Гузю Ігорю Володимировичу замість Лабазюка.
ParlaMint-UA_2021-03-03-m0.u19.p2.sent2	Будь ласка.
ParlaMint-UA_2021-03-03-m0.u20.p1.sent1	Ігор Гузь, 19 виборчий округ, Волинь, депутатська група "За майбутнє".
ParlaMint-UA_2021-03-03-m0.u20.p1.sent2	Я хотів би звернутися до керівництва країни, до Прем’єр-міністра з двома проблемами.
ParlaMint-UA_2021-03-03-m0.u20.p1.sent3	В цьому залі половина депутатів (трішки менше) – це мажоритарними, і вони зобов’язані комунікувати з виборцями.
ParlaMint-UA_2021-03-03-m0.u20.p2.sent1	Минулий тиждень теж був на окрузі.
ParlaMint-UA_2021-03-03-m0.u20.p2.sent2	Дві дуже серйозні проблеми.
ParlaMint-UA_2021-03-03-m0.u20.p2.sent3	Перше.
ParlaMint-UA_2021-03-03-m0.u20.p2.sent4	Люди скаржаться на те, що фактично облгаз, який є сьогодні у приватних руках, в руках Фірташа, незаконно відрізає від газових станцій, власне, помешкання і цілі будинки.
ParlaMint-UA_2021-03-03-m0.u20.p3.sent1	Ми з вами, уряд дали позицію не робити цього в час карантину і в опалювальний сезон.
ParlaMint-UA_2021-03-03-m0.u20.p3.sent2	Вони шукають надумані чинники.
ParlaMint-UA_2021-03-03-m0.u20.p3.sent3	Да, є борги.
ParlaMint-UA_2021-03-03-m0.u20.p3.sent4	Ну, знаєте, люди сьогодні не можуть в цей час сплачувати вчасно, є певні, навіть дуже невеликі, заборгованості.
ParlaMint-UA_2021-03-03-m0.u20.p3.sent5	Вони під надуманими причинами приходять, відключають цілі будинки, і таким чином шантажують сьогодні, власне, жителів всього будинку.
ParlaMint-UA_2021-03-03-m0.u20.p3.sent6	Так бути не може.
ParlaMint-UA_2021-03-03-m0.u20.p3.sent7	Люди звертаються і кажуть: "Ну, дивіться, ми будемо сьогодні йти туди, будемо їм перекривати роботу, будемо шукати інші механізми".
ParlaMint-UA_2021-03-03-m0.u20.p3.sent8	Тому що це є порушення чинного законодавства.
ParlaMint-UA_2021-03-03-m0.u20.p3.sent9	Опалювальний сезон давайте закінчиться - тоді будемо думати як виходити з цієї ситуації.
ParlaMint-UA_2021-03-03-m0.u20.p3.sent10	Тому що є відповідні рішення.
ParlaMint-UA_2021-03-03-m0.u20.p3.sent11	Це перша проблема, і, будь ласка, реагуйте на це.
ParlaMint-UA_2021-03-03-m0.u20.p3.sent12	Тобто уряд повинен знайти механізми впливу на керівництво облгазів.
ParlaMint-UA_2021-03-03-m0.u20.p4.sent1	Друга проблема.
ParlaMint-UA_2021-03-03-m0.u20.p4.sent2	Ми з вами в бюджеті на 2021 рік підтримали, аби певна частина акцизу лишилися в місцевих громадах.
ParlaMint-UA_2021-03-03-m0.u20.p4.sent3	Але пройшов січень-лютий - ні одна копійка не впала на рахунок безпосередньо об’єднаних громад.
ParlaMint-UA_2021-03-03-m0.u20.p4.sent4	Чому?
ParlaMint-UA_2021-03-03-m0.u20.p4.sent5	Тому що уряд не може прийняти підзаконний акт.
ParlaMint-UA_2021-03-03-m0.u20.p4.sent6	Ну це ж теж не робота.
ParlaMint-UA_2021-03-03-m0.u20.p5.sent1	Тобто парламент підтримує громади.
ParlaMint-UA_2021-03-03-m0.u20.p5.sent2	Були дискусії, були довгі перемовини, була позиція Асоціації міст, але уряд не може прийняти підзаконний акт, і фактично уже два місяці, складних два місяці, ви знаєте погодні умови, інші моменти, фактично громади по країні не отримали ні копійки з, власне, акцизу на пальне.
ParlaMint-UA_2021-03-03-m0.u20.p6.sent1	Я вимагаю у пана Шмигаля терміново на цьому тижні виправити цю ситуацію, прийняти відповідний підзаконний акт, повернути цей борг в місцеві бюджети, відповідно за січень-лютий, і аби вже з березня безпосередньо йшли ці кошти до місцевих громад.
ParlaMint-UA_2021-03-03-m0.u20.p7.sent1	Дякую.
ParlaMint-UA_2021-03-03-m0.u21.p1.sent1	Дякую.
ParlaMint-UA_2021-03-03-m0.u21.p2.sent1	Слово надається народному депутату Кубіву Степану Івановичу, політична партія "Європейська солідарність".
ParlaMint-UA_2021-03-03-m0.u22.p1.sent1	Пане головуючий, доброго дня усім!
ParlaMint-UA_2021-03-03-m0.u22.p2.sent1	Прошу слово передати Чийгозу Ахтему.
ParlaMint-UA_2021-03-03-m0.u23.p1.sent1	Ахтем Чийгоз, будь ласка.
ParlaMint-UA_2021-03-03-m0.u24.p1.sent1	Шановні колеги, президія, народе України, співвітчизники, які зараз на території окупованого Криму!
ParlaMint-UA_2021-03-03-m0.u24.p2.sent1	Сьогодні рівно 7 років тому за мирний пікет проти російського окупанта був викрадений, жорстоко закатований і вбитий Решат Аметов.
ParlaMint-UA_2021-03-03-m0.u24.p2.sent2	Прошу вшанувати пам’ять наших героїв, які віддали життя за свою Батьківщину, за Україну.
ParlaMint-UA_2021-03-03-m0.u24.p3.sent1	Дякую.
ParlaMint-UA_2021-03-03-m0.u24.p4.sent1	Росія, держава-терорист, намагається і далі зламати волю кримськотатарського народу і наших громадян-патріотів в Криму в боротьбі за свою волю, за свою Батьківщину і Україну.
ParlaMint-UA_2021-03-03-m0.u24.p5.sent1	Ми підтримуємо створення "Кримської платформи", але наполягаємо на тому, що треба прийняти законопроекти, які направлені на захист політичних прав кримськотатарського народу.
ParlaMint-UA_2021-03-03-m0.u24.p5.sent2	І це відповідальність наша з вами, нашого парламенту.
ParlaMint-UA_2021-03-03-m0.u24.p5.sent3	Це стосується Закону про корінні народи України, статусу кримськотатарського народу.
ParlaMint-UA_2021-03-03-m0.u24.p5.sent4	Нарешті держава Україна, треба щоб вона прийняла зміни до Конституції стосовно Автономної Республіки Крим.
ParlaMint-UA_2021-03-03-m0.u24.p5.sent5	Це буде потужним сигналом для наших ворогів – Росії, це буде дуже потужним сигналом на підтримку наших громадян в Криму в своїй боротьбі, це буде потужним сигналом для наших міжнародних партнерів.
ParlaMint-UA_2021-03-03-m0.u24.p6.sent1	І, як ви знаєте, 11 лютого Європарламент прийняв резолюцію, де чітко вказав на обов’язок нашої держави прийняти деякі законопроекти на захист кримськотатарського народу.
ParlaMint-UA_2021-03-03-m0.u24.p7.sent1	Прошу вас віднестись до цього відповідально і нарешті поставити в цих питаннях крапку.
ParlaMint-UA_2021-03-03-m0.u24.p7.sent2	Слава Україні!
ParlaMint-UA_2021-03-03-m0.u25.p1.sent1	Я бачу, народна депутатка Шол, ви казали, що не передавати слово.
ParlaMint-UA_2021-03-03-m0.u25.p2.sent1	Я прошу до слова народу депутатку Зінкевич Яну Вадимівну, фракція політичної партії "Європейська солідарність".
ParlaMint-UA_2021-03-03-m0.u26.p1.sent1	Прошу передати слово Марії Іоновій.
ParlaMint-UA_2021-03-03-m0.u27.p1.sent1	Будь ласка, Марія Іонова.
ParlaMint-UA_2021-03-03-m0.u28.p1.sent1	Дякую.
ParlaMint-UA_2021-03-03-m0.u28.p2.sent1	Шановний головуючий, шановні колеги, шановні українці!
ParlaMint-UA_2021-03-03-m0.u28.p2.sent2	Центральна виборча комісія зареєструвала відомого дитячого кардіохірурга, волонтерку і патріотку України Юлію Кузьменко – кандидатку від "Європейської солідарності" у 50 виборчому окрузі на Донеччині.
ParlaMint-UA_2021-03-03-m0.u28.p2.sent3	Чому Юля.
ParlaMint-UA_2021-03-03-m0.u28.p2.sent4	Наша команда дуже відповідально підходила до вибору кандидата по такому важливому округу, і Юля, вона саме з окупованої Горлівки, вона з Донбасу, вона добре знає його характер і дуже любить цей край.
ParlaMint-UA_2021-03-03-m0.u28.p3.sent1	Вона з перших днів війни прагнула допомогти армії і мирним жителям.
ParlaMint-UA_2021-03-03-m0.u28.p3.sent2	Як волонтер десятки разів, сотні разів бувала на фронті.
ParlaMint-UA_2021-03-03-m0.u28.p3.sent3	І як дитячий медик вона надавала консультації дітям прифронтової зони.
ParlaMint-UA_2021-03-03-m0.u28.p3.sent4	Вона має рідкісну хворобу.
ParlaMint-UA_2021-03-03-m0.u28.p3.sent5	Ой, вибачте, вона має рідкісну професію – це дитячий кардіохірург.
ParlaMint-UA_2021-03-03-m0.u28.p3.sent6	Вже рік вона не може ані оперувати, ані рятувати дітей, тому що її оголосили винною без суду і слідства на брифінгу, де стовідсотковий прокурор свій, реформатор Рябошапка, Президент Зеленський і міністр внутрішніх справ оголосили причетними до вбивства Павла Шеремета Юлю, Яну і "Ріфа".
ParlaMint-UA_2021-03-03-m0.u28.p4.sent1	Коли до нашої політичної партії звернулися десятки волонтерських і ветеранських громадських організацій з ідеєю висунути Юлію Кузьменко як кандидатку саме від нашої політичної сили, ми відразу це підтримали.
ParlaMint-UA_2021-03-03-m0.u28.p4.sent2	І чому "Європейська солідарність".
ParlaMint-UA_2021-03-03-m0.u28.p4.sent3	Тому що наша команда вже більше року системно чинить опір проросійському реваншу і політичним переслідуванням волонтерів, ветеранів, захисників України.
ParlaMint-UA_2021-03-03-m0.u28.p4.sent4	Ми проти політичних репресій і вибіркового правосуддя нинішньої влади.
ParlaMint-UA_2021-03-03-m0.u28.p4.sent5	І ми за ці півтора роки неодноразово були в судах і судилищах, де сьогодні судять "Ріфа2, Стерненка, Юлю, "Фортуну".
ParlaMint-UA_2021-03-03-m0.u28.p4.sent6	І ми дякуємо тим політичним силам, які поряд.
ParlaMint-UA_2021-03-03-m0.u28.p4.sent7	І ми дуже шкодуємо, що на цих судилищах інші демократичні сили мовчать і роблять вигляд, що не помічають політизації цих судових процесів і використання слідчих і силових органів для політичного тиску і репресій.
ParlaMint-UA_2021-03-03-m0.u28.p4.sent8	І чомусь ані ДБР, ані СБУ, ані поліцію не цікавить повернення корупційних схем, державні закупівлі, медичні непрозорі закупівлі.
ParlaMint-UA_2021-03-03-m0.u28.p4.sent9	І їх також не цікавить, що успішні держпідприємства стали збитковими.
ParlaMint-UA_2021-03-03-m0.u28.p4.sent10	І ми бачимо, що олігархат підняв голову.
ParlaMint-UA_2021-03-03-m0.u28.p4.sent11	Ворогами режиму Зеленського оголосили волонтери обрані, ветерани і опозиція.
ParlaMint-UA_2021-03-03-m0.u28.p4.sent12	І примітно дуже, що навіть інша країна, тобто заява колишніх білоруських силовиків, не помічають причетність до вбивства Шеремета.
ParlaMint-UA_2021-03-03-m0.u28.p5.sent1	Наступне судилище Юлі і "Ріфа" 9 березня.
ParlaMint-UA_2021-03-03-m0.u28.p5.sent2	Ми всією фракцією будемо брати на поруки, з проханням віддати на поруки і "Ріфа", і змінити запобіжний захід для Юлі, яка зараз на цілодобовому домашньому арешті, щоб вона могла здійснювати свою політичну діяльність, агітацію на Донбасі, на своєму окрузі.
ParlaMint-UA_2021-03-03-m0.u28.p6.sent1	І ми звертаємося до всіх фракцій, в тому числі депутатів від "Слуг народу", які усвідомлюють заполітизованість цієї справи, прийти на суд.
ParlaMint-UA_2021-03-03-m0.u28.p6.sent2	Юля.
ParlaMint-UA_2021-03-03-m0.u29.p1.sent1	Шановні колеги, у нас залишилося 4 хвилини, відведені нам на цей період.
ParlaMint-UA_2021-03-03-m0.u29.p1.sent2	Далі йдуть два народні депутати від фракції "Батьківщина", вони попросили весь цей час, 4 хвилини, передати Юлії Володимирівні.
ParlaMint-UA_2021-03-03-m0.u29.p2.sent1	Тому, будь ласка, Юлія Володимирівна Тимошенко, фракція "Батьківщина".
ParlaMint-UA_2021-03-03-m0.u30.p1.sent1	Вітаю всіх, колеги!
ParlaMint-UA_2021-03-03-m0.u30.p1.sent2	Я думаю, що ви уважно почитали порядок денний на сьогодні.
ParlaMint-UA_2021-03-03-m0.u30.p1.sent3	Ви бачите, які питання поставлені в порядку денному як пріоритетні.
ParlaMint-UA_2021-03-03-m0.u30.p1.sent4	Там все, що хочеш.
ParlaMint-UA_2021-03-03-m0.u30.p1.sent5	Наприклад, Закон 4351-д про те, як ще вдосконалити корупцію на гральному бізнесі.
ParlaMint-UA_2021-03-03-m0.u30.p1.sent6	Безумовно, в країні, яка вже потерпає від бідності так, що скоро люди будуть масово взагалі покидати Україну, тому що вона буде несумісна з життям, головне питання, яке визначили як пріоритетне сьогодні для розгляду в парламенті, – це гральний бізнес.
ParlaMint-UA_2021-03-03-m0.u30.p1.sent7	І не тільки на сьогодні: на завтра гральний бізнес, на післязавтра.
ParlaMint-UA_2021-03-03-m0.u30.p1.sent8	Звільняють від оподаткування, а люди де в цьому порядку денному?
ParlaMint-UA_2021-03-03-m0.u30.p2.sent1	Далі у нас цілий розділ в порядку денному про оленів, дятлів, шакалів.
ParlaMint-UA_2021-03-03-m0.u30.p2.sent2	Тут врегульовується, як потрібно мисливство влаштувати, розумієте?
ParlaMint-UA_2021-03-03-m0.u30.p3.sent1	Сьогодні, коли люди сидять з мізерними пенсіями нижче прожиткового рівня, коли сьогодні тарифи зашкалюють так, що люди вже не здатні платити і 80 мільярдів гривень сьогодні накопичилося боргів перед НАК "Нафтогазом" за тарифи, скажіть, будь ласка, про оленів, дятлів і шакалів тут непогано розглянути закон, це пріоритет у вас?
ParlaMint-UA_2021-03-03-m0.u30.p4.sent1	Я хочу сказати, що це вже переходить всі абсолютно межі.
ParlaMint-UA_2021-03-03-m0.u30.p4.sent2	Крім того, у нас в пріоритетах розібратися з тим, як зробити рекламу так, щоб жінки і чоловіки були змішані в одне і щоб було так, щоб реклама і жінок, і чоловіків стосувалася в рівній мірі, і щоб гендерна рівність у нас була.
ParlaMint-UA_2021-03-03-m0.u30.p4.sent3	Я за гендерну рівність.
ParlaMint-UA_2021-03-03-m0.u30.p4.sent4	Але в той час, коли країна падає, економіка летить вниз, розглядати як пріоритетні такі закони.
ParlaMint-UA_2021-03-03-m0.u30.p4.sent5	Розум є в цій Верховній Раді чи ні?
ParlaMint-UA_2021-03-03-m0.u30.p5.sent1	Я можу сказати, що такої ганьби і приниження просто ніколи в цій Верховній Раді не було.
ParlaMint-UA_2021-03-03-m0.u30.p5.sent2	У нас був випадок, коли у нас головний Закон був визначений про кажанів.
ParlaMint-UA_2021-03-03-m0.u30.p5.sent3	Це був один випадок, і Верховна Рада тоді на вухах стояла, що таке взагалі відбувається.
ParlaMint-UA_2021-03-03-m0.u30.p5.sent4	Але сьогодні при тому, що країна так бідує, у нас весь порядок денний просто просякнутий лобістськими, корупційними законами, законами, які проти інтересів України приймаються і проти інтересів людей.
ParlaMint-UA_2021-03-03-m0.u30.p6.sent1	Ви знаєте, що ми разом з вами всі склали порядок денний із законопроектів, які стосуються тарифів.
ParlaMint-UA_2021-03-03-m0.u30.p6.sent2	От у мене в руках цей документ, де кожна фракція дала свій закон про врегулювання тарифної політики, щоб люди не платили такі гроші, для того, щоб провести сесію і, замість реклами полювання оленів, дятлів і грального бізнесу, прийняти Закон по тарифам, який потрібен людям, ми збираємо підписи на позачергову сесію.
ParlaMint-UA_2021-03-03-m0.u30.p6.sent3	Два дні збираємо.
ParlaMint-UA_2021-03-03-m0.u30.p6.sent4	Знаєте, скільки підписів зібрано?
ParlaMint-UA_2021-03-03-m0.u30.p6.sent5	Замість 150 – 69.
ParlaMint-UA_2021-03-03-m0.u30.p6.sent6	Кожна опозиційна фракція ставить половину підписів, щоб, не дай боже, не винести питання тарифів в зал. А "Слуги народу" навіть одного підпису, в тому числі за свої законопроекти по тарифам, не поставили.
ParlaMint-UA_2021-03-03-m0.u30.p7.sent1	Скажіть, будь ласка, чому так визначаються пріоритети?
ParlaMint-UA_2021-03-03-m0.u30.p7.sent2	Чому в цьому залі на першому місці корупція, лобізм, здача наших українських ресурсів, здача землі, промислових стратегічних підприємств і оборонних, а люди стоять на останньому місці, і ніхто не цікавиться тим, що вони сьогодні ледве живуть?
ParlaMint-UA_2021-03-03-m0.u30.p7.sent3	Подивіться на інфляцію, яка в країні зараз.
ParlaMint-UA_2021-03-03-m0.u30.p7.sent4	Люди вже продукти купувати не можуть.
ParlaMint-UA_2021-03-03-m0.u30.p8.sent1	І тому я прошу вас: змініть порядок денний, підпишіть.
ParlaMint-UA_2021-03-03-m0.u31.p1.sent1	Шановні колеги, ми завершили цю частину.
ParlaMint-UA_2021-03-03-m0.u31.p1.sent2	Час для виступів вичерпаний.
ParlaMint-UA_2021-03-03-m0.u31.p2.sent1	Далі: на вимогу двох депутатських фракцій, керуючись пунктом 15 частини першої статті 27 Закон України про Регламент, просимо оголосити перерву з заміною на виступ.
ParlaMint-UA_2021-03-03-m0.u31.p3.sent1	До слова запрошується народний депутат України Забродський Михайло Віталійович.
ParlaMint-UA_2021-03-03-m0.u31.p4.sent1	Будь ласка, Михайло Віталійович.
ParlaMint-UA_2021-03-03-m0.u32.p1.sent1	Шановні колеги, шановні громадяни України, у війни, як відомо, багато вимірів.
ParlaMint-UA_2021-03-03-m0.u32.p1.sent2	На війні б’ються люди і техніка, військові частини і підрозділи, а ще у війні б’ються політики і дипломати, змикаються заводи і фабрики, навчальні заклади і конструкторські бюро, банківський сектор і засоби масової інформації.
ParlaMint-UA_2021-03-03-m0.u32.p1.sent3	Кожен з елементів має свої сили і засоби і використовує свої форми і методи боротьби.
ParlaMint-UA_2021-03-03-m0.u32.p1.sent4	Але в будь-якій державі є складова сектору безпеки і оборони, яка поєднує все перелічене.
ParlaMint-UA_2021-03-03-m0.u32.p1.sent5	Мова йде про спецслужби.
ParlaMint-UA_2021-03-03-m0.u32.p2.sent1	Новітня історія нашої країни до всім відомих подій липня 20-го року мала всі шанси повнитись великою перемогою.
ParlaMint-UA_2021-03-03-m0.u32.p2.sent2	Нею б мала стати блискуча реалізація по справі розшуку і затримання найманців зі складу ПВК Вагнера.
ParlaMint-UA_2021-03-03-m0.u32.p2.sent3	Всі вони професійні вбивці.
ParlaMint-UA_2021-03-03-m0.u32.p2.sent4	Їх добирають за військовими спеціальностями і практичним досвідом, за рекомендаціями і зарахованими результатами.
ParlaMint-UA_2021-03-03-m0.u32.p2.sent5	Їм добре платять, платять за вбивство.
ParlaMint-UA_2021-03-03-m0.u32.p2.sent6	Їх робота не має нічого спільного зі шляхетною справою захисту Батьківщини.
ParlaMint-UA_2021-03-03-m0.u32.p2.sent7	Вони – "сірі гусаки", вони – "брудні" найманці.
ParlaMint-UA_2021-03-03-m0.u32.p2.sent8	І є всі підстави вважати, що саме від їх рук загинули в липні 2014 року 49 десантників і льотчиків в Іл-76 поблизу аеропорту Луганська.
ParlaMint-UA_2021-03-03-m0.u32.p2.sent9	На той час можливість поквитатися за смерть бойових товаришів не представилась, але, як відомо, в житті нічого не буває безкарним.
ParlaMint-UA_2021-03-03-m0.u32.p3.sent1	На початку 19-го завдяки політичній волі керівництва країни, професіоналізму наших військовослужбовців, допомозі партнерів була розгорнута безпрецедентна для сучасності операція по викриттю, документуванню і затриманню бажаючих заробити на крові.
ParlaMint-UA_2021-03-03-m0.u32.p3.sent2	Близько 1,5 року прискіпливої і кропіткої роботи.
ParlaMint-UA_2021-03-03-m0.u32.p3.sent3	Все планомірно наближалося до блискучої реалізації, задіяні чисельні сили і засоби, і кращі фахівці, але трапилось "але".
ParlaMint-UA_2021-03-03-m0.u32.p3.sent4	Не на таємничій конспіративній квартирі, не високо в горах і не в лісі - посеред нашої столиці, в нашому офісі, ймовірно наші чиновники допустили, щоб трапилось те, що ніколи не мало б трапитись: витік інформації, який згодом привів до провалу операції.
ParlaMint-UA_2021-03-03-m0.u32.p4.sent1	Історія, яка залишає більше питань, ніж відповідей.
ParlaMint-UA_2021-03-03-m0.u32.p4.sent2	Не зрозуміле блеяння керівництва про фейки і непричетність, спроби ігнорування і замовчуваності, розгубленість і незадоволеність в суспільстві.
ParlaMint-UA_2021-03-03-m0.u32.p4.sent3	Надскладна для всіх нас ситуація, виходом з якої може стати реалізація інструментів парламентського контролю.
ParlaMint-UA_2021-03-03-m0.u32.p4.sent4	Тільки так можна розірвати завісу брехні і недомовленості, і тільки так можна знайти відповідь на два основних питання: хто винний і як таке трапилось.
ParlaMint-UA_2021-03-03-m0.u32.p5.sent1	Не всі політичні сили в цій залі демонструють відповідні побоювання і нерішучість.
ParlaMint-UA_2021-03-03-m0.u32.p5.sent2	Послідовна і принципова позиція "ЄС" ще у вересні минулого року була продемонстрована у проекті відповідної постанови про створення ТСК.
ParlaMint-UA_2021-03-03-m0.u32.p5.sent3	На жаль, боязнь і намагання приховати всі обставини, а час від часу і незацікавленість, тривалий час дозволяли блокувати створення такої комісії.
ParlaMint-UA_2021-03-03-m0.u32.p5.sent4	Сьогодні "Європейська солідарність" зробила наступний.
ParlaMint-UA_2021-03-03-m0.u33.p1.sent1	Дякую.
ParlaMint-UA_2021-03-03-m0.u33.p1.sent2	Дякую, Михайло Віталійович.
ParlaMint-UA_2021-03-03-m0.u33.p2.sent1	Шановні колеги, перелік питань, що пропонуються для обговорення і прийняття рішень на сьогодні, вам надано.
ParlaMint-UA_2021-03-03-m0.u33.p2.sent2	Переходимо до їх розгляду.
ParlaMint-UA_2021-03-03-m0.u33.p3.sent1	Першим питанням у нас стоїть звіт про діяльність Державного бюро розслідувань.
ParlaMint-UA_2021-03-03-m0.u33.p3.sent2	Відповідно до статті 232 зі значком прим.
ParlaMint-UA_2021-03-03-m0.u33.p3.sent3	Регламенту Верховної Ради України Верховна Рада щороку розглядає звіт Державного бюро розслідувань про результати діяльності цього органу за календарний рік, стан виконання покладених на нього завдань, додержання законодавства, прав і свобод людини і громадянина, а також напрями та шляхи підвищення ефективності діяльності Державного бюро розслідувань.
ParlaMint-UA_2021-03-03-m0.u33.p4.sent1	Відповідно до статті 23 Закону України "Про Державне бюро розслідувань" Державне бюро розслідувань щороку до 15 лютого подає Верховній Раді України письмовий звіт про свою діяльність за попередній рік, який вам було надано.
ParlaMint-UA_2021-03-03-m0.u33.p5.sent1	Профільний Комітет Верховної Ради України з питань правоохоронної діяльності здійснив відповідну попередню підготовку цього звіту для його розгляду на пленарному засіданні Верховної Ради України.
ParlaMint-UA_2021-03-03-m0.u33.p6.sent1	Шановні колеги, відповідно до Регламенту пропонується наступний порядок розгляду цього питання.
ParlaMint-UA_2021-03-03-m0.u33.p6.sent2	Доповідь виконувача обов’язки Директора Державного бюро розслідувань – до 20 хвилин.
ParlaMint-UA_2021-03-03-m0.u33.p6.sent3	Відповіді доповідача на питання від народних депутатів – до 20 хвилин.
ParlaMint-UA_2021-03-03-m0.u33.p6.sent4	Виступ представника профільного комітету – до 10 хвилин.
ParlaMint-UA_2021-03-03-m0.u33.p6.sent5	Виступи від депутатських фракцій і груп – до 21 хвилин.
ParlaMint-UA_2021-03-03-m0.u33.p6.sent6	Всього регламент - 71 хвилина.
ParlaMint-UA_2021-03-03-m0.u33.p7.sent1	Шановні колеги, на трибуну для доповіді запрошується виконувач обов’язки Директора Державного бюро розслідувань Олексій Олександрович Сухачов.
ParlaMint-UA_2021-03-03-m0.u33.p8.sent1	Будь ласка, Олексій Олександрович.
ParlaMint-UA_2021-03-03-m0.u34.p1.sent1	Доброго дня!
ParlaMint-UA_2021-03-03-m0.u34.p1.sent2	Шановний пане Перший заступник Голови, шановні депутати, шановні співвітчизники!
ParlaMint-UA_2021-03-03-m0.u34.p1.sent3	Для мене велика честь звітувати у сесійній залі перед вами і всім українським народом про діяльність Державного бюро розслідувань.
ParlaMint-UA_2021-03-03-m0.u34.p2.sent1	Сьогодні суспільством приділяється увага реформуванню правоохоронної системи та покладається велика надія на створені правоохоронні органи, які мають захищати кожного громадянина від будь-яких протиправних проявів та свавілля.
ParlaMint-UA_2021-03-03-m0.u34.p3.sent1	Запорукою цього є підтримка представниками країн "Великої сімки" пріоритетних для України напрямів розвитку, серед яких є трансформація Державного бюро розслідувань у ефективний і незалежний правоохоронний орган.
ParlaMint-UA_2021-03-03-m0.u34.p3.sent2	Тому 2020 рік став для нас історичним, зокрема завдяки внесенню Верховною Радою законодавчих змін, які були підтримані Президентом України, Державне бюро розслідувань набуло статусу правоохоронного органу.
ParlaMint-UA_2021-03-03-m0.u34.p4.sent1	Крім того, на виконання Указу Президента від 5 лютого 2020 року змінено організаційну структуру бюро та створено нові підрозділи, а саме: Головне оперативне управління, Головне слідче управління, Головне оперативно-технічне управління, Управління забезпечення особистої безпеки.
ParlaMint-UA_2021-03-03-m0.u34.p4.sent2	Створення цих підрозділів дозволило задіювати під час досудового розслідування увесь комплекс оперативно-розшукових заходів та негласних слідчих дій, а також невідкладно реагувати на суспільно небезпечні події чи надзвичайні ситуації.
ParlaMint-UA_2021-03-03-m0.u34.p5.sent1	Зокрема, з перших годин страшної трагедії, яка сталася 25.09.2020 року поблизу міста Чугуїв Харківської області та забрала життя 26 людей, ДБР розпочало активне розслідування причин катастрофи військового літака АН-26.
ParlaMint-UA_2021-03-03-m0.u34.p5.sent2	Слідству вдалося максимально швидко встановити причини катастрофи та здобути беззаперечні докази, за результатами яких трьом особам повідомлено про підозру, двоє з них досі утримуються під вартою за рішенням суду.
ParlaMint-UA_2021-03-03-m0.u34.p6.sent1	Досудове розслідування вказаної трагедії знаходиться на постійному контролі Президента України, його завершення плануємо на кінець квітня поточного року.
ParlaMint-UA_2021-03-03-m0.u34.p7.sent1	З метою запобігання подібним трагічним випадкам нами ініційовано перевірку Державною аудиторською службою дотримання вимог чинного законодавства щодо виготовлення та експлуатації всіх літаків, які виготовлялися державним підприємством "Антонов" з 1991 року.
ParlaMint-UA_2021-03-03-m0.u34.p8.sent1	В рамках тісної співпраці з Тимчасовою слідчою комісією Верховної Ради України зрушено з місця не менш гучну справу, пов’язану із вибухами військових складів у місті Сватове Луганської області, що сталися ще у жовтні 2015 року та забрали життя трьох військовослужбовців та однієї цивільної людини.
ParlaMint-UA_2021-03-03-m0.u34.p8.sent2	За результатами повідомлено про підозру двом військовослужбовцям Збройних Сил України.
ParlaMint-UA_2021-03-03-m0.u34.p8.sent3	На сьогодні вживаються вичерпні заходи щодо встановлення та притягнення до відповідальності ще понад 20 осіб.
ParlaMint-UA_2021-03-03-m0.u34.p9.sent1	Особлива увага приділяється розслідуванню катувань та іншого неналежного поводження працівниками правоохоронних органів.
ParlaMint-UA_2021-03-03-m0.u34.p9.sent2	Так, за 2020 рік до суду направлено 83 обвинувальні акти стосовно 117 осіб, серед яких обвинувачуються у катуванні 15 правоохоронців.
ParlaMint-UA_2021-03-03-m0.u34.p9.sent3	Іншим особам інкримінуються, крім катування, перевищення влади, незаконне тримання під вартою та порушення прав на захист.
ParlaMint-UA_2021-03-03-m0.u34.p10.sent1	Завдяки злагодженій роботі з Офісом Генерального прокурора та керівництвом Національної поліції завершено розслідування фактів катувань у Кагарлицькому та Павлоградському відділеннях поліції, обвинувальні акти направлено до суду всього стосовно 13 поліцейських.
ParlaMint-UA_2021-03-03-m0.u34.p11.sent1	Тому ще раз хочу запевнити суспільство, що Державне бюро розслідувань і надалі стоятиме на захисті конституційних прав громадян.
ParlaMint-UA_2021-03-03-m0.u34.p12.sent1	Також започатковано системну роботу під час розслідування корупційних кримінальних правопорушень, що дозволило направити у 20-му році до суду 461 обвинувальний акт, з них більше ніж половина - пов’язаних із одержанням неправомірної вигоди загальною сумою понад 19 мільйонів гривень.
ParlaMint-UA_2021-03-03-m0.u34.p13.sent1	Наведена статистика є підтвердженням того, що бюро набирає значних обертів у боротьбі із таким суспільно небезпечним явищем, як корупція.
ParlaMint-UA_2021-03-03-m0.u34.p14.sent1	Ще одним пріоритетним напрямом роботи слідчих бюро минулого року було розкриття злочинів, пов’язаних із трагічними пожежами в Одеській, Луганській та Харківській областях, які забрали 54 людських життя та спричинили значних матеріальних втрат.
ParlaMint-UA_2021-03-03-m0.u34.p14.sent2	Протягом 20-го року слідчими ДБР встановлено причини пожеж на Одещині, серед яких системне неналежне виконання службових обов’язків керівником Головного управління ДСНС в Одеській області.
ParlaMint-UA_2021-03-03-m0.u34.p14.sent3	Обвинувальний акт стосовно нього направлено до суду та встановлюється причетність інших посадових осіб до вказаних подій.
ParlaMint-UA_2021-03-03-m0.u34.p15.sent1	За результатами досудового розслідування масштабних пожеж на Луганщині повідомлено про підозру керівнику та п’яти службовим особам Головного управління ДСНС у Луганській області, які підробляли акти гасіння пожеж.
ParlaMint-UA_2021-03-03-m0.u34.p15.sent2	У зв’язку з цим бюро ініціювало проведення у 21-му році Державною аудиторською службою заходів фінансового контролю Головного управління ДСНС в Луганській області.
ParlaMint-UA_2021-03-03-m0.u34.p16.sent1	Крім того, у 2020 році ДБР знешкоджено 15 злочинних угрупувань, до складу яких входило 63 особи, що збільшило показники у 8 разів у порівнянні з 19-м роком.
ParlaMint-UA_2021-03-03-m0.u34.p16.sent2	Викрито 9 злочинних угрупувань із корупційними зв’язками, причетних до незаконних порубок лісу та реалізації лісопродукції, а також шахрайства, вимагання неправомірної вигоди та збуту наркотичних засобів.
ParlaMint-UA_2021-03-03-m0.u34.p17.sent1	Поряд з цим, бюро проводилась системна робота у боротьбі з контрабандою, зокрема повідомлено про підозру 7 працівникам органів, що здійснюють контроль за переміщенням товарів через митний кордон.
ParlaMint-UA_2021-03-03-m0.u34.p17.sent2	Стосовно 62 з них направлено обвинувальні акти до суду.
ParlaMint-UA_2021-03-03-m0.u34.p18.sent1	Активізація роботи на цьому напрямку позитивно вплинула на динаміку наповнення державного бюджету України.
ParlaMint-UA_2021-03-03-m0.u34.p18.sent2	Тільки по одеському регіону завдяки злагодженим діям працівників бюро за два останніх місяці 20-го року митні платежі збільшились на 21 відсоток, або на 1 мільярд 466 мільйонів гривень, у порівнянні з аналогічним періодом 19-го року, та заблоковано незаконне відшкодування ПДВ групі підприємств того ж регіону у сумі понад 500 мільйонів гривень.
ParlaMint-UA_2021-03-03-m0.u34.p18.sent3	Робота по недопущенню виснаження бюджетних ресурсів держави не залишається поза нашої увагою і надалі.
ParlaMint-UA_2021-03-03-m0.u34.p19.sent1	Загалом у 2020 році слідчими бюро здійснювалося досудове розслідування у понад 43 тисячах кримінальних проваджень, середнє навантаження на слідчого склало 105 кримінальних проваджень.
ParlaMint-UA_2021-03-03-m0.u34.p19.sent2	Незважаючи на це, ефективність роботи слідчих ДБР у порівнянні з 19-м роком збільшилась у 4 рази, зокрема протягом 20-го року встановлено понад 415 мільйонів гривень збитків.
ParlaMint-UA_2021-03-03-m0.u34.p19.sent3	На стадії досудового розслідування в бюджет повернено близько 20 мільйонів гривень, накладено арешт на майно загальною вартістю понад 93 мільйони гривень.
ParlaMint-UA_2021-03-03-m0.u34.p19.sent4	У співпраці з Національним агентством з розшуку та менеджменту активів передано до його управління рухоме та нерухоме майно вартістю понад 300 мільйонів гривень.
ParlaMint-UA_2021-03-03-m0.u34.p19.sent5	Позитивна динаміка на цьому напрямку не зупиняється.
ParlaMint-UA_2021-03-03-m0.u34.p20.sent1	Так, лише за результатами роботи ДБР за два місяці 2021 року виявлено та передано до Нацагентства активів на суму 1,4 мільярда гривень.
ParlaMint-UA_2021-03-03-m0.u34.p20.sent2	Крім того, значно підвищилася ефективність досудового розслідування злочинів проти учасників Революції Гідності.
ParlaMint-UA_2021-03-03-m0.u34.p20.sent3	Так, минулого року слідчими ДБР у справах Майдану, за погодженням з Офісом Генерального прокурора, притягнуто до кримінальної відповідальності 40 осіб, 23 обвинувальних акти направлено до суду.
ParlaMint-UA_2021-03-03-m0.u34.p21.sent1	На сьогодні слідчими ДБР проводиться досудове розслідування у 12-ти кримінальних провадженнях стосовно колишніх високопосадовців, у тому числі до яких застосовано санкції Європейського Союзу, а саме: колишніх Президента, міністра внутрішніх справ та його заступника.
ParlaMint-UA_2021-03-03-m0.u34.p22.sent1	Починаючи з грудня минулого року по теперішній час, отримано дозволи суду на проведення спеціального заочного досудового розслідування, що дозволить притягнути винних осіб до кримінальної відповідальності вже цього року.
ParlaMint-UA_2021-03-03-m0.u34.p23.sent1	З метою відкритого інформування суспільства про стан досудового розслідування цих злочинів започатковано та на постійній основі проводяться щомісячні звіти перед громадськістю та зустрічі з родинами Героїв Небесної Сотні.
ParlaMint-UA_2021-03-03-m0.u34.p24.sent1	Завершення розслідування справ Майдану є одним із пріоритетних та найвідповідальніших завдань, які стоять перед Державним бюро розслідувань у 2021 році.
ParlaMint-UA_2021-03-03-m0.u34.p24.sent2	Його виконання – це справа честі для нас.
ParlaMint-UA_2021-03-03-m0.u34.p25.sent1	З метою запобігання і виявлення правопорушень у діяльності працівників ДБР у 2020 році завершено формування управління внутрішнього контролю як дієвого механізму недопущення вчинення працівниками ДБР корупційних та інших протиправних посягань.
ParlaMint-UA_2021-03-03-m0.u34.p25.sent2	Демонструючи нульову толерантність до корупції, бюро вживає заходи щодо запобігання вчиненню кримінальних порушень серед своїх працівників.
ParlaMint-UA_2021-03-03-m0.u34.p26.sent1	З цією метою запроваджено комплексну систему виявлення корупційних ризиків, у тому числі шляхом проведення психофізіологічних досліджень із застосуванням поліграфа.
ParlaMint-UA_2021-03-03-m0.u34.p26.sent2	На сьогодні ДБР залишається єдиним правоохоронним органом, у якому передбачено обов’язкове проходження його працівниками поліграфу на системній основі не рідше 1 разу на рік.
ParlaMint-UA_2021-03-03-m0.u34.p27.sent1	У цьому контексті слід зазначити, що вимоги відбору кандидатів до ДБР досить суворі.
ParlaMint-UA_2021-03-03-m0.u34.p27.sent2	Серед них не тільки наявність вищої юридичної освіти і стажу роботи в галузі права, а й обов’язкові високі моральні якості та бездоганна репутація.
ParlaMint-UA_2021-03-03-m0.u34.p27.sent3	Саме за таких вимог на кінець 20-го року за результатами проведених конкурсів бюро укомплектовано на 65 відсотків, на 01.01.2021 року – на 71 відсоток, на 15.03 плануємо на 81 відсоток.
ParlaMint-UA_2021-03-03-m0.u34.p28.sent1	Прозоре забезпечення відомства високопрофесійними кадрами є одним з пріоритетних завдань ДБР у поточному році.
ParlaMint-UA_2021-03-03-m0.u34.p28.sent2	Крім того, з метою оперативного реагування та якісного проведення заходів досудового розслідування кримінальних правопорушень, віднесених до підслідності ДБР, на базі 7 наявних територіальних управлінь створено їх відокремлені структури підрозділу з дислокацією у кожному обласному центрі.
ParlaMint-UA_2021-03-03-m0.u34.p28.sent3	Проведені організаційно-штатні зміни не змінюють загальну чисельність територіальних управлінь, водночас значно підвищують їх мобільність.
ParlaMint-UA_2021-03-03-m0.u34.p29.sent1	У рамках розпочатої у 20-му році розбудови потужного та сучасного державного правоохоронного органу нами на належному рівні забезпечено взаємодію з органами прокуратури, які у порядку, визначеному КПК України, здійснюють процесуальне керівництво.
ParlaMint-UA_2021-03-03-m0.u34.p29.sent2	Також налагоджено обмін оперативною інформацією та проведення спільних операцій з Офісом Генерального прокурора, Службою безпеки, Національною поліцією, НАБУ, Міноборони, Державною прикордонною та податковою службами.
ParlaMint-UA_2021-03-03-m0.u34.p30.sent1	Для покращення якості обміну інформацією проведено великий обсяг робіт із впровадження передових технологій та побудови сучасної інформаційно-телекомунікаційної мережі ДБР.
ParlaMint-UA_2021-03-03-m0.u34.p30.sent2	Загалом за матеріалами інших правоохоронних органів слідчими Державного бюро розслідувань розпочато понад три з половиною тисячі кримінальних проваджень.
ParlaMint-UA_2021-03-03-m0.u34.p31.sent1	З метою забезпечення прозорості та цивільного контролю за діяльністю Державного бюро розслідувань наприкінці 2020 року сформовано Раду громадського контролю.
ParlaMint-UA_2021-03-03-m0.u34.p31.sent2	Як результат, вперше річний звіт про діяльність ДБР було розглянуто та схвалено на засіданні Ради громадського контролю, як того вимагає закон.
ParlaMint-UA_2021-03-03-m0.u34.p31.sent3	Також почала діяти Дисциплінарна комісія та затверджено Правила професійної етики працівників бюро.
ParlaMint-UA_2021-03-03-m0.u34.p32.sent1	Проведена робота додатково гарантує, що формування команди бюро можливе лише на основі спільних цінностей, які об’єднують працівників ДБР, а саме: доброчесність, відповідальність, професійність, рішучість.
ParlaMint-UA_2021-03-03-m0.u34.p33.sent1	Для запобігання протиправним проявам Державне бюро розслідувань постійно проводить інформаційні кампанії та інформує суспільство про свою діяльність.
ParlaMint-UA_2021-03-03-m0.u34.p33.sent2	Зокрема, протягом 2020 року на офіційному веб-сайті розміщено понад 1 тисячу 700 новин, які переглянули 6 мільйонів читачів.
ParlaMint-UA_2021-03-03-m0.u34.p33.sent3	Наша команда покладає велике значення поінформованості та обізнаності громадян про діяльність бюро.
ParlaMint-UA_2021-03-03-m0.u34.p33.sent4	Відтак ми і надалі працюватимемо над посиленням якості комунікації ДБР з громадськістю.
ParlaMint-UA_2021-03-03-m0.u34.p34.sent1	Шановний пане Голово, шановний Перший заступник, шановні депутати, шановні українці!
ParlaMint-UA_2021-03-03-m0.u34.p34.sent2	Перед нами стоїть багато викликів.
ParlaMint-UA_2021-03-03-m0.u34.p34.sent3	Тож можу вас запевнити, що Державне бюро розслідувань як незалежний та ефективний правоохоронний орган і надалі гідно стоятиме на захисті верховенства права, відповідно до якого людина, її життя, здоров’я, честь, гідність, недоторканність і безпека визнаються найвищою соціальною цінністю.
ParlaMint-UA_2021-03-03-m0.u34.p35.sent1	Я впевнений, ми рухаємось у правильному напрямку, як довести кожному громадянину України, що закон один для всіх.
ParlaMint-UA_2021-03-03-m0.u34.p35.sent2	Дуже вдячний за вашу увагу та готовий відповісти на ваші запитання.
ParlaMint-UA_2021-03-03-m0.u35.p1.sent1	Дякую.
ParlaMint-UA_2021-03-03-m0.u35.p2.sent1	Шановні народні депутати, переходимо до запитань до доповідача від народних депутатів України.
ParlaMint-UA_2021-03-03-m0.u35.p2.sent2	Нагадую, на це відводиться до 20 хвилин.
ParlaMint-UA_2021-03-03-m0.u35.p2.sent3	Тому прошу записатись на запитання.
ParlaMint-UA_2021-03-03-m0.u35.p3.sent1	Слово надається народному депутату Загородньому Юрію Івановичу, фракція політичної партії "Опозиційна платформа – За життя".
ParlaMint-UA_2021-03-03-m0.u36.p1.sent1	Дякую, Руслане Олексійовичу.
ParlaMint-UA_2021-03-03-m0.u36.p1.sent2	Я прошу передати слово народному депутату України Шуфричу Нестору Івановичу.
ParlaMint-UA_2021-03-03-m0.u37.p1.sent1	Нестор Іванович, будь ласка.
ParlaMint-UA_2021-03-03-m0.u38.p1.sent1	Дякую, пане головуючий.
ParlaMint-UA_2021-03-03-m0.u38.p1.sent2	Шановний виконуючий обов’язки керівника Державного бюро розслідувань, у мене до вас два запитання.
ParlaMint-UA_2021-03-03-m0.u38.p2.sent1	Перше.
ParlaMint-UA_2021-03-03-m0.u38.p2.sent2	Скажіть, будь ласка, в якому стані зараз розслідування щодо можливих злочинів, скоєних Петром Порошенком?
ParlaMint-UA_2021-03-03-m0.u38.p2.sent3	І особливо, в якій стадії зараз загальновідома справа про незаконне призначення пана Семочко першим заступником голови Служби зовнішньої розвідки?
ParlaMint-UA_2021-03-03-m0.u38.p3.sent1	І друге питання.
ParlaMint-UA_2021-03-03-m0.u38.p3.sent2	Вчора на засіданні Комітету з питань правової політики до вас було доведено інформацію щодо незаконного втручання Служби безпеки України в журналістську діяльність і перешкоджання журналістській діяльності "Першого незалежного", внаслідок чого було зупинене супутникове мовлення цього каналу і розповсюдження мовлення в кабельній мережі.
ParlaMint-UA_2021-03-03-m0.u38.p4.sent1	Дякую за відповіді.
ParlaMint-UA_2021-03-03-m0.u39.p1.sent1	Дякую за запитання.
ParlaMint-UA_2021-03-03-m0.u39.p2.sent1	Стосовно першого питання.
ParlaMint-UA_2021-03-03-m0.u39.p2.sent2	У ряді проваджень, які розслідуються Державним бюро розслідувань, Петро Олексійович Порошенко неодноразово допитувався.
ParlaMint-UA_2021-03-03-m0.u39.p2.sent3	На сьогодні виконуються міжнародні доручення та проводиться ряд експертиз, за наслідком чого слідчими буде прийняте остаточне рішення у вказаних справах.
ParlaMint-UA_2021-03-03-m0.u39.p3.sent1	Стосовно справи Семочка.
ParlaMint-UA_2021-03-03-m0.u39.p3.sent2	Вона знаходиться у Печерському суді, тому провадження за цією справою закрито.
ParlaMint-UA_2021-03-03-m0.u39.p4.sent1	Стосовно засідання Комітету Верховної Ради, яке відбулося вчора.
ParlaMint-UA_2021-03-03-m0.u39.p4.sent2	Дійсно, це питання піднімалося.
ParlaMint-UA_2021-03-03-m0.u39.p4.sent3	Але на адресу Державного бюро розслідувань або територіальних управлінь станом на 3.03.2021 року не надходила жодна заява, звернення або інформація.
ParlaMint-UA_2021-03-03-m0.u39.p5.sent1	Дякую за запитання.
ParlaMint-UA_2021-03-03-m0.u40.p1.sent1	Дякую.
ParlaMint-UA_2021-03-03-m0.u40.p2.sent1	Слово надається народному депутату України Княжицькому Миколі Леонідовичу, фракція політичної партії "Європейська солідарність".
ParlaMint-UA_2021-03-03-m0.u41.p1.sent1	Прошу передати слово Гео Леросу.
ParlaMint-UA_2021-03-03-m0.u41.p1.sent2	Дякую.
ParlaMint-UA_2021-03-03-m0.u42.p1.sent1	Народний депутат Гео Лерос, будь ласка.
ParlaMint-UA_2021-03-03-m0.u43.p1.sent1	Олексію Олександровичу, по-перше, цей звіт - повне лайно.
ParlaMint-UA_2021-03-03-m0.u43.p1.sent2	По-друге, у мене до вас запитання: коли ви почнете допитувати депутатів-корупціонерів з правлячої партії?
ParlaMint-UA_2021-03-03-m0.u43.p1.sent3	Це перше запитання.
ParlaMint-UA_2021-03-03-m0.u43.p1.sent4	Чи ви допитуєте виключно депутатів опозиції?
ParlaMint-UA_2021-03-03-m0.u43.p2.sent1	Друге запитання.
ParlaMint-UA_2021-03-03-m0.u43.p2.sent2	Коли ви вручите підозру Андрію Борисовичу Єрмаку за зрив спецоперації по "вагнерівцям" за державну зраду?
ParlaMint-UA_2021-03-03-m0.u43.p2.sent3	Коли це буде, назвіть дату.
ParlaMint-UA_2021-03-03-m0.u43.p3.sent1	І третє.
ParlaMint-UA_2021-03-03-m0.u43.p3.sent2	Хочу вам нагадати, як закінчив пан Труба за політично вмотивовані справи.
ParlaMint-UA_2021-03-03-m0.u43.p3.sent3	Так само закінчите ви, коли з Офісу Президента дзвонить вам пан Татаров та пан Єрмак і роздає вказівки, кого викликати на допит, а кого - ні.
ParlaMint-UA_2021-03-03-m0.u43.p4.sent1	Дякую.
ParlaMint-UA_2021-03-03-m0.u43.p4.sent2	Дайте відповідь на два запитання.
ParlaMint-UA_2021-03-03-m0.u44.p1.sent1	Дякую за запитання.
ParlaMint-UA_2021-03-03-m0.u44.p1.sent2	Їх чотири.
ParlaMint-UA_2021-03-03-m0.u44.p1.sent3	Тому я прошу звернутися за вказаними кримінальними провадженнями на моє ім’я з особистими запитами, і ми будемо їх відпрацьовувати та надавати відповіді відповідно до Кримінального процесуального кодексу.
ParlaMint-UA_2021-03-03-m0.u44.p2.sent1	Дякую.
ParlaMint-UA_2021-03-03-m0.u45.p1.sent1	Слово надається народному депутату України Горбенку Руслану Олександровичу, фракція політичної партії "Слуга народу".
ParlaMint-UA_2021-03-03-m0.u46.p1.sent1	Доброго дня, колеги!
ParlaMint-UA_2021-03-03-m0.u46.p1.sent2	Дуже дякую за звіт.
ParlaMint-UA_2021-03-03-m0.u46.p1.sent3	Також дуже дякую Державному бюро розслідувань за співпрацю з Тимчасовою слідчою комісією Верховної Ради України щодо пожеж на Луганщині.
ParlaMint-UA_2021-03-03-m0.u46.p1.sent4	Ваш орган – це єдиний правоохоронний орган, який показує співпрацю та результати по факту, а не на папері.
ParlaMint-UA_2021-03-03-m0.u46.p1.sent5	Але ми маємо.
ParlaMint-UA_2021-03-03-m0.u46.p1.sent6	є Інформація і просимо провести аудит і перевірки Головного управління лісового та мисливського господарства Луганської області, тому що останніх 6 років проводились тендери на посадку лісових насаджень, але самих насаджень немає.
ParlaMint-UA_2021-03-03-m0.u46.p1.sent7	І основна версія щодо причини пожеж – це є незаконна вирубка.
ParlaMint-UA_2021-03-03-m0.u46.p1.sent8	І чому правоохоронні органи не контролювали цю незаконну вирубку і де самі посадки?
ParlaMint-UA_2021-03-03-m0.u46.p2.sent1	Дякую.
ParlaMint-UA_2021-03-03-m0.u47.p1.sent1	Дякую за запитання та інформацію.
ParlaMint-UA_2021-03-03-m0.u47.p2.sent1	Ми негайно відреагуємо на зазначені події та найближчим часом за наслідками першочергових отриманих результатів ми вас поінформуємо.
ParlaMint-UA_2021-03-03-m0.u47.p3.sent1	Дякую.
ParlaMint-UA_2021-03-03-m0.u48.p1.sent1	Слово надається народній депутатці Федині Софії Романівні, фракція політичної партії "Європейська солідарність".
ParlaMint-UA_2021-03-03-m0.u49.p1.sent1	Сьогодні ви говорили про честь.
ParlaMint-UA_2021-03-03-m0.u49.p1.sent2	Так от, честі і гідності у вас немає загалом.
ParlaMint-UA_2021-03-03-m0.u49.p1.sent3	І в цьому я неодноразово сама переконалася.
ParlaMint-UA_2021-03-03-m0.u49.p1.sent4	Але питання: коли буде притягнуто до відповідальності Шуфрича, Кузьміна та інших депутатів ОПЗЖ за завідомо неправдиве повідомлення про злочин?
ParlaMint-UA_2021-03-03-m0.u49.p2.sent1	Наступне питання.
ParlaMint-UA_2021-03-03-m0.u49.p2.sent2	Чим ви можете пояснити систематичні порушення ДБР приписів КПК України щодо територіальної юрисдикції?
ParlaMint-UA_2021-03-03-m0.u49.p3.sent1	Наступне.
ParlaMint-UA_2021-03-03-m0.u49.p3.sent2	Поясніть причини ухиляння слідчими ДБР від виконання ухвал Шевченківського суду.
ParlaMint-UA_2021-03-03-m0.u49.p3.sent3	І я можу наголосити, що у вашій роботі занадто багато політики, занадто мало закону.
ParlaMint-UA_2021-03-03-m0.u49.p3.sent4	І, зокрема, всі рішення, які були прийняті з порушенням територіальної юрисдикції, мають бути не тільки закриті, а всім людям мають бути виплачені вами компенсації за моральну і фізичну шкоду.
ParlaMint-UA_2021-03-03-m0.u50.p1.sent1	Дякую за запитання та дякую за оцінку, надану роботі Державного бюро розслідувань.
ParlaMint-UA_2021-03-03-m0.u50.p2.sent1	Що стосується Печерського суду.
ParlaMint-UA_2021-03-03-m0.u50.p2.sent2	Відповідно до Кримінально-процесуального кодексу слідчі звертаються для виконання та реалізації своїх процесуальних повноважень за місцем розташування органу досудового розслідування, як визначає Кримінально-процесуальний кодекс.
ParlaMint-UA_2021-03-03-m0.u50.p2.sent3	Водночас, за роз’ясненнями Верховного Суду України, місцем розташування органу досудового розслідування є його юридична адреса.
ParlaMint-UA_2021-03-03-m0.u50.p2.sent4	Державне бюро розслідувань, юридична адреса: місто Київ, Панаса Мирного, 28.
ParlaMint-UA_2021-03-03-m0.u50.p2.sent5	Наразі заплановано капітальний ремонт будівлі та у 21-му році ми завершаємо ремонт.
ParlaMint-UA_2021-03-03-m0.u50.p3.sent1	Дякую за запитання.
ParlaMint-UA_2021-03-03-m0.u51.p1.sent1	Слово надається народному депутату України Монастирському Денису Анатолійовичу, фракція політичної партії "Слуга народу".
ParlaMint-UA_2021-03-03-m0.u52.p1.sent1	Прошу передати слово Неклюдову Владлену Михайловичу.
ParlaMint-UA_2021-03-03-m0.u53.p1.sent1	Владлен Михайлович Неклюдов, будь ласка.
ParlaMint-UA_2021-03-03-m0.u54.p1.sent1	Дуже дякую.
ParlaMint-UA_2021-03-03-m0.u54.p2.sent1	Шановний Олексій Олександрович, дуже приємно чути ваш звіт, і я особисто вивчав показники роботи Державного бюро розслідувань, і, зокрема, спеціального підрозділу по розслідуванню кримінальних проваджень щодо справ Майдану.
ParlaMint-UA_2021-03-03-m0.u54.p2.sent2	І ці показники - вони втричі більші, ніж спеціального підрозділу, який був при Генеральній прокуратурі, підрозділ Горбатюка так званий, за часів Луценка, втричі більші ці показники.
ParlaMint-UA_2021-03-03-m0.u54.p3.sent1	Але водночас мене хвилює питання, що ще не закінчено досудовим розслідуванням кримінальне провадження щодо розстрілу людей на Майдані, на Інституцькій, щодо Януковича, Захарченка та інших.
ParlaMint-UA_2021-03-03-m0.u54.p3.sent2	Ми прийняли у першому читанні Закон 2164 щодо заочного досудового розслідування та засудження.
ParlaMint-UA_2021-03-03-m0.u54.p3.sent3	Як ви вважаєте як практик, чи прийняття цього законопроекту, чи воно вплине позитивно, ефективно на розслідування цих проваджень і судового розгляду, як ви вважаєте?
ParlaMint-UA_2021-03-03-m0.u55.p1.sent1	Це дуже болюче питання для всього суспільства та Державного бюро розслідувань.
ParlaMint-UA_2021-03-03-m0.u55.p1.sent2	Водночас хочу наголосити, що управління у справах Майдану було сформоване лише у січні 20-го року.
ParlaMint-UA_2021-03-03-m0.u55.p1.sent3	Крім того, є певні результати.
ParlaMint-UA_2021-03-03-m0.u55.p1.sent4	Ми будемо вдячні за підтримку та налаштовані на спільний результат.
ParlaMint-UA_2021-03-03-m0.u55.p2.sent1	Дякую.
ParlaMint-UA_2021-03-03-m0.u56.p1.sent1	Слово надається народному депутату Морозу Володимиру Вікторовичу, фракція політичної партії "Опозиційна платформа – За життя".
ParlaMint-UA_2021-03-03-m0.u57.p1.sent1	Передайте, будь ласка, слово народному депутату України Бурмічу Анатолію Петровичу.
ParlaMint-UA_2021-03-03-m0.u58.p1.sent1	Будь ласка, народний депутат Бурміч Анатолій Петрович.
ParlaMint-UA_2021-03-03-m0.u59.p1.sent1	Шановний виконуючий обов’язки, скажіть, будь ласка, на підставі яких матеріалів і чи заяв ви порушили кримінальну справу по самоуправству стосовно Голови Конституційного Суду?
ParlaMint-UA_2021-03-03-m0.u59.p1.sent2	Це перше питання.
ParlaMint-UA_2021-03-03-m0.u59.p2.sent1	І друге питання.
ParlaMint-UA_2021-03-03-m0.u59.p2.sent2	Чому не порушена кримінальна справа за тим же самоуправством, зловживанням, перешкоджанням журналістській діяльності стосовно тих осіб, які відключили "Перший незалежний" канал, що створили журналісти?
ParlaMint-UA_2021-03-03-m0.u59.p3.sent1	Дякую.
ParlaMint-UA_2021-03-03-m0.u60.p1.sent1	Шановний пане Анатолію, хочу доповісти, що, дійсно, в Державному бюро розслідувань проводяться досудові розслідування в рамках окремих кримінальних проваджень стосовно суддів Конституційного Суду України.
ParlaMint-UA_2021-03-03-m0.u60.p2.sent1	Водночас станом на сьогодні повідомлено про підозру лише одному з них, триває низка експертиз.
ParlaMint-UA_2021-03-03-m0.u60.p2.sent2	За результатами проведення всіх необхідних слідчих дій буде прийнято остаточне рішення за вказаними справами.
ParlaMint-UA_2021-03-03-m0.u60.p3.sent1	Що стосується другого питання: стосовно каналу.
ParlaMint-UA_2021-03-03-m0.u60.p3.sent2	Я, якщо не помиляюсь, вже відповідав на це питання, водночас повторюсь, що на адресу Державного бюро розслідувань не надходило жодного повідомлення, запиту, звернення громадського організації, народного депутата або іншої особи, яка має на це право, тому ми не вправі коментувати рішення Ради національної безпеки поза межами кримінального процесу.
ParlaMint-UA_2021-03-03-m0.u60.p4.sent1	Дякую.
ParlaMint-UA_2021-03-03-m0.u61.p1.sent1	Слово надається народному депутату Рудик Кірі Олександрівні, фракція політичної партії "Голос".
ParlaMint-UA_2021-03-03-m0.u62.p1.sent1	Передаю слово Осадчуку Андрію Петровичу.
ParlaMint-UA_2021-03-03-m0.u63.p1.sent1	Андрій Петрович Осадчук, будь ласка.
ParlaMint-UA_2021-03-03-m0.u64.p1.sent1	Шановний пане виконуючий обов’язки Директора ДБР, в жовтні минулого року найвищі посадові особи цієї держави публічно звинуватили Голову Конституційного Суду в скоєні тяжких злочинів.
ParlaMint-UA_2021-03-03-m0.u64.p1.sent2	Фракція "Голос" з свого боку подавала відповідну заяву про вчинення злочину Головою Конституційного Суду до Офісу Генерального прокурора.
ParlaMint-UA_2021-03-03-m0.u64.p1.sent3	Скажіть, будь ласка, зараз, станом на березень 2021 року, чи йдуть розслідування цих заяв і нашої заяви?
ParlaMint-UA_2021-03-03-m0.u64.p1.sent4	Чи є у них перспективи?
ParlaMint-UA_2021-03-03-m0.u64.p1.sent5	І коли ви очікуєте завершення розслідування?
ParlaMint-UA_2021-03-03-m0.u64.p2.sent1	Дякую.
ParlaMint-UA_2021-03-03-m0.u65.p1.sent1	Дякую за запитання.
ParlaMint-UA_2021-03-03-m0.u65.p1.sent2	Дійсно, на нашу адресу надходили звернення та заяви від вашої політичної сили, вони враховані в рамках кримінальних проваджень, здійснюється перевірка викладених фактів.
ParlaMint-UA_2021-03-03-m0.u65.p1.sent3	Найближчим часом ми дамо результат за декількома кримінальними провадженнями стосовно дій судів Конституційного Суду України.
ParlaMint-UA_2021-03-03-m0.u65.p2.sent1	Дякую.
ParlaMint-UA_2021-03-03-m0.u66.p1.sent1	Дякую.
ParlaMint-UA_2021-03-03-m0.u66.p2.sent1	Слово надається народному депутату Бондарю Михайлу Леонтійовичу, фракція політичної партії "Європейська солідарність".
ParlaMint-UA_2021-03-03-m0.u67.p1.sent1	Передайте, будь ласка, Олексію Гончаренку.
ParlaMint-UA_2021-03-03-m0.u68.p1.sent1	Олексій Олексійович Гончаренко, будь ласка.
ParlaMint-UA_2021-03-03-m0.u69.p1.sent1	Дякую.
ParlaMint-UA_2021-03-03-m0.u69.p1.sent2	Олексій Гончаренко, "Європейська солідарність".
ParlaMint-UA_2021-03-03-m0.u69.p1.sent3	Шановний виконуючий обов’язки, чому ви не кажете правду?
ParlaMint-UA_2021-03-03-m0.u69.p1.sent4	Чому вам подобається знаходитися начебто на вулиці Панаса Мирного, де вас нема?
ParlaMint-UA_2021-03-03-m0.u69.p1.sent5	Там, як сніг випав, там люди не ходили.
ParlaMint-UA_2021-03-03-m0.u69.p1.sent6	Тому що ви хочете знаходитися начебто в Печерськом у районі, бо Печерський районний суд – це самий прогнилий суд України, і саме ви хочете звертатися, як сама прогнила структура, в самий прогнилий суд, замість того щоб йти до Шевченківського суду, який вже неодноразово виносив рішення про те, що ви робите щодо політичних репресій абсолютно необґрунтовано.
ParlaMint-UA_2021-03-03-m0.u69.p1.sent7	І тому ви й сидите на цій вулиці і робите вигляд, що начебто ходите на Панаса Мирного.
ParlaMint-UA_2021-03-03-m0.u69.p2.sent1	А питання в мене до вас наступне: скільки вам за останній тиждень разів подзвонив Зеленський, Єрмак, Смирнов та Татаров?
ParlaMint-UA_2021-03-03-m0.u69.p2.sent2	Повідомте, будь ласка.
ParlaMint-UA_2021-03-03-m0.u70.p1.sent1	Дякую за надану оцінку Державного бюро розслідування, його діяльності.
ParlaMint-UA_2021-03-03-m0.u70.p2.sent1	Щодо питання.
ParlaMint-UA_2021-03-03-m0.u70.p2.sent2	Хочу наголосити, пане Олексію, що Державне бюро розслідувань – це незалежний державний правоохоронний орган, який взаємодіє з державними інституціями, в тому числі з Офісом Президента України, з одним із заступників, який координує та співпрацює в рамках взаємодії з іншими правоохоронними органами, у тому числі з Державним бюро розслідувань.
ParlaMint-UA_2021-03-03-m0.u70.p3.sent1	Дякую.
ParlaMint-UA_2021-03-03-m0.u71.p1.sent1	Дякую.
ParlaMint-UA_2021-03-03-m0.u71.p2.sent1	Слово надається народному депутату Вацаку Геннадію Анатолійовичу, депутатська група "Довіра".
ParlaMint-UA_2021-03-03-m0.u72.p1.sent1	Слово передаю Вельможному Сергію Анатолійовичу.
ParlaMint-UA_2021-03-03-m0.u73.p1.sent1	Вельможний Сергій Анатолійович, будь ласка.
ParlaMint-UA_2021-03-03-m0.u74.p1.sent1	Сергій Вельможний, Луганщина.
ParlaMint-UA_2021-03-03-m0.u74.p1.sent2	Я дякую вам за роботу ДБР на Луганщині, завдяки яким виявлене викрадене паливо та підробка документів ДСНС на Луганщині.
ParlaMint-UA_2021-03-03-m0.u74.p1.sent3	Але тільки після заяви Олександра Сухова, народного депутата, внесено відомості до ЄРДР щодо бездіяльності ДСНС, голів ВЦА на Луганщині під час пожеж, які трапилися в липні-жовтні 2020 року.
ParlaMint-UA_2021-03-03-m0.u74.p2.sent1	Пан Пшик, голова ДСНС на Луганщині,заявляє, що людські жертви та сотні зруйнованих будинків – то прикра сторінка історії.
ParlaMint-UA_2021-03-03-m0.u74.p2.sent2	Тому і запитання: коли ДБР на Луганщині пред’явить підозру пану Пшику, голові ВЦА Луганщини Гайдаю, голові ВЦА Сєвєродонецька Стрюку?
ParlaMint-UA_2021-03-03-m0.u74.p2.sent3	Але все відомо, згідно матеріалів ТСК, що саме ці особи винні в цих пожежах і в людських жертвах.
ParlaMint-UA_2021-03-03-m0.u74.p2.sent4	Тому запитання: коли дата точна, коли ви це зробите?
ParlaMint-UA_2021-03-03-m0.u74.p3.sent1	Дякую.
ParlaMint-UA_2021-03-03-m0.u74.p3.sent2	Сергій Вельможний, Луганщина.
ParlaMint-UA_2021-03-03-m0.u75.p1.sent1	Дякую за запитання.
ParlaMint-UA_2021-03-03-m0.u75.p2.sent1	Хочу повідомити, що вказані факти не досліджувалися в рамках окремих кримінальних проваджень, ми негайно організуємо цю роботу.
ParlaMint-UA_2021-03-03-m0.u75.p2.sent2	Дякую.
ParlaMint-UA_2021-03-03-m0.u76.p1.sent1	Дякую.
ParlaMint-UA_2021-03-03-m0.u76.p2.sent1	Слово надається народному депутату України Каптєлову Роману Володимировичу.
ParlaMint-UA_2021-03-03-m0.u76.p2.sent2	Перепрошую?
ParlaMint-UA_2021-03-03-m0.u76.p2.sent3	А ви ж брали уже слово.
ParlaMint-UA_2021-03-03-m0.u76.p2.sent4	У мене просто тут вибило чомусь.
ParlaMint-UA_2021-03-03-m0.u76.p2.sent5	Добре.
ParlaMint-UA_2021-03-03-m0.u76.p3.sent1	Гончаренко Олексій Олексійович.
ParlaMint-UA_2021-03-03-m0.u76.p3.sent2	Я пам’ятаю, що ви були, але чомусь мені вибило зі списку.
ParlaMint-UA_2021-03-03-m0.u76.p3.sent3	Будь ласка, Олексію Гончаренку включіть мікрофон.
ParlaMint-UA_2021-03-03-m0.u77.p1.sent1	Гарні питання ставить Гео Лерос.
ParlaMint-UA_2021-03-03-m0.u77.p1.sent2	Передаю питання Гео Леросу.
ParlaMint-UA_2021-03-03-m0.u78.p1.sent1	Слово народному депутату Гео Леросу, будь ласка.
ParlaMint-UA_2021-03-03-m0.u79.p1.sent1	Олексій Олександрович, я не буду вам нагадувати, що з себе представляє ваш звіт, думаю, ви запам’ятали.
ParlaMint-UA_2021-03-03-m0.u79.p2.sent1	Хочу почути від вас відповідь на наступне запитання.
ParlaMint-UA_2021-03-03-m0.u79.p2.sent2	У рамках кримінального провадження про зрив спецоперації по "вагнерівцям" коли буде допитаний Керівник Офісу Президента України Єрмак Андрій Борисович, який несе відповідальність за зрив цієї спецоперації?
ParlaMint-UA_2021-03-03-m0.u79.p2.sent3	Дякую.
ParlaMint-UA_2021-03-03-m0.u80.p1.sent1	Дякую за запитання.
ParlaMint-UA_2021-03-03-m0.u80.p2.sent1	Але хочу повідомити суспільство та вас, що слідчими Державного бюро розслідувань проводиться постійна робота, щоденна, погодинна, стосовно вказаного кримінального провадження, у тому числі допити осіб, яких ви зазначили.
ParlaMint-UA_2021-03-03-m0.u80.p2.sent2	Тому не треба маніпулювати на вказаному кримінальному провадженні, слідство триває та найближчим часом ми дамо результат.
ParlaMint-UA_2021-03-03-m0.u80.p3.sent1	Дякую.
ParlaMint-UA_2021-03-03-m0.u81.p1.sent1	Слово надається народному депутату України Каптєлову Роману Володимировичу, фракція Політичної партії "Слуга народу".
ParlaMint-UA_2021-03-03-m0.u82.p1.sent1	Доброго дня!
ParlaMint-UA_2021-03-03-m0.u82.p1.sent2	Прошу передати слово Бакумову.
ParlaMint-UA_2021-03-03-m0.u83.p1.sent1	Будь ласка, Бакумов Олександр Сергійович.
ParlaMint-UA_2021-03-03-m0.u84.p1.sent1	Шановний пане виконуючий обов’язки голови Державного бюро розслідування, директора, хочу сказати, що на сьогоднішній день дуже важливою є розбудова структури Державного бюро розслідувань, аби підвищити ефективність його відповідного функціонування.
ParlaMint-UA_2021-03-03-m0.u84.p2.sent1	У мене до вас таке запитання.
ParlaMint-UA_2021-03-03-m0.u84.p2.sent2	Скажіть, будь ласка, які ви бачите першочергові завдання, які на сьогоднішній день Верховна Рада разом із профільним комітетом могли б вирішити і допомогти вам, щоб Державне бюро розслідувань почало повноцінно функціонувати з новою відповідною своєю інфраструктурою?
ParlaMint-UA_2021-03-03-m0.u84.p3.sent1	Дякую.
ParlaMint-UA_2021-03-03-m0.u85.p1.sent1	Дякую, пане Олександре.
ParlaMint-UA_2021-03-03-m0.u85.p1.sent2	Я хочу повідомити, що всі завдання, які стоять перед Державним бюро розслідувань, перелічені в статті 1 Закону про ДБР.
ParlaMint-UA_2021-03-03-m0.u85.p1.sent3	Ми вдячні Комітету з питань правоохоронної діяльності, у нас є жива дискусія, щоденна.
ParlaMint-UA_2021-03-03-m0.u85.p1.sent4	Я не буду витрачати час, ще хочу подякувати комітету.
ParlaMint-UA_2021-03-03-m0.u85.p2.sent1	Дякую.
ParlaMint-UA_2021-03-03-m0.u86.p1.sent1	Дякую.
ParlaMint-UA_2021-03-03-m0.u86.p2.sent1	Слово надається народній депутатці Констанкевич Ірині Мирославівні, депутатська група "Партія "За майбутнє".
ParlaMint-UA_2021-03-03-m0.u87.p1.sent1	Прошу передати слово Тарасу Івановичу Батенку.
ParlaMint-UA_2021-03-03-m0.u88.p1.sent1	Тарас Іванович Батенко, будь ласка.
ParlaMint-UA_2021-03-03-m0.u89.p1.sent1	Дякую.
ParlaMint-UA_2021-03-03-m0.u89.p2.sent1	Шановні колеги, шановний пане голово, ми розуміємо, що Державне бюро розслідувань – це важливий правоохоронний орган, який ми фінансуємо з державного бюджету у розмірі 2,5 мільярди гривень.
ParlaMint-UA_2021-03-03-m0.u89.p2.sent2	І очевидно, що все українське суспільство чекає результату діяльності цього важливого, незалежного правоохоронного органу.
ParlaMint-UA_2021-03-03-m0.u89.p3.sent1	Ми бачимо на веб-сайтах ДБР про те, що щомісяця представники управління у справах Майдану звітують громадськості про те, як відбувається розслідування цієї справи Майдану.
ParlaMint-UA_2021-03-03-m0.u89.p3.sent2	Але, разом з тим, ми бачимо про те, що фактично це розслідування зупинилося на рівні підозр.
ParlaMint-UA_2021-03-03-m0.u89.p4.sent1	Пане голово, коли будуть вироки і коли будуть звинувачення?
ParlaMint-UA_2021-03-03-m0.u89.p4.sent2	Дякую.
ParlaMint-UA_2021-03-03-m0.u90.p1.sent1	Дякую.
ParlaMint-UA_2021-03-03-m0.u90.p2.sent1	Якщо ви уважно слухали мій звіт, то 26 обвинувальних актів цього року у справах Майдану направлено до суду.
ParlaMint-UA_2021-03-03-m0.u90.p2.sent2	Дякую.
ParlaMint-UA_2021-03-03-m0.u91.p1.sent1	Дякую.
ParlaMint-UA_2021-03-03-m0.u91.p2.sent1	Слово, будь ласка, надається народному депутату України Павленку Ростиславу Миколайовичу, фракція політичної партії "Європейська солідарність".
ParlaMint-UA_2021-03-03-m0.u92.p1.sent1	Прошу передати Софії Федині слово.
ParlaMint-UA_2021-03-03-m0.u93.p1.sent1	Софія Романівна Федина, будь ласка.
ParlaMint-UA_2021-03-03-m0.u94.p1.sent1	Ви так і не відповіли на моє запитання: коли буде притягнуто до відповідальності Шуфрича, Кузьміна та інших представників ОПЗЖ за завідомо неправдиве повідомлення про злочин у справі нібито розкрадання 100 мільярдів гривень, чи доларів, в якому також фігурує Президент Сполучених Штатів Америки?
ParlaMint-UA_2021-03-03-m0.u94.p1.sent2	Це перше.
ParlaMint-UA_2021-03-03-m0.u94.p2.sent1	І друге.
ParlaMint-UA_2021-03-03-m0.u94.p2.sent2	Ви говорите про справи Майдану.
ParlaMint-UA_2021-03-03-m0.u94.p2.sent3	Є постанова Верховної Ради України, яка розглядає Революцію Гідності як вікопомну подію в історії України.
ParlaMint-UA_2021-03-03-m0.u94.p3.sent1	У ваших документах пише, що Революція Гідності – це масові заворушення з застосуванням сили.
ParlaMint-UA_2021-03-03-m0.u94.p3.sent2	Так де ваша гідність?
ParlaMint-UA_2021-03-03-m0.u94.p3.sent3	Чому ви суперечите в своїй документації постановам і рішенням Верховної Ради України?
ParlaMint-UA_2021-03-03-m0.u94.p3.sent4	І коли нарешті за злочини проти Майдану ви будете притягати тих, хто вбивав і розстрілював майданівців?
ParlaMint-UA_2021-03-03-m0.u94.p4.sent1	Наразі ви займаєтеся тільки Танею Чорновол – майданівкою, і взагалі цим самим дискредитуєте будь-яку національно-визвольну боротьбу.
ParlaMint-UA_2021-03-03-m0.u95.p1.sent1	Щодо осіб, які винні, я з цього почну.
ParlaMint-UA_2021-03-03-m0.u95.p1.sent2	Починаючи з грудня минулого року по теперішній час, отримано дозволи суду на проведення спеціального досудового розслідування, що дозволить притягнути винних осіб до кримінальної відповідальності.
ParlaMint-UA_2021-03-03-m0.u95.p1.sent3	Загалом отримано дозвіл на здійснення спеціального досудового розслідування щодо умисних вбивств учасників акцій протесту, серед них: Голова Служби безпеки, міністр та заступник міністра внутрішніх справ, міністр оборони, перший заступник Голови СБУ, командувач внутрішніх військ, керівник столичної міліції та інші.
ParlaMint-UA_2021-03-03-m0.u95.p1.sent4	Робота у цьому напрямку триває.
ParlaMint-UA_2021-03-03-m0.u95.p2.sent1	З урахуванням того, що згадані особи не перебувають на території України, в нас не було правових підстав організовувати досудове розслідування.
ParlaMint-UA_2021-03-03-m0.u95.p2.sent2	Протягом грудня 2020 – березня 2021 ми зрушили з місця.
ParlaMint-UA_2021-03-03-m0.u95.p3.sent1	Дякую.
ParlaMint-UA_2021-03-03-m0.u96.p1.sent1	Дякую, Олексій Олександрович.
ParlaMint-UA_2021-03-03-m0.u96.p1.sent2	Доповідь завершена.
ParlaMint-UA_2021-03-03-m0.u96.p2.sent1	До слова для співдоповіді запрошується голова Комітету Верховної Ради України з питань правоохоронної діяльності Денис Анатолійович Монастирський.
ParlaMint-UA_2021-03-03-m0.u96.p3.sent1	Будь ласка, Денисе Анатолійовичу.
ParlaMint-UA_2021-03-03-m0.u97.p1.sent1	Шановні колеги, дозвольте спочатку після нашої гострої дискусії щодо ДБР і призначення сказати все ж таки про призначення Державного бюро розслідувань.
ParlaMint-UA_2021-03-03-m0.u97.p2.sent1	Цей орган створювався в 2015 році в цьому залі також голосуванням, і призначення Державного бюро розслідувань було те, щоб розірвати цей зв’язок: орган, який здійснює розслідування (а до цього часу це була Генеральна прокуратура), органи прокуратури, і орган, який наглядає за здійсненням розслідувань – та сама Генеральна прокуратура, ті самі органи прокуратури.
ParlaMint-UA_2021-03-03-m0.u97.p2.sent2	В цьому була основна філософія створення цього органу.
ParlaMint-UA_2021-03-03-m0.u97.p2.sent3	Створення, яке без перебільшення відбувається з великими потугами, складно, адже зараз можна сказати, що історія цього органу налічує 5 років.
ParlaMint-UA_2021-03-03-m0.u97.p3.sent1	Рівно або приблизно 5 років тому, у лютому 2016 року, постановою Кабінету Міністрів було утворено Державне бюро розслідувань.
ParlaMint-UA_2021-03-03-m0.u97.p3.sent2	Але, крім папірця, на якому утворили його і, власне, проголосували, більше нічого не було зроблено.
ParlaMint-UA_2021-03-03-m0.u97.p3.sent3	Фактично саме ДБР почало працювати лише 2 роки тому, в кінці 18-го року.
ParlaMint-UA_2021-03-03-m0.u97.p3.sent4	Тому фактично ми сьогодні з вами аналізуємо перший публічний особистий звіт керівництва ДБР Верховній Раді України.
ParlaMint-UA_2021-03-03-m0.u97.p3.sent5	І, я думаю, це дуже добрий початок традиції, що щороку постійно має відбуватися особистий звіт ДБР, тому що на цей орган, який налічує, має налічувати до 1 тисячі 600 працівників по всій Україні, покладено надзвичайно великі питання і повноваження.
ParlaMint-UA_2021-03-03-m0.u97.p4.sent1	Щодо особливості звіту хочу зазначити: згідно Закону "Про Державне бюро розслідувань" звіт попередньо розглядає Рада громадського контролю ДБР.
ParlaMint-UA_2021-03-03-m0.u97.p4.sent2	І нарешті цього року вперше створена була Рада громадського контролю, яка розглянула звіт ДБР, і громадський контроль цього звіту вже відбувся.
ParlaMint-UA_2021-03-03-m0.u97.p4.sent3	РГК ДБР позитивно схвалила звіт Державного бюро розслідувань.
ParlaMint-UA_2021-03-03-m0.u97.p4.sent4	Звичайно, ми з вами маємо пам’ятати, що рік тому, трохи більше року тому відбулось перезавантаження взагалі ДБР і щодо правового статусу, і щодо керівництва.
ParlaMint-UA_2021-03-03-m0.u97.p5.sent1	І протягом 2020 року - фактично це був рік становлення, кадрового становлення ДБР, - було проведено, наскільки я знаю, близько півтори тисячі конкурсів вакантних посад.
ParlaMint-UA_2021-03-03-m0.u97.p5.sent2	І, попри це, по звіту, який сьогодні було представлено, були непогані результати роботи ДБР.
ParlaMint-UA_2021-03-03-m0.u97.p5.sent3	Я маю на увазі по тим розслідуванням, які були.
ParlaMint-UA_2021-03-03-m0.u97.p6.sent1	Звичайно, ми з вами всі пам’ятаємо резонансну мить, коли вирішувалось питання переходу слідчих з Генеральної прокуратури, які розслідували справи Майдану, до ДБР і передача справ.
ParlaMint-UA_2021-03-03-m0.u97.p6.sent2	Ми з вами всі переживали, щоб не було втрачено ці провадження, щоб вони не втратили в темпі свого розслідування.
ParlaMint-UA_2021-03-03-m0.u97.p7.sent1	Сьогодні ми з вами почули - і це надзвичайно важливий факт, - про те, що цей підрозділ, спеціальний підрозділ в Державному бюро розслідувань створено по розслідуванню даних проваджень.
ParlaMint-UA_2021-03-03-m0.u97.p7.sent2	І, не дивлячись на ці всі кадрові пертурбації, які були протягом минулого року, все ж таки є суттєві успіхи у справах Майдану.
ParlaMint-UA_2021-03-03-m0.u97.p7.sent3	Це я говорю про 23 обвинувальних акта стосовно 28 осіб, які направлено до суду.
ParlaMint-UA_2021-03-03-m0.u97.p8.sent1	І якщо ми з вами проголосуємо закон, який дійсно є ключовим в цьому питанні, про заочне досудове розслідування, то, дійсно, та мета, яку за цією трибуною сказав Генеральний прокурор, що підтвердив, власне, і виконуючий обов’язки Директора ДБР, про те, що реалістично розслідувати справи Майдану до кінця цього року, вона буде реальною.
ParlaMint-UA_2021-03-03-m0.u97.p8.sent2	Будемо сподіватись, що це так і є.
ParlaMint-UA_2021-03-03-m0.u97.p8.sent3	І обов’язково проконтролюємо це ми з вами, як тільки це буде відбуватися.
ParlaMint-UA_2021-03-03-m0.u97.p9.sent1	Також можу сказати, що нарешті запрацювало Управління внутрішнього контролю, яке почало притягувати до відповідальності самих працівників ДБР.
ParlaMint-UA_2021-03-03-m0.u97.p9.sent2	Вже є чотири кримінальних провадження.
ParlaMint-UA_2021-03-03-m0.u97.p9.sent3	Власне, це означає, що механізм такого внутрішнього контролю також діє.
ParlaMint-UA_2021-03-03-m0.u97.p10.sent1	Звичайно, ми розуміємо, що різні правоохоронні органи конкурують.
ParlaMint-UA_2021-03-03-m0.u97.p10.sent2	Як правило, я хотів би, звичайно, бачити здорову конкуренцію.
ParlaMint-UA_2021-03-03-m0.u97.p10.sent3	І це також однозначно стримує правоохоронні органи від зловживань, які відбуваються.
ParlaMint-UA_2021-03-03-m0.u97.p11.sent1	Також важливим моментом і одним з мети створення Державного бюро розслідувань було протидія катуванням.
ParlaMint-UA_2021-03-03-m0.u97.p11.sent2	От 127 стаття Кримінального кодексу, якщо ви подивитеся за статистикою, вона в кінці року завжди мала один показник – нуль, нуль проваджень по катуванням.
ParlaMint-UA_2021-03-03-m0.u97.p11.sent3	Власне, створення окремого органу – бюро розслідувань, Державного бюро розслідувань – мало цю ситуацію докорінно змінити.
ParlaMint-UA_2021-03-03-m0.u97.p11.sent4	Чи змінена зараз вона?
ParlaMint-UA_2021-03-03-m0.u97.p11.sent5	Абсолютно ні, не змінена.
ParlaMint-UA_2021-03-03-m0.u97.p11.sent6	Але ми сьогодні з вами бачимо конкретні кримінальні провадження щодо правоохоронців по питанню катування.
ParlaMint-UA_2021-03-03-m0.u97.p11.sent7	І це перші ластівки, які, я сподіваюсь, переростуть в серйозну методичну роботу, і завдяки все ж таки керівнику ДБР мають отримати належну оцінку.
ParlaMint-UA_2021-03-03-m0.u97.p12.sent1	У тому контексті я хочу згадати справу і Павлограда, і Кагарлика, які нашуміли на всю країну.
ParlaMint-UA_2021-03-03-m0.u97.p12.sent2	Але, на відміну від попередніх років, я маю на увазі 3, 4, 5 років до того, ці справи сьогодні в суді.
ParlaMint-UA_2021-03-03-m0.u97.p12.sent3	І це говорить про те, що це ефективний підхід до розслідування даних проваджень.
ParlaMint-UA_2021-03-03-m0.u97.p13.sent1	Щодо виконання ролі ДБР, я як керівник правоохоронного комітету в цьому випадку можу сказати, що робота є абсолютно позитивною і конструктивною.
ParlaMint-UA_2021-03-03-m0.u97.p14.sent1	Щодо комплекту кадрів.
ParlaMint-UA_2021-03-03-m0.u97.p14.sent2	Звичайно, це одна з основних проблем.
ParlaMint-UA_2021-03-03-m0.u97.p14.sent3	Півтори тисячі, тисяча шістсот співробітників ДБР по штату може бути.
ParlaMint-UA_2021-03-03-m0.u97.p14.sent4	На 1 січня 2020 року сформовано 65 відсотків працівників.
ParlaMint-UA_2021-03-03-m0.u97.p14.sent5	Але, як ми встановили вчора на комітеті, зараз вже завершуються конкурси, і вже до 15 березня цього року ДБР буде сформовано на 81 відсоток, і головна складова – це оперативники ДБР, це те, що вони зможуть отримати нарешті незалежність, і отримувати незалежність від Служби безпеки України зокрема.
ParlaMint-UA_2021-03-03-m0.u97.p14.sent6	А це в контексті реформи Служби безпеки має ключове питання.
ParlaMint-UA_2021-03-03-m0.u97.p14.sent7	Тому самостійні, самодостатні органи, оперативні органи і підрозділи ДБР, звичайно, будуть говорити про те, що з цього року спрос по всім провадженням з ДБР може і має бути максимальний, тому що час кадрового перевантаження завершився.
ParlaMint-UA_2021-03-03-m0.u97.p15.sent1	Звичайно, у нас залишився один великий-великий борг.
ParlaMint-UA_2021-03-03-m0.u97.p15.sent2	На жаль, на жаль, сьогодні з цієї трибуни звітує лише виконуючий обов’язки Директора ДБР.
ParlaMint-UA_2021-03-03-m0.u97.p15.sent3	Я дуже сподіваюсь, що буде обраний в цьому році Директор Державного бюро розслідувань, який буде нести персональну відповідальність за все, що відбувається в ДБР, тому що, звичайно, як би не прискіпливо ми ставилися до доповіді сьогоднішнього виконуючого обов’язки Олексія Сухачова, але все ж таки він виконує обов’язки Директора ДБР і представляє сьогодні цю інституцію поки що тимчасово.
ParlaMint-UA_2021-03-03-m0.u97.p16.sent1	Однозначно позитивно те, що створена Рада громадського контролю, про яку говорили 2 роки, всі 2 роки існування Державного бюро розслідувань.
ParlaMint-UA_2021-03-03-m0.u97.p16.sent2	І вже сьогодні запущена дисциплінарна комісія, без якої співробітники ДБР не могли притягнутися до відповідальності.
ParlaMint-UA_2021-03-03-m0.u97.p16.sent3	Це була ганьба, будь-яке питання, будь-яке провадження щодо самих службовців ДБР не могло бути розглянуто, тому що не працювала дисциплінарна комісія.
ParlaMint-UA_2021-03-03-m0.u97.p16.sent4	Сьогодні можна сказати, що нарешті вона створена, і це є великий-великий плюс.
ParlaMint-UA_2021-03-03-m0.u97.p17.sent1	Проте, попри ці моменти, які ми зазначили позитивні, є дуже багато того, що потребує вдосконалення.
ParlaMint-UA_2021-03-03-m0.u97.p17.sent2	Я вже згадав закадрове питання.
ParlaMint-UA_2021-03-03-m0.u97.p17.sent3	Звичайно, мають бути доукомплектовані кадри ДБР на 100 відсотків, тільки тоді ми можемо говорити, що, так, цей орган працює повноцінно, в нормальних умовах, нормально забезпечений.
ParlaMint-UA_2021-03-03-m0.u97.p17.sent4	На жаль, мушу сказати, що в багатьох регіонах України приміщення, в яких працює ДБР, воно абсолютно не пристосовано до роботи слідчих, оперативників.
ParlaMint-UA_2021-03-03-m0.u97.p17.sent5	І над цим я прошу особливо попрацювати виконуючого обов’язки Директора ДБР, щодо того, що бюджет надає можливості і створювати, і проводити ремонти.
ParlaMint-UA_2021-03-03-m0.u97.p17.sent6	Прохання, щоб протягом цього року це матеріальне питання було закрито абсолютно і в жодному разі ми до цього не поверталися.
ParlaMint-UA_2021-03-03-m0.u97.p18.sent1	Питання взаємодії з громадськістю - також одне із питань, яке потребує однозначного покращення, тому що ті питання, які звучали сьогодні від народних депутатів, ті питання, які звучать від громадських організацій і в наших зверненнях до комітету, вони потребують одзначного доопрацювання.
ParlaMint-UA_2021-03-03-m0.u97.p18.sent2	Тому прошу звернути увагу і в плані неправомірного засекречування своїх документів, присвоєння грифу "ДСК", а інколи навіть на запити комітету вони не надавалися в повному обсязі, так, як це було необхідно.
ParlaMint-UA_2021-03-03-m0.u97.p19.sent1	Також я прошу звернути увагу, в нас створюється новий зараз орган – Бюро економічної безпеки, і там питання кримінального аналізу має бути на першому місці.
ParlaMint-UA_2021-03-03-m0.u97.p19.sent2	Ви маєте, звичайно, тут бути попереду, тому що ви також є на вістрі роботи і протидії організованій злочинності.
ParlaMint-UA_2021-03-03-m0.u97.p19.sent3	Це і методики SOC та IoC по протидії тероризму мають бути використано в роботі ДБР.
ParlaMint-UA_2021-03-03-m0.u97.p20.sent1	Загалом комітет схвально оцінив роботу і пропонує прийняти звіт ДБР до відома.
ParlaMint-UA_2021-03-03-m0.u97.p20.sent2	Дякую вам за увагу.
ParlaMint-UA_2021-03-03-m0.u98.p1.sent1	Дякуємо, Денисе Анатолійовичу.
ParlaMint-UA_2021-03-03-m0.u98.p2.sent1	Шановні колеги, ми переходимо зараз до виступів від депутатських фракцій і груп.
ParlaMint-UA_2021-03-03-m0.u98.p2.sent2	Тому я прошу записатися на виступи.
ParlaMint-UA_2021-03-03-m0.u98.p2.sent3	На це відповідно до Регламенту відводиться 21 хвилина.
ParlaMint-UA_2021-03-03-m0.u98.p2.sent4	Прошу записатись.
ParlaMint-UA_2021-03-03-m0.u98.p3.sent1	Слово надається народному депутату Євтушку Сергію Миколайовичу, фракція політичної партії Всеукраїнське об’єднання "Батьківщина".
ParlaMint-UA_2021-03-03-m0.u98.p3.sent2	Власенко Сергій Володимирович, будь ласка.
ParlaMint-UA_2021-03-03-m0.u99.p1.sent1	Дякую, шановний пане голово.
ParlaMint-UA_2021-03-03-m0.u99.p2.sent1	Прослухавши звіт, ви знаєте, щось мені навіяло і я згадав цитату видатного українського сатирика Михайла Михайловича Жванецького: "К сожалению, мы так и не услышали начальника транспортного цеха".
ParlaMint-UA_2021-03-03-m0.u99.p2.sent2	Бо ми послухали звіт виконуючого обов’язки директора Державного бюро розслідувань, але ми не почули звіт директора, як це передбачено Законом про ДБР.
ParlaMint-UA_2021-03-03-m0.u99.p2.sent3	Насправді це є показник роботи цього органу, що його до сих пір очолює виконуючий обов’язки.
ParlaMint-UA_2021-03-03-m0.u99.p2.sent4	Це абсолютно є неправильним і неприпустимим.
ParlaMint-UA_2021-03-03-m0.u99.p3.sent1	Тут багато говорилося про мету створення Державного бюро розслідувань.
ParlaMint-UA_2021-03-03-m0.u99.p3.sent2	Коли створювалось Державне бюро розслідувань, ми створювали українське ФБР.
ParlaMint-UA_2021-03-03-m0.u99.p3.sent3	Чи стало за два роки ДБР – ФБРом?
ParlaMint-UA_2021-03-03-m0.u99.p3.sent4	Очевидно, що не стало.
ParlaMint-UA_2021-03-03-m0.u99.p3.sent5	Очевидно, що не стало.
ParlaMint-UA_2021-03-03-m0.u99.p3.sent6	Тому що насправді показники роботи Державного бюро розслідувань – це не лише ті цифри, які ми сьогодні бачили на своїх екранах, це реальними показниками ефективної роботи Державного бюро розслідувань мали би стати зменшення корупції, зменшення злочинності, зменшення правопорушень, які повинні розслідувати слідчі і детективи Державного бюро розслідувань.
ParlaMint-UA_2021-03-03-m0.u99.p3.sent7	Але, на жаль, цього не відбувається.
ParlaMint-UA_2021-03-03-m0.u99.p4.sent1	А пам’ятаєте, які були реляції, коли обирали першого Директора ДБР7 Обирали його на так званому незалежному конкурсі за участі міжнародних експертів, і говорили, що це все і є панацея, і це все буде супер, і це все буде добре, і запрацює ДБР.
ParlaMint-UA_2021-03-03-m0.u99.p4.sent2	А сьогодні здебільшого критичні питання, що справедливо, критичні оцінки, що справедливо, критичні зауваження щодо діяльності.
ParlaMint-UA_2021-03-03-m0.u99.p4.sent3	Так, може, давайте скажемо самі собі чесно і справедливо, що пройшов час міжнародних експертів, треба шукати чесних, порядних слідчих в Україні, треба шукати чесних, порядних членів комісій в Україні, треба шукати українських людей, які зацікавлені в тому, щоб правоохоронна система була чесною, незалежною, ефективною і справедливою?
ParlaMint-UA_2021-03-03-m0.u99.p5.sent1	Давайте скажемо, що це гасло "звільнимо всіх старих, наберемо всіх нових", уже не працює.
ParlaMint-UA_2021-03-03-m0.u99.p5.sent2	Давайте скажемо про те, що руйнація правоохоронної системи і створення (в лапках) на її руїнах нових органів – це все непрацююча історія, абсолютно непрацююча історія.
ParlaMint-UA_2021-03-03-m0.u99.p5.sent3	І саме тому ми маємо такий стан боротьби із злочинністю, як зараз.
ParlaMint-UA_2021-03-03-m0.u99.p5.sent4	Тому ми маємо сьогодні таке критичне ставлення до діяльності Державного бюро розслідувань.
ParlaMint-UA_2021-03-03-m0.u99.p5.sent5	Але наступний звіт я би хотів почути від Директора ДБР.
ParlaMint-UA_2021-03-03-m0.u99.p6.sent1	Дякую.
ParlaMint-UA_2021-03-03-m0.u100.p1.sent1	Дякую, Сергій Володимирович.
ParlaMint-UA_2021-03-03-m0.u100.p2.sent1	Слово надається народному депутату України Костенку Роману Васильовичу, фракція політичної партії "Голос".
ParlaMint-UA_2021-03-03-m0.u101.p1.sent1	Устіновій передайте.
ParlaMint-UA_2021-03-03-m0.u102.p1.sent1	Олександра Устінова, будь ласка.
ParlaMint-UA_2021-03-03-m0.u103.p1.sent1	Шановні колеги, ми тут щойно чули дуже такий помпезний звіт Директора ДБР, який вчора також його презентував у нас на правоохоронному комітеті.
ParlaMint-UA_2021-03-03-m0.u103.p1.sent2	Нам розказують про те, що їм зараз не вистачає приміщень, їм не вистачає устаткування, їм не вистачає людей, які і би прийшли і почали працювати.
ParlaMint-UA_2021-03-03-m0.u103.p1.sent3	Ви знаєте, скільки початкова зарплата в ДБР, от якщо ти лейтенантом туди приходиш?
ParlaMint-UA_2021-03-03-m0.u103.p1.sent4	Від 40 тисяч, і це без всіх надбавок, премій і т.д.
ParlaMint-UA_2021-03-03-m0.u103.p1.sent5	Реальна зарплата - 50-60 і вище, це коли ти "лейтьохою" тільки переступаєш поріг.
ParlaMint-UA_2021-03-03-m0.u103.p1.sent6	Це у півтора рази вище, ніж у народного депутата.
ParlaMint-UA_2021-03-03-m0.u103.p1.sent7	І нам кажуть, що у них недостатнє фінансування, що їм всього мало.
ParlaMint-UA_2021-03-03-m0.u103.p2.sent1	А знаєте, що найбільше розслідує ДБР?
ParlaMint-UA_2021-03-03-m0.u103.p2.sent2	Я вчора питала Директора на правоохоронному комітеті.
ParlaMint-UA_2021-03-03-m0.u103.p2.sent3	40 відсотків всіх справ, по яким є підозра, – це самоволка.
ParlaMint-UA_2021-03-03-m0.u103.p2.sent4	Тобто у нас всі ці "лейтьохи", всі ці оперативники, ці всі слідчі розслідують те, як хлопці самовільно залишають військову частину, щоб піти "Кока-колу" купити.
ParlaMint-UA_2021-03-03-m0.u103.p3.sent1	Вибачте, нам потрібен правоохоронний орган, такий величезний, така "махіна" з величезними зарплатами, яка розслідує самоволку?
ParlaMint-UA_2021-03-03-m0.u103.p3.sent2	Орган, який мав би розслідувати корупцію, який мав би розслідувати державних службовців, у нас зараз розслідує реально те, що хлопці ходять купувати "Кока-колу".
ParlaMint-UA_2021-03-03-m0.u103.p4.sent1	Друге.
ParlaMint-UA_2021-03-03-m0.u103.p4.sent2	Ви знаєте, нам вчора презентувати найбільш резонансні справи Державного бюро розслідувань.
ParlaMint-UA_2021-03-03-m0.u103.p4.sent3	Перша справа була про те, що 100 тисяч доларів хабара вимагали.
ParlaMint-UA_2021-03-03-m0.u103.p4.sent4	Коли я запитала, а чому порушили підслідність і це не НАБУ, знаєте, що мені сказали?
ParlaMint-UA_2021-03-03-m0.u103.p4.sent5	Що там не 100 тисяч доларів, а 10 тисяч доларів насправді хабар був.
ParlaMint-UA_2021-03-03-m0.u103.p4.sent6	Виявляється, що першої резонансної справи вже немає.
ParlaMint-UA_2021-03-03-m0.u103.p5.sent1	А друга, яка була у звіті, де 80 тисяч доларів хабара була, Національна поліція розслідує.
ParlaMint-UA_2021-03-03-m0.u103.p5.sent2	Тобто у нас найбільш топові, резонансні справи ДБР розслідують інші, або насправді там в десять разів помилилися в сумі хабара.
ParlaMint-UA_2021-03-03-m0.u103.p6.sent1	Наступне.
ParlaMint-UA_2021-03-03-m0.u103.p6.sent2	Якщо почитаєте звіт Державного бюро розслідувань, я зараз не жартую, ви знаєте, що вони у звіті пишуть?
ParlaMint-UA_2021-03-03-m0.u103.p6.sent3	Що їх досягнення – це те, що у них на 10 тисяч підписників в "Фейсбуці" виросло.
ParlaMint-UA_2021-03-03-m0.u103.p6.sent4	Це не жарт, відкрийте подивіться звіт, це досягнення Державного бюро розслідувань.
ParlaMint-UA_2021-03-03-m0.u103.p6.sent5	Ви собі уявляєте, щоб ФБР хвалилося перед народними депутатами і громадськістю про те, що вони ще плюс десять тисяч підписників у себе на "Фейсбуці" отримали?
ParlaMint-UA_2021-03-03-m0.u103.p7.sent1	Мені, чесно кажучи соромно, мені соромно, коли я читала цей звіт і коли я розуміла, коли створювалася найбільша "махіна", яка мала розслідувати всі не підслідні НАБУ злочини, розслідувати всіх чиновників, всіх державних службовців, вони зараз займаються тим, що розслідують самоволку хлопців.
ParlaMint-UA_2021-03-03-m0.u103.p8.sent1	Ви знаєте, у мене лише один висновок по цьому звіту.
ParlaMint-UA_2021-03-03-m0.u103.p8.sent2	Перепрошую, але скажу мовою оригіналу: "якщо нема конкретных дел, не спасет пиар-отдел".
ParlaMint-UA_2021-03-03-m0.u103.p9.sent1	Тому можна дуже багато зараз писати красивих звітів, але нам потрібні реальні справи.
ParlaMint-UA_2021-03-03-m0.u103.p10.sent1	Дякую.
ParlaMint-UA_2021-03-03-m0.u104.p1.sent1	Слово надається народному депутату Шахову, депутатська група "Довіра".
ParlaMint-UA_2021-03-03-m0.u105.p1.sent1	Сергій Шахов, Луганщина, депутатська група "Довіра".
ParlaMint-UA_2021-03-03-m0.u105.p1.sent2	Я вимагаю врахувати це як запит від всіх народних депутатів: Лукашева, Шахова, Вельможного, Сухова - з приводу Луганської області.
ParlaMint-UA_2021-03-03-m0.u105.p2.sent1	Не один раз, шановні колеги, я виступав з цієї трибуни, і, слава богу, нарешті ми почуті!
ParlaMint-UA_2021-03-03-m0.u105.p2.sent2	Руслан Горбенко правильно сказав, що порушені вже кримінальні провадження, але не всі.
ParlaMint-UA_2021-03-03-m0.u105.p2.sent3	120 кримінальних проваджень було порушено проти чиновників, направлені на ДБР, потім відправлені ДБР в поліцію Луганської області, в Сєвєродонецьк, Лисичанськ, також на місце, щоби "Гайдуй", тобто Гайдай – голова військово-цивільної адміністрації Луганської області, керував ними і вказував, що робити.
ParlaMint-UA_2021-03-03-m0.u105.p2.sent4	Сьогодні одна людина-цар з’явився на всю Луганську область, який керує всіма силовими структурами: СБУ, прокуратурою, правоохоронними органами, лісами і так далі, всіма департаментами.
ParlaMint-UA_2021-03-03-m0.u105.p2.sent5	Звернути увагу, порушити і дати все ж таки відповідь тут, в залі, дай бог, що зробила ДБР.
ParlaMint-UA_2021-03-03-m0.u105.p3.sent1	По лісах сьогодні буквально, надходять сьогодні звіти наших волонтерів, що робиться: вивозиться автівками, вагонами ліс, "зеленку" рублять замість того, що типа згоріло.
ParlaMint-UA_2021-03-03-m0.u105.p3.sent2	Згоріло 50 тисяч гектарів лісу, нанесено 22 мільярди гривень сьогодні збитків області.
ParlaMint-UA_2021-03-03-m0.u105.p3.sent3	Екологічна, техногенна катастрофа.
ParlaMint-UA_2021-03-03-m0.u105.p3.sent4	Скільки це буде відбуватися?
ParlaMint-UA_2021-03-03-m0.u105.p4.sent1	Я ж за це говорю не просто, що мої батьки поховані в Луганській області або діди, які проливали кров за це.
ParlaMint-UA_2021-03-03-m0.u105.p4.sent2	Я говорю за всіх людей Донбасу.
ParlaMint-UA_2021-03-03-m0.u105.p4.sent3	Сьогодні зверніть увагу на голову Попаснянської військово-цивільної адміністрації, якого призначав Гайдай.
ParlaMint-UA_2021-03-03-m0.u105.p4.sent4	Дитячі садочки, аморальна, депресивна зона сьогодні, і там грабують мільйонами гривень.
ParlaMint-UA_2021-03-03-m0.u105.p4.sent5	465 мільйонів гривень вкрадено в місті Сєвєродонецьку Стрюком, головою військово-цивільної адміністрації.
ParlaMint-UA_2021-03-03-m0.u105.p4.sent6	Розслідувати.
ParlaMint-UA_2021-03-03-m0.u105.p4.sent7	260 мільйонів гривень вкрадено головою військово-цивільної адміністрації Лисичанської міської ради, а дитячий садочок шахтарський на 100 дитячих місць закривають.
ParlaMint-UA_2021-03-03-m0.u105.p4.sent8	Люди сьогодні репетують, звертаються до чиновників.
ParlaMint-UA_2021-03-03-m0.u105.p4.sent9	Що це відбувається в області, скажіть, будь ласка?
ParlaMint-UA_2021-03-03-m0.u105.p5.sent1	На дорогах вкрадені мільярди.
ParlaMint-UA_2021-03-03-m0.u105.p5.sent2	Розслідувати екологічний фонд – 360 мільйонів гривень, за які говорив Руслан Горбенко теж народний депутат від Луганщини, що ліси нібито висаджували, а гроші, які вкрали, ніхто нічого сьогодні не розслідує.
ParlaMint-UA_2021-03-03-m0.u105.p5.sent3	Лісів немає, грошей немає - всім до одного місця!
ParlaMint-UA_2021-03-03-m0.u105.p5.sent4	Води немає, господарство, повністю інфраструктура зруйнована - і всім начхати.
ParlaMint-UA_2021-03-03-m0.u105.p6.sent1	Зверніть увагу і негайно дайте відповідь що зроблено по 120 кримінальним провадженням у Луганській області.
ParlaMint-UA_2021-03-03-m0.u105.p6.sent2	Скільки можна вже репетувати з цієї трибуни?
ParlaMint-UA_2021-03-03-m0.u105.p6.sent3	Врешті.
ParlaMint-UA_2021-03-03-m0.u106.p1.sent1	Слово надається народному депутату Бакумову Олександру Сергійовичу, фракція Політичної партії "Слуга народу".
ParlaMint-UA_2021-03-03-m0.u107.p1.sent1	Шановний головуючий, шановні колеги, шановний український народе!
ParlaMint-UA_2021-03-03-m0.u107.p1.sent2	Ми повинні не забувати, що Державне бюро розслідувань – це правоохоронний орган, принципами діяльності якого є верховенство права, законність і неупередженість.
ParlaMint-UA_2021-03-03-m0.u107.p1.sent3	На сьогоднішній день в цій залі було багато політичних заяв і звинувачень стосовно того, що Державне бюро розслідувань, його структурні підрозділи не впоралися десь із своїми завданнями, неправильно розслідують певні кримінальні провадження чи зобов’язані комусь там пред’явити якусь підозру.
ParlaMint-UA_2021-03-03-m0.u107.p1.sent4	Але це ж все деструктивно і неправильно, такими гаслами розкидатися в парламенті.
ParlaMint-UA_2021-03-03-m0.u107.p2.sent1	Я пропоную оцінити нам інше: а чи здатне Державне бюро розслідувань в цих умовах як інституція виконувати свої функції і повноваження, і чи ми приймаємо цей залік в їх роботі або не сприймаємо?
ParlaMint-UA_2021-03-03-m0.u107.p2.sent2	Я впевнений і готовий сказати, що за 2 роки роботи Державного бюро розслідувань ця державна інституція відбулася.
ParlaMint-UA_2021-03-03-m0.u107.p2.sent3	У нас є багато запитань до її функціонування, але вона відбулася.
ParlaMint-UA_2021-03-03-m0.u107.p2.sent4	Ми вдячні всім комітетам за те, що Державне бюро розслідувань підтримує постійну комунікацію з нами.
ParlaMint-UA_2021-03-03-m0.u107.p2.sent5	Ми їх підтримуємо в запровадженні нових законодавчих новел, які спрощують і роблять ефективніше їх роботу.
ParlaMint-UA_2021-03-03-m0.u107.p3.sent1	На сьогоднішній день є питання очільника Державного бюро розслідувань, і ми як більшість підтримуємо заклики колег, що наступний звіт має відбуватися, і говоритися, оголошуватися саме Директором Державного бюро розслідувань.
ParlaMint-UA_2021-03-03-m0.u107.p4.sent1	Ми можемо ставити питання про розширення в майбутньому підслідності, адже назва Державного бюро розслідувань провокує на те, щоб воно розслідувало всі відповідні злочини, а сьогодні воно обмежується саме злочинами, які вчиняють особи, уповноважені на виконання функцій держави або місцевого самоврядування.
ParlaMint-UA_2021-03-03-m0.u107.p5.sent1	Я впевнений, що разом з вами ми зможемо в подальшому удосконалити роботу Державного бюро розслідувань і зробити його більш ефективним.
ParlaMint-UA_2021-03-03-m0.u107.p6.sent1	Дякую за роботу всім працівникам Державного бюро розслідувань.
ParlaMint-UA_2021-03-03-m0.u108.p1.sent1	Шановні колеги, слово надається Олексію Олексійовичу Гончаренку, фракція політичної партії "Європейська солідарність".
ParlaMint-UA_2021-03-03-m0.u109.p1.sent1	Олексій Гончаренко, "Європейська солідарність".
ParlaMint-UA_2021-03-03-m0.u109.p1.sent2	Шановні друзі, у мене була можливість поставити питання виконуючому обов’язки, і я поставив просте запитання: скільки разів йому дзвонив Зеленський, Єрмак, Смирнов, Татаров?
ParlaMint-UA_2021-03-03-m0.u109.p1.sent3	І пан виконуючий обов’язки підтвердив, що він в контакті з заступником голови Офісу Президента, який контролює правоохоронні органи.
ParlaMint-UA_2021-03-03-m0.u109.p2.sent1	До речі, у мене було ще одне питання, я передав його Гео Леросу, то я хочу негативно згадати Гео Лероса, що він не достатньо жорстко поставив питання.
ParlaMint-UA_2021-03-03-m0.u109.p3.sent1	Так ось, я хочу вам сказати, шановний пан Сухачов, ви маєте працювати незалежно, а не в координації з Офісом Президента.
ParlaMint-UA_2021-03-03-m0.u109.p3.sent2	Тому що те, що ви нам сказали, ви на всю країну зізналися, хто насправді керує ДБР.
ParlaMint-UA_2021-03-03-m0.u109.p3.sent3	За такою логікою ви могли сюди не приходити.
ParlaMint-UA_2021-03-03-m0.u109.p3.sent4	Нам могли для доповіді прислати сюди смартфон Татарова, і ми могли його покласти тут на трибуну біля мікрофону.
ParlaMint-UA_2021-03-03-m0.u109.p3.sent5	Нам же Зеленський оголосив про те, що у нас буде "суд в смартфоні" - так у нас і "ДБР в смартфоні".
ParlaMint-UA_2021-03-03-m0.u109.p3.sent6	У нас суд – в смартфоні Смирнова, ДБР – у смартфоні Татарова.
ParlaMint-UA_2021-03-03-m0.u109.p3.sent7	Отак ми і живемо, так ми і працюємо.
ParlaMint-UA_2021-03-03-m0.u109.p3.sent8	І тому в нас такі результати.
ParlaMint-UA_2021-03-03-m0.u109.p4.sent1	Я хочу сказати, що Державне бюро розслідувань перетворилося на "державне бюро переслідувань" політичної опозиції до діючої влади.
ParlaMint-UA_2021-03-03-m0.u109.p4.sent2	Ось вона, реальність, і з цим неможливо сперечатися.
ParlaMint-UA_2021-03-03-m0.u109.p4.sent3	Ми хотіли створити українське ФБР, а створили українське КДБР, яке знову по лекалам КДБ працює.
ParlaMint-UA_2021-03-03-m0.u109.p4.sent4	І оце реальність, яка є абсолютно неприйнятною.
ParlaMint-UA_2021-03-03-m0.u109.p5.sent1	Я хочу звернутись до вас, пане Сухачов.
ParlaMint-UA_2021-03-03-m0.u109.p5.sent2	Ви офіцер, ви працювали в СБУ, служили в СБУ, в зовнішній розвідці.
ParlaMint-UA_2021-03-03-m0.u109.p5.sent3	Як ви дивитесь своїм колегам в очі сьогодні, коли "злили" повністю "вагнерівців" справу, яку готували ваші колеги - офіцери Служби безпеки, Головного управління розвідки?
ParlaMint-UA_2021-03-03-m0.u109.p5.sent4	Злили, і ніхто це не розслідує, і ви це не розслідуєте.
ParlaMint-UA_2021-03-03-m0.u109.p5.sent5	Коли Бурбу, очільника Головного управління розвідки Міноборони, позбавляють прикриття і держохорони - нащо?
ParlaMint-UA_2021-03-03-m0.u109.p5.sent6	Щоб до нього дотягнулися російські спецслужби?
ParlaMint-UA_2021-03-03-m0.u109.p5.sent7	Як ви на це дивитесь?
ParlaMint-UA_2021-03-03-m0.u109.p5.sent8	І як ви дивитесь колегам в очі, що ви цього не розслідуєте?
ParlaMint-UA_2021-03-03-m0.u109.p6.sent1	Шановні друзі, це катастрофа - те, що у нас відбувається, повна деградація надзвичайно важливих інституцій, використання їх як засобів політичного впливу і тиску і ручне управління з боку Офісу Президента всім цим.
ParlaMint-UA_2021-03-03-m0.u109.p7.sent1	Тому, Володимир Зеленський, не треба нікого сюди присилати.
ParlaMint-UA_2021-03-03-m0.u109.p7.sent2	Приходьте сюди самі і відповідайте за своє ДБР, за свою Генеральну прокуратуру, які ви всі правоохоронні органи обсадили своїми друзями.
ParlaMint-UA_2021-03-03-m0.u109.p8.sent1	Ганьба!
ParlaMint-UA_2021-03-03-m0.u110.p1.sent1	Дякую.
ParlaMint-UA_2021-03-03-m0.u110.p2.sent1	Шановні колеги, давайте ми домовимося таким чином.
ParlaMint-UA_2021-03-03-m0.u110.p2.sent2	Дозвольте я поясню.
ParlaMint-UA_2021-03-03-m0.u110.p3.sent1	Відповідно до частини четвертої статті 51 Регламенту Верховної Ради України, цитую: "Народний депутат або представник депутатської фракції, депутатської групи, на адресу яких були виголошені образливі слова, може звернутися до головуючого на пленарному засіданні з вимогою надання слова для репліки".
ParlaMint-UA_2021-03-03-m0.u110.p3.sent2	Ще раз кажу, в тих словах, які були там, образи ваші, образливих слів, навіть не образи, образливих слів не було.
ParlaMint-UA_2021-03-03-m0.u110.p3.sent3	В іншому випадку я вимушений буду звернутися до регламентного комітету з тим, щоб притягнути до відповідальності пана Гончаренка за використання образливих слів.
ParlaMint-UA_2021-03-03-m0.u110.p3.sent4	Тому, шановні колеги, я йду далі.
ParlaMint-UA_2021-03-03-m0.u110.p4.sent1	Я надаю слово.
ParlaMint-UA_2021-03-03-m0.u110.p5.sent1	Шановні колеги, давайте перестанемо займатися тим, що у всьому світі називається зловживанням, і перейдемо до нормальної роботи Верховної Ради.
ParlaMint-UA_2021-03-03-m0.u110.p5.sent2	Я вам процитував Регламент.
ParlaMint-UA_2021-03-03-m0.u110.p6.sent1	Я надаю слово народній депутатці Славицькій Антоніні Керимівні, фракція політичної партії "Опозиційна платформа - За життя".
ParlaMint-UA_2021-03-03-m0.u111.p1.sent1	Прошу передати слово Мамці Григорію Миколайовичу.
ParlaMint-UA_2021-03-03-m0.u112.p1.sent1	Григорій Миколайович Мамка, будь ласка.
ParlaMint-UA_2021-03-03-m0.u113.p1.sent1	Шановні народні депутати, можна довго сперечатися, але необхідно зрозуміти для себе звичайну річ: що від нас в залі залежить на 70 відсотків робота любого правоохоронного органу.
ParlaMint-UA_2021-03-03-m0.u113.p2.sent1	Дійсно, 5 років – це стаж невеликий, але необхідно згадати кожному і про себе.
ParlaMint-UA_2021-03-03-m0.u113.p2.sent2	Коли в цій залі чуть більше року назад всі добросовісно нажимали зелені кнопки і удосконалювали роботу Державного бюро розслідувань, то раніше хтось про щось думав, про цей звіт або про роботу правоохоронного органу?
ParlaMint-UA_2021-03-03-m0.u113.p2.sent3	Відповідь – ні.
ParlaMint-UA_2021-03-03-m0.u113.p2.sent4	Чому ні?
ParlaMint-UA_2021-03-03-m0.u113.p2.sent5	Ви зверніть увагу, вперше в історії законом знімають керівника і заступників з посад.
ParlaMint-UA_2021-03-03-m0.u113.p2.sent6	Це вірно?
ParlaMint-UA_2021-03-03-m0.u113.p2.sent7	Ні, невірно, але ви дали квоту і довіру Президенту, Офісу Президента і надали йому час 2 місяці на призначення виконуючого обов’язки.
ParlaMint-UA_2021-03-03-m0.u113.p2.sent8	2 місяці пройшло, а комісія щодо відбору керівника Державного бюро розслідувань до цього часу не запустилася.
ParlaMint-UA_2021-03-03-m0.u113.p3.sent1	Можна говорити про всі абсолютно речі, але необхідно, якщо уже зняли з посади законом, вашим голосом, необхідно включатися в процес.
ParlaMint-UA_2021-03-03-m0.u113.p3.sent2	Причина дуже проста: відповідь з Міністерства закордонних справ, що немає фахівців-міжнародників, які можуть прийняти участь в цій комісії.
ParlaMint-UA_2021-03-03-m0.u113.p3.sent3	Це знущання більше року з боку міжнародних партнерів?
ParlaMint-UA_2021-03-03-m0.u113.p3.sent4	Абсолютне знущання.
ParlaMint-UA_2021-03-03-m0.u113.p4.sent1	На даний час в залі є законопроект для того, щоб Кабмін зобов’язати надати трьох представників, щоб запустити комісію і роботу щодо вибору керівника.
ParlaMint-UA_2021-03-03-m0.u113.p4.sent2	Після цього необхідно запитувати: ви так удосконалили роботу Державного бюро розслідувань, що забули про історію його створення?
ParlaMint-UA_2021-03-03-m0.u113.p4.sent3	Державне бюро розслідувань, дійсно, було створено 5 років назад, і першим пунктом, і першим підрозділом було створено слідчі підрозділи.
ParlaMint-UA_2021-03-03-m0.u113.p4.sent4	Але більше року блокування створення оперативних співробітників.
ParlaMint-UA_2021-03-03-m0.u113.p4.sent5	було просто заблоковано і набір їх почався через півтора року.
ParlaMint-UA_2021-03-03-m0.u113.p5.sent1	На даний час відсутній.
ParlaMint-UA_2021-03-03-m0.u113.p5.sent2	з експертного закладу, який повинен призначати, проводити дослідження для, зверніть увагу, повного, об’єктивного розслідування подій.
ParlaMint-UA_2021-03-03-m0.u113.p5.sent3	Його немає, не існує.
ParlaMint-UA_2021-03-03-m0.u113.p6.sent1	Можна говорити про сухі цифри, але необхідно починати з себе.
ParlaMint-UA_2021-03-03-m0.u113.p6.sent2	Необхідно включати законодавчі ініціативи, активно приймати роль у виборі керівника - і після цього запитувати.
ParlaMint-UA_2021-03-03-m0.u113.p7.sent1	Дякую.
ParlaMint-UA_2021-03-03-m0.u114.p1.sent1	Слово надається народному депутату Лубінцю Дмитру Валерійовичу, депутатська група "Партія "За майбутнє".
ParlaMint-UA_2021-03-03-m0.u115.p1.sent1	Шановна президія, шановні народні депутати, шановні громадяни України, шановний Олексій Олександрович!
ParlaMint-UA_2021-03-03-m0.u115.p1.sent2	Я як представник депутатської групи "Партія "За майбутнє", як представник парламенту.
ParlaMint-UA_2021-03-03-m0.u115.p1.sent3	Випала честь підвести такий невеличкий висновок сьогоднішньому вашому звіту.
ParlaMint-UA_2021-03-03-m0.u115.p2.sent1	Олексій Олександрович, я вас дуже прошу, послухайте мене, будь ласка, як останнього виступаючого від парламенту, і шановних народних депутатів, щоб вони не заважали слухати керівнику ДБР те, що кажуть народні депутати.
ParlaMint-UA_2021-03-03-m0.u115.p3.sent1	Є позитив, безумовно, бо я хочу нагадати, що це перший керівник ДБР, який прийшов у парламент і відзвітував.
ParlaMint-UA_2021-03-03-m0.u115.p3.sent2	Як би ми не відносились, але до цього не приходили і не звітували.
ParlaMint-UA_2021-03-03-m0.u115.p4.sent1	Наступне.
ParlaMint-UA_2021-03-03-m0.u115.p4.sent2	Я хочу, щоб ми всі зрозуміли: попередній парламент голосував і створив ДБР саме як орган, який в першу чергу повинен боротися з корупцією.
ParlaMint-UA_2021-03-03-m0.u115.p4.sent3	Всі злочини, які не відносяться до НАБУ, автоматично повинні розслідуватися ДБР.
ParlaMint-UA_2021-03-03-m0.u115.p4.sent4	І в першу чергу суспільство чекає, що будуть результати у вигляді того, що конкретні корупціонери будуть отримувати тюремні строки.
ParlaMint-UA_2021-03-03-m0.u115.p4.sent5	Ми окремо як мажоритарники, які працюють з людьми, звертаємо на це вашу увагу, бо суспільство зараз ще має довіру, в тому числі до вашого органу і до вас.
ParlaMint-UA_2021-03-03-m0.u115.p4.sent6	Але якщо не буде конкретних результатів, то ця довіра буде втрачатись.
ParlaMint-UA_2021-03-03-m0.u115.p5.sent1	Наступне.
ParlaMint-UA_2021-03-03-m0.u115.p5.sent2	Це, безумовно, ті працівники, які у вас працюють.
ParlaMint-UA_2021-03-03-m0.u115.p5.sent3	Так от, разом із створенням органу.
ParlaMint-UA_2021-03-03-m0.u115.p5.sent4	Я все-таки попрошу, Олексію Олександровичу, дослухати мене, і шановних народних депутатів не заважати слухати керівнику ДБР.
ParlaMint-UA_2021-03-03-m0.u115.p6.sent1	Заробітна плата у вас у ДБР набагато вища, ніж в інших підрозділах правоохоронних.
ParlaMint-UA_2021-03-03-m0.u115.p6.sent2	Це і дає змогу вам набирати найкращих.
ParlaMint-UA_2021-03-03-m0.u115.p6.sent3	Але на даний час 65 відсотків складу – це є надзвичайно низький показник.
ParlaMint-UA_2021-03-03-m0.u115.p6.sent4	І ми очікуємо, що в найближчі місяці ви як керівник зробите все, щоб весь структурний підрозділ був набраний, були створені їм умови для роботи, і вони почали дійсно показувати результати.
ParlaMint-UA_2021-03-03-m0.u115.p7.sent1	Дійсно, про це казали вже колеги, ми дякуємо, що ви до нас прийшли.
ParlaMint-UA_2021-03-03-m0.u115.p7.sent2	Але все ж таки ми очікуємо, що через рік, ця практика позитивна продовжується, але тут повинен звітувати повноцінний директор ДБР, не виконуючий обов’язки з обмеженими все ж таки.
ParlaMint-UA_2021-03-03-m0.u115.p7.sent3	і обмеженими повноваженнями, і обмеженим штатом, але повноцінний директор повинен відповідати і нести відповідальність перед народними депутатами.
ParlaMint-UA_2021-03-03-m0.u115.p8.sent1	Тому дякуємо за те, що ви сьогодні прийшли.
ParlaMint-UA_2021-03-03-m0.u115.p8.sent2	Ми дякуємо вам за звіт.
ParlaMint-UA_2021-03-03-m0.u115.p8.sent3	Є над чим працювати.
ParlaMint-UA_2021-03-03-m0.u115.p8.sent4	Але вкотре хотів би сказати народним депутатам: боротьба з корупцією – це і ДБР, і парламент разом.
ParlaMint-UA_2021-03-03-m0.u115.p9.sent1	Дякую.
ParlaMint-UA_2021-03-03-m0.u116.p1.sent1	Дякую.
ParlaMint-UA_2021-03-03-m0.u116.p2.sent1	Шановні колеги, розгляд звіту виконуючого обов’язки Директора Державного бюро розслідувань завершено.
ParlaMint-UA_2021-03-03-m0.u116.p2.sent2	Давайте подякуємо виконуючому обов’язки за присутність.
ParlaMint-UA_2021-03-03-m0.u116.p3.sent1	Вельмишановні колеги, в нас залишилося 5 хвилин до перерви.
ParlaMint-UA_2021-03-03-m0.u116.p3.sent2	У нас є декілька варіантів розвитку подій.
ParlaMint-UA_2021-03-03-m0.u116.p3.sent3	Перше - ми увійдемо в наступне питання і, може, продовжимо на 15 хвилин, щоб завершити його.
ParlaMint-UA_2021-03-03-m0.u116.p3.sent4	Другий варіант – ми можемо проголосувати якісь незначні питання, які є, щоб вкластися в цих 5 хвилин.
ParlaMint-UA_2021-03-03-m0.u116.p3.sent5	Як ви скажете?
ParlaMint-UA_2021-03-03-m0.u116.p3.sent6	Тобто ми почнемо перерву вчасно, але зараз проголосуємо.
ParlaMint-UA_2021-03-03-m0.u116.p4.sent1	Я прошу надати слово Сергію Віталійовичу Бабаку, в нього є питання.
ParlaMint-UA_2021-03-03-m0.u116.p4.sent2	Будь ласка.
ParlaMint-UA_2021-03-03-m0.u117.p1.sent1	Шановний головуючий, шановні колеги, ми просимо підняти законопроект 3759 в порядку денному.
ParlaMint-UA_2021-03-03-m0.u117.p1.sent2	Комітет рекомендував його відправити на доопрацювання.
ParlaMint-UA_2021-03-03-m0.u117.p1.sent3	З усіма фракціями погоджуємо, що він пройде зараз без обговорення, і ми зможемо таким чином звільнити поле для наступних законопроектів, які врегулюють цю проблему.
ParlaMint-UA_2021-03-03-m0.u117.p2.sent1	Дякую.
ParlaMint-UA_2021-03-03-m0.u118.p1.sent1	Шановні колеги, немає заперечень з тим, щоб підняти 3759 і одразу відправити його на доопрацювання?
ParlaMint-UA_2021-03-03-m0.u118.p1.sent2	Шановні колеги, немає, так, питань?
ParlaMint-UA_2021-03-03-m0.u118.p1.sent3	Немає заперечень?
ParlaMint-UA_2021-03-03-m0.u118.p2.sent1	Шановні колеги, тоді я одразу ставлю на голосування висновок комітету повернути суб’єкту права законодавчої ініціативи на доопрацювання проект Закону про внесення змін до Закону України “Про освіту” щодо посилення відповідальності за порушення академічної доброчесності, законопроект 3759.
ParlaMint-UA_2021-03-03-m0.u118.p3.sent1	Я хочу нагадати про наше голосування: воно відбувається натисканням на сенсорну кнопку і після цього ваш вибір голосування.
ParlaMint-UA_2021-03-03-m0.u118.p3.sent2	Ви готові голосувати?
ParlaMint-UA_2021-03-03-m0.u118.p3.sent3	Готові.
ParlaMint-UA_2021-03-03-m0.u118.p3.sent4	Прошу підтримати та проголосувати.
ParlaMint-UA_2021-03-03-m0.u118.p4.sent1	За-277
ParlaMint-UA_2021-03-03-m0.u118.p5.sent1	Рішення прийнято.
ParlaMint-UA_2021-03-03-m0.u118.p6.sent1	Шановні колеги, у нас ще є декілька питань про перейменування населених пунктів.
ParlaMint-UA_2021-03-03-m0.u118.p6.sent2	Ні?
ParlaMint-UA_2021-03-03-m0.u118.p7.sent1	Шановні колеги, є деякі законопроекти на доопрацювання ще йдуть.
ParlaMint-UA_2021-03-03-m0.u118.p7.sent2	Доопрацювання.
ParlaMint-UA_2021-03-03-m0.u118.p8.sent1	Шановні колеги, я називаю законопроекти, які є на доопрацювання, ви говорите, чи ви готові їх приймати, і рухатися далі.
ParlaMint-UA_2021-03-03-m0.u118.p9.sent1	Законопроект 3033а, 3033а-1.
ParlaMint-UA_2021-03-03-m0.u118.p9.sent2	Готові відправити на доопрацювання?
ParlaMint-UA_2021-03-03-m0.u118.p9.sent3	Назва: проект Закону про внесення змін до деяких законів України щодо додаткових гарантій прав педагогічних та науково-педагогічних працівників під час карантину або обмежувальних заходів, пов’язаних із поширенням коронавірусної хвороби.
ParlaMint-UA_2021-03-03-m0.u118.p9.sent4	Не хочете.
ParlaMint-UA_2021-03-03-m0.u118.p9.sent5	Добре.
ParlaMint-UA_2021-03-03-m0.u118.p10.sent1	Наступний законопроект ми проголосували.
ParlaMint-UA_2021-03-03-m0.u118.p10.sent2	Наступні законопроекти: 4303, 4303-1, 4303-2 про стимулювання розвитку цифрової економіки України.
ParlaMint-UA_2021-03-03-m0.u118.p10.sent3	Вони йдуть також на повторне перше.
ParlaMint-UA_2021-03-03-m0.u118.p10.sent4	Ці можемо голосувати, да?
ParlaMint-UA_2021-03-03-m0.u118.p11.sent1	Шановні колеги, тоді по цьому питанню я одразу ставлю на голосування висновок комітету: направити до комітету для підготовки на повторне перше читання законопроект 4303 про стимулювання розвитку цифрової економіки в Україні.
ParlaMint-UA_2021-03-03-m0.u118.p12.sent1	Готові голосувати?
ParlaMint-UA_2021-03-03-m0.u118.p12.sent2	Ще раз нагадую, через сенсорну кнопку.
ParlaMint-UA_2021-03-03-m0.u118.p12.sent3	Прошу підтримати та проголосувати.
ParlaMint-UA_2021-03-03-m0.u118.p13.sent1	За-288
ParlaMint-UA_2021-03-03-m0.u118.p14.sent1	Рішення прийнято.
ParlaMint-UA_2021-03-03-m0.u118.p15.sent1	І останній законопроект, який стоїть.
ParlaMint-UA_2021-03-03-m0.u118.p15.sent2	Повернути суб’єкту права законодавчої ініціативи на доопрацювання законопроект 4169: проект Закону про внесення змін до Закону України "Про автомобільний транспорт".
ParlaMint-UA_2021-03-03-m0.u118.p15.sent3	Немає заперечень?
ParlaMint-UA_2021-03-03-m0.u118.p15.sent4	Ви не хочете?
ParlaMint-UA_2021-03-03-m0.u118.p15.sent5	Ми відправляємо його суб’єкту права законодавчої ініціативи на доопрацювання для того, щоб розвантажити Раду.
ParlaMint-UA_2021-03-03-m0.u118.p15.sent6	Добре?
ParlaMint-UA_2021-03-03-m0.u118.p16.sent1	Шановні колеги, я ставлю на голосування рішення - висновок комітету: повернути суб’єкту права законодавчої ініціативи на доопрацювання проект Закону про внесення змін до Закону України "Про автомобільний транспорт" (реєстраційний номер проекту 4169).
ParlaMint-UA_2021-03-03-m0.u118.p16.sent2	Прошу підтримати та проголосувати.
ParlaMint-UA_2021-03-03-m0.u118.p17.sent1	За-280
ParlaMint-UA_2021-03-03-m0.u118.p18.sent1	Рішення прийнято.
ParlaMint-UA_2021-03-03-m0.u118.p19.sent1	Шановні колеги, оголошується перерва до 12:30.
ParlaMint-UA_2021-03-03-m0.u118.p19.sent2	Але прошу о 12:30 бути в залі, бо ми переходимо до розгляду важливих законопроектів.
ParlaMint-UA_2021-03-03-m0.u118.p19.sent3	Дякую.
ParlaMint-UA_2021-03-03-m0.u119.p1.sent1	Доброго дня, шановні народні депутати!
ParlaMint-UA_2021-03-03-m0.u119.p1.sent2	Я попрошу зайняти свої місця, ми продовжуємо нашу роботу.
ParlaMint-UA_2021-03-03-m0.u119.p1.sent3	Запросіть, будь ласка, всіх народних депутатів до зали.
ParlaMint-UA_2021-03-03-m0.u119.p2.sent1	Отже, шановні народні депутати, я попрошу всіх зайняти свої місця, вдягнути обов’язково маски захисні.
ParlaMint-UA_2021-03-03-m0.u119.p2.sent2	Пам’ятайте, що на нас дивляться всі, тому що ми працюємо у відкритому режимі, я прошу відповідально ставитися до цього.
ParlaMint-UA_2021-03-03-m0.u119.p2.sent3	Також попрошу засоби масової інформації теж дотримуватися маскового режиму.
ParlaMint-UA_2021-03-03-m0.u119.p2.sent4	Дуже дякую.
ParlaMint-UA_2021-03-03-m0.u119.p3.sent1	Шановні народні депутати, отже, на ваш розгляд ставиться проект Закону про обчислення часу в Україні (реєстраційний номер 4201, 4201-1).
ParlaMint-UA_2021-03-03-m0.u119.p3.sent2	Автори законодавчої ініціативи просять розглянути цей законопроект за скороченою процедурою.
ParlaMint-UA_2021-03-03-m0.u119.p4.sent1	Прошу приготуватися до голосування.
ParlaMint-UA_2021-03-03-m0.u119.p4.sent2	Нагадую, що ми працюємо разом з сенсорною кнопкою.
ParlaMint-UA_2021-03-03-m0.u119.p4.sent3	Готові до голосування?
ParlaMint-UA_2021-03-03-m0.u119.p4.sent4	Отже, ставлю розгляд законопроекту за скороченою процедурою.
ParlaMint-UA_2021-03-03-m0.u119.p5.sent1	Прошу голосувати.
ParlaMint-UA_2021-03-03-m0.u119.p6.sent1	За-187
ParlaMint-UA_2021-03-03-m0.u119.p7.sent1	Дякую.
ParlaMint-UA_2021-03-03-m0.u119.p7.sent2	За – 187 народних депутатів.
ParlaMint-UA_2021-03-03-m0.u119.p8.sent1	Отже, до слова запрошується народний депутат України Стефанчук Руслан Олексійович.
ParlaMint-UA_2021-03-03-m0.u119.p8.sent2	Будь ласка, пане Руслане.
ParlaMint-UA_2021-03-03-m0.u120.p1.sent1	Доброго дня, вельмишановні колеги, законопроект, який представлений вашій увазі, його написання було обумовлене декількома основними причинами.
ParlaMint-UA_2021-03-03-m0.u120.p1.sent2	Перша причина – це те, що відповідно до Конституції України питання, яке стосується одиниць часу і обліку часу, – це предмет виключно законів України, а на сьогодні воно регламентується постановами Кабінету Міністрів України, що є неправильно.
ParlaMint-UA_2021-03-03-m0.u120.p2.sent1	Друга причина – це те, що відповідно до всіх досліджень, які проводились в Україні і за її межами, сезонний перевід стрілок годинника воно негативно сказується на здоров’ї людини, яке відповідно до 3 статті Конституції України є вищою соціальною цінністю.
ParlaMint-UA_2021-03-03-m0.u120.p2.sent2	І тому основна ідея після цього – це скасувати сезонне переведення стрілок годинників.
ParlaMint-UA_2021-03-03-m0.u120.p3.sent1	Третій аргумент, який був наведений при розробленні цього закону, – це спростування міфу, начебто даний законопроект спрямований на те, щоб не дотримуватися якоїсь економії.
ParlaMint-UA_2021-03-03-m0.u120.p3.sent2	На моє звернення до всіх академій, до всіх міністерств було підтверджено, що жодних розрахунків, які би давали можливість і підстави стверджувати, що це призводить до якоїсь економії, не проводилося ні в Україні, ні за її межами.
ParlaMint-UA_2021-03-03-m0.u120.p4.sent1	Четвертий аргумент, який став предметом цього закону, - це те, що відповідне рішення було прийнято Європейським парламентом: із 2021 року було прийнято рішення, що скасована буде ідея сезонного переведення годинника.
ParlaMint-UA_2021-03-03-m0.u120.p4.sent2	Таке рішення було ухвалено за результатами онлайн-голосування в ЄС.
ParlaMint-UA_2021-03-03-m0.u120.p5.sent1	Крім цього, я от хочу навести ще один аргумент, що нам потрібно встановити на всій території України, включаючи тимчасово окуповані території, єдиний київський час.
ParlaMint-UA_2021-03-03-m0.u120.p5.sent2	Тому що ви знаєте, що окупант почав з того, що він на тимчасово окупованих територіях встановив московський час.
ParlaMint-UA_2021-03-03-m0.u120.p6.sent1	Основна ідеологія цього законопроекту – поширити природний для України зимовий час плюс два, який відповідає поясному часу, і відмовитися від подальшого переведення годинників, тому що це суперечить цілій низці питань, пов’язаних із життям і здоров’ям людини.
ParlaMint-UA_2021-03-03-m0.u120.p7.sent1	Тому, шановні колеги, я.
ParlaMint-UA_2021-03-03-m0.u121.p1.sent1	Дякуємо.
ParlaMint-UA_2021-03-03-m0.u121.p2.sent1	До слова запрошується до виступу з альтернативним законопроектом народний депутат України Соболєв Сергій Владиславович.
ParlaMint-UA_2021-03-03-m0.u121.p2.sent2	Будь ласка, пане Сергію.
ParlaMint-UA_2021-03-03-m0.u122.p1.sent1	Шановні колеги, в чому поєднані ці законопроекти і чим вони відрізняються?
ParlaMint-UA_2021-03-03-m0.u122.p1.sent2	Так, дійсно, Кабінет Міністрів не має права регулювати це, бо згідно з Конституцією і законами України це повинен врегулювати законом парламент.
ParlaMint-UA_2021-03-03-m0.u122.p1.sent3	Тут все правильно.
ParlaMint-UA_2021-03-03-m0.u122.p2.sent1	А от далі починається.
ParlaMint-UA_2021-03-03-m0.u122.p2.sent2	А що таке "київський час"?
ParlaMint-UA_2021-03-03-m0.u122.p2.sent3	Ну, це було зрозуміло, коли був московський час, коли був владивостоцький час - був київський час.
ParlaMint-UA_2021-03-03-m0.u122.p2.sent4	У нас немає часових поясів, у нас є єдиний український час, і саме це визначає наш законопроект.
ParlaMint-UA_2021-03-03-m0.u122.p2.sent5	Він не київський, не львівський, не донецький, а він український.
ParlaMint-UA_2021-03-03-m0.u122.p2.sent6	І це є практика всіх держав, де є єдина часова зона.
ParlaMint-UA_2021-03-03-m0.u122.p3.sent1	Друге: як обраховується цей час.
ParlaMint-UA_2021-03-03-m0.u122.p3.sent2	В нашому законопроекті чітко визначено, що є всесвітній координований час плюс 2 години.
ParlaMint-UA_2021-03-03-m0.u122.p3.sent3	І цей законопроект визначає, яким чином іде відліку часу.
ParlaMint-UA_2021-03-03-m0.u122.p3.sent4	На жаль, в попередньому законопроекті цього немає.
ParlaMint-UA_2021-03-03-m0.u122.p4.sent1	Третя відмінність, яка є.
ParlaMint-UA_2021-03-03-m0.u122.p4.sent2	Ми підписали з вами Угоду з Європейським Союзом, де передбачили, що ми синхронізуємо всі зміни, які відбуваються.
ParlaMint-UA_2021-03-03-m0.u122.p4.sent3	Так от, Директивою Європейського Союзу визначено, що 21-й рік є перехідний рік, і наш законопроект саме це і встановлює законом як перехідний рік.
ParlaMint-UA_2021-03-03-m0.u122.p4.sent4	Це буде означати, що ми на майбутнє так само відмовляємося від переходу на літній або зимовий час, але починаємо діяти, починаючи з осені 21-го року.
ParlaMint-UA_2021-03-03-m0.u122.p4.sent5	Таким чином, буде український час - це 2 години плюс всесвітній час.
ParlaMint-UA_2021-03-03-m0.u123.p1.sent1	Дякуємо, пане Сергію.
ParlaMint-UA_2021-03-03-m0.u123.p2.sent1	До слова запрошується співдоповідач від комітету - голова підкомітету Комітету з питань економічного розвитку Колтунович Олександр Сергійович.
ParlaMint-UA_2021-03-03-m0.u123.p2.sent2	Будь ласка, пане Олександре.
ParlaMint-UA_2021-03-03-m0.u124.p1.sent1	Дякую.
ParlaMint-UA_2021-03-03-m0.u124.p2.sent1	Я хотів би доповісти насамперед, що якраз питання метрології, стандартизації і так далі – це питання, яке відноситься до підзвітності нашого економічного комітету.
ParlaMint-UA_2021-03-03-m0.u124.p2.sent2	Хотів би звернути увагу про те, що комітет 17 лютого 21-го року розглянув проекти законів 4201 і 4201-1 (альтернативний).
ParlaMint-UA_2021-03-03-m0.u124.p2.sent3	Авторства Стефанчука Руслана Олексійовича і Соболєва, Івченка (це альтернативний).
ParlaMint-UA_2021-03-03-m0.u124.p3.sent1	Хотів би звернути увагу на ключові позиції і яка ситуація зараз відбувається в країнах Європейського Союзу.
ParlaMint-UA_2021-03-03-m0.u124.p3.sent2	На сьогоднішній день фактично у березні місяці і впродовж найближчих кількох місяців країни Європейського Союзу перейдуть на один-єдиний час, і вони вже більше не будуть переходити.
ParlaMint-UA_2021-03-03-m0.u124.p3.sent3	У них не буде цієї відмінності літнього, зимового часу.
ParlaMint-UA_2021-03-03-m0.u124.p3.sent4	Тому законодавча ініціатива депутатів, вона є логічною, вона є доречною хоча б з тієї точки зору, що в принципі ми йдемо в ногу з часом.
ParlaMint-UA_2021-03-03-m0.u124.p4.sent1	Є відмінності і зауваження, які дали Головне науково-експертне управління, Юридичне управління.
ParlaMint-UA_2021-03-03-m0.u124.p4.sent2	Міністерство економічного розвитку і торгівлі звертає увагу на те, що необхідно дочекатися переходу країн Європейського Союзу, але в Європейському Союзі уже є відповідне рішення і доручення щодо переходу.
ParlaMint-UA_2021-03-03-m0.u124.p4.sent3	Тобто в принципі всі формальні виконані вимоги.
ParlaMint-UA_2021-03-03-m0.u124.p5.sent1	Що стосується рішення комітету, то комітет за результатами обговорення прийняв рішення внести законопроекти 4201 і 4201-1 на розгляд Верховної Ради України та рекомендувати за результатами розгляду у першому читанні законопроект 4201 прийняти за основу, а законопроект реєстраційний номер 4201-1 відхилити.
ParlaMint-UA_2021-03-03-m0.u124.p6.sent1	Дякую за увагу.
ParlaMint-UA_2021-03-03-m0.u125.p1.sent1	Дякую, шановний голово підкомітету.
ParlaMint-UA_2021-03-03-m0.u125.p2.sent1	Чи є проблема і питання для обговорення?
ParlaMint-UA_2021-03-03-m0.u125.p2.sent2	Є?
ParlaMint-UA_2021-03-03-m0.u125.p2.sent3	Є.
ParlaMint-UA_2021-03-03-m0.u125.p2.sent4	Бачу, що хочуть обговорювати.
ParlaMint-UA_2021-03-03-m0.u125.p2.sent5	Тоді прошу записатися: два – за, два – проти.
ParlaMint-UA_2021-03-03-m0.u125.p2.sent6	Будь ласка.
ParlaMint-UA_2021-03-03-m0.u125.p3.sent1	Так, будь ласка, до слова запрошується Герус Андрій Михайлович, фракція "Слуга народу".
ParlaMint-UA_2021-03-03-m0.u126.p1.sent1	Дякую.
ParlaMint-UA_2021-03-03-m0.u126.p2.sent1	Дуже важливий законопроект.
ParlaMint-UA_2021-03-03-m0.u126.p2.sent2	Прошу його підтримати і проголосувати.
ParlaMint-UA_2021-03-03-m0.u126.p2.sent3	Спасибі.
ParlaMint-UA_2021-03-03-m0.u127.p1.sent1	Дякую.
ParlaMint-UA_2021-03-03-m0.u127.p1.sent2	Дуже влучно.
ParlaMint-UA_2021-03-03-m0.u127.p1.sent3	Який саме, ви, правда, не уточнили, але будемо здогадуватися.
ParlaMint-UA_2021-03-03-m0.u127.p2.sent1	До слова запрошується народний депутат Павло Бакунець.
ParlaMint-UA_2021-03-03-m0.u127.p2.sent2	Бакунець, група "Довіра", будь ласка.
ParlaMint-UA_2021-03-03-m0.u127.p2.sent3	Будь ласка, пане Павле.
ParlaMint-UA_2021-03-03-m0.u128.p1.sent1	Шановна пані головуюча, шановні народні депутати!
ParlaMint-UA_2021-03-03-m0.u128.p1.sent2	Павло Бакунець, Львівщина, депутатська група "Довіра".
ParlaMint-UA_2021-03-03-m0.u128.p1.sent3	Однозначно, що в країні, котра воює на сході з агресором, в країні, котра бореться всередині з коронавірусом, в країні, котра має велику прогалину в судовій реформі, найважливіше, що потрібно зробити, - це перевести стрілки годинників.
ParlaMint-UA_2021-03-03-m0.u128.p2.sent1	Звичайно, що цей законопроект абсолютно є, так би мовити, нормальним.
ParlaMint-UA_2021-03-03-m0.u128.p2.sent2	Одначе в нас є важливіші завдання в нашій державі, аніж просто переведення годинників.
ParlaMint-UA_2021-03-03-m0.u128.p2.sent3	Ми можемо прийняти цей законопроект за основу з доопрацюванням.
ParlaMint-UA_2021-03-03-m0.u128.p2.sent4	Одначе вважаю, що краще, аніж переводити стрілки годинників, ми перевели б кошти до органів місцевого самоврядування, я маю на увазі збільшити їм податкову базу для того, аби місцеве самоврядування змогло зробити освіту, культуру чи дороги.
ParlaMint-UA_2021-03-03-m0.u128.p2.sent5	Ми можемо хоча б крок зробити назустріч завершенню децентралізації.
ParlaMint-UA_2021-03-03-m0.u128.p2.sent6	І тим ми дійсно переведемо годинники розвитку наших громад.
ParlaMint-UA_2021-03-03-m0.u128.p3.sent1	Щодо годинників часових в країні, вважаю, що цей законопроект не є основним, не є на часі.
ParlaMint-UA_2021-03-03-m0.u128.p3.sent2	І звертаюся до керівництва Верховної Ради, аби ставити більш важливіші законопроекти в наш план роботи, аніж такі.
ParlaMint-UA_2021-03-03-m0.u128.p4.sent1	Дякую.
ParlaMint-UA_2021-03-03-m0.u129.p1.sent1	Дякую.
ParlaMint-UA_2021-03-03-m0.u129.p2.sent1	Я думаю, що якраз фракція монобільшості почують ваш заклик ставити більш актуальніші питання в порядок денний.
ParlaMint-UA_2021-03-03-m0.u129.p3.sent1	До слова запрошується Вадим Івченко, фракція "Батьківщина", будь ласка.
ParlaMint-UA_2021-03-03-m0.u129.p4.sent1	Іван Крулько?
ParlaMint-UA_2021-03-03-m0.u129.p4.sent2	Будь ласка, пане Іване.
ParlaMint-UA_2021-03-03-m0.u130.p1.sent1	Іван Крулько, фракція "Батьківщина".
ParlaMint-UA_2021-03-03-m0.u130.p1.sent2	Фракція "Батьківщина" буде підтримувати законопроект нашого колеги по фракції Сергія Соболєва (4201-1).
ParlaMint-UA_2021-03-03-m0.u130.p2.sent1	В чому різниця між двома законопроектами?
ParlaMint-UA_2021-03-03-m0.u130.p2.sent2	Начебто безневинний законопроект в розрізі виконання резолюції Європейського Союзу: ми не будемо переходити на літній або на зимовий час.
ParlaMint-UA_2021-03-03-m0.u130.p2.sent3	Все тут добре, але є одне "але", як і в кожній справі.
ParlaMint-UA_2021-03-03-m0.u130.p2.sent4	Якщо цей законопроект 4201 буде прийнятий, тоді, не перейшовши на літній час, ми будемо мати один час з Москвою.
ParlaMint-UA_2021-03-03-m0.u130.p2.sent5	Якщо буде 4201, тоді ми будемо слідувати європейській директиві повністю, ми будемо її виконувати і будемо ближче до Європейського Союзу, а не до Москви, от в чому різниця.
ParlaMint-UA_2021-03-03-m0.u130.p2.sent6	Тому, коли подаються такі безневинні і начебто правильні, з першого погляду, законопроекти, треба дивитися, а в чому ж полягає суть.
ParlaMint-UA_2021-03-03-m0.u130.p3.sent1	Тому позиція фракції "Батьківщина" полягає в тому, що ми повинні чітко слідувати директиві Євросоюзу, і якщо ми будемо переходити уже відповідно до цієї директиви, а 21-й рік є якраз роком перехідним, коли всі країни приводять своє внутрішнє законодавство до директиви Європейського Союзу, то краще вже Україні не переходити на зимовий час і відповідно залишитися в тому часовому поясі.
ParlaMint-UA_2021-03-03-m0.u130.p3.sent2	А ми як Україна маємо один часовий пояс, у нас немає київського, ужгородського чи луганського часового поясу, у нас є український часовий пояс, і ми повинні в повній мірі бути ближче до Європейського Союзу, куди ми з вами прийняли рішення інтегруватися відповідно до Конституції України.
ParlaMint-UA_2021-03-03-m0.u130.p4.sent1	Гасло має бути "Геть від Москви!", а не "ближче до Москви".
ParlaMint-UA_2021-03-03-m0.u130.p4.sent2	Ось в цьому є проукраїнська державницька позиція.
ParlaMint-UA_2021-03-03-m0.u130.p5.sent1	Дякую.
ParlaMint-UA_2021-03-03-m0.u131.p1.sent1	Дякую.
ParlaMint-UA_2021-03-03-m0.u131.p2.sent1	До слова запрошується Тарас Батенко, група "Партія "За майбутнє".
ParlaMint-UA_2021-03-03-m0.u131.p2.sent2	Будь ласка, пане Тарасе.
ParlaMint-UA_2021-03-03-m0.u132.p1.sent1	Шановна президія, шановні друзі, шановний Руслан Олексійович як ініціатор законопроекту, ви знаєте, коли гасло Хвильового "Геть від Москви!", то давайте продовжимо – "геть від московського часу!" А альтернативою московському часу тільки може бути київський час, час Київської Русі.
ParlaMint-UA_2021-03-03-m0.u132.p1.sent2	Тому це точно законопроект не про чотири слова, і точно законопроект, який стосується людей і для людей.
ParlaMint-UA_2021-03-03-m0.u132.p1.sent3	Я би більше сказав, він стосується всіх, хто має.
ParlaMint-UA_2021-03-03-m0.u132.p1.sent4	кожної живої істоти, яка має біологічний годинник.
ParlaMint-UA_2021-03-03-m0.u132.p2.sent1	Очевидно, що ми тут серйозно підходимо до цього питання, тому що питання часу в історії завжди викликало великі дискусії, починаючи від введення григоріанського календаря в 1582 році, як дискусія розтягнулася на сторіччя і завершилась тільки на початку ХХ століття.
ParlaMint-UA_2021-03-03-m0.u132.p2.sent2	І очевидно, коли з Першою світовою війною почали переводити годинники, воно теж викликало велику дискусію.
ParlaMint-UA_2021-03-03-m0.u132.p3.sent1	Україна, Українська РСР тільки з 81-го року використовує літній і зимовий час.
ParlaMint-UA_2021-03-03-m0.u132.p3.sent2	Сумнівна економія електроенергії, вона показала економію електроенергії тільки на 1 відсоток у 80-х роках.
ParlaMint-UA_2021-03-03-m0.u132.p4.sent1	Зараз це більше питання медичне, коли медики б’ють на сполох.
ParlaMint-UA_2021-03-03-m0.u132.p4.sent2	Тому що перехід з літнього на зимовий час виявився болісним для більшості людей, оскільки біологічний годинник не може миттєво переключитись.
ParlaMint-UA_2021-03-03-m0.u132.p4.sent3	І констатують медики збільшення кількості викликів швидкої до тих, хто страждали від хвороб серця і так далі.
ParlaMint-UA_2021-03-03-m0.u132.p5.sent1	Тому, друзі, я вважаю, що ми можемо дискутувати про час, але альтернативою московському часу, нью-йоркському часу може бути тільки київський час на всій території України.
ParlaMint-UA_2021-03-03-m0.u132.p5.sent2	І там немає питання регіональних часів, те, що ми ретельно проаналізували.
ParlaMint-UA_2021-03-03-m0.u132.p5.sent3	Питання робочого часу завжди може унормовуватись використанням, коригуванням у різних куточках України тим чи іншим підприємством.
ParlaMint-UA_2021-03-03-m0.u132.p6.sent1	Наша депутатська група "За майбутнє" буде однозначно підтримувати "за" це питання із доопрацюванням до другого читання.
ParlaMint-UA_2021-03-03-m0.u132.p7.sent1	Дякую.
ParlaMint-UA_2021-03-03-m0.u133.p1.sent1	Дякую.
ParlaMint-UA_2021-03-03-m0.u133.p2.sent1	До бурхливої дискусії ще доєднується Степан Кубів, "Європейська солідарність" фракція.
ParlaMint-UA_2021-03-03-m0.u133.p2.sent2	Будь ласка.
ParlaMint-UA_2021-03-03-m0.u134.p1.sent1	Шановна президія, шановні колеги!
ParlaMint-UA_2021-03-03-m0.u134.p1.sent2	Однак хочу підкреслити наступне.
ParlaMint-UA_2021-03-03-m0.u134.p2.sent1	Перше: що "Європейська солідарність" буде підтримувати законопроект 4201 щодо скасування літнього часу.
ParlaMint-UA_2021-03-03-m0.u134.p2.sent2	Я би подякував і Сергію Соболєву, і Руслану Стефанчуку, тому що скасування літнього часу впливає на здоров’я людей, особливо дітей і людей похилого віку.
ParlaMint-UA_2021-03-03-m0.u134.p3.sent1	Друге, я абсолютно погоджуюсь із тезою, що скасування літнього часу на території України повинно відбуватися максимально синхронно і з відповідними змінами на території ЄС, які будуть проведені до 1 квітня.
ParlaMint-UA_2021-03-03-m0.u134.p3.sent2	І ми тоді визначимося в однозначності між першим і другим читанням.
ParlaMint-UA_2021-03-03-m0.u134.p3.sent3	Чітко тут немає: "московський час" чи інший.
ParlaMint-UA_2021-03-03-m0.u134.p3.sent4	Бо в законопроекті 4201, і підтримані відповідно на засіданні комітету, є чітко обумовлено всі правильні речі.
ParlaMint-UA_2021-03-03-m0.u134.p4.sent1	І третій аспект.
ParlaMint-UA_2021-03-03-m0.u134.p4.sent2	Відповідно до Конституції України в законопроекті 4201 надано визначення абсолютно сумісних понять з Конституцією України.
ParlaMint-UA_2021-03-03-m0.u134.p5.sent1	Дякую.
ParlaMint-UA_2021-03-03-m0.u135.p1.sent1	Дякую.
ParlaMint-UA_2021-03-03-m0.u135.p2.sent1	Цабаль Володимир від фракції "Голос", будь ласка.
ParlaMint-UA_2021-03-03-m0.u136.p1.sent1	Цабаль Володимир, фракція "Голос".
ParlaMint-UA_2021-03-03-m0.u136.p1.sent2	Шановні колеги, безумовно, фракція "Голос" підтримує обидва законопроекти.
ParlaMint-UA_2021-03-03-m0.u136.p1.sent3	Перехід на літній час – це анахронізм, який відбувся 110 років тому, коли люди користувалися свічками, а освітлення – це були основні витрати на електроенергію.
ParlaMint-UA_2021-03-03-m0.u136.p1.sent4	Тому цей анахронізм треба відміняти.
ParlaMint-UA_2021-03-03-m0.u136.p1.sent5	Зараз, у сучасному світі, негативний вплив на здоров’я людини від цього переходу, а це, наприклад, на 8 відсотків збільшення інсультів від переходу.
ParlaMint-UA_2021-03-03-m0.u136.p1.sent6	Цей негативний вплив значно гірший, ніж потенційна економія.
ParlaMint-UA_2021-03-03-m0.u136.p2.sent1	Тому ми закликаємо підтримати цей законопроект.
ParlaMint-UA_2021-03-03-m0.u136.p2.sent2	Звичайно, в другому законопроекті від фракції "Батьківщина" є свої плюси.
ParlaMint-UA_2021-03-03-m0.u136.p2.sent3	Це, наприклад, синхронізація з Європою і ссилка на конкретні нормативи, але ці речі можна виправити до другого читання.
ParlaMint-UA_2021-03-03-m0.u136.p3.sent1	Дякую за увагу.
ParlaMint-UA_2021-03-03-m0.u137.p1.sent1	Дякую.
ParlaMint-UA_2021-03-03-m0.u137.p2.sent1	Хто ще хоче з мотивів?
ParlaMint-UA_2021-03-03-m0.u137.p2.sent2	Бачу, Олександр Колтунович.
ParlaMint-UA_2021-03-03-m0.u137.p2.sent3	Будь ласка, "Опозиційна платформа – За життя".
ParlaMint-UA_2021-03-03-m0.u138.p1.sent1	Дякую.
ParlaMint-UA_2021-03-03-m0.u138.p1.sent2	Шановні колеги, я хотів би додати кілька важливих моментів.
ParlaMint-UA_2021-03-03-m0.u138.p2.sent1	Перше.
ParlaMint-UA_2021-03-03-m0.u138.p2.sent2	Насамперед ми маємо розуміти, що в Європейському Союзі як був свій центральний європейський часовий пояс, він там так і залишиться.
ParlaMint-UA_2021-03-03-m0.u138.p2.sent3	Російська Федерація також відмовилася - це наші також сусіди, - також відмовилися від переходу на літній і зимовий час.
ParlaMint-UA_2021-03-03-m0.u138.p2.sent4	У них так само, як є свій час, він так у них і залишиться.
ParlaMint-UA_2021-03-03-m0.u138.p2.sent5	Мова йде про те, що ми фактично наздоганяємо уже другим темпом, в принципі, усіх наших сусідів і скасовуємо цю опцію щодо переходу на зимовий і літній час.
ParlaMint-UA_2021-03-03-m0.u138.p3.sent1	Однак я хотів би звернути увагу, що в даних законопроектах міститься ряд неузгоджень, які необхідно було би прибрати між першим і другим читанням, для того щоб, наприклад, уже в останню неділю березня ми не переходили і знову плюс рік не додавали собі по часу.
ParlaMint-UA_2021-03-03-m0.u138.p3.sent2	Тому, в принципі, з поправками оперативно це пройти.
ParlaMint-UA_2021-03-03-m0.u138.p3.sent3	Це перше.
ParlaMint-UA_2021-03-03-m0.u138.p4.sent1	А друге, я хотів би все-таки погодитися з колегами щодо пріоритетності.
ParlaMint-UA_2021-03-03-m0.u138.p4.sent2	Тому що, якщо ви подивитеся всі супровідні документи, соціально-економічний плюс від даних законопроектів - він нульовий, він не впливає ні на бюджет, ні на фінанси.
ParlaMint-UA_2021-03-03-m0.u138.p4.sent3	Тому все-таки ми виступаємо за те, щоб ми підтримували економічні законопроекти, які впливають на економіку і підтримку.
ParlaMint-UA_2021-03-03-m0.u139.p1.sent1	Дякую.
ParlaMint-UA_2021-03-03-m0.u139.p2.sent1	Всі висловилися з даного питання, можемо переходити до голосування.
ParlaMint-UA_2021-03-03-m0.u139.p2.sent2	Прошу зайняти свої місця.
ParlaMint-UA_2021-03-03-m0.u139.p3.sent1	Отже, рішенням комітету профільного було прийняти даний законопроект 4201 за основу.
ParlaMint-UA_2021-03-03-m0.u139.p4.sent1	Шановні народні депутати, готові до голосування?
ParlaMint-UA_2021-03-03-m0.u139.p4.sent2	Заходять наші колеги.
ParlaMint-UA_2021-03-03-m0.u139.p4.sent3	Будь ласка, займайте свої місця, я прошу підготуватися.
ParlaMint-UA_2021-03-03-m0.u139.p5.sent1	Отже, ставиться прийняти за основу законопроект номер 4201 - проект Закону про обчислення часу в Україні.
ParlaMint-UA_2021-03-03-m0.u139.p5.sent2	Прошу голосувати.
ParlaMint-UA_2021-03-03-m0.u139.p6.sent1	За-277
ParlaMint-UA_2021-03-03-m0.u139.p7.sent1	За – 277 народних депутатів.
ParlaMint-UA_2021-03-03-m0.u139.p7.sent2	Рішення прийнято.
ParlaMint-UA_2021-03-03-m0.u139.p8.sent1	Шановні народні депутати, комітет також просить, що відповідно до частини другої статті 116 Регламенту Верховної Ради України ставиться на голосування пропозиція про скорочення наполовину строків подачі пропозицій і поправок до підготовки до другого читання законопроект 4201.
ParlaMint-UA_2021-03-03-m0.u139.p8.sent2	Прошу голосувати.
ParlaMint-UA_2021-03-03-m0.u139.p8.sent3	Це скорочення вдвічі, ви розумієте, строків подачі, щоб встигнути якраз комітету.
ParlaMint-UA_2021-03-03-m0.u139.p9.sent1	За-247
ParlaMint-UA_2021-03-03-m0.u139.p10.sent1	Рішення прийнято.
ParlaMint-UA_2021-03-03-m0.u139.p11.sent1	Дякую, шановні народні депутати.
ParlaMint-UA_2021-03-03-m0.u139.p12.sent1	Руслан Олексійович, ви продовжите?
ParlaMint-UA_2021-03-03-m0.u140.p1.sent1	Дякую, шановні колеги, за підтримку.
ParlaMint-UA_2021-03-03-m0.u140.p2.sent1	Далі йдемо.
ParlaMint-UA_2021-03-03-m0.u140.p2.sent2	Наступне питання – це повторне перше читання законопроекту 3711-д: проект Закону про внесення змін до Закону України "Про судоустрій і статус суддів" та деяких законів України щодо відновлення роботи Вищої кваліфікаційної комісії суддів України (доопрацьований проект з поданням комітету від 02.02.2021 року).
ParlaMint-UA_2021-03-03-m0.u140.p3.sent1	Перед тим, як запросити доповідача, я хочу попросити, щоб ми дали згоду на розгляд цього проекту за скороченою процедурою.
ParlaMint-UA_2021-03-03-m0.u140.p4.sent1	Готові голосувати?
ParlaMint-UA_2021-03-03-m0.u140.p4.sent2	Прошу підтримати та проголосувати.
ParlaMint-UA_2021-03-03-m0.u140.p5.sent1	За-222
ParlaMint-UA_2021-03-03-m0.u140.p6.sent1	Рішення прийнято.
ParlaMint-UA_2021-03-03-m0.u140.p7.sent1	Я запрошую до слова голову Комітету з питань правової політики Костіна Андрія Євгеновича.
ParlaMint-UA_2021-03-03-m0.u140.p7.sent2	І оскільки він і від комітету, і від авторів, надайте 4 хвилини.
ParlaMint-UA_2021-03-03-m0.u141.p1.sent1	Шановні колеги, ми сьогодні розглядаємо дуже важливий законопроект, який стосується відновлення роботи Вищої кваліфікаційної комісії суддів України.
ParlaMint-UA_2021-03-03-m0.u141.p1.sent2	Комітет Верховної Ради України з питань правової політики розглянув на своєму засіданні 27 січня 2021 року проект Закону про внесення змін до Закону України "Про судоустрій і статус суддів" та деяких законів України щодо діяльності Верховного Суду та органів суддівського врядування, який був доопрацьований у комітеті відповідно до Постанови Верховної Ради України від 5 листопада 2020 року.
ParlaMint-UA_2021-03-03-m0.u141.p2.sent1	Законопроект доопрацьовано з метою приведення положень законодавства України у відповідність з рішеннями Конституційного Суду України від 18 лютого та 11 березня 2020 року.
ParlaMint-UA_2021-03-03-m0.u141.p2.sent2	Крім того, під час доопрацювання були враховані зауваження та пропозиції народних депутатів України, Європейською комісією "За демократію через право" (Венеційської комісії), висловлені у висновку від 9 жовтня 2020 року, а також спільні рекомендації, надані програмою USAID "Нове правосуддя" та проектом ЄС "Право-Justice".
ParlaMint-UA_2021-03-03-m0.u141.p3.sent1	Законопроектом передбачається внесення змін до законів "Про судоустрій і статус суддів", "Про Вищу раду правосуддя" з наступними питаннями.
ParlaMint-UA_2021-03-03-m0.u141.p3.sent2	Визначається порядок формування Вищої кваліфікаційної комісії суддів, зокрема пропонується, щоб до складу конкурсної комісії з питань доброчесності входили три особи з числа суддів або суддів у відставці, запропоновані Радою суддів України, та три особи, запропоновані відповідно Радою прокурорів, Радою адвокатів, Національною академією правових наук України.
ParlaMint-UA_2021-03-03-m0.u141.p4.sent1	Водночас відповідно до рекомендацій Венеційської комісії пропонується перший склад конкурсної комісії з питань доброчесності, який сформує новий склад ВККС та працюватиме протягом року, сформувати з трьох осіб з числа суддів або суддів у відставці, запропонованих Радою суддів України, та трьох осіб з числа міжнародних експертів, запропонованих міжнародними та іноземними організаціями, з якими Україна співпрацює у сфері запобігання та протидії корупції відповідно до міжнародних договорів України.
ParlaMint-UA_2021-03-03-m0.u141.p5.sent1	Встановлюється, що ВККС складається з 16 членів, які призначаються за результатами конкурсу строком на 4 роки.
ParlaMint-UA_2021-03-03-m0.u141.p5.sent2	Встановлюються чіткі строки внесення пропозицій щодо кандидатур до складу конкурсної комісії, визначається порядок проведення конкурсу та призначень на посаду члена Вищої кваліфікаційної комісії суддів України.
ParlaMint-UA_2021-03-03-m0.u141.p6.sent1	Пропонується також виключити ряд положень Закону номер 193, які визнані Конституційним Судом України такими, що суперечать Конституції України.
ParlaMint-UA_2021-03-03-m0.u141.p7.sent1	Водночас предмет регулювання законопроекту був дещо звужений, та питання, які пов’язані з Верховним Судом України, були за рекомендацією Венеційської комісії винесені в окремий законопроект.
ParlaMint-UA_2021-03-03-m0.u141.p8.sent1	Цей законопроект обговорювався дуже на багатьох засіданнях комітету, і була отримана підтримка від Ради суддів України, від Верховного Суду, від Вищої ради правосуддя з зауваженнями, від Головного науково-експертного управління з зауваженнями.
ParlaMint-UA_2021-03-03-m0.u141.p8.sent2	Обговорення законопроекту також було проведено з експертами Ради Європи і Венеційської комісії.
ParlaMint-UA_2021-03-03-m0.u141.p8.sent3	Продовжується наш діалог з міжнародними організаціями, які надають допомогу Україні в правовій сфері.
ParlaMint-UA_2021-03-03-m0.u141.p9.sent1	Законопроект буде доопрацьований комітетом до другого читання у відкритому діалозі з представниками депутатських фракцій і груп за участю представників судової влади, професійними громадськими та міжнародними організаціями та експертами.
ParlaMint-UA_2021-03-03-m0.u141.p10.sent1	Наша мета – це створення нової ВККС на прозорому та відкритому конкурсі.
ParlaMint-UA_2021-03-03-m0.u141.p10.sent2	Законом передбачено, що всі співбесіди з кандидатами будуть проводитись в режимі відеотрансляції.
ParlaMint-UA_2021-03-03-m0.u141.p10.sent3	Нова ВККС - це не тільки про добір нових суддів, яких нам не вистачає, це про завершення конкурсних процедур до судів першої інстанції та Вищого суду з питань інтелектуальної власності.
ParlaMint-UA_2021-03-03-m0.u141.p10.sent4	Це також і продовження самоочищення судової влади, адже більш ніж 2 тисячі суддів чекають на кваліфоцінювання.
ParlaMint-UA_2021-03-03-m0.u141.p11.sent1	Президент України та фракція політичної партії "Слуга народу" за те, щоб в Україні діяли чесні та справедливі суди.
ParlaMint-UA_2021-03-03-m0.u141.p11.sent2	І прийняття цього закону – необхідний першочерговий крок в цьому напрямку.
ParlaMint-UA_2021-03-03-m0.u141.p11.sent3	Прошу підтримати і прийняти цей законопроект у повторному першому читанні за основу.
ParlaMint-UA_2021-03-03-m0.u141.p12.sent1	Дякую.
ParlaMint-UA_2021-03-03-m0.u142.p1.sent1	Дякую, Андрію Євгеновичу.
ParlaMint-UA_2021-03-03-m0.u142.p2.sent1	Шановні колеги, є необхідність обговорити цей законопроект?
ParlaMint-UA_2021-03-03-m0.u142.p2.sent2	Тоді я попрошу записатися: два – за, два – проти.
ParlaMint-UA_2021-03-03-m0.u142.p3.sent1	Слово надається народному депутату Бакунцю Павлу Андрійовичу, депутатська група "Довіра".
ParlaMint-UA_2021-03-03-m0.u143.p1.sent1	Шановний пане головуючий, шановні народні депутати!
ParlaMint-UA_2021-03-03-m0.u143.p1.sent2	Павло Бакунець, депутатська група "Довіра".
ParlaMint-UA_2021-03-03-m0.u143.p1.sent3	Однозначно, що протягом останніх, вже не одного місяця, у нас є заблокована робота щодо призначення суддів, і важливо зробити якийсь крок.
ParlaMint-UA_2021-03-03-m0.u143.p1.sent4	Знаю, що профільний комітет вже робив і рік тому цей крок, одначе, як ми знаємо, було відповідне рішення Конституційного Суду, і все стоїть заблоковано.
ParlaMint-UA_2021-03-03-m0.u143.p2.sent1	І незважаючи на те, що даний законопроект має багато негативних наслідків, все ж таки вважаємо, що його потрібно приймати за основу, адже потрібно розблокувати роботу ВККС для того, аби розпочати призначення суддів і тим перезапускати судову реформу в нашій країні.
ParlaMint-UA_2021-03-03-m0.u143.p3.sent1	Тому пропонуємо проголосувати даний законопроект за основу з його доопрацюванням до другого читання.
ParlaMint-UA_2021-03-03-m0.u143.p4.sent1	Дякую.
ParlaMint-UA_2021-03-03-m0.u144.p1.sent1	Дякую.
ParlaMint-UA_2021-03-03-m0.u144.p2.sent1	Слово надається народному депутату Гончаренку Олексію Олексійовичу, фракція "Європейська солідарність".
ParlaMint-UA_2021-03-03-m0.u144.p3.sent1	Геращенко Ірина Володимирівна, будь ласка.
ParlaMint-UA_2021-03-03-m0.u145.p1.sent1	Шановні українці, нинішня влада краде в країни найдорожче – краде час.
ParlaMint-UA_2021-03-03-m0.u145.p1.sent2	І "профукали" вже два роки, замість того, щоб продовжувати системну реформу судової гілки влади, розпочату п’ятим Президентом України і нашою командою.
ParlaMint-UA_2021-03-03-m0.u145.p2.sent1	Я нагадаю, що саме ми почали реформу Верховного Суду і створення антикорупційного суду за допомогою Комісії доброчесності.
ParlaMint-UA_2021-03-03-m0.u145.p2.sent2	Ви в турборежимі майже ліквідували Верховний Суд, скоротивши, намагавшись, кількість суддів, посиливши їх навантаження і залежність від Банкової, що отримало негативну реакцію не лише суспільства, експертів, а і Венеціанської комісії.
ParlaMint-UA_2021-03-03-m0.u145.p3.sent1	Ви фактично ліквідували Вищу кваліфікаційну комісію суддів, і до чого це призвело?
ParlaMint-UA_2021-03-03-m0.u145.p3.sent2	Не укомплектовані суди, немає доступу до правосуддя простого українця, завантажені судді абсолютно, і при цьому тиск Банкової і вплив страшний адвокатів Януковича.
ParlaMint-UA_2021-03-03-m0.u145.p4.sent1	Сьогодні, коли ви отримали негативну реакцію на ваші дії з боку міжнародних експертів, ви як реформу створюєте ліквідовану вами Вищу кваліфікаційну комісію суддів, але ялову, яка не буде мати жодних повноважень, і при цьому хочете зробити політичний орган – Вищу раду правосуддя для того, щоби там так само сформувати повністю свою залежну судову гілку влади.
ParlaMint-UA_2021-03-03-m0.u145.p4.sent2	Вже є свій на сто відсотків Генпрокурор, своє ДБР, ми сьогодні чули цю ілюзію звіту, і тепер ще не вистачає впливу на суд.
ParlaMint-UA_2021-03-03-m0.u145.p4.sent3	Ви створюєте залежний Конституційний Суд.
ParlaMint-UA_2021-03-03-m0.u145.p5.sent1	І власне, саме тому ми хочемо сказати, що для країни ключове – це система реформа судової гілки влади, яка має бути незалежною.
ParlaMint-UA_2021-03-03-m0.u145.p5.sent2	Ми вимагаємо справжнього суду присяжних, а не фікції, яка сьогодні працює.
ParlaMint-UA_2021-03-03-m0.u145.p5.sent3	Ми вимагаємо, щоби Конституційний Суд формувався за допомогою міжнародних експертів.
ParlaMint-UA_2021-03-03-m0.u145.p5.sent4	І ключове – щоби припинилося "телефонне право" Банкової, "телефонне право" адвокатів Януковича, які сьогодні, коли було обіцяно саджати.
ParlaMint-UA_2021-03-03-m0.u146.p1.sent1	Слово надається народній депутатці України Стефанишиній Ользі Анатоліївні, фракція політичної партії.
ParlaMint-UA_2021-03-03-m0.u146.p2.sent1	Юрчишин, будь ласка.
ParlaMint-UA_2021-03-03-m0.u147.p1.sent1	Свій виступ я би хотів розпочати з подяки десяткам тисячам громадян, які у минулий вівторок, у минулу суботу виходили на вулиці з вимогою не персональної справедливості, а справедливості для всіх.
ParlaMint-UA_2021-03-03-m0.u147.p1.sent2	Так звертали увагу і на справу Стерненка, і на справу Андрія Антоненка ("Ріфмастер"), але вимагали справедливості.
ParlaMint-UA_2021-03-03-m0.u147.p2.sent1	І справедливість справді можуть забезпечувати такі судді, як наприклад, суддя Біцюк, який пройшов всі конкурсні процедури з незалежної ВККС і ВРП, і з Громадською радою міжнародних експертів, який у Вищому антикорупційному суді вже вкотре приймає рішення по судді Вовку, щоб він прийшов і таки поніс відповідальність.
ParlaMint-UA_2021-03-03-m0.u147.p3.sent1	Але негативним прикладом є якраз суддя Вовк, який контролює ВРП, який контролює Вищу кваліфікаційну комісію суддів до моменту її, власне, розгону.
ParlaMint-UA_2021-03-03-m0.u147.p3.sent2	І наше зараз завдання не створити абищо, знаєте, не завести козу, щоби потім її виводити, не створити ВККС, яке буде тільки назву мати "кваліфікаційна комісія суддів", а насправді буде повністю контролюватися нереформованою ВРП.
ParlaMint-UA_2021-03-03-m0.u147.p4.sent1	І колега, керівник профільного комітету, ну, як би дещо не повністю сказав.
ParlaMint-UA_2021-03-03-m0.u147.p4.sent2	Ми не врахували рекомендації Венеційської комісії, бо Венеційська комісія, власне, пропонувала не наділяти додатковими функціями нереформовану ВРП, що пропонує цей законопроект, за який голосувати не можна.
ParlaMint-UA_2021-03-03-m0.u147.p5.sent1	І 30 останніх секунд я використаю для того, щоб звернутися до адекватних суддів.
ParlaMint-UA_2021-03-03-m0.u147.p5.sent2	Колеги, у вас 9 березня з’їзд, 9 березня під профспілками буде дуже багато людей, які будуть прагнути справедливості.
ParlaMint-UA_2021-03-03-m0.u147.p5.sent3	Я вас дуже прошу, колеги-судді, відкладіть кадрові питання, відкладіть заповнення Вищої ради правосуддя і нереформованої ВККС до моменту, поки будуть нормальні правила.
ParlaMint-UA_2021-03-03-m0.u147.p5.sent4	А за цей закон голосувати не можна – це чергова імітація, повертайте в комітет і допрацьовуйте адекватно.
ParlaMint-UA_2021-03-03-m0.u147.p6.sent1	Дякую.
ParlaMint-UA_2021-03-03-m0.u148.p1.sent1	Слово надається народному депутату України Батенку Тарасу Івановичу.
ParlaMint-UA_2021-03-03-m0.u148.p2.sent1	Народний депутат Рудик, будь ласка.
ParlaMint-UA_2021-03-03-m0.u149.p1.sent1	Шановні українці, для багатьох колег в цьому залі цей законопроект - про Вищу раду правосуддя, про Вищу кваліфікаційну комісію суддів, про багато дефініцій, які, на превеликий жаль, впливають на судову систему і не роблять її такою, яка би зробила для вас, шановні українці, можливим подати, оскаржити дії органів влади і бути впевненими, що суд стане на вашу сторону.
ParlaMint-UA_2021-03-03-m0.u149.p1.sent2	Ця влада, на превеликий жаль, думає, що цю систему можна змінити отак – "відосиками", "судами в смартфоні", якимись закликами і математичним скороченням кількості суддів.
ParlaMint-UA_2021-03-03-m0.u149.p1.sent3	Коли в жовтні Президент Зеленський і його монобільшість виносили на голосування 19-го року скорочення членів Верховного Суду вдвічі, з 200 до 100, їм плескали в ладони, і ці передні ряди червоніли від радості, що завтра все поменяется.
ParlaMint-UA_2021-03-03-m0.u149.p2.sent1	Їм говорили експерти: не робіть цього.
ParlaMint-UA_2021-03-03-m0.u149.p2.sent2	Їм говорили судді: не робіть цього.
ParlaMint-UA_2021-03-03-m0.u149.p2.sent3	Їм говорили країни 7G, посли яких постійно сьогодні впливають на рішення цієї влади: не робіть цього.
ParlaMint-UA_2021-03-03-m0.u149.p2.sent4	Їм Венеційська комісія каже: не робіть цього.
ParlaMint-UA_2021-03-03-m0.u149.p2.sent5	Але ж вони хитріші всіх - вони взяли і зробили!
ParlaMint-UA_2021-03-03-m0.u149.p2.sent6	І Конституційний Суд в березні наступного року скасував це прогнозовано.
ParlaMint-UA_2021-03-03-m0.u149.p3.sent1	Що вони за цей рік зробили?
ParlaMint-UA_2021-03-03-m0.u149.p3.sent2	А нічого.
ParlaMint-UA_2021-03-03-m0.u149.p3.sent3	Вони пропонують старій Вищій раді правосуддя, тій раді правосуддя, яка не побачила проблем в діях одіозного судді Вовка, вирішувати, хто буде завтра в наших судах.
ParlaMint-UA_2021-03-03-m0.u149.p4.sent1	Наша депутатська група не буде підтримувати це ганебне рішення.
ParlaMint-UA_2021-03-03-m0.u149.p4.sent2	І ми звертаємося до всіх колег: не ведіться на профанацію.
ParlaMint-UA_2021-03-03-m0.u149.p4.sent3	Система.
ParlaMint-UA_2021-03-03-m0.u150.p1.sent1	Шановні колеги, у нас ще буде три виступи з мотивів, але в порядку черговості: Маслов, після цього Нестор Іванович, після цього Сергій Володимирович.
ParlaMint-UA_2021-03-03-m0.u150.p1.sent2	І переходимо до голосування.
ParlaMint-UA_2021-03-03-m0.u150.p1.sent3	Ні, спочатку Маслов був.
ParlaMint-UA_2021-03-03-m0.u150.p1.sent4	Ну добре, Нестор Іванович.
ParlaMint-UA_2021-03-03-m0.u151.p1.sent1	Дякую, шановний головуючий.
ParlaMint-UA_2021-03-03-m0.u151.p1.sent2	Чи назріло питання справедливого правосуддя в Україні?
ParlaMint-UA_2021-03-03-m0.u151.p1.sent3	Безумовно.
ParlaMint-UA_2021-03-03-m0.u151.p1.sent4	Назріло і перезріло, ізвіняюсь, уже й згнило.
ParlaMint-UA_2021-03-03-m0.u151.p1.sent5	Тому ми обов’язково маємо зараз зробити все, щоб наші громадяни мали можливість отримати справедливе, правосудне рішення суду, незалежно від того, подобається це іншій стороні чи ні.
ParlaMint-UA_2021-03-03-m0.u151.p2.sent1	Цей законопроект, який зараз запропонований, чи буде він цьому сприяти?
ParlaMint-UA_2021-03-03-m0.u151.p2.sent2	Ні.
ParlaMint-UA_2021-03-03-m0.u151.p2.sent3	Це ще одна чергова спроба взяти під контроль суддів заради забаганок влади.
ParlaMint-UA_2021-03-03-m0.u151.p3.sent1	Ми зараз говоримо "ні" цьому законопроекту, руки геть від суддів.
ParlaMint-UA_2021-03-03-m0.u151.p3.sent2	А ми маємо, дійсно, об’єднатися заради того, щоб створити справедливий, незалежний суд, який би захищав людей, а не владу, Президента та інших можновладців.
ParlaMint-UA_2021-03-03-m0.u151.p4.sent1	Дякую за увагу.
ParlaMint-UA_2021-03-03-m0.u152.p1.sent1	Дякую.
ParlaMint-UA_2021-03-03-m0.u152.p2.sent1	Слово надається народному депутату Маслову.
ParlaMint-UA_2021-03-03-m0.u152.p2.sent2	Після цього ще Сергій Володимирович.
ParlaMint-UA_2021-03-03-m0.u152.p2.sent3	І, шановні колеги, після цього я запрошую народних депутатів до залу, будемо голосувати.
ParlaMint-UA_2021-03-03-m0.u152.p3.sent1	Народний депутат Маслов, будь ласка.
ParlaMint-UA_2021-03-03-m0.u153.p1.sent1	Колеги, сьогодні з 7 тисяч суддів вакантні майже 2 тисячі посад.
ParlaMint-UA_2021-03-03-m0.u153.p1.sent2	До чого це призводить?
ParlaMint-UA_2021-03-03-m0.u153.p1.sent3	Що, наприклад, Київський районний суд Одеси, суддя за одну годину має розглянути справу з моменту заходження обвинувального акту і до самого вироку.
ParlaMint-UA_2021-03-03-m0.u153.p1.sent4	Ви всі знаєте, що нереально.
ParlaMint-UA_2021-03-03-m0.u153.p2.sent1	В моїй рідній Дніпропетровській області, в Царичанському суді, немає суддів взагалі з повноваженнями.
ParlaMint-UA_2021-03-03-m0.u153.p3.sent1	Про що цей законопроект?
ParlaMint-UA_2021-03-03-m0.u153.p3.sent2	Цей законопроект про баланс між незалежністю суддів, вимогою громадськості щодо участі чесних міжнародних експертів, - ми врахували це в доборі членів Вищої кваліфікаційної комісії, - а також баланс між державний суверенітетом нашим.
ParlaMint-UA_2021-03-03-m0.u153.p4.sent1	Голосуючи, я особисто буду підтримувати цей законопроект, і закликаю вас зробити це.
ParlaMint-UA_2021-03-03-m0.u153.p4.sent2	Тому що ваші виборці на місцях не мають на сьогоднішній день ефективного доступу до правосуддя.
ParlaMint-UA_2021-03-03-m0.u153.p4.sent3	Цей законопроект лише про відновлення можливості.
ParlaMint-UA_2021-03-03-m0.u154.p1.sent1	Слово надається народному депутату Власенку, і після цього ми переходимо до голосування.
ParlaMint-UA_2021-03-03-m0.u154.p1.sent2	Народні депутати, займіть свої місця.
ParlaMint-UA_2021-03-03-m0.u154.p2.sent1	Будь ласка, Сергій Володимирович.
ParlaMint-UA_2021-03-03-m0.u155.p1.sent1	Дякую, пане голово.
ParlaMint-UA_2021-03-03-m0.u155.p2.sent1	Півтора роки не проводиться добір суддів, але це відбулося лише з однієї причини: тому що монобільшість в режимі скаженого принтера прийняла абсолютно неконституційний, ідіотський закон, який, очевидно, зрозуміло і підставно був скасований Конституційним Судом.
ParlaMint-UA_2021-03-03-m0.u155.p3.sent1	Тому ви створили цю проблему, ви створили цю проблему, зробили це безглуздо і непрофесійно!
ParlaMint-UA_2021-03-03-m0.u155.p3.sent2	Півтора роки нічого не робили, щоб цю проблему вирішити в належний спосіб.
ParlaMint-UA_2021-03-03-m0.u155.p4.sent1	Цей закон не про чесний і справедливий суд, як говорив попередній колега, цей закон про можливість контролю над добором суддів, це можливість контролю над функціонуванням судової системи.
ParlaMint-UA_2021-03-03-m0.u155.p4.sent2	Цей закон не відповідає ані вимогам Венеційської комісії, ані рішенню Конституційного Суду, ані висновкам ГНЕУ, який нищівно розкритикував це.
ParlaMint-UA_2021-03-03-m0.u155.p5.sent1	І про міжнародних експертів.
ParlaMint-UA_2021-03-03-m0.u155.p5.sent2	Невже в Україні немає 6 достойних, порядних людей, які могли би обрати суддів?
ParlaMint-UA_2021-03-03-m0.u155.p5.sent3	Та я вам наведу прізвища: Віктор Іванович Шишкін, Микола Іванович Козюбра, В’ячеслав Васильович Джунь, Іван Петрович Домбровський.
ParlaMint-UA_2021-03-03-m0.u155.p5.sent4	Це українці, чесні і порядні.
ParlaMint-UA_2021-03-03-m0.u156.p1.sent1	Дякую.
ParlaMint-UA_2021-03-03-m0.u156.p2.sent1	Шановні колеги, ми переходимо до голосування.
ParlaMint-UA_2021-03-03-m0.u156.p2.sent2	Я ще, якщо дозволите, нагадаю вам, що для голосування потрібно використовувати сенсорну кнопку, а також кнопку, якою ви робите свій вибір.
ParlaMint-UA_2021-03-03-m0.u156.p3.sent1	Шановні колеги, займіть, будь ласка, свої місця.
ParlaMint-UA_2021-03-03-m0.u156.p3.sent2	Я ставлю на голосування проект Закону про внесення змін до Закону України "Про судоустрій і статус суддів" та деяких законів України щодо відновлення роботи Вищої кваліфікаційної комісії суддів України, реєстраційний номер проекту 3711.
ParlaMint-UA_2021-03-03-m0.u156.p4.sent1	Шановні колеги, готові голосувати?
ParlaMint-UA_2021-03-03-m0.u156.p4.sent2	Шановні колеги, цей законопроект 3711-д ставиться за основу відповідно до рішення комітету.
ParlaMint-UA_2021-03-03-m0.u156.p4.sent3	Готові голосувати?
ParlaMint-UA_2021-03-03-m0.u156.p4.sent4	Шановні колеги, прошу підтримати та проголосувати.
ParlaMint-UA_2021-03-03-m0.u156.p5.sent1	За-227
ParlaMint-UA_2021-03-03-m0.u156.p6.sent1	Рішення прийнято.
ParlaMint-UA_2021-03-03-m0.u156.p7.sent1	Покажіть по фракціях, будь ласка.
ParlaMint-UA_2021-03-03-m0.u156.p7.sent2	Дякую.
ParlaMint-UA_2021-03-03-m0.u156.p8.sent1	Шановні колеги, переходимо далі.
ParlaMint-UA_2021-03-03-m0.u156.p8.sent2	Наступний законопроект, який ми ставимо на розгляд, – це законопроект 4225: проект Закону України про внесення змін до деяких законів України щодо Національного військового меморіального кладовища.
ParlaMint-UA_2021-03-03-m0.u156.p9.sent1	Перед тим, як розглядати цей законопроект, я прошу розглянути цей законопроект за скороченою процедурою.
ParlaMint-UA_2021-03-03-m0.u156.p9.sent2	Шановні колеги, прошу підтримати та проголосувати.
ParlaMint-UA_2021-03-03-m0.u156.p9.sent3	Скорочена процедура, колеги.
ParlaMint-UA_2021-03-03-m0.u156.p10.sent1	За-233
ParlaMint-UA_2021-03-03-m0.u156.p11.sent1	Рішення прийнято.
ParlaMint-UA_2021-03-03-m0.u156.p12.sent1	Я запрошую до слова заступника міністра розвитку громад та територій Хоцянівську Наталію Володимирівну.
ParlaMint-UA_2021-03-03-m0.u156.p12.sent2	Будь ласка, Наталія Володимирівна.
ParlaMint-UA_2021-03-03-m0.u157.p1.sent1	Шановна президія, шановні народні депутати!
ParlaMint-UA_2021-03-03-m0.u157.p1.sent2	Постановою Верховної Ради України було схвалено рішення про створення Національного військового меморіального кладовища.
ParlaMint-UA_2021-03-03-m0.u157.p1.sent3	З метою реалізації вимог постанови внесено відповідні зміни до законодавства, відповідно до яких Національне військове меморіальне кладовище є об’єктом права державної власності, не підлягає приватизації та передачі в оренду.
ParlaMint-UA_2021-03-03-m0.u157.p2.sent1	Питання про відведення земельної ділянки під це кладовище вирішується відповідно до Земельного кодексу України.
ParlaMint-UA_2021-03-03-m0.u157.p2.sent2	Будівництво здійснюється за рахунок коштів державного бюджету.
ParlaMint-UA_2021-03-03-m0.u157.p2.sent3	Замовником будівництва є центральний орган виконавчої влади, що забезпечує формування та реалізує державну політику у сфері соціального захисту ветеранів війни.
ParlaMint-UA_2021-03-03-m0.u157.p3.sent1	Порядок організації поховань та перепоховань на території кладовища визначається Кабінетом Міністрів.
ParlaMint-UA_2021-03-03-m0.u157.p3.sent2	Витрати на поховання померлих здійснюються за рахунок коштів державного бюджету України.
ParlaMint-UA_2021-03-03-m0.u157.p3.sent3	Утримання в належному стані та охорона Національного військового меморіального кладовища забезпечуються за рахунок коштів Державного бюджету України відповідно до закону, у порядку, визначеному Кабінетом Міністрів України.
ParlaMint-UA_2021-03-03-m0.u157.p4.sent1	Дякую.
ParlaMint-UA_2021-03-03-m0.u157.p4.sent2	Прошу підтримати.
ParlaMint-UA_2021-03-03-m0.u158.p1.sent1	Дякую.
ParlaMint-UA_2021-03-03-m0.u158.p2.sent1	Шановні колеги, запрошую до слова співдоповідачем голову підкомітету Комітету з питань організації державної влади, місцевого самоврядування, регіонального розвитку та містобудування Ганну Вячеславівну Бондар, будь ласка.
ParlaMint-UA_2021-03-03-m0.u159.p1.sent1	Шановний головуючий, шановні колеги!
ParlaMint-UA_2021-03-03-m0.u159.p1.sent2	Комітет розглянув на своєму засіданні 3 лютого 2021 року законопроект за реєстраційним номером 4225 та прийняв рішення рекомендувати Верховній Раді України за наслідками розгляду в першому читанні прийняти його за основу.
ParlaMint-UA_2021-03-03-m0.u159.p2.sent1	При цьому, зважаючи на необхідність його комплексного доопрацювання, комітет також вирішив вважати за доцільне відповідно до частини першої статті 116 Регламенту Верховної Ради України врахувати в законопроекті до другого читання пропозиції і поправки щодо виправлень, уточнень, усунення помилок та/або суперечностей у тексті законопроекту, інших структурних частин та/або інших законодавчих актів, що не були предметом розгляду в першому читанні та відповідають предмету правового регулювання.
ParlaMint-UA_2021-03-03-m0.u159.p3.sent1	Комітет відмічає, що введення в законодавче поле поняття "Національного військового меморіального кладовища" з визначенням особливостей його розміщення та утримання, а також унормуванням питань щодо організації поховання та кола осіб, які підлягають похованню на території кладовища, створить підґрунтя для вирішення питання увічнення пам’яті і організації почесних поховань та перепоховань борців за незалежність України.
ParlaMint-UA_2021-03-03-m0.u159.p4.sent1	Комітет з питань бюджету відзначив, що законопроект має вплив на показники державного бюджету, а згідно з наданим до нього фінансово-економічним обґрунтуванням орієнтовна вартість першочергових робіт та послуг складе понад 20 мільйонів гривень.
ParlaMint-UA_2021-03-03-m0.u159.p4.sent2	Однак повний обсяг витрат на будівництво, утримання меморіального комплексу буде розрахований після затвердження його місця розташування.
ParlaMint-UA_2021-03-03-m0.u159.p5.sent1	Комітет з питань інтеграції України до Європейського Союзу визнав положенням законопроекту такими, що регулюються національним законодавством країн-членів Європейського Союзу та не підпадають під дію міжнародно-правових зобов’язань України у сфері європейської інтеграції.
ParlaMint-UA_2021-03-03-m0.u159.p6.sent1	Комітет з питань антикорупційної політики дійшов висновку, що законопроект відповідає вимогам антикорупційного законодавства.
ParlaMint-UA_2021-03-03-m0.u159.p7.sent1	Отже, просимо прийняти законопроект 4225 за основу з пропозицією комітету щодо врахування до другого читання запропонованих до нього уточнень згідно із вимогами частини першої статті 116 Регламенту Верховної Ради України.
ParlaMint-UA_2021-03-03-m0.u159.p8.sent1	Прошу підтримати.
ParlaMint-UA_2021-03-03-m0.u159.p8.sent2	Дякую.
ParlaMint-UA_2021-03-03-m0.u160.p1.sent1	Дякую.
ParlaMint-UA_2021-03-03-m0.u160.p2.sent1	Шановні колеги, є необхідність обговорювати цей законопроект?
ParlaMint-UA_2021-03-03-m0.u160.p2.sent2	Тоді прошу записатися: два – за, два – проти.
ParlaMint-UA_2021-03-03-m0.u160.p3.sent1	Шановні колеги, до слова запрошується народний депутат України Неклюдов Владлен Михайлович, фракція політичної партії "Слуга народу".
ParlaMint-UA_2021-03-03-m0.u161.p1.sent1	Шановний головуючий, я прошу передати слово моєму колезі Стріхарському Андрію.
ParlaMint-UA_2021-03-03-m0.u162.p1.sent1	Андрій Стріхарський, будь ласка.
ParlaMint-UA_2021-03-03-m0.u163.p1.sent1	Андрій Стріхарський, 196 округ, Черкащина.
ParlaMint-UA_2021-03-03-m0.u163.p1.sent2	Шановний пане Голово, шановні народні депутати, вважаю, що сьогодні ми повинні разом і швидко вирішити питання щодо правового статусу Національного військового меморіального кладовища.
ParlaMint-UA_2021-03-03-m0.u163.p1.sent3	Дана ініціатива дозволить детально визначити особливості розміщення та утримання кладовища, організацію почесних поховань та перепоховань на його території борців за незалежність України в ХХ столітті, загиблих військовослужбовців, учасників бойових дій.
ParlaMint-UA_2021-03-03-m0.u163.p2.sent1	Мною та колегами з нашого комітету було підтримано одноголосно даний законопроект.
ParlaMint-UA_2021-03-03-m0.u163.p2.sent2	Наголошую, що забезпечення законодавчих гарантій належного поховання та вшанування пам’яті загиблих учасників Великої Вітчизняної – це наш з вами безумовний обов’язок.
ParlaMint-UA_2021-03-03-m0.u163.p2.sent3	Тому, будь ласка, підтримайте даний законопроект.
ParlaMint-UA_2021-03-03-m0.u163.p3.sent1	Дякую.
ParlaMint-UA_2021-03-03-m0.u164.p1.sent1	Дякую.
ParlaMint-UA_2021-03-03-m0.u164.p2.sent1	Слово надається народному депутату України Чийгозу Ахтему Зейтуллайовичу, будь ласка.
ParlaMint-UA_2021-03-03-m0.u164.p3.sent1	В’ятрович, будь ласка, народний депутат.
ParlaMint-UA_2021-03-03-m0.u165.p1.sent1	Прошу передати В’ятровичу.
ParlaMint-UA_2021-03-03-m0.u166.p1.sent1	Шановні колеги, цей проект розблоковує створення Національного військового меморіального кладовища, яке Україна повинна мати як кожна гідна держава, тим більше держава, яка протистоїть російській агресії.
ParlaMint-UA_2021-03-03-m0.u166.p1.sent2	Україна врешті повинна мати свій Арлінгтон.
ParlaMint-UA_2021-03-03-m0.u166.p2.sent1	Ухваливши цей закон, ми даємо уряду можливість створити меморіальне кладовище, що перебуватиме в державній власності і фінансуватиметься з державного бюджету, і, я певен, повинно знаходитися в найближчих околицях столиці.
ParlaMint-UA_2021-03-03-m0.u166.p3.sent1	Робота в цьому напрямку ведеться вже не один рік, і я як голова Українського інституту національної пам’яті теж мав честь бути до неї приналежним, до цієї роботи.
ParlaMint-UA_2021-03-03-m0.u166.p3.sent2	Але потрібні зміни до закону, які, власне, і пропонує цей законопроект.
ParlaMint-UA_2021-03-03-m0.u166.p4.sent1	Національне військове меморіальне кладовище призначатиметься для почесних поховань і перепоховань українських військових, як тих, хто поліг за Україну в ХХ столітті чи загинув за інших обставин, виконуючи військовий обов’язок, так і героїв, які віддали своє життя у нинішній війні з Російською Федерацією.
ParlaMint-UA_2021-03-03-m0.u166.p5.sent1	При цьому проект забороняє використовувати меморіальне кладовище для поховань колишніх кегебістів чи високопосадовців комуністичного режиму, якщо вони не брали участі в боротьбі за незалежну Україну.
ParlaMint-UA_2021-03-03-m0.u166.p6.sent1	Тому під час другого.
ParlaMint-UA_2021-03-03-m0.u166.p6.sent2	Але, разом з тим, під час другого читання, вважаю, слід уточнити деякі формулювання, щоб максимально чітко виписати, хто може, а хто не може бути похований на цьому кладовищі.
ParlaMint-UA_2021-03-03-m0.u166.p7.sent1	Національне меморіальне кладовище має стати місцем, яке об’єднує українців у пошані до їх героїв, всіх тих, хто віддали свої життя за незалежність України.
ParlaMint-UA_2021-03-03-m0.u166.p8.sent1	"Європейська солідарність" підтримуватиме цей законопроект.
ParlaMint-UA_2021-03-03-m0.u166.p8.sent2	І закликаємо Президента та уряд зробити наступний крок: створити у Києві національний пантеон, де мають бути поховані найвидатніші українці.
ParlaMint-UA_2021-03-03-m0.u166.p8.sent3	Бо це не про минуле - це про сучасне і про майбутнє України.
ParlaMint-UA_2021-03-03-m0.u166.p8.sent4	Бо лише там, де пам’ятають загиблих, є ті, хто готові захищати живих.
ParlaMint-UA_2021-03-03-m0.u166.p9.sent1	Дякую.
ParlaMint-UA_2021-03-03-m0.u167.p1.sent1	Слово надається народному депутату Бурмічу Анатолію Петровичу, фракція політичної партії "Опозиційна платформа – За життя".
ParlaMint-UA_2021-03-03-m0.u168.p1.sent1	Шановні колеги, звичайно, всі хто загинув, де б які конфлікти, війни не були, і хто б до якої партії чи до яких поглядів не належав, він повинен бути похоронений.
ParlaMint-UA_2021-03-03-m0.u168.p1.sent2	Тому що земне життя закінчується і людина вже буде лежати.
ParlaMint-UA_2021-03-03-m0.u168.p2.sent1	Створення якогось спеціального кладовища – це черговий крок до таких законів, як про мову, який буде тільки розколювати, розколювати суспільство.
ParlaMint-UA_2021-03-03-m0.u168.p2.sent2	І я певен, що ми не будемо підтримувати і не будемо проти.
ParlaMint-UA_2021-03-03-m0.u168.p2.sent3	Але я вважаю, що головне, щоб так ще не сталося, як сталося зі створенням музею Майдану, коли розікрали 200 мільйонів гривень.
ParlaMint-UA_2021-03-03-m0.u168.p2.sent4	А тому, якщо воно і буде створено, воно повинно об’єднувати, а не розколювати суспільство.
ParlaMint-UA_2021-03-03-m0.u168.p2.sent5	І кошти ніхто там не повинен на цьому всьому робити, бізнесу, і розкрадати.
ParlaMint-UA_2021-03-03-m0.u168.p3.sent1	Дякую.
ParlaMint-UA_2021-03-03-m0.u169.p1.sent1	Слово надається народному депутату Євтушку Сергію Миколайовичу, фракція "Батьківщина".
ParlaMint-UA_2021-03-03-m0.u170.p1.sent1	Сергій Євтушок, фракція "Батьківщина".
ParlaMint-UA_2021-03-03-m0.u170.p1.sent2	Дуже добре, шановні колеги, що відповідно до Постанови Верховної Ради, але ще 2011 року, в уряді знайшовся час і можливості написати даний нормативно-правовий акт, який, я сподіваюся, буде проголосований сьогодні в першому читанні, а згодом з поправками внесений і проголосований в цілому.
ParlaMint-UA_2021-03-03-m0.u170.p2.sent1	Про що йде мова?
ParlaMint-UA_2021-03-03-m0.u170.p2.sent2	Мова йде про створення подібного, можливо, музею, який є у Вашингтон, D.C., або поруч з ним, де можуть бути поховані всі ті, хто захищав власну Батьківщину, з почестями, зі всіма регаліями.
ParlaMint-UA_2021-03-03-m0.u170.p3.sent1	І дуже добре, що є норма, яка дає можливість перепоховати тих всіх бійців, які боронили незалежність України у національно-визвольних змаганнях.
ParlaMint-UA_2021-03-03-m0.u170.p4.sent1	Я одразу хочу сказати: сьогодні не простий день для міста Києва, адже в цей день у 1918 році пройшов переможний марш Січових стрільців та інших визвольних наших воїнів, які продемонстрували волю і вигнали цю більшовицьку навалу з міста Києва.
ParlaMint-UA_2021-03-03-m0.u170.p4.sent2	Це символічний день.
ParlaMint-UA_2021-03-03-m0.u170.p4.sent3	Ми маємо пам’ятати цю історію.
ParlaMint-UA_2021-03-03-m0.u170.p5.sent1	Також дуже добре, що перші кроки - передбачається виділення коштів для облаштування перших робіт.
ParlaMint-UA_2021-03-03-m0.u170.p5.sent2	Я сподіваюсь, що коли пройдуть певні процедури, виділення земельної ділянки, перші роботи, постане питання і реалізується для того, аби ми зробили для всіх тих учасників визвольних змагань меморіали, музеї, і привели туди наших діточок, яким показали справжню, правдиву історію України.
ParlaMint-UA_2021-03-03-m0.u170.p6.sent1	Фракція "Батьківщина" закликає голосувати всі політичні сили в першому читанні, оскільки є категорія, яку потрібно уточнити до другого читання, і хто має бути похованим, і за якими підрозділами. Слава Україні!
ParlaMint-UA_2021-03-03-m0.u171.p1.sent1	Шановні колеги, чи є ще бажаючі?
ParlaMint-UA_2021-03-03-m0.u171.p1.sent2	Я бачу - Шахов.
ParlaMint-UA_2021-03-03-m0.u171.p1.sent3	Я бачу - "Голос".
ParlaMint-UA_2021-03-03-m0.u171.p1.sent4	Більше не буде.
ParlaMint-UA_2021-03-03-m0.u171.p1.sent5	Тоді я ще надам два виступи, і після цього переходимо до голосування.
ParlaMint-UA_2021-03-03-m0.u171.p1.sent6	Прошу запросити народних депутатів.
ParlaMint-UA_2021-03-03-m0.u171.p1.sent7	І є ще, бачу, "За майбутнє".
ParlaMint-UA_2021-03-03-m0.u171.p1.sent8	Ви визначіться, хто буде.
ParlaMint-UA_2021-03-03-m0.u171.p2.sent1	Перший - народний депутат Шахов, 1 хвилина, і потім ще по хвилині "Голос" і "За майбутнє".
ParlaMint-UA_2021-03-03-m0.u171.p2.sent2	Будь ласка.
ParlaMint-UA_2021-03-03-m0.u172.p1.sent1	Сергій Шахов, Луганщина, депутатська група "Довіра".
ParlaMint-UA_2021-03-03-m0.u172.p1.sent2	Шановні колеги, безумовно, треба підтримувати пам’ять загиблих.
ParlaMint-UA_2021-03-03-m0.u172.p1.sent3	Треба підтримувати і вшановувати українських бійців.
ParlaMint-UA_2021-03-03-m0.u172.p1.sent4	Але чому сьогодні я не бачу від міністерств, хто буде вшановувати живих людей, які сьогодні голодують, бідують, бідкаються по гуртожитках?
ParlaMint-UA_2021-03-03-m0.u172.p1.sent5	Я говорив знову-таки не один раз з трибуни: 800 родин в Луганській області залишилися безхатьками.
ParlaMint-UA_2021-03-03-m0.u172.p1.sent6	Досі не видали компенсацію за їх будинки, досі не видали компенсацію за їх квартири.
ParlaMint-UA_2021-03-03-m0.u172.p1.sent7	Досі не проголосували законопроект про узаконення цих будинків.
ParlaMint-UA_2021-03-03-m0.u172.p1.sent8	І досі сьогодні люди стоять з протягнутою рукою до військово-цивільних адміністрацій за допомогою на хліб.
ParlaMint-UA_2021-03-03-m0.u172.p1.sent9	Врешті-решт, голодують живі люди, помирають, суїциду море на вулиці.
ParlaMint-UA_2021-03-03-m0.u173.p1.sent1	Дякую.
ParlaMint-UA_2021-03-03-m0.u173.p2.sent1	Далі хто?
ParlaMint-UA_2021-03-03-m0.u173.p2.sent2	Я бачив, Констанкевич Ірина Мирославівна, і після цього Соломія Бобровська.
ParlaMint-UA_2021-03-03-m0.u173.p2.sent3	І після цього переходимо до голосування.
ParlaMint-UA_2021-03-03-m0.u173.p3.sent1	Будь ласка, Ірина Мирославівна Констанкевич.
ParlaMint-UA_2021-03-03-m0.u174.p1.sent1	Шановне товариство, хочу висловити позицію депутатської групи "Партія "За майбутнє".
ParlaMint-UA_2021-03-03-m0.u174.p1.sent2	Ми теж підтримуємо ідею даного законопроекту, оскільки вважаємо, що саме в такий спосіб ми можемо продемонструвати свою активну підтримку формування національної пам’яті.
ParlaMint-UA_2021-03-03-m0.u174.p1.sent3	Через такі місця колективного вшанування тих, хто загинув за незалежність України, ми демонструємо, наскільки для нас є наше важливим минуле, для того щоб мати майбутнє.
ParlaMint-UA_2021-03-03-m0.u174.p2.sent1	Тому депутати групи "За майбутнє" підтримують, але будемо просити, щоб до другого читання все-таки прибрати ті дискусивні моменти, які є, а також неточності у формулюваннях.
ParlaMint-UA_2021-03-03-m0.u174.p3.sent1	Дякую.
ParlaMint-UA_2021-03-03-m0.u175.p1.sent1	Дякую.
ParlaMint-UA_2021-03-03-m0.u175.p2.sent1	Соломія Бобровська, будь ласка, фракція "Голос".
ParlaMint-UA_2021-03-03-m0.u175.p2.sent2	І після цього переходимо до голосування.
ParlaMint-UA_2021-03-03-m0.u175.p2.sent3	Прошу народних депутатів зайняти свої місця.
ParlaMint-UA_2021-03-03-m0.u176.p1.sent1	Соломія Бобровська, фракція "Голос".
ParlaMint-UA_2021-03-03-m0.u176.p1.sent2	В першу чергу це важливо для того, щоб ми формували культуру вшанування своїх героїв.
ParlaMint-UA_2021-03-03-m0.u176.p1.sent3	Тому що це формує символізм, на яких ви ростите своїх дітей, формуєтеся самі і формується історія.
ParlaMint-UA_2021-03-03-m0.u176.p2.sent1	Я хочу, щоб у Рівному, у Львові, чи на Луганщині, чи в Одесі я мала можливість прийти і показати не лише Алею героїв, до речі, яка була створена свого часу за ініціативи Українського інституту національної пам’яті, але щоб і в Києві можна було прийти на наш військовий Арлінгтон і показати тих людей, які боролися за незалежність.
ParlaMint-UA_2021-03-03-m0.u176.p3.sent1	Більше того, я би повернулась до формування і створення нарешті пантеону Героїв.
ParlaMint-UA_2021-03-03-m0.u176.p3.sent2	Тому що всі ті, поховані далеко за межами, за кордоном – символи, які були спалені, знищені для того, щоб навіть могил їх не було, вони всі повинні і прах їх повинен повернутися в Україну.
ParlaMint-UA_2021-03-03-m0.u176.p3.sent3	Це дуже глибокі національні символічні речі.
ParlaMint-UA_2021-03-03-m0.u176.p4.sent1	Тому однозначно "за".
ParlaMint-UA_2021-03-03-m0.u176.p4.sent2	Доопрацьовуємо, і друге читання також "за".
ParlaMint-UA_2021-03-03-m0.u176.p4.sent3	Дякую.
ParlaMint-UA_2021-03-03-m0.u177.p1.sent1	Дякую.
ParlaMint-UA_2021-03-03-m0.u177.p2.sent1	Шановні колеги, переходимо до голосування.
ParlaMint-UA_2021-03-03-m0.u177.p2.sent2	Я ставлю пропозицію комітету прийняти за основу з пропозицією комітету щодо врахування запропонованих уточнень при підготовці до другого читання згідно із статтею 116 Регламенту проект Закону про внесення змін до деяких законів України щодо Національного військового меморіального кладовища (реєстраційний номер проекту 4225).
ParlaMint-UA_2021-03-03-m0.u177.p3.sent1	Шановні колеги, ви готові голосувати?
ParlaMint-UA_2021-03-03-m0.u177.p3.sent2	Готові?
ParlaMint-UA_2021-03-03-m0.u177.p3.sent3	Шановні колеги, вищезазначена пропозиція ставиться на голосування.
ParlaMint-UA_2021-03-03-m0.u177.p3.sent4	Прошу підтримати та проголосувати.
ParlaMint-UA_2021-03-03-m0.u177.p4.sent1	За-304
ParlaMint-UA_2021-03-03-m0.u177.p5.sent1	Рішення прийнято.
ParlaMint-UA_2021-03-03-m0.u177.p6.sent1	Шановні колеги, йдемо далі.
ParlaMint-UA_2021-03-03-m0.u177.p6.sent2	Наступний законопроект – це проект Закону про внесення змін до деяких законодавчих актів щодо виконання рішень Європейського суду з прав людини (реєстраційний номер проекту 4048).
ParlaMint-UA_2021-03-03-m0.u177.p7.sent1	Пропозиція розглянути цей законопроект за скороченою процедурою.
ParlaMint-UA_2021-03-03-m0.u177.p7.sent2	Прошу підтримати та проголосувати.
ParlaMint-UA_2021-03-03-m0.u177.p8.sent1	За-230
ParlaMint-UA_2021-03-03-m0.u177.p9.sent1	Рішення прийнято.
ParlaMint-UA_2021-03-03-m0.u177.p10.sent1	Я запрошую до слова заступника міністра юстиції Олександра Анатолійовича Банчука.
ParlaMint-UA_2021-03-03-m0.u177.p10.sent2	Будь ласка, Олександр Анатолійович.
ParlaMint-UA_2021-03-03-m0.u178.p1.sent1	Шановний голово, шановні народні депутати!
ParlaMint-UA_2021-03-03-m0.u178.p1.sent2	Представляю вашій увазі законопроект, який розроблений Міністерством юстиції на виконання низки вимог, які випливають з рішення Європейського суду з прав людини.
ParlaMint-UA_2021-03-03-m0.u178.p1.sent3	І дуже важливо, що цей законопроект передбачений у плані законопроектних робіт Верховної Ради під номером 347.
ParlaMint-UA_2021-03-03-m0.u178.p1.sent4	І тому ми виконуємо також і план роботи законодавчого органу.
ParlaMint-UA_2021-03-03-m0.u178.p2.sent1	Про що цей законопроект?
ParlaMint-UA_2021-03-03-m0.u178.p2.sent2	Цей законопроект розроблений, тому що є, наприклад, рішення "Петухов." і "Петухов (2) проти України" щодо того, що в нас наразі неможливо переглянути справи довічного позбавлення.
ParlaMint-UA_2021-03-03-m0.u178.p2.sent3	осіб, які довічно позбавлені волі, щоби замінити їм на строкове позбавлення волі.
ParlaMint-UA_2021-03-03-m0.u178.p2.sent4	І цей законопроект це передбачає.
ParlaMint-UA_2021-03-03-m0.u178.p3.sent1	Також є рішення "Іващенко." і "Найдьон проти України" щодо можливості ознайомлення засудженими особами з матеріалами завершених кримінальних проваджень.
ParlaMint-UA_2021-03-03-m0.u178.p3.sent2	І законопроект передбачає те, що вони можуть ознайомлюватися з електронними копіями проваджень для того, щоб готувати відповідні свої скарги, вони або адвокати, і не потрібно буде витрачати час і кошти, ресурси на етапування до відповідних розміщення судів для ознайомлення з цими матеріалами.
ParlaMint-UA_2021-03-03-m0.u178.p4.sent1	Також зміни передбачені до Закону "Про транспорт", щоби дозволити проведення страйків на транспорті, тому що це законодавство чинне України забороняє наразі, але це відповідно встановлено у рішенні "Веніамін Тимошенко проти України", у рішенні Європейського суду з прав людини, що таким, що не відповідає вимогам і стандартам Європейської конвенції.
ParlaMint-UA_2021-03-03-m0.u178.p5.sent1	Тому прохання, зважаючи на те, що є низка рішень і є певні юридичні зобов’язання України перед Європейським судом з прав людини, привести чинне законодавство у відповідність до цих стандартів, і щоби ми не були фактично зобов’язані, і не було, не ставалося порушень прав людини.
ParlaMint-UA_2021-03-03-m0.u178.p5.sent2	Прошу підтримати.
ParlaMint-UA_2021-03-03-m0.u179.p1.sent1	Дякую.
ParlaMint-UA_2021-03-03-m0.u179.p2.sent1	Слово надається голові підкомітету Комітету з питань правової політики Ігорю Павловичу Фрісу.
ParlaMint-UA_2021-03-03-m0.u179.p2.sent2	Будь ласка, Ігор Павлович.
ParlaMint-UA_2021-03-03-m0.u180.p1.sent1	Добрий день, шановні колеги!
ParlaMint-UA_2021-03-03-m0.u180.p1.sent2	За дорученням Голови Верховної Ради України від 7 вересня 20-го року Комітетом з питань правової політики було розглянуто на своєму засіданні від 19 листопада 20-го року (протокол номер 40) проект Закону про внесення змін до деяких законодавчих актів щодо виконання рішень Європейського суду з прав людини (реєстраційний номер 4048) від 3 вересня 20-го року, поданий Кабінетом Міністрів України.
ParlaMint-UA_2021-03-03-m0.u180.p1.sent3	Безпосередньо зараз представником Міністерства юстиції було визначено, що вказаним законопроектом є необхідність внести відповідні зміни в Кримінально-виконавчий кодекс України, а також Закон України "Про адміністративний нагляд за особами, звільненими з місць позбавлення волі".
ParlaMint-UA_2021-03-03-m0.u180.p1.sent4	Було чітко визначено, що вказані вимоги передбачені відповідним рішенням Європейського суду з прав людини, і ми як країна, яка приєдналася до виконання вказаних рішень, зобов’язані виконати вказані рішення.
ParlaMint-UA_2021-03-03-m0.u180.p2.sent1	Вказаний законопроект було розглянуто на комітеті.
ParlaMint-UA_2021-03-03-m0.u180.p2.sent2	Були надані відповідні висновки Головного науково-експертного управління Верховної Ради, в якому були зазначені певні зауваження.
ParlaMint-UA_2021-03-03-m0.u180.p3.sent1	Вказаний законопроект розглядався Комітетом з соціальної політики та захисту прав ветеранів, який так само схвально вирішив рекомендувати вказаний законопроект прийняти за основу.
ParlaMint-UA_2021-03-03-m0.u180.p4.sent1	Були відповідні висновки Інституту законодавства Верховної Ради України, які так само висловили низку зауважень, які можуть бути виправлені шляхом доопрацювання до другого читання.
ParlaMint-UA_2021-03-03-m0.u180.p5.sent1	Враховуючи це, на підставі зазначеного Комітет Верховної Ради з питань правової політики вирішив рекомендувати Верховній Раді України проект Закону про внесення змін до деяких законодавчих актів України щодо виконання рішень Європейського суду з прав людини (реєстраційний номер 4048, від 03 вересня 2020 року), поданий Кабінетом Міністрів України, за результатами розгляду в першому читанні прийняти за основу.
ParlaMint-UA_2021-03-03-m0.u180.p5.sent2	Звернутися до Голови Верховної Ради України з пропозицією оголосити на пленарному засіданні під час розгляду даного законопроекту відповідно до частини першої статті 116 Регламенту Верховної Ради України про необхідність внесення пропозицій.
ParlaMint-UA_2021-03-03-m0.u181.p1.sent1	Дякую.
ParlaMint-UA_2021-03-03-m0.u181.p2.sent1	Шановні колеги, є необхідність обговорювати цей законопроект?
ParlaMint-UA_2021-03-03-m0.u181.p2.sent2	Тоді прошу записатися: два – за, два – проти.
ParlaMint-UA_2021-03-03-m0.u181.p3.sent1	Слово надається народному депутату Ар’єву Володимиру Ігоровичу, фракція політичної партії "Європейська солідарність".
ParlaMint-UA_2021-03-03-m0.u182.p1.sent1	Прошу передати слово Руслану Князевичу.
ParlaMint-UA_2021-03-03-m0.u183.p1.sent1	Руслан Петрович Князевич, будь ласка.
ParlaMint-UA_2021-03-03-m0.u184.p1.sent1	Дякую за слово.
ParlaMint-UA_2021-03-03-m0.u184.p2.sent1	Шановний головуючий, шановні колеги, ми під час розгляду питання про призначення судді Конституційного Суду мали тут жваву дискусію, яка закінчилася нібито консенсусним розумінням того, що інститут конституційної скарги, який ми запровадили, поки що не запрацював у тому вигляді, як ми планували з самого початку і, на жаль, не став тим чинником, який би впливав на зменшення кількості тих скарг, які подають українці до Європейського суду з прав людини.
ParlaMint-UA_2021-03-03-m0.u184.p2.sent2	Бо це завдання Конституційного Суду і конституційної скарги - саме вирішувати в тому числі в площині довічного ув’язнення ці питання, на заміну в певних випадках застосування умовно-дострокового звільнення і так далі.
ParlaMint-UA_2021-03-03-m0.u184.p3.sent1	Інша справа, що, напевно, рівень довіри до національних судів, до Конституційного Суду в рази менший, ніж до Європейського суду з прав людини.
ParlaMint-UA_2021-03-03-m0.u184.p3.sent2	І тому Україна активно бере одну з "пальм першості" щодо звернень до Європейського суду з прав людини багато років підряд.
ParlaMint-UA_2021-03-03-m0.u184.p4.sent1	Тому ми маємо цілу низку і пілотних рішень, починаючи з рішення "Іванов проти України", і низку гучних рішень, як "Петухов" і "Петухов (2)" щодо України.
ParlaMint-UA_2021-03-03-m0.u184.p5.sent1	Тим не менше, це дуже добре, що ми почали якимось чином більш активно реагувати на ті рішення Європейського суду з прав людини, які вже є, що, мені здається, унеможливить аналогічні звернення щодо таких справ в майбутньому.
ParlaMint-UA_2021-03-03-m0.u184.p6.sent1	Тому, безумовно, ми будемо підтримувати за основу цей законопроект.
ParlaMint-UA_2021-03-03-m0.u184.p7.sent1	Певні є застереження щодо окремих його нюансів.
ParlaMint-UA_2021-03-03-m0.u184.p7.sent2	В тому числі ми розуміємо, що умовно-дострокове, воно не завжди в Україні є абсолютно чесним і прозорим, і треба буде думати, як на нього реагувати.
ParlaMint-UA_2021-03-03-m0.u184.p8.sent1	Так само в частині трудового законодавства певні корекції і зміни потрібно буде до другого читання внести.
ParlaMint-UA_2021-03-03-m0.u184.p9.sent1	Тим не менше, в першому читанні, безумовно, фракція буде підтримувати даний законопроект і буде активно готувати свої пропозиції до другого читання, для того щоб після його прийняття ми показали приклад того, як Україна не тільки відповідно виконує рішення Європейського суду з прав людини, але і для наших громадян показали ту модель, за якою вони можуть бути спокійні, що їхні звернення будуть почуті і імплементовані в Україні.
ParlaMint-UA_2021-03-03-m0.u185.p1.sent1	Дякую.
ParlaMint-UA_2021-03-03-m0.u185.p2.sent1	Слово надається народній депутатці України Анні Костянтинівні Скороход, депутатська група "Партії "За майбутнє", будь ласка.
ParlaMint-UA_2021-03-03-m0.u186.p1.sent1	Прошу передати слово Дмитру Лубінцю.
ParlaMint-UA_2021-03-03-m0.u187.p1.sent1	Дмитро Лубінець, будь ласка.
ParlaMint-UA_2021-03-03-m0.u188.p1.sent1	Шановна президія, шановні народні депутати, я, по-перше, хотів би зазначити, що ми розглядаємо два законопроекти, і вони пов’язані між собою, 4048 і наступний 4049.
ParlaMint-UA_2021-03-03-m0.u188.p1.sent2	Абсолютно технічні і правильні законопроекти, потрібно за них голосувати.
ParlaMint-UA_2021-03-03-m0.u188.p2.sent1	Я підтримую те, що казав попередній виступаючий.
ParlaMint-UA_2021-03-03-m0.u188.p2.sent2	Проблема в тому, що, на жаль, Україна зараз на першому місці серед всіх країн по зверненню наших громадян до Європейського суду з прав людини.
ParlaMint-UA_2021-03-03-m0.u188.p2.sent3	І саме щоб менше було звернень, технічні моменти ми багато прибираємо, щоб це в майбутньому не давало підстав знову для звернення наших громадян.
ParlaMint-UA_2021-03-03-m0.u188.p2.sent4	Тому потрібно голосувати.
ParlaMint-UA_2021-03-03-m0.u188.p3.sent1	Депутатська група "Партія "За майбутнє" це підтримує і буде голосувати в першому читанні.
ParlaMint-UA_2021-03-03-m0.u188.p3.sent2	Але знову ж таки звертаю вашу увагу, я дуже часто з цієї трибуни про це кажу, шановні народні депутати, перед голосуванням зверніть увагу, що до обох законопроектів, як 4048, так і 4049, надано зауваження Головного науково-експертного управління, які потрібно буде виправляти, прибирати при підготовці до другого читання.
ParlaMint-UA_2021-03-03-m0.u188.p4.sent1	Тому, безумовно, в першому читанні голосуємо "за".
ParlaMint-UA_2021-03-03-m0.u188.p4.sent2	Я думаю, що тут розбіжностей точно не повинно бути, весь парламент повинен проголосувати "за", але до другого читання, звертаюсь до профільного комітету, попрацюйте над обома законопроектами, щоб зробити вивірений гарний документ, який дійсно допоможе нашим громадянам України.
ParlaMint-UA_2021-03-03-m0.u188.p5.sent1	Дякую.
ParlaMint-UA_2021-03-03-m0.u189.p1.sent1	Дякую.
ParlaMint-UA_2021-03-03-m0.u189.p2.sent1	Слово надається Власенку Сергію Володимировичу, фракція "Батьківщина".
ParlaMint-UA_2021-03-03-m0.u190.p1.sent1	Дякую, шановний пане голово.
ParlaMint-UA_2021-03-03-m0.u190.p1.sent2	Я би хотів трошки поправити попереднього виступаючого: Україна третя, а не перша, в списку за поданням скарг до Європейського суду з прав людини після Російської Федерації і Туреччини.
ParlaMint-UA_2021-03-03-m0.u190.p1.sent3	Це перше.
ParlaMint-UA_2021-03-03-m0.u190.p2.sent1	Друге.
ParlaMint-UA_2021-03-03-m0.u190.p2.sent2	Насправді що таке справа "Петухов.", "Петухов (2) проти України"?
ParlaMint-UA_2021-03-03-m0.u190.p2.sent3	Це рішення Європейського суду, яким визнано сам факт відсутності можливості перегляду пожиттєвих вироків.
ParlaMint-UA_2021-03-03-m0.u190.p2.sent4	Сам факт неможливості перегляду визначається Європейським судом з прав людини як катування.
ParlaMint-UA_2021-03-03-m0.u190.p2.sent5	І такої ж позиції дотримується і Комісія з протидії тортурам Ради Європи.
ParlaMint-UA_2021-03-03-m0.u190.p3.sent1	Тому насправді закони і 4048, і 4049 вирішують це питання, тому їх треба підтримати в першому читанні.
ParlaMint-UA_2021-03-03-m0.u190.p3.sent2	Але чи є вони досконалими?
ParlaMint-UA_2021-03-03-m0.u190.p3.sent3	Абсолютно очевидно, що ні.
ParlaMint-UA_2021-03-03-m0.u190.p3.sent4	Абсолютно очевидно, що вони потребують доопрацювання під час підготовки до другого читання.
ParlaMint-UA_2021-03-03-m0.u190.p3.sent5	Тому я ще раз звертаю увагу шановного пана голови, що комітет приймав рішення застосувати 116-у.
ParlaMint-UA_2021-03-03-m0.u190.p3.sent6	До речі, наскільки мені відомо, і по 4048, і по 4049 аналогічна позиція.
ParlaMint-UA_2021-03-03-m0.u190.p3.sent7	Застосувати 116 статтю Регламенту, щоб можна ці законопроекти доопрацювати.
ParlaMint-UA_2021-03-03-m0.u190.p3.sent8	Тому що, наприклад, 4049, який, я не знаю, чи ми встигнемо сьогодні обговорити, не має специфіки, механізму перегляду вироків по довічно позбавлених волі за Кримінальним процесуальним кодексом 1960 року.
ParlaMint-UA_2021-03-03-m0.u190.p3.sent9	А ця проблема реально об’єктивно існує і її треба вирішувати.
ParlaMint-UA_2021-03-03-m0.u190.p3.sent10	Вона може бути вирішена і в законопроекті 4048 частково, і в 4049.
ParlaMint-UA_2021-03-03-m0.u190.p4.sent1	Тому фракція "Батьківщина" буде підтримувати ці обидва законопроекти за основу і теж буде пропонувати поправки для покращення цих законопроектів, і для того, щоб рішення Європейського суду з прав людини у справі "Петухов." і "Петухов проти України (№2)" було виконано в повному обсязі, і щоб це рішення було знято з контролю в Комітеті міністрів Ради Європи.
ParlaMint-UA_2021-03-03-m0.u190.p5.sent1	Дякую.
ParlaMint-UA_2021-03-03-m0.u191.p1.sent1	Дякую.
ParlaMint-UA_2021-03-03-m0.u191.p1.sent2	Саме у такій пропозиції я і буду ставити на голосування, яка є в комітеті.
ParlaMint-UA_2021-03-03-m0.u191.p2.sent1	Я запрошую до слова Колтуновича Олександра Сергійовича, фракція "Опозиційна платформа - За життя".
ParlaMint-UA_2021-03-03-m0.u192.p1.sent1	Шановний головуючий, прошу передати слово Шуфричу Нестору Івановичу.
ParlaMint-UA_2021-03-03-m0.u192.p1.sent2	Дякую.
ParlaMint-UA_2021-03-03-m0.u193.p1.sent1	Нестор Іванович, перепрошую, Шуфрич.
ParlaMint-UA_2021-03-03-m0.u194.p1.sent1	Дякую, шановний головуючий.
ParlaMint-UA_2021-03-03-m0.u194.p2.sent1	Шановні колеги, для багатьох українців так, на жаль, сталося, що Європейський суд з прав людини став останньою інстанцією, де вони таки знайшли правду.
ParlaMint-UA_2021-03-03-m0.u194.p2.sent2	Прикро, що вони не змогли знайти правду в рідній країні.
ParlaMint-UA_2021-03-03-m0.u194.p3.sent1	Ми ратифікували відповідну угоду і, дійсно, визнаємо рішення Європейського суду з прав людини як такі, які обов’язкові для виконання на території України.
ParlaMint-UA_2021-03-03-m0.u194.p3.sent2	І так воно до сьогоднішнього дня і відбувалося.
ParlaMint-UA_2021-03-03-m0.u194.p3.sent3	І ви знаєте, зазіхати на права наших громадян, які вже затверджені рішенням Європейського суду з прав людини, до сьогоднішнього дня ніхто не наважувався.
ParlaMint-UA_2021-03-03-m0.u194.p4.sent1	Що цей закон зараз пропонує?
ParlaMint-UA_2021-03-03-m0.u194.p4.sent2	Він пропонує ускладнення процедури реалізації рішень Європейського суду з прав людини, які винесені на користь наших громадян.
ParlaMint-UA_2021-03-03-m0.u194.p4.sent3	Тому, виходячи з інтересів і виключних прав наших громадян, а особливо спостерігаючи, як сьогодні влада знищує конституційні основи нашої держави, а саме фактично зупинив роботу Конституційний Суд, а зараз зазіхає на незалежну судову владу, вважаю недоречним, невчасним втручатися в процедуру виконання рішень Європейського суду з прав людини.
ParlaMint-UA_2021-03-03-m0.u194.p4.sent4	А от до чого до чого, а до цих рішень були претензії у всіх попередників, яких ви замінили.
ParlaMint-UA_2021-03-03-m0.u194.p4.sent5	Але у жодного з них навіть в голову не прийшла думка ускладнювати реалізацію рішень Європейського суду з прав людини в нашій країні.
ParlaMint-UA_2021-03-03-m0.u194.p4.sent6	Ставлення до цього суду і є ставлення до наших громадян.
ParlaMint-UA_2021-03-03-m0.u194.p5.sent1	Дякую за увагу.
ParlaMint-UA_2021-03-03-m0.u195.p1.sent1	Дякую.
ParlaMint-UA_2021-03-03-m0.u195.p2.sent1	Ще бажає хтось з мотивів?
ParlaMint-UA_2021-03-03-m0.u195.p2.sent2	Я бачу, Мезенцева, народна депутатка, і Арешонков, і після цього переходимо до голосування.
ParlaMint-UA_2021-03-03-m0.u195.p3.sent1	Давайте спочатку, якщо можна, Марія Мезенцева, будь ласка.
ParlaMint-UA_2021-03-03-m0.u195.p3.sent2	І потім, Володимире Юрійовичу, вас запросимо і будемо голосувати.
ParlaMint-UA_2021-03-03-m0.u196.p1.sent1	Шановні колеги як голова делегації Ради Європи Парламентської асамблеї Ради Європи я хочу наголосити, що цей законопроект відповідає нашим міжнародним зобов’язанням.
ParlaMint-UA_2021-03-03-m0.u196.p1.sent2	Україна вступила до Ради Європи в 95-му році.
ParlaMint-UA_2021-03-03-m0.u196.p1.sent3	Європейський суд з прав людини є одним з органів Ради Європи.
ParlaMint-UA_2021-03-03-m0.u196.p1.sent4	Його виконання сторін, тобто країн, 47 країн Ради Європи, є обов’язковими.
ParlaMint-UA_2021-03-03-m0.u196.p2.sent1	Цей законопроект вкладає ще додатковий позитивний сенс для того, щоб ми виходили як країна з-під моніторингу.
ParlaMint-UA_2021-03-03-m0.u196.p2.sent2	Також вітаємо вольове рішення Президента про перезапуск конкурсу на представника, представницю від України до Європейського суду з прав людини.
ParlaMint-UA_2021-03-03-m0.u196.p3.sent1	Шановні колеги, закликаю вас підтримати законопроект 4048.
ParlaMint-UA_2021-03-03-m0.u196.p3.sent2	Дуже дякую.
ParlaMint-UA_2021-03-03-m0.u197.p1.sent1	Дякую.
ParlaMint-UA_2021-03-03-m0.u197.p2.sent1	Володимир Юрійович Арешонков, будь ласка.
ParlaMint-UA_2021-03-03-m0.u198.p1.sent1	Шановний пане головуючий, шановні колеги!
ParlaMint-UA_2021-03-03-m0.u198.p1.sent2	Безперечно, думка депутатської групи "Довіра" корелюється абсолютно з думкою колег, які вже висловлювалися.
ParlaMint-UA_2021-03-03-m0.u198.p1.sent3	І ми погоджуємося з тим, що надзвичайно важливим є питання виконання міжнародних зобов’язань України.
ParlaMint-UA_2021-03-03-m0.u198.p1.sent4	Ми маємо робити все для того, щоб забезпечити впровадження висновків Європейського суду з прав людини.
ParlaMint-UA_2021-03-03-m0.u198.p1.sent5	І, безумовно, повинно на постійному контролі бути питання покращення стану дотримання прав людини серед засуджених.
ParlaMint-UA_2021-03-03-m0.u198.p2.sent1	Мені здається, що і законопроект 4048, і 4049, вони однозначно повинні бути доопрацьовані до другого читання, тому що є, і сьогодні висловлювали наші колеги, зауваження, тим не менше, в першому читанні їх потрібно приймати.
ParlaMint-UA_2021-03-03-m0.u198.p2.sent2	Депутатська група "Довіра" буде це робити.
ParlaMint-UA_2021-03-03-m0.u198.p3.sent1	Дякую.
ParlaMint-UA_2021-03-03-m0.u199.p1.sent1	Дякую, Володимир Юрійович.
ParlaMint-UA_2021-03-03-m0.u199.p2.sent1	Шановні колеги, обговорення завершено.
ParlaMint-UA_2021-03-03-m0.u199.p2.sent2	Я попрошу народних депутатів зайняти свої місця.
ParlaMint-UA_2021-03-03-m0.u199.p2.sent3	І я просто підкреслюю ще раз, що я ставлю на голосування пропозицію, яку зробив комітет, а саме: прийняти за основу з пропозицією комітету щодо врахування запропонованих уточнень при підготовці до другого читання згідно зі статтею 116 Регламенту Верховної Ради України щодо проекту Закону про внесення змін до деяких законодавчих актів щодо виконання рішень Європейського суду з прав людини (реєстраційний номер проекту 4048).
ParlaMint-UA_2021-03-03-m0.u199.p3.sent1	Шановні колеги, готові голосувати?
ParlaMint-UA_2021-03-03-m0.u199.p3.sent2	Прошу підтримати та проголосувати.
ParlaMint-UA_2021-03-03-m0.u199.p4.sent1	За-305
ParlaMint-UA_2021-03-03-m0.u199.p5.sent1	Рішення прийнято.
ParlaMint-UA_2021-03-03-m0.u199.p6.sent1	Шановні колеги, у нас наступний законопроект, він пов’язаний з цим законопроектом, і, якщо можна, ми без обговорення його можемо проголосувати?
ParlaMint-UA_2021-03-03-m0.u199.p7.sent1	Шановні колеги, тоді з вашого дозволу.
ParlaMint-UA_2021-03-03-m0.u199.p8.sent1	Можемо?
ParlaMint-UA_2021-03-03-m0.u199.p8.sent2	За основу, звичайно.
ParlaMint-UA_2021-03-03-m0.u199.p8.sent3	Комітет не дав по 116-й тут.
ParlaMint-UA_2021-03-03-m0.u199.p8.sent4	Тут рішення комітету за основу.
ParlaMint-UA_2021-03-03-m0.u199.p8.sent5	Тоді давайте, можливо, дамо слово комітету.
ParlaMint-UA_2021-03-03-m0.u199.p8.sent6	Я не знаю, у мене рішення за основу.
ParlaMint-UA_2021-03-03-m0.u199.p9.sent1	Давайте виступить комітет.
ParlaMint-UA_2021-03-03-m0.u199.p9.sent2	Але перед тим, як я запрошу комітет, давайте проголосуємо тоді скорочену процедуру по цьому законопроекту.
ParlaMint-UA_2021-03-03-m0.u199.p10.sent1	Шановні колеги, я ставлю скорочену процедуру по законопроекту 4049.
ParlaMint-UA_2021-03-03-m0.u199.p10.sent2	Прошу підтримати та проголосувати.
ParlaMint-UA_2021-03-03-m0.u199.p11.sent1	За-273
ParlaMint-UA_2021-03-03-m0.u199.p12.sent1	Рішення прийнято.
ParlaMint-UA_2021-03-03-m0.u199.p13.sent1	Оскільки ми домовилися, що предмети зрозумілі, однакові, я не буду запрошувати доповідача, а запрошу голову Комітету з питань правоохоронної діяльності Монастирського Дениса Анатолійовича.
ParlaMint-UA_2021-03-03-m0.u199.p14.sent1	Будь ласка, Денис Анатолійович.
ParlaMint-UA_2021-03-03-m0.u200.p1.sent1	Шановні колеги, даний законопроект є частиною ініціативи уряду щодо виконання рішень Європейського суду з прав людини.
ParlaMint-UA_2021-03-03-m0.u200.p1.sent2	Вона стосується надзвичайно важливого питання, двох основних таких питань.
ParlaMint-UA_2021-03-03-m0.u200.p1.sent3	Це питання щодо "довічників", які знаходяться в тюрмах і засуджені на довічне позбавлення волі, так зване право на надію, що через певний період часу може бути перегляд рішення суду.
ParlaMint-UA_2021-03-03-m0.u200.p1.sent4	Це частина законопроекту.
ParlaMint-UA_2021-03-03-m0.u200.p2.sent1	І друга частина законопроекту стосується питання про адміністративний арешт також в світлі рішень Європейського суду з прав людини.
ParlaMint-UA_2021-03-03-m0.u200.p2.sent2	В цьому контексті комітет висловив свою позицію, тому що у нас вже прийнятий в першому читанні законопроект про порядок відбування адміністративного арешту, який ми зараз готуємо до другого читання.
ParlaMint-UA_2021-03-03-m0.u200.p2.sent3	І очевидно, якщо буде це підтримано комітетом, до другого читання законопроект 4049 буде підкориговано відповідно до позиції Верховної Ради України.
ParlaMint-UA_2021-03-03-m0.u200.p3.sent1	Загалом цей законопроект, про який ми зараз говоримо, треба підтримати в першому читанні і доопрацьовувати його до другого читання через правки і пропозиції.
ParlaMint-UA_2021-03-03-m0.u200.p4.sent1	Комітет вирішив підтримати його за основу.
ParlaMint-UA_2021-03-03-m0.u200.p4.sent2	Також прошу підтримати і зал також це рішення.
ParlaMint-UA_2021-03-03-m0.u200.p4.sent3	Дякую.
ParlaMint-UA_2021-03-03-m0.u201.p1.sent1	Дякую.
ParlaMint-UA_2021-03-03-m0.u201.p2.sent1	Шановні колеги, немає заперечень щодо такого рішення комітету?
ParlaMint-UA_2021-03-03-m0.u201.p3.sent1	Шановні колеги, тоді, з вашого дозволу, я ставлю пропозицію комітету прийняти за соснову проект Закону про внесення змін до Кодексу України про адміністративні правопорушення, Кримінального кодексу України та Кримінального процесуального кодексу України щодо виконання рішень Європейського суду з прав людини (реєстраційний номер проекту 4049).
ParlaMint-UA_2021-03-03-m0.u201.p3.sent2	Готові проголосувати?
ParlaMint-UA_2021-03-03-m0.u201.p4.sent1	Прошу підтримати та проголосувати.
ParlaMint-UA_2021-03-03-m0.u201.p5.sent1	За-313
ParlaMint-UA_2021-03-03-m0.u201.p6.sent1	Рішення прийнято.
ParlaMint-UA_2021-03-03-m0.u201.p7.sent1	Шановні колеги, я хотів порадитись з вами.
ParlaMint-UA_2021-03-03-m0.u201.p7.sent2	У нас залишилося 5 хвилин.
ParlaMint-UA_2021-03-03-m0.u201.p7.sent3	Дивіться, я розумію так, що в наступне питання немає потенціалу заходити.
ParlaMint-UA_2021-03-03-m0.u201.p7.sent4	Але давайте раціонально використаємо час, законопроект про облік, який ми сьогодні прийняли в першому читанні.
ParlaMint-UA_2021-03-03-m0.u201.p8.sent1	У нас є 8 ще перейменувань, по яких немає заперечень, 8 перейменувань.
ParlaMint-UA_2021-03-03-m0.u201.p8.sent2	Готові?
ParlaMint-UA_2021-03-03-m0.u201.p9.sent1	Шановні колеги, ставлю.
ParlaMint-UA_2021-03-03-m0.u201.p9.sent2	Ті, які погоджені були залом.
ParlaMint-UA_2021-03-03-m0.u201.p9.sent3	Добре.
ParlaMint-UA_2021-03-03-m0.u201.p10.sent1	Шановні колеги, перший проект постанови, який.
ParlaMint-UA_2021-03-03-m0.u201.p10.sent2	Перший проект Постанови про присвоєння найменування населеному пункту Тисменицького району Івано-Франківської області (реєстраційний номер 3535).
ParlaMint-UA_2021-03-03-m0.u201.p10.sent3	Ставимо на голосування прийняти цю постанову.
ParlaMint-UA_2021-03-03-m0.u201.p11.sent1	Шановні колеги, прошу підтримати та проголосувати.
ParlaMint-UA_2021-03-03-m0.u201.p12.sent1	За-319
ParlaMint-UA_2021-03-03-m0.u201.p13.sent1	Рішення прийнято.
ParlaMint-UA_2021-03-03-m0.u201.p14.sent1	Наступний проект Постанови 4675 - це проект Постанови про перейменування села Коросне Львівського району Львівської області.
ParlaMint-UA_2021-03-03-m0.u201.p14.sent2	Готові голосувати?
ParlaMint-UA_2021-03-03-m0.u201.p14.sent3	Прошу підтримати та проголосувати.
ParlaMint-UA_2021-03-03-m0.u201.p15.sent1	За-315
ParlaMint-UA_2021-03-03-m0.u201.p16.sent1	Рішення прийнято.
ParlaMint-UA_2021-03-03-m0.u201.p17.sent1	Наступний проект Постанови про перейменування села Брустурів Косівського району Івано-Франківської області (реєстраційний номер 5074).
ParlaMint-UA_2021-03-03-m0.u201.p17.sent2	Готові голосувати?
ParlaMint-UA_2021-03-03-m0.u201.p18.sent1	Прошу підтримати та проголосувати за цей проект постанови.
ParlaMint-UA_2021-03-03-m0.u201.p19.sent1	За-321
ParlaMint-UA_2021-03-03-m0.u201.p20.sent1	Рішення прийнято.
ParlaMint-UA_2021-03-03-m0.u201.p21.sent1	Наступний проект Постанови про перейменування села Борщів Львівського району Львівської області (реєстраційний номер 5076).
ParlaMint-UA_2021-03-03-m0.u201.p21.sent2	Готові голосувати?
ParlaMint-UA_2021-03-03-m0.u201.p22.sent1	Прошу підтримати та проголосувати цей проект постанови.
ParlaMint-UA_2021-03-03-m0.u201.p23.sent1	За-325
ParlaMint-UA_2021-03-03-m0.u201.p24.sent1	Рішення прийнято.
ParlaMint-UA_2021-03-03-m0.u201.p25.sent1	Наступний проект Постанови 5080 - проект Постанови про перейменування села Кринички Житомирського району Житомирської області.
ParlaMint-UA_2021-03-03-m0.u201.p25.sent2	Готові голосувати?
ParlaMint-UA_2021-03-03-m0.u201.p26.sent1	Прошу підтримати та проголосувати.
ParlaMint-UA_2021-03-03-m0.u201.p27.sent1	За-317
ParlaMint-UA_2021-03-03-m0.u201.p28.sent1	Рішення прийнято.
ParlaMint-UA_2021-03-03-m0.u201.p29.sent1	Наступний проект Постанови 5083 - проект Постанови про перейменування села Зеблози Кременецького району Тернопільської області.
ParlaMint-UA_2021-03-03-m0.u201.p30.sent1	Прошу підтримати та проголосувати.
ParlaMint-UA_2021-03-03-m0.u201.p31.sent1	За-321
ParlaMint-UA_2021-03-03-m0.u201.p32.sent1	Рішення прийнято.
ParlaMint-UA_2021-03-03-m0.u201.p33.sent1	І передостання постанова – це проект Постанови 5084 про перейменування села Зарічне Охтирського району Сумської області.
ParlaMint-UA_2021-03-03-m0.u201.p34.sent1	Прошу підтримати та проголосувати.
ParlaMint-UA_2021-03-03-m0.u201.p35.sent1	За-320
ParlaMint-UA_2021-03-03-m0.u201.p36.sent1	Рішення прийнято.
ParlaMint-UA_2021-03-03-m0.u201.p37.sent1	І останній на сьогодні, крайній, проект Постанови про перейменування села Мокріївка Миргородського району Полтавської області (реєстраційний номер 5085).
ParlaMint-UA_2021-03-03-m0.u201.p38.sent1	Прошу підтримати та проголосувати.
ParlaMint-UA_2021-03-03-m0.u201.p39.sent1	За-321
ParlaMint-UA_2021-03-03-m0.u201.p40.sent1	За – 322.
ParlaMint-UA_2021-03-03-m0.u201.p40.sent2	Рішення прийнято.
ParlaMint-UA_2021-03-03-m0.u201.p41.sent1	Шановні колеги, на сьогодні все.
ParlaMint-UA_2021-03-03-m0.u201.p41.sent2	Єдине ще, прийшло чотири заяви.
ParlaMint-UA_2021-03-03-m0.u201.p41.sent3	Ну, вони нічого не вирішують, але з приводу голосування 3711-д.
ParlaMint-UA_2021-03-03-m0.u201.p41.sent4	Це заяви народних депутатів Драбовського, Тищенка, Копанчук та Воронова про те, що вони хотіли проголосувати "за", але техніка їм не дала можливості.
ParlaMint-UA_2021-03-03-m0.u201.p42.sent1	Шановні колеги, пленарне засідання Верховної Ради України оголошую закритим.
ParlaMint-UA_2021-03-03-m0.u201.p42.sent2	Дякую.
