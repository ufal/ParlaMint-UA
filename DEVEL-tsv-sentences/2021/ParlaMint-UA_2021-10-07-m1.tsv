id	text
ParlaMint-UA_2021-10-07-m1.u1.p1.sent1	Шановні народні депутати, у зв’язку з вимогою 153 народних депутатів України та відповідно до частини восьмої статті 19 Регламенту Верховної Ради ми проводимо сьогодні позачергове пленарне засідання Верховної Ради.
ParlaMint-UA_2021-10-07-m1.u1.p1.sent2	Перелік питань, які передбачені до розгляду на позачерговому засіданні, вам надано.
ParlaMint-UA_2021-10-07-m1.u1.p2.sent1	Прошу народних депутатів підготуватися до електронної реєстрації і нагадую, що після початку реєстрації необхідно, утримуючи сенсорну кнопку, натиснути на зелену кнопку "за" та утримувати ці дві кнопки одночасно до кінця реєстрації, тобто до появи результатів на табло.
ParlaMint-UA_2021-10-07-m1.u1.p3.sent1	Шановні народні депутати, готові реєструватися?
ParlaMint-UA_2021-10-07-m1.u1.p3.sent2	Прошу народних депутатів зареєструватися.
ParlaMint-UA_2021-10-07-m1.u1.p4.sent1	В залі зареєстровано 214 народних депутатів.
ParlaMint-UA_2021-10-07-m1.u1.p4.sent2	Позачергове пленарне засідання Верховної Ради оголошую відкритим.
ParlaMint-UA_2021-10-07-m1.u1.p5.sent1	Шановні колеги, вам розданий порядок денний, але, я наскільки розумію, з цього порядку денного в нас до розгляду готово.
ParlaMint-UA_2021-10-07-m1.u1.p5.sent2	Секундочку, одну секундочку, бо там деякі не включені, я попрошу одну секунду.
ParlaMint-UA_2021-10-07-m1.u1.p6.sent1	Тоді будемо йти почергово, оскільки перший законопроект, який винесений, готовий.
ParlaMint-UA_2021-10-07-m1.u1.p6.sent2	Це проект Закону про внесення змін до деяких законів України.
ParlaMint-UA_2021-10-07-m1.u1.p7.sent1	З процедури?
ParlaMint-UA_2021-10-07-m1.u1.p7.sent2	Будь ласка, Мотовиловець.
ParlaMint-UA_2021-10-07-m1.u2.p1.sent1	Шановний головуючий, у нас нема спікера Верховної Ради, будь-який закон не буде підписаний.
ParlaMint-UA_2021-10-07-m1.u2.p1.sent2	Нам треба ставити на голосування закриття сесії і не заходити ні в які питання.
ParlaMint-UA_2021-10-07-m1.u2.p1.sent3	Спікера немає, нового не обрано, виконуючий обов’язки не має права підписувати.
ParlaMint-UA_2021-10-07-m1.u2.p1.sent4	Підписувати закони ви не маєте права.
ParlaMint-UA_2021-10-07-m1.u2.p1.sent5	Треба закрити цю сесію і повернутися після вибору спікера до всіх питань.
ParlaMint-UA_2021-10-07-m1.u2.p1.sent6	Ми зараз не маємо можливість розглядати будь-яке питання.
ParlaMint-UA_2021-10-07-m1.u3.p1.sent1	Давайте всім з процедури тоді дамо, тільки прошу такі речі завчасніше аби мені отримати.
ParlaMint-UA_2021-10-07-m1.u3.p2.sent1	Артур, будь ласка.
ParlaMint-UA_2021-10-07-m1.u3.p2.sent2	Герасимов Артур Володимирович.
ParlaMint-UA_2021-10-07-m1.u4.p1.sent1	Шановний пане головуючий, шановні колеги!
ParlaMint-UA_2021-10-07-m1.u4.p1.sent2	Ви знаєте, треба вчити матчастину.
ParlaMint-UA_2021-10-07-m1.u4.p1.sent3	Є така штука - безперервність влади, саме тому читайте Регламент: якщо немає Голови, його обов’язки виконує перший віцеспікер; після того, якщо він не може виконувати обов’язки, виконує спікер парламенту, навіть якщо це заступник голови парламенту.
ParlaMint-UA_2021-10-07-m1.u4.p1.sent4	Якщо навіть це неможливо, то тоді, як ви обирали, є процедура аd hoc, коли головуючий обирається з-поміж депутатів в певних випадках.
ParlaMint-UA_2021-10-07-m1.u4.p2.sent1	Тому ми спокійно можемо зараз продовжувати засідання під головуванням першого віцеспікера.
ParlaMint-UA_2021-10-07-m1.u4.p3.sent1	Дякую за увагу.
ParlaMint-UA_2021-10-07-m1.u5.p1.sent1	Железняк, будь ласка.
ParlaMint-UA_2021-10-07-m1.u6.p1.sent1	Шановний друже Андрій!
ParlaMint-UA_2021-10-07-m1.u6.p1.sent2	По-перше, в історії України було вже, коли не було спікера - і нічого страшного, підписувалися потім закони.
ParlaMint-UA_2021-10-07-m1.u6.p1.sent3	А, по-друге, я дуже не поділяю ваш песимізм щодо того, що голову парламенту не оберуть, наприклад, завтра.
ParlaMint-UA_2021-10-07-m1.u6.p2.sent1	Тому нічого поганого не сталося, я думаю, що зараз парламент точно може працювати.
ParlaMint-UA_2021-10-07-m1.u6.p2.sent2	Колеги вже сказали, що по Регламенту зараз у нас є перший віцеспікер, тому продовжуємо розглядати всі законопроекти згідно того порядку денного, який був визначений.
ParlaMint-UA_2021-10-07-m1.u6.p3.sent1	Я не підписував це позачергове засідання, як народний депутат присутній, і, думаю, що всі колеги вже мають повагу до тих ініціаторів і законів, і позачергового засідання, щоб відпрацювати весь порядок денний.
ParlaMint-UA_2021-10-07-m1.u6.p4.sent1	Дякую.
ParlaMint-UA_2021-10-07-m1.u7.p1.sent1	Вадим Євгенович Івченко, будь ласка.
ParlaMint-UA_2021-10-07-m1.u8.p1.sent1	Вадим Івченко, "Батьківщина".
ParlaMint-UA_2021-10-07-m1.u8.p1.sent2	Шановні колеги, майте ж совість!
ParlaMint-UA_2021-10-07-m1.u8.p1.sent3	Три з половиною тисячі людей зараз стояли під Кабміном, Кабмін веде з ними перемовини саме по соціальним законам.
ParlaMint-UA_2021-10-07-m1.u8.p1.sent4	Два соціальних закони, які стоять в першому читанні, вони не будуть прийматися в цілому.
ParlaMint-UA_2021-10-07-m1.u8.p1.sent5	Це про соціальний захист громадян, які постраждали від Чорнобильської катастрофи, і другий законопроект - про забезпечення осучаснення пенсій.
ParlaMint-UA_2021-10-07-m1.u8.p1.sent6	Ну, о чем ми говоримо!
ParlaMint-UA_2021-10-07-m1.u8.p1.sent7	Давайте за 20 хвилин швидко проголосуємо в першому читанні і покажемо громадянам, що ми дійсно можемо приймати соціальні закони.
ParlaMint-UA_2021-10-07-m1.u8.p1.sent8	А не так, як люди стоять і говорять, що парламент повністю приймає антисоціальні речі.
ParlaMint-UA_2021-10-07-m1.u8.p2.sent1	Колеги, про що говоримо?
ParlaMint-UA_2021-10-07-m1.u8.p2.sent2	Перше читання.
ParlaMint-UA_2021-10-07-m1.u8.p2.sent3	Будь ласка, давайте розпочинати сесію і голосувати безпосередньо за відповідні закони, за які підписалися 150 народних депутатів.
ParlaMint-UA_2021-10-07-m1.u8.p2.sent4	Вас благають ті профспілки, які сьогодні стояли під Кабміном.
ParlaMint-UA_2021-10-07-m1.u8.p2.sent5	Там були всі: там були медики, освітяни, гірники, всі були.
ParlaMint-UA_2021-10-07-m1.u8.p2.sent6	Будь ласка!
ParlaMint-UA_2021-10-07-m1.u9.p1.sent1	Дякую.
ParlaMint-UA_2021-10-07-m1.u9.p2.sent1	Будь ласка, Володимир Юрійович, і після цього.
ParlaMint-UA_2021-10-07-m1.u9.p2.sent2	І хто?
ParlaMint-UA_2021-10-07-m1.u9.p2.sent3	І Наталія Юріївна, так?
ParlaMint-UA_2021-10-07-m1.u9.p3.sent1	Будь ласка, Володимир Юрійович Арешонков.
ParlaMint-UA_2021-10-07-m1.u10.p1.sent1	З великою повагою відношусь до своїх колег, які наполягають на важливості тих питань, які ми зараз маємо розглядати.
ParlaMint-UA_2021-10-07-m1.u10.p1.sent2	Але якщо хтось хоче отримати те, що відбулося два тижні назад, коли ми зібралися і мали голосувати важливі законопроекти по фізичним особам-підприємцям, і чим це закінчилось, ви теж знаєте.
ParlaMint-UA_2021-10-07-m1.u10.p2.sent1	Ви сьогодні хочете провалити важливі законопроекти по підняттю пенсійного забезпечення, по правам чорнобильців і таке інше?
ParlaMint-UA_2021-10-07-m1.u10.p2.sent2	Давайте тоді входити, знаючи наперед, що не вистачає голосів.
ParlaMint-UA_2021-10-07-m1.u10.p3.sent1	Ми пропонуємо провести сигнальне голосування.
ParlaMint-UA_2021-10-07-m1.u10.p3.sent2	Якщо немає 226 голосів в залі, сьогодні ці важливі питання не розглядати.
ParlaMint-UA_2021-10-07-m1.u11.p1.sent1	Будь ласка, Тарас Іванович Батенко.
ParlaMint-UA_2021-10-07-m1.u12.p1.sent1	Позачергове сесійне засідання оголошено, є порядок денний.
ParlaMint-UA_2021-10-07-m1.u12.p1.sent2	Очевидно ми розглядаємо ті питання, які розглянуті комітетом, ті, які не розглянуті, ми не розглядаємо.
ParlaMint-UA_2021-10-07-m1.u12.p1.sent3	Є два питання.
ParlaMint-UA_2021-10-07-m1.u12.p1.sent4	Чого ми боїмося їх розглянути скороченою чи повною процедурою?
ParlaMint-UA_2021-10-07-m1.u12.p2.sent1	Шановні представники монобільшості, я не думаю, що ви керуєтесь страхом не приймати ці закони.
ParlaMint-UA_2021-10-07-m1.u12.p2.sent2	Якщо вони будуть прийняті в цьому залі, їх підпише новий Голова Верховної Ради України, не тікайте від людей.
ParlaMint-UA_2021-10-07-m1.u12.p3.sent1	Дякую.
ParlaMint-UA_2021-10-07-m1.u13.p1.sent1	Дякую.
ParlaMint-UA_2021-10-07-m1.u13.p2.sent1	Шановні колеги, дивіться, у мене показує - 244 карточки вставлено.
ParlaMint-UA_2021-10-07-m1.u13.p2.sent2	Тому давайте тоді.
ParlaMint-UA_2021-10-07-m1.u13.p2.sent3	Давайте порадимося, як ми це зробимо.
ParlaMint-UA_2021-10-07-m1.u13.p2.sent4	Ви хочете сигнальне голосування?
ParlaMint-UA_2021-10-07-m1.u13.p2.sent5	За що?
ParlaMint-UA_2021-10-07-m1.u13.p3.sent1	З процедури, будь ласка, Власенко.
ParlaMint-UA_2021-10-07-m1.u13.p3.sent2	І після цього будемо думати, що.
ParlaMint-UA_2021-10-07-m1.u13.p3.sent3	І Німченко з процедури.
ParlaMint-UA_2021-10-07-m1.u14.p1.sent1	Шановний пане голово, було оголошено проведення позачергового засідання, не сесії, колеги якісь там говорять, засідання Верховної Ради України.
ParlaMint-UA_2021-10-07-m1.u14.p1.sent2	Головуючий оголосив відкриття такого засідання.
ParlaMint-UA_2021-10-07-m1.u14.p1.sent3	Засідання відкрите, порядок денний розданий людям.
ParlaMint-UA_2021-10-07-m1.u14.p1.sent4	Якщо хтось хоче зупинити позачергове засідання, голосуйте 226 про це - і тоді зупиняйте.
ParlaMint-UA_2021-10-07-m1.u14.p1.sent5	Якщо ні, продовжуємо засідання.
ParlaMint-UA_2021-10-07-m1.u14.p1.sent6	Все, по Регламенту діємо, діємо по Регламенту.
ParlaMint-UA_2021-10-07-m1.u15.p1.sent1	Так, Німченко Василь Іванович.
ParlaMint-UA_2021-10-07-m1.u15.p1.sent2	І після цього переходимо до розгляду питань порядку денного.
ParlaMint-UA_2021-10-07-m1.u15.p2.sent1	Будь ласка, Василь Іванович.
ParlaMint-UA_2021-10-07-m1.u16.p1.sent1	Шановні колеги, ви пам’ятаєте, по ФОПам коли ми працювали, я передав головуючому рішення Конституційного Суду, воно від 20 жовтня, ще було прийняте в далекому 2002 році, стосовно того, що повноваження Верховної Ради визначається.
ParlaMint-UA_2021-10-07-m1.u16.p1.sent2	юридичне повноваження по статті 73 - 300 обраних народних депутатів, і приймали участь у розгляді справи не менше 226.
ParlaMint-UA_2021-10-07-m1.u16.p2.sent1	Ми заблаговременно кажемо на смерть законопроектів, які виносяться.
ParlaMint-UA_2021-10-07-m1.u16.p2.sent2	241 зареєстрований.
ParlaMint-UA_2021-10-07-m1.u16.p2.sent3	Те, що у вас карточок 240, це не каже, що їх 240.
ParlaMint-UA_2021-10-07-m1.u16.p2.sent4	Поставте на реєстрацію особисто.
ParlaMint-UA_2021-10-07-m1.u17.p1.sent1	Василь Іванович, у мене немає підстав два рази підряд ставити на реєстрацію, в Регламенті цього немає.
ParlaMint-UA_2021-10-07-m1.u17.p2.sent1	Тому, шановні колеги, ми переходимо до розгляду проекту 4038.
ParlaMint-UA_2021-10-07-m1.u17.p2.sent2	Проект Закону про внесення змін до деяких законів України щодо забезпечення осучаснення та підвищення розмірів пенсій.
ParlaMint-UA_2021-10-07-m1.u17.p3.sent1	Пропоную розглянути це питання за скороченою процедурою.
ParlaMint-UA_2021-10-07-m1.u17.p3.sent2	Для розгляду цього питання.
ParlaMint-UA_2021-10-07-m1.u17.p3.sent3	для вирішення цього питання необхідно набрати 150 голосів.
ParlaMint-UA_2021-10-07-m1.u17.p3.sent4	Готові голосувати?
ParlaMint-UA_2021-10-07-m1.u17.p4.sent1	Прошу підтримати та проголосувати.
ParlaMint-UA_2021-10-07-m1.u17.p5.sent1	За-174
ParlaMint-UA_2021-10-07-m1.u17.p6.sent1	За – 172, а внизу пишеться – всього 240, бачите?
ParlaMint-UA_2021-10-07-m1.u17.p6.sent2	174, перепрошую.
ParlaMint-UA_2021-10-07-m1.u17.p6.sent3	Проти – 8, утрималися – 9, не голосувало – 29.
ParlaMint-UA_2021-10-07-m1.u17.p7.sent1	Я запрошую до слова доповідача – народну депутатку України Юлію Володимирівну Тимошенко.
ParlaMint-UA_2021-10-07-m1.u17.p8.sent1	Співавтор – Цимбалюк Михайло Михайлович, будь ласка.
ParlaMint-UA_2021-10-07-m1.u17.p8.sent2	Просто у мене записано перший автор – Юлія Володимирівна.
ParlaMint-UA_2021-10-07-m1.u18.p1.sent1	Михайло Цимбалюк, "Батьківщина".
ParlaMint-UA_2021-10-07-m1.u18.p1.sent2	Шановний головуючий, шановна президія, шановні народні депутати!
ParlaMint-UA_2021-10-07-m1.u18.p1.sent3	Взагалі це була погана практика при попередньому Голові Верховної Ради, коли такі важливі законопроекти, які очікували до включення до порядку денного майже пів року, включаються в позачергове засідання.
ParlaMint-UA_2021-10-07-m1.u18.p1.sent4	Я надіюся, що в майбутньому, як сказав колега по фракції Вадим Івченко, законопроекти, які очікують мільйони людей, будуть включатися в порядок денний сесії і ми будемо їх розглядати і насправді будемо їх ухвалювати.
ParlaMint-UA_2021-10-07-m1.u18.p2.sent1	Законопроектом 4038 ми, співавтори, разом з Юлією Тимошенко і групою народних депутатів фракції "Батьківщина", пропонуємо повернутися до березневого осучаснення пенсій.
ParlaMint-UA_2021-10-07-m1.u18.p2.sent2	Індексація пенсій здійснюється згідно із Законом України про індексацію грошових доходів громадян за нормами, що дасть можливість підвищувати доходи пенсіонерів та осіб з інвалідністю протягом року.
ParlaMint-UA_2021-10-07-m1.u18.p2.sent3	Проведення щорічного березневого перерахунку пенсій з урахуванням не менше 80 відсотків показника зростання середньомісячної заробітної плати, доходу по Україні за минулий рік, але не менше зростання рівня інфляції, індексу споживчих цін за минулий рік.
ParlaMint-UA_2021-10-07-m1.u18.p3.sent1	Наступне.
ParlaMint-UA_2021-10-07-m1.u18.p3.sent2	Законопроектом пропонується при призначенні розмірів пенсії враховувати середню заробітну плату в країні за минулий рік.
ParlaMint-UA_2021-10-07-m1.u18.p4.sent1	Шановні колеги, теперішній уряд уже нарешті з минулого року почав підвищувати пенсії на рівень інфляції, але не з березня, а тільки з травня місяця, за два місяці людям ніхто не повернув ці гроші.
ParlaMint-UA_2021-10-07-m1.u18.p5.sent1	Прошу підтримати цей законопроект.
ParlaMint-UA_2021-10-07-m1.u18.p5.sent2	Дякую.
ParlaMint-UA_2021-10-07-m1.u19.p1.sent1	Дякую.
ParlaMint-UA_2021-10-07-m1.u19.p2.sent1	Слово надається співдоповідачу, голові Комітету з питань соціальної політики та захисту прав ветеранів Галині Миколаївні Третьяковій.
ParlaMint-UA_2021-10-07-m1.u19.p2.sent2	Будь ласка, Галина Миколаївна.
ParlaMint-UA_2021-10-07-m1.u20.p1.sent1	Шановні народні депутати, вітаю всіх на позачерговій сесії!
ParlaMint-UA_2021-10-07-m1.u20.p1.sent2	Хочу сказати, що ми з вами ще недавно, і Михайло Михайлович це знає, прийняли законопроект 4668 в першому читанні.
ParlaMint-UA_2021-10-07-m1.u20.p1.sent3	Головою робочої групи по підготовці цього законопроекту на друге читання є Цимбалюк Михайло Михайлович.
ParlaMint-UA_2021-10-07-m1.u20.p1.sent4	Цим законопроектом встановлюється дата щорічної індексації - 1 березня.
ParlaMint-UA_2021-10-07-m1.u20.p2.sent1	Крім того, законопроектом 4668, який вже прийнято, встановлюється індексація держслужбовцям і військовим, яка була скасована в 2014-2015 роках.
ParlaMint-UA_2021-10-07-m1.u20.p2.sent2	А тому, чому цей законопроект стоїть на позачергове, якщо вже є, прийнятий в першому читанні і фракція, представник фракції готує законопроект на друге читання, не знаю.
ParlaMint-UA_2021-10-07-m1.u20.p2.sent3	Є рішення комітету щодо цього законопроекту, повернути цей законопроект суб’єктам права законодавчої ініціативи на доопрацювання.
ParlaMint-UA_2021-10-07-m1.u20.p3.sent1	Дякую.
ParlaMint-UA_2021-10-07-m1.u21.p1.sent1	Дякую, Галина Миколаївна.
ParlaMint-UA_2021-10-07-m1.u21.p2.sent1	Шановні колеги, прошу записатися: два – за, два – проти для того, щоб обговорити цю законодавчу ініціативу.
ParlaMint-UA_2021-10-07-m1.u21.p3.sent1	Слово надається народному депутату України Качному Олександру Сталіноленовичу.
ParlaMint-UA_2021-10-07-m1.u21.p3.sent2	Будь ласка.
ParlaMint-UA_2021-10-07-m1.u22.p1.sent1	Наталії Юріївні Королевській, будь ласка, передайте слово.
ParlaMint-UA_2021-10-07-m1.u23.p1.sent1	Із задоволенням.
ParlaMint-UA_2021-10-07-m1.u23.p1.sent2	Наталія Юріївна, будь ласка.
ParlaMint-UA_2021-10-07-m1.u24.p1.sent1	Шановні присутні, ми дякуємо всім, хто знайшов можливість прийти, напевно, на одне з найнайважливіших сьогодні засідань парламенту, коли ми обговорюємо одне з найголовніших питань, яке стосується 11 мільйонів пенсіонерів нашої країни - людей, які віддали все своє життя служінню Батьківщині, людей, які сьогодні вимушені жити в холодних домівках та отримувати по 2 тисячі гривень пенсії.
ParlaMint-UA_2021-10-07-m1.u24.p1.sent2	Вдумайтесь, у нас 8 мільйонів пенсіонерів в країні отримують пенсію до 4 тисяч гривень.
ParlaMint-UA_2021-10-07-m1.u24.p1.sent3	Підніміть руку, будь ласка, в залі, хто зможе прожити в місяць на 2, 3 або 4 тисячі гривень.
ParlaMint-UA_2021-10-07-m1.u24.p1.sent4	Підніміть руку.
ParlaMint-UA_2021-10-07-m1.u24.p1.sent5	Жодного немає.
ParlaMint-UA_2021-10-07-m1.u24.p1.sent6	Жодний не зможе вижити.
ParlaMint-UA_2021-10-07-m1.u24.p1.sent7	Так навіщо ви тоді сьогодні оголосили в нашій країні геноцид для наших стариків?
ParlaMint-UA_2021-10-07-m1.u24.p1.sent8	Навіщо ви зараз знущаєтесь над літніми людьми?
ParlaMint-UA_2021-10-07-m1.u24.p2.sent1	І тому ми вас закликаємо, благаємо від імені профсоюзів, від імені соціальної ради України, від всієї нашої команди "Опозиційна платформа – За життя": маймо хоч трішечки совісті.
ParlaMint-UA_2021-10-07-m1.u24.p2.sent2	Але сьогодні ми повинні проголосувати всі законопроекти, які оголошені на цій позачерговій сесії.
ParlaMint-UA_2021-10-07-m1.u24.p2.sent3	Тому що наше завдання – дати людям надію на те, що вони переживуть цю зиму, дати людям надію на те, що в цьому залі ще залишились ті, хто пам’ятають своїх бабусь, дідусів, ті, хто пам’ятають своїх перших вчителів, своїх лікарів, ті, хто пам’ятають, що наші старики нашу країну створювали та будували.
ParlaMint-UA_2021-10-07-m1.u24.p2.sent4	Тому ми дуже вас просимо підтримати всі законопроекти цього порядку денного.
ParlaMint-UA_2021-10-07-m1.u24.p3.sent1	Дякуємо.
ParlaMint-UA_2021-10-07-m1.u25.p1.sent1	Слово надається Цимбалюку Михайлу Михайловичу, фракція "Батьківщина".
ParlaMint-UA_2021-10-07-m1.u26.p1.sent1	Михайло Цимбалюк, "Батьківщина".
ParlaMint-UA_2021-10-07-m1.u26.p1.sent2	Шановні колеги, я знову повертаюся до теми, як проходили чи проходять законопроекти і потрапляють в сесійну залу до розгляду.
ParlaMint-UA_2021-10-07-m1.u26.p2.sent1	З квітня місяця команда "Батьківщини" зареєструвала цей законопроект.
ParlaMint-UA_2021-10-07-m1.u26.p2.sent2	З квітня місяця, сьогодні початок жовтня, такий довгий шлях законопроекту, якого справді очікують майже 11 мільйонів наших пенсіонерів.
ParlaMint-UA_2021-10-07-m1.u26.p2.sent3	А уряд тим часом обіцяв з 1 липня підняти доплати пенсіонерам, яким виповнилось 75 і більше років, а потім переніс це підвищення на 400 гривень аж до 1 жовтня.
ParlaMint-UA_2021-10-07-m1.u26.p2.sent4	А для таких громадян, такої категорії, тих 400 гривень надзвичайно важливо, особливо в той момент, коли продукти харчування і деякі групи зросли втричі: це олія, це гречка і інші продукти першої необхідності.
ParlaMint-UA_2021-10-07-m1.u26.p3.sent1	Шановні колеги, ми вважаємо, що такі законопроекти, і в Комітеті соціальної політики вони проходять і отримують підтримку для того, щоб вони вчасно потрапляли в порядок денний, і не на позачергові засідання, а як першочерговими повинні ухвалюватися в цій залі і служити для підтримки наших громадян.
ParlaMint-UA_2021-10-07-m1.u26.p4.sent1	Ми вимагаємо як команда "Батьківщини", щоб питання соціальної політики стало основою формування урядової політики в бюджеті на наступний рік.
ParlaMint-UA_2021-10-07-m1.u26.p4.sent2	Бо насправді це те, чи не єдине, що може підтримати сьогодні громадян в непростий час підвищення і комунальних платежів, і інших викликів.
ParlaMint-UA_2021-10-07-m1.u26.p5.sent1	Прошу підтримати цей законопроект.
ParlaMint-UA_2021-10-07-m1.u26.p5.sent2	Дякую.
ParlaMint-UA_2021-10-07-m1.u27.p1.sent1	Дякую.
ParlaMint-UA_2021-10-07-m1.u27.p2.sent1	Тарас Іванович Батенко, будь ласка, група "Партія "За майбутнє".
ParlaMint-UA_2021-10-07-m1.u28.p1.sent1	Прошу передати слово народному депутату Антону Полякову.
ParlaMint-UA_2021-10-07-m1.u28.p1.sent2	Дякую.
ParlaMint-UA_2021-10-07-m1.u29.p1.sent1	Поляков Антон Едуардович.
ParlaMint-UA_2021-10-07-m1.u30.p1.sent1	Шановні колеги, з червня місяця ми збирали ці підписи, я особисто і наша депутатська група "За майбутнє".
ParlaMint-UA_2021-10-07-m1.u30.p1.sent2	Там були законопроекти дуже гарні, всі соціальні, всі направлені на підняття пенсій та забезпечення наших незабезпечених верств населення: це чорнобильців, це дітей війни, це ветеранів.
ParlaMint-UA_2021-10-07-m1.u30.p1.sent3	Але чомусь, коли ви тут цілий день розповідаєте про Регламент, про рівність, про все інше, до зали потрапило лише два законопроекти, і ми не можемо голосувати за всі.
ParlaMint-UA_2021-10-07-m1.u30.p1.sent4	І коли ви сьогодні казали, що ми нарешті чогось добилися у цій залі, я теж підтримав відставку Разумкова, тому що розумію, що якщо людина становиться політичною, то це вже не незалежний Голова Верховної Ради.
ParlaMint-UA_2021-10-07-m1.u30.p1.sent5	Але ж давайте будемо рівно працювати у цій залі.
ParlaMint-UA_2021-10-07-m1.u30.p1.sent6	Якщо вам повністю не подобаються наші законопроекти, які за підняття пенсії, ми можемо до другого читання їх доопрацювати.
ParlaMint-UA_2021-10-07-m1.u30.p1.sent7	Але ж 10 мільйонів людей, кожного разу, коли приїжджаєш на округ, вони просять, вони не можуть вижити, вони не можуть оплатити ваші тарифи, вашого уряду.
ParlaMint-UA_2021-10-07-m1.u30.p1.sent8	Вони не можуть купити собі ліки, вони не можуть купити собі поїсти.
ParlaMint-UA_2021-10-07-m1.u30.p1.sent9	Це просто знущання, це тарифний та пенсійний геноцид.
ParlaMint-UA_2021-10-07-m1.u30.p2.sent1	І зараз ми навіть не можемо повністю з вами зібратися.
ParlaMint-UA_2021-10-07-m1.u30.p2.sent2	Це ганьба, друзі.
ParlaMint-UA_2021-10-07-m1.u30.p2.sent3	Як ми можемо за щось взагалі голосувати, якщо нас нема навіть 226 людей?
ParlaMint-UA_2021-10-07-m1.u30.p2.sent4	І всі ці законопроекти, які ми розробляли в тому числі з дітьми війни, з ветеранами, з пенсіонерами, всі ці законопроекти люди просили подати.
ParlaMint-UA_2021-10-07-m1.u30.p2.sent5	Але ви навіть не можете їх винести в зал. Так про яку рівність ми тут можемо казати?
ParlaMint-UA_2021-10-07-m1.u31.p1.sent1	Слово надається Федині Софії Романівні, фракція "Європейська солідарність".
ParlaMint-UA_2021-10-07-m1.u32.p1.sent1	Прошу передати слово моєму колезі Олексієві Гончаренку.
ParlaMint-UA_2021-10-07-m1.u33.p1.sent1	Олексій Олексійович Гончаренко, будь ласка.
ParlaMint-UA_2021-10-07-m1.u34.p1.sent1	Шановні друзі, як один з трьох кандидатів на Голову Верховної Ради хочу звернути вашу увагу.
ParlaMint-UA_2021-10-07-m1.u34.p1.sent2	Дивіться, на жаль, це питання абсолютно нецікаве монобільшості.
ParlaMint-UA_2021-10-07-m1.u34.p1.sent3	Вся опозиція присутня, а монобільшість у своїй більшості розійшлася.
ParlaMint-UA_2021-10-07-m1.u34.p1.sent4	Тобто це не ділити крісла, це не збивати Разумкова, там, може, будуть якісь ще й фінансові за це бонуси.
ParlaMint-UA_2021-10-07-m1.u34.p1.sent5	А тут якісь пенсії для громадян України, що, чи це цікаво комусь?
ParlaMint-UA_2021-10-07-m1.u34.p1.sent6	Ні, це абсолютно нецікаво, розійшлись.
ParlaMint-UA_2021-10-07-m1.u34.p1.sent7	Звичайно, за мого головування такої ганьби не буде, це я можу сказати точно.
ParlaMint-UA_2021-10-07-m1.u34.p2.sent1	Що ми зараз з вами розглядаємо?
ParlaMint-UA_2021-10-07-m1.u34.p2.sent2	Важливе питання - допомогти нашим пенсіонерам.
ParlaMint-UA_2021-10-07-m1.u34.p2.sent3	Однозначно наша фракція "Європейської солідарності" голосує за.
ParlaMint-UA_2021-10-07-m1.u34.p2.sent4	Однак я хочу попросити.
ParlaMint-UA_2021-10-07-m1.u34.p2.sent5	Якщо я стану Головою, це я зроблю сам, а якщо ні – хочу попросити, щоб разом ми нарешті винесли наш законопроект 6006 з першим автором Петром Порошенком, який передбачає тринадцяту пенсію людям, як це роблять в Європі.
ParlaMint-UA_2021-10-07-m1.u34.p2.sent6	Зараз Україна отримала 2,7 мільярда доларів від МВФ, не тому що ми молодці, щось класно зробили, а тому що всі країни світу отримали у зв’язку з COVID.
ParlaMint-UA_2021-10-07-m1.u34.p2.sent7	Так кому треба їх віддати?
ParlaMint-UA_2021-10-07-m1.u34.p2.sent8	Самим незахищеним.
ParlaMint-UA_2021-10-07-m1.u34.p2.sent9	А хто самий незахищений в Україні з мінімальною пенсією 1 тисяча 800 гривень?
ParlaMint-UA_2021-10-07-m1.u34.p2.sent10	Ні-ні, самі незахищені – це не Зеленський, ми знаємо, в нього на офшорах все є, це пенсіонери.
ParlaMint-UA_2021-10-07-m1.u34.p2.sent11	І тому треба віддати їм і голосувати за це.
ParlaMint-UA_2021-10-07-m1.u34.p3.sent1	Я прошу колег підтримати законопроект 6006.
ParlaMint-UA_2021-10-07-m1.u34.p3.sent2	Я прошу винести його в зал. І тоді всі-всі українські пенсіонери отримають тринадцяту пенсію, отримають її в листопаді, напередодні опалювального сезону, в найважчий, напевно, момент, коли вони цього дуже потребують.
ParlaMint-UA_2021-10-07-m1.u34.p4.sent1	Тож забудьте хоч на хвилину про крісла, хоч на хвилину про посади і зробіть дійсно щось правильне і добре для людей, "слугами" яких ви себе назвали.
ParlaMint-UA_2021-10-07-m1.u35.p1.sent1	Будь ласка, Железняк Ярослав Іванович.
ParlaMint-UA_2021-10-07-m1.u36.p1.sent1	Шановні колеги, вартість цього законопроекту, тобто скільки він буде впливати на бюджет, 4,9 мільярда гривень.
ParlaMint-UA_2021-10-07-m1.u36.p1.sent2	Це в півтора разу менше, ніж ви втрачаєте на нелегальному алкоголі, який досі продають.
ParlaMint-UA_2021-10-07-m1.u36.p1.sent3	Це майже в два рази менше, ніж зараз тіньовий обіг цигарок.
ParlaMint-UA_2021-10-07-m1.u36.p1.sent4	Це в два з половиною рази менше, ніж тіньовий обіг палива, який теж продають.
ParlaMint-UA_2021-10-07-m1.u36.p1.sent5	Державна фіскальна служба, а в майбутньому, тому що там буде один і той же самий голова, Бюро економічної безпеки, впритык не бачить цього.
ParlaMint-UA_2021-10-07-m1.u36.p1.sent6	Це в десять разів менше, ніж ви втрачаєте на державних підприємствах, які мають заробляти гроші державі, а не окремим олігархам.
ParlaMint-UA_2021-10-07-m1.u36.p2.sent1	Тому, шановні колеги, ось різниця, ми могли б зекономити і відправити ці гроші.
ParlaMint-UA_2021-10-07-m1.u36.p2.sent2	Щонайменше 5 мільярдів гривень – це стільки, скільки ви хочете в цьому році додати собі на округи.
ParlaMint-UA_2021-10-07-m1.u36.p2.sent3	Тому обирайте, чи голосувати за цей законопроект, чи ні.
ParlaMint-UA_2021-10-07-m1.u36.p3.sent1	Дякую.
ParlaMint-UA_2021-10-07-m1.u37.p1.sent1	Шановні колеги.
ParlaMint-UA_2021-10-07-m1.u37.p1.sent2	Так, будь ласка, народний депутат Бакунець Павло Андрійович.
ParlaMint-UA_2021-10-07-m1.u38.p1.sent1	Шановний пане головуючий, шановні народні депутати!
ParlaMint-UA_2021-10-07-m1.u38.p1.sent2	Звичайно, що це важливо є розглядати соціальні питання нарешті.
ParlaMint-UA_2021-10-07-m1.u38.p1.sent3	До вас, напевно, риторичне запитання: як часто ви всі їздите в різні регіони, на схід, на захід, і спілкуєтеся з мешканцями цих новостворених громад?
ParlaMint-UA_2021-10-07-m1.u38.p1.sent4	Якщо ж ви їздите і з ними спілкуєтесь чи хоча б по телефону, у них зараз одне важливе питання: як їм на пенсію мінімальну в 1 тисячу 800 гривень вижити – заплатити комуналку, заплатити за газ, заплатити за ліки?
ParlaMint-UA_2021-10-07-m1.u38.p2.sent1	Тому нам потрібно зараз проголосувати цей законопроект і за основу, і в цілому.
ParlaMint-UA_2021-10-07-m1.u38.p2.sent2	І хоча б кроком допомогти нашим пенсіонерам, нашим літнім людям, а особливо допомогти реабілітованим, дітям війни, яким ми так багато обіцяли про підняття виплат, а їх досі вони не мають.
ParlaMint-UA_2021-10-07-m1.u38.p3.sent1	Тому закликаю вас в залі голосувати і цим зробити реальний крок назустріч нашим пенсіонерам.
ParlaMint-UA_2021-10-07-m1.u39.p1.sent1	Дякую.
ParlaMint-UA_2021-10-07-m1.u39.p2.sent1	Шановні колеги, всі висловилися.
ParlaMint-UA_2021-10-07-m1.u39.p2.sent2	Переходимо до голосування.
ParlaMint-UA_2021-10-07-m1.u39.p2.sent3	Дивіться, пропозиція комітету - повернути суб’єкту права законодавчої ініціативи на доопрацювання.
ParlaMint-UA_2021-10-07-m1.u39.p2.sent4	Тому я її ставлю першу.
ParlaMint-UA_2021-10-07-m1.u39.p2.sent5	Якщо вона не набирає, далі по статті 114 я буду ставити всі інші можливі варіанти.
ParlaMint-UA_2021-10-07-m1.u39.p3.sent1	Готові голосувати?
ParlaMint-UA_2021-10-07-m1.u39.p3.sent2	Прошу народних депутатів зайняти свої місця.
ParlaMint-UA_2021-10-07-m1.u39.p4.sent1	Я ставлю пропозицію комітету - повернути суб’єкту права законодавчої ініціативи на доопрацювання проект Закону про внесення змін до деяких законів України щодо забезпечення осучаснення та підвищення розмірів пенсій (реєстраційний номер проекту 4038).
ParlaMint-UA_2021-10-07-m1.u39.p5.sent1	Шановні колеги, готові голосувати?
ParlaMint-UA_2021-10-07-m1.u39.p5.sent2	Прошу голосувати.
ParlaMint-UA_2021-10-07-m1.u39.p6.sent1	За-97
ParlaMint-UA_2021-10-07-m1.u39.p7.sent1	Рішення не прийнято.
ParlaMint-UA_2021-10-07-m1.u39.p8.sent1	Наступна пропозиція, яку я ставлю, - це прийняти за основу згаданий законопроект (реєстраційний номер 4038).
ParlaMint-UA_2021-10-07-m1.u39.p9.sent1	Шановні колеги, прошу голосувати.
ParlaMint-UA_2021-10-07-m1.u39.p10.sent1	За-170
ParlaMint-UA_2021-10-07-m1.u39.p11.sent1	Рішення не прийнято.
ParlaMint-UA_2021-10-07-m1.u39.p12.sent1	По фракціях покажіть.
ParlaMint-UA_2021-10-07-m1.u39.p13.sent1	Ставлю пропозицію направити до комітету для підготовки на повторне перше читання законопроект номер 4038.
ParlaMint-UA_2021-10-07-m1.u39.p13.sent2	Прошу голосувати.
ParlaMint-UA_2021-10-07-m1.u39.p14.sent1	За-175
ParlaMint-UA_2021-10-07-m1.u39.p15.sent1	Рішення не прийнято.
ParlaMint-UA_2021-10-07-m1.u39.p15.sent2	Закон відхилений.
ParlaMint-UA_2021-10-07-m1.u39.p16.sent1	Секундочку.
ParlaMint-UA_2021-10-07-m1.u39.p16.sent2	Давайте я попрошу керівників фракцій, підійдіть, будь ласка, до мене, ми порадимося з цієї ситуації.
ParlaMint-UA_2021-10-07-m1.u39.p16.sent3	Будь ласка.
ParlaMint-UA_2021-10-07-m1.u39.p16.sent4	Керівники фракцій, підійдіть, будь ласка, на одну секундочку.
ParlaMint-UA_2021-10-07-m1.u39.p17.sent1	Шановні колеги, було консенсуальне рішення про те, що тим фракціям, які бажають висловитися, ми надамо по дві хвилини, і приймемо загальне спільне рішення, яке близьке до того, що, враховуючи, що не набирають ці законопроекти необхідної кількості голосів і враховуючи, що не хочеться, щоб ці законопроекти були втрачені для парламенту, як ви відноситесь до пропозиції закрити сьогоднішнє засідання?
ParlaMint-UA_2021-10-07-m1.u39.p18.sent1	Тому давайте ми почнемо, запишіться ті фракції, які бажають, шановні колеги, виступити.
ParlaMint-UA_2021-10-07-m1.u39.p19.sent1	Слово надається народному депутату Арешонкову Володимиру Юрійовичу, депутатська група "Довіра".
ParlaMint-UA_2021-10-07-m1.u40.p1.sent1	Шановний пане головуючий, шановні колеги, ми повернулись до того, з чого починали.
ParlaMint-UA_2021-10-07-m1.u40.p1.sent2	Всі визнають, всі фракції, всі групи визнають, що законопроекти надзвичайно важливі, вони для людей, вони про людей,: підняття пенсійного забезпечення, соціальний захист і таке інше.
ParlaMint-UA_2021-10-07-m1.u40.p1.sent3	Немає такої політичної сили, яка була б проти.
ParlaMint-UA_2021-10-07-m1.u40.p1.sent4	Але сьогодні ми знов переконуємося, що технічно складається так, що на цьому засіданні ми не можемо розглянути ці законопроекти: або людей не вистачає, або ще якісь моменти.
ParlaMint-UA_2021-10-07-m1.u40.p1.sent5	Але ми наголошуємо, наша група "Довіра", законопроекти дуже важливі.
ParlaMint-UA_2021-10-07-m1.u40.p1.sent6	Тому для того, щоб їх не втратити, ми підтримуємо сьогодні ініціативу зараз засідання закрити і повернутись потім до розгляду цих законопроектів, коли буде повна мобілізація в сесійній залі.
ParlaMint-UA_2021-10-07-m1.u40.p2.sent1	Дякую.
ParlaMint-UA_2021-10-07-m1.u41.p1.sent1	Дякую, Володимир Юрійович.
ParlaMint-UA_2021-10-07-m1.u41.p2.sent1	Нестор Іванович Шуфрич, будь ласка.
ParlaMint-UA_2021-10-07-m1.u42.p1.sent1	Дякую, шановний пане головуючий.
ParlaMint-UA_2021-10-07-m1.u42.p1.sent2	Позицію нашої фракції висловить пані Наталія Королевська.
ParlaMint-UA_2021-10-07-m1.u42.p1.sent3	Прошу передати їй слово.
ParlaMint-UA_2021-10-07-m1.u43.p1.sent1	Наталія Юріївна Королевська, будь ласка.
ParlaMint-UA_2021-10-07-m1.u44.p1.sent1	Шановні колеги, ми вважаємо, що це вирок цьому українському парламенту, цій монобільшості, "слугам народу", які дійсно сьогодні підтвердили свою справжню назву - "слуги олігархів".
ParlaMint-UA_2021-10-07-m1.u44.p1.sent2	Тому що, коли було потрібно зібратися в парламенті для того, щоб проголосувати та підняти людям пенсії, для того, щоб сьогодні підтримати наших пенсіонерів, на жаль, вони не знайшли часу.
ParlaMint-UA_2021-10-07-m1.u44.p1.sent3	Але ви знайшли час, коли повертали казино, коли ви розпродавали землю, коли ви змінювали спікера.
ParlaMint-UA_2021-10-07-m1.u44.p1.sent4	На все це ви знаходите час.
ParlaMint-UA_2021-10-07-m1.u44.p2.sent1	І тому "Опозиційна платформа – За життя" наполягає на тому, щоб першими, невідкладними законопроектами у п’ятницю повинні стояти ці закони - закони, які піднімуть людям пенсію, які повернуть справедливе нарахування та розрахунок формули пенсійної, які повернуть справедливість щодо чорнобильців, щодо державних службовців-пенсіонерів, щодо військових пенсіонерів, щодо рішень Конституційного Суду, які ми з Василем Івановичем Німченком та з багатьма народними депутатами вибороли в Конституційному Суді.
ParlaMint-UA_2021-10-07-m1.u44.p2.sent2	Це той наш шанс українського парламенту дати людям надію, що все ж таки держава за них піклується.
ParlaMint-UA_2021-10-07-m1.u44.p3.sent1	І тому ми вимагаємо питання підняття пенсій, питання сьогодні індексацій пенсій - це повинно бути одне із найголовніших питань цього парламенту.
ParlaMint-UA_2021-10-07-m1.u44.p3.sent2	І ганьба тим, хто сьогодні проігнорували засідання, тим, хто сьогодні не спромігся проголосувати, і тим, хто, як боягузи, побігли звідси.
ParlaMint-UA_2021-10-07-m1.u44.p4.sent1	Ви зараз провокуєте людей на соціальні протести.
ParlaMint-UA_2021-10-07-m1.u44.p4.sent2	Для того, щоб вижити, треба сьогодні виходити на вулицю та вимагати від цього парламенту прийняття справедливих рішень.
ParlaMint-UA_2021-10-07-m1.u44.p5.sent1	Дякую.
ParlaMint-UA_2021-10-07-m1.u45.p1.sent1	Слово надається народному депутату України Сергію Ярославовичу Рудику, депутатська група "Партія "За майбутнє".
ParlaMint-UA_2021-10-07-m1.u46.p1.sent1	Шановні українці, багато я бачив в стінах цього парламенту під час цього скликання.
ParlaMint-UA_2021-10-07-m1.u46.p1.sent2	Бачив, коли на позачергові засідання виноситься питання повернення пільгового тарифу за перші 100 кіловат, ініційоване нашою депутатською групою, яке набирало 150-160 голосів і не проходило.
ParlaMint-UA_2021-10-07-m1.u46.p1.sent3	Бачив, коли ми пропонували накласти мораторій на підвищення тарифів, і це було ще в цьому році, яку монобільшість блокували і воно не набирало необхідної кількості голосів.
ParlaMint-UA_2021-10-07-m1.u46.p1.sent4	Але щоби навіть не поставити в порядок денний питання, що відбулося сьогодні, я такого ще не бачив.
ParlaMint-UA_2021-10-07-m1.u46.p2.sent1	Наш колега Антон Поляков з літа виносив сім законопроектів, які мали сьогодні розглядатися, сім, про те, щоби діти війни отримували надбавку так, як учасники бойових дій; про те, щоби Кабмін не видавав пенсію, як він хоче, на картки пенсіонерам, а це 3,5 мільйона людей, а за заявою пенсіонера, який не може їздити в цих переповнених автобусах, яких вже мало в сільській місцевості, в банкомат; про те, щоби мінімальний розмір пенсії за віком дорівнювався мінімальній заробітній платі, з 1 січня – це 6 тисяч гривень.
ParlaMint-UA_2021-10-07-m1.u46.p3.sent1	Ви могли би так само це збити тут під час голосування, але ви додумалися до неможливого – навіть не поставити в порядок денний цієї позачергової сесії.
ParlaMint-UA_2021-10-07-m1.u46.p4.sent1	Тому наша депутатська група рада, що ми зараз це не розглянемо, бо я знаю ваш план: ви хотіли їх збити тут, не набравши необхідної кількості голосів.
ParlaMint-UA_2021-10-07-m1.u46.p5.sent1	Голосуємо за те, щоб не розглядати зараз це питання і на наступне позачергове засідання виносимо всі сім законопроектів, які ініціювала депутатська група "Партія "За майбутнє".
ParlaMint-UA_2021-10-07-m1.u47.p1.sent1	Слово надається народному депутату України Швачку Антону Олексійовичу, фракція політичної партії "Слуга народу".
ParlaMint-UA_2021-10-07-m1.u48.p1.sent1	Прошу передати слово Галині Третьяковій.
ParlaMint-UA_2021-10-07-m1.u49.p1.sent1	Третьякова Галина Миколаївна.
ParlaMint-UA_2021-10-07-m1.u50.p1.sent1	Театр абсурду продовжується.
ParlaMint-UA_2021-10-07-m1.u50.p1.sent2	"Слуги народу" вже прийняли законопроект і підтримали індексацію пенсій, індексацію держслужбовцям, військовим службовцям, вже встановлено в першому читанні 1 березня як дата щорічної індексації.
ParlaMint-UA_2021-10-07-m1.u50.p1.sent3	7 років чи більше, пан Немчінов краще знає, не вирішувалося рішення Конституційного Суду щодо Чорнобиля.
ParlaMint-UA_2021-10-07-m1.u50.p1.sent4	Ми зробили це за 3 місяці після того, як КСУ прийняв нарешті більш-менш зрозумілий план, що має робити парламент для того, щоб встановити мінімальну пенсію чорнобильцям.
ParlaMint-UA_2021-10-07-m1.u50.p1.sent5	Вона збільшена в два з половиною, в три рази, ви цього жодного разу не зробили.
ParlaMint-UA_2021-10-07-m1.u50.p2.sent1	Оця фракція, яка каже, що вони індексували пенсію, вона за каденцію п’ятого експрезидента індексувала пенсію два рази: один раз - в жовтні 2017 року, і сказали, що це попередня індексація 2018-го; а потім в 2019-му, перед виборами.
ParlaMint-UA_2021-10-07-m1.u50.p3.sent1	За всі роки, за 5 років, жодної індексації, крім цих двох перед виборами, і в 2017 році застосована формула, українці отримали три пенсійних віки: 60, 65 і 63.
ParlaMint-UA_2021-10-07-m1.u50.p3.sent2	Хто про це знає у суспільстві?
ParlaMint-UA_2021-10-07-m1.u50.p3.sent3	Це було зроблено утаємничено, оцим Гройсманом, який тут сидів і робив реформу, яку не узгоджував з громадянським суспільством.
ParlaMint-UA_2021-10-07-m1.u50.p3.sent4	Тому не вам казати про підвищення пенсії.
ParlaMint-UA_2021-10-07-m1.u50.p4.sent1	Ми зробили для 80 в цьому році одиноким більше ніж на 1 тисячу 200 щомісячно, не одноразову тисячу Юлії Володимирівни, а 1 тисячу 200 щомісячно.
ParlaMint-UA_2021-10-07-m1.u50.p4.sent2	Ми заклали в наступний бюджет і в трирічну резолюцію 75 в наступному році, в цьому році з жовтня, і 70 в наступному році.
ParlaMint-UA_2021-10-07-m1.u50.p4.sent3	Так ви боролися з бідністю?
ParlaMint-UA_2021-10-07-m1.u50.p5.sent1	А той, хто каже, що у пенсії у нас найбільша бідність, отут казав, здається, у багатодітних родинах, їм потрібно допомагати.
ParlaMint-UA_2021-10-07-m1.u50.p5.sent2	І зовсім не дитячими виплатами, а малозабезпеченим виплату, чого ви теж не зробили, прожитковий мінімум зменшили більше ніж.
ParlaMint-UA_2021-10-07-m1.u51.p1.sent1	Слово надається народному депутату України Величковичу Миколі Романовичу.
ParlaMint-UA_2021-10-07-m1.u52.p1.sent1	Прошу передати слово Петру Олексійовичу Порошенку.
ParlaMint-UA_2021-10-07-m1.u53.p1.sent1	Петро Олексійович Порошенко, будь ласка.
ParlaMint-UA_2021-10-07-m1.u54.p1.sent1	Я не звертаюся до народних депутатів: ні до лотерейщиків, ні до ігорного бізнесу, які пограбували країну і тявкають зараз.
ParlaMint-UA_2021-10-07-m1.u54.p1.sent2	Я звертаюся до українського народу.
ParlaMint-UA_2021-10-07-m1.u54.p1.sent3	Чому я не звертаюся до депутатів, бо їх нема в залі, бо в залі менше 226, їм ця тема нецікава.
ParlaMint-UA_2021-10-07-m1.u54.p1.sent4	Коли треба було знімати Разумкова, як зайчики, сиділи, а коли треба попіклуватися за народ.
ParlaMint-UA_2021-10-07-m1.u54.p1.sent5	Ви вважаєте, що народ так добре живе?
ParlaMint-UA_2021-10-07-m1.u54.p1.sent6	Підіть на вулицю спитайте - і ви отримаєте відповідь або по пиці отримаєте.
ParlaMint-UA_2021-10-07-m1.u54.p2.sent1	Перша позиція, яку ми говоримо, - це енергетична криза, куди ви у 2020-2021 роках, маючи наші гроші, які ми висудили у РАО "Газпром" у вигляді 3 мільярдів доларів, ви їх розтринькали, розфінькали, розікрали, а сьогодні збираєтеся співати байки пенсіонерам, що вони гарно живуть?
ParlaMint-UA_2021-10-07-m1.u54.p2.sent2	Не треба було приймати нових законів, достатньо було виконувати вимоги про індексацію пенсій у зв’язку з інфляцією, яку ви відтерміновуєте вже два роки.
ParlaMint-UA_2021-10-07-m1.u54.p3.sent1	Дорогі друзі, я зараз хочу повідомити сенсаційну новину: два з половиною роки Порошенко не Президент, а ви не опозиція.
ParlaMint-UA_2021-10-07-m1.u54.p3.sent2	Вже треба нести відповідальність перед народом, звітувати перед народом і не створювати парламентську кризу, яку ви зробили сьогодні, не даючи прийняти рішення по армії, по економіці, по енергетиці і по захисту людей.
ParlaMint-UA_2021-10-07-m1.u54.p3.sent3	Ще раз кажу, ганьба вам, що сьогодні вас в залі нема!
ParlaMint-UA_2021-10-07-m1.u54.p4.sent1	Дякую.
ParlaMint-UA_2021-10-07-m1.u55.p1.sent1	Слово надається Вадиму Євгеновичу Івченку (так, я правильно розумію?) від "Батьківщини".
ParlaMint-UA_2021-10-07-m1.u55.p1.sent2	Оскільки ми не записувалися, а домовилися просто по дві хвилини, то теж дві хвилини.
ParlaMint-UA_2021-10-07-m1.u55.p1.sent3	І після цього, я думаю, приймемо консолідовані рішення, про які всі сказали, говорячи різними словами.
ParlaMint-UA_2021-10-07-m1.u55.p2.sent1	Будь ласка, Вадим Євгенович.
ParlaMint-UA_2021-10-07-m1.u56.p1.sent1	Вадим Івченко, "Батьківщина".
ParlaMint-UA_2021-10-07-m1.u56.p1.sent2	Колеги, я сьомий рік в парламенті, я ще не бачив, коли депутати не збираються, щоб голосувати закони про індексацію пенсій.
ParlaMint-UA_2021-10-07-m1.u56.p1.sent3	Я ще не бачив, коли депутати, коли стоять три з половиною тисячі людей, які виходять проти антисоціальної політики діючої влади, не збираються, щоб голосувати закони про збільшення пенсій і індексацію чорнобильцям.
ParlaMint-UA_2021-10-07-m1.u56.p2.sent1	Я хочу нагадати голові комітету, що мінімальна пенсія за Юлії Тимошенко була 120 доларів по курсу 8, якщо вона не знає.
ParlaMint-UA_2021-10-07-m1.u56.p2.sent2	І якщо голова комітету переплутала Юлину тисячу, так це Юлина тисяча була тим, хто втратив заощадження в Ощадбанку.
ParlaMint-UA_2021-10-07-m1.u56.p2.sent3	Тому, будь ласка, тут рівняти не потрібно.
ParlaMint-UA_2021-10-07-m1.u56.p3.sent1	А потрібно ці закони взяти і подивитися.
ParlaMint-UA_2021-10-07-m1.u56.p3.sent2	Так ось, 1,7 мільйона чорнобильцям, де ми запропонували: інвалід І групи по Чорнобилю мав би отримати 12 тисяч, інвалід ІІ групи – 10 тисяч.
ParlaMint-UA_2021-10-07-m1.u56.p3.sent3	Це те, що запропонувала Тимошенко.
ParlaMint-UA_2021-10-07-m1.u56.p3.sent4	Інвалід ІІІ – 8,5.
ParlaMint-UA_2021-10-07-m1.u56.p3.sent5	І ви ці закони сьогодні не хочете приймати.
ParlaMint-UA_2021-10-07-m1.u56.p3.sent6	Про що ми говоримо, про яку соціальну політику?
ParlaMint-UA_2021-10-07-m1.u56.p4.sent1	І ви говорите про індексацію пенсій, заробітних плат.
ParlaMint-UA_2021-10-07-m1.u56.p4.sent2	Так де ж фракція монобільшості сьогодні була, коли люди вийшли?
ParlaMint-UA_2021-10-07-m1.u56.p4.sent3	Вийшла "Батьківщина", вийшла "За майбутнє", вийшла ОПЗЖ, "Європейська солідарність", а де ви зі своєю так званою соціальною політикою?
ParlaMint-UA_2021-10-07-m1.u56.p5.sent1	Я до чого веду, колеги.
ParlaMint-UA_2021-10-07-m1.u56.p5.sent2	Подивіться, будь ласка, що пропозиції, які сьогодні дає опозиція, вони варті.
ParlaMint-UA_2021-10-07-m1.u56.p5.sent3	Бо чорнобильців - 1,7 мільйона і пенсіонерів - 11,5 і всього потрібно з бюджету 4,9 мільярда, 4,9.
ParlaMint-UA_2021-10-07-m1.u56.p5.sent4	А ви намагаєтесь їх оподаткувати, 18 мільярдів, податком з кожного гектара.
ParlaMint-UA_2021-10-07-m1.u56.p5.sent5	І повірте, це точно ваша помилка і це кінець буде через два роки цієї монобільшості і цим "слугам".
ParlaMint-UA_2021-10-07-m1.u56.p6.sent1	Дякую.
ParlaMint-UA_2021-10-07-m1.u57.p1.sent1	Слово надається, вже заключне, Ярославу Івановичу Железняку.
ParlaMint-UA_2021-10-07-m1.u58.p1.sent1	Шановні колеги, я думаю, що мудре рішення буде закрити сьогоднішнє засідання.
ParlaMint-UA_2021-10-07-m1.u58.p1.sent2	Єдине що, справді ми втратили тиждень на цю політичну кризу, локдаун, назвіть його, як хочете.
ParlaMint-UA_2021-10-07-m1.u58.p1.sent3	І завтра, враховуючи те, що у нас не обраний голова парламенту, ми теж втратимо цей час.
ParlaMint-UA_2021-10-07-m1.u58.p2.sent1	Я не розумію, чому ми не зібралися на позачергове засідання по іншим питанням.
ParlaMint-UA_2021-10-07-m1.u58.p2.sent2	У на справді проблема з субсидіями, давайте відверто, їх не вистачає, і це можна було б зробити.
ParlaMint-UA_2021-10-07-m1.u58.p3.sent1	У нас справді проблема з коронавірусом, у нас не вистачає на це грошей, і знову ж таки цього не передбачено.
ParlaMint-UA_2021-10-07-m1.u58.p3.sent2	У нас немає жодної копійки на підтримку підприємців, і це точно можна було б зробити.
ParlaMint-UA_2021-10-07-m1.u58.p3.sent3	У нас.
ParlaMint-UA_2021-10-07-m1.u58.p3.sent4	Я знаю, що немає, Галина Третьякова, я знаю, що немає, можна було поставити це на позачергове засідання, у вас є така можливість і у пана Президента.
ParlaMint-UA_2021-10-07-m1.u58.p3.sent5	Але мудрим рішенням буде завтра відкласти це питання.
ParlaMint-UA_2021-10-07-m1.u58.p4.sent1	Єдине що, останнє, щоб парламент, напевно, хоч трішки показав, що ми працюємо, у мене велике прохання до всіх фракцій.
ParlaMint-UA_2021-10-07-m1.u58.p4.sent2	Ігор Фріс, я про твій законопроект 5807 чую від всіх підприємців вже, напевно, тижня два.
ParlaMint-UA_2021-10-07-m1.u58.p4.sent3	Давайте завтра хоча б його приймемо, покажемо, що ми, окрім політики, думаємо іноді про людей.
ParlaMint-UA_2021-10-07-m1.u58.p4.sent4	Прошу це підтримати і завтра поставити в порядок денний.
ParlaMint-UA_2021-10-07-m1.u58.p5.sent1	Дякую, сьогодні нам треба закривати.
ParlaMint-UA_2021-10-07-m1.u59.p1.sent1	Дякую.
ParlaMint-UA_2021-10-07-m1.u59.p2.sent1	Шановні колеги, я так розумію, що я підсумую і внесу пропозицію від всіх політичних партій, які представлені в парламенті.
ParlaMint-UA_2021-10-07-m1.u59.p2.sent2	Позачергове пленарне засідання Верховної Ради України оголошую закритим.
ParlaMint-UA_2021-10-07-m1.u59.p3.sent1	Дякую, колеги.
