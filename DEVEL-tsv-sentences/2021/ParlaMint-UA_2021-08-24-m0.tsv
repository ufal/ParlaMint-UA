id	text
ParlaMint-UA_2021-08-24-m0.u1.p1.sent1	Добрий день, шановні колеги!
ParlaMint-UA_2021-08-24-m0.u1.p1.sent2	Добрий день, шановні народні депутати!
ParlaMint-UA_2021-08-24-m0.u1.p1.sent3	Добрий день, шановні запрошені, шановні засоби масової інформації, шановні духовні лідери, шановні дипломати!
ParlaMint-UA_2021-08-24-m0.u1.p2.sent1	Шановні колеги, запрошую до зали засідань Верховної Ради України Президента України Володимира Олександровича Зеленського.
ParlaMint-UA_2021-08-24-m0.u1.p2.sent2	Прошу привітати Президента України.
ParlaMint-UA_2021-08-24-m0.u1.p3.sent1	Прошу сідати.
ParlaMint-UA_2021-08-24-m0.u1.p3.sent2	Шановні колеги, я запрошую дітей, переможців конкурсу "Незалежність моєї країни", організованого Освітнім центром Верховної Ради України, і дітей з територій, які межують з окупованими регіонами нашої країни, внести Прапор незалежності України до зали засідань Верховної Ради України.
ParlaMint-UA_2021-08-24-m0.u1.p4.sent1	Прошу сідати.
ParlaMint-UA_2021-08-24-m0.u1.p5.sent1	Шановні колеги, в урочистому засіданні Верховної Ради України бере участь Президент України Володимир Олександрович Зеленський , народні депутати України першого та дев’ятого скликань , голови Верховної Ради України попередніх скликань , президенти України: Леонід Данилович Кучма , Віктор Андрійович Ющенко , Петро Олексійович Порошенко , Прем’єр-міністр України Денис Анатолійович Шмигаль та члени Кабінету Міністрів України, керівники судової гілки влади, присутні посадові особи, яких Верховна Рада України обирає, призначає і надає згоду на призначення на посаду, голови обласних рад, Київський міський голова, президент Національної академії наук, предстоятелі церков і релігійних організацій Україні, представники громадських організацій, представники засобів масової інформації.
ParlaMint-UA_2021-08-24-m0.u1.p6.sent1	В урочистому засіданні Верховної Ради України беруть участь високоповажні іноземні гості Президент Сенату Парламенту Чеської Республіки Мілош Вистрчіл, Голова Національної Ради Федеральних Зборів Швейцарської Конфедерації Андреас Ебі, парламентські делегації Австрійської Республіки, Азербайджанської Республіки, Сполученого Королівства Великої Британії та Північної Ірландії, Грузії, Естонської Республіки, Йорданського Королівства, Латвійської Республіки, Литовської Республіки, Федеративної Республіки Німеччина, Республіки Польща, Румунії, Словацької Республіки, Турецької Республіки, Французької Республіки, Чеської Республіки, делегації Європейського парламенту, Парламентської Асамблеї НАТО, Світового конгресу українців, голови дипломатичних представництв іноземних держав та керівники представництв міжнародних організацій, акредитованих в Україні.
ParlaMint-UA_2021-08-24-m0.u1.p7.sent1	Шановні колеги, урочисте засідання Верховної Ради України з нагоди 30-річчя прийняття Акта проголошення незалежності України оголошую відкритим.
ParlaMint-UA_2021-08-24-m0.u1.p8.sent1	Дякую всім, хто бере сьогодні участь в урочистому засіданні Верховної Ради України.
ParlaMint-UA_2021-08-24-m0.u1.p8.sent2	Саме тут 30 років тому був ухвалений Акт проголошення незалежності України, була створена незалежна демократична держава.
ParlaMint-UA_2021-08-24-m0.u1.p9.sent1	Шановні колеги, я зараз запрошую до слова Президента України Володимира Олександровича Зеленського.
ParlaMint-UA_2021-08-24-m0.u2.p1.sent1	Дуже дякую.
ParlaMint-UA_2021-08-24-m0.u2.p1.sent2	Шановні учасники, гості цього важливого урочистого засідання, пані та панове!
ParlaMint-UA_2021-08-24-m0.u2.p1.sent3	За те, щоб ці слова стали реальністю, боролося багато поколінь українців.
ParlaMint-UA_2021-08-24-m0.u2.p1.sent4	Сьогодні ми безліч разів скажемо ці слова, почуємо ці слова, але ніколи не втомимося від цих слів.
ParlaMint-UA_2021-08-24-m0.u2.p1.sent5	З Днем незалежності України!
ParlaMint-UA_2021-08-24-m0.u2.p1.sent6	Із 30-ю річницею від її проголошення я вас всіх вітаю!
ParlaMint-UA_2021-08-24-m0.u2.p1.sent7	Ця дата стала можливою завдяки депутатам першого скликання, які сьогодні присутні тут в цій залі.
ParlaMint-UA_2021-08-24-m0.u2.p1.sent8	Я думаю, що варто всім їм дуже щиро подякувати сьогодні, дякуємо.
ParlaMint-UA_2021-08-24-m0.u2.p2.sent1	Знаєте, особливо символічно, що зараз оплески їм шановним звучать від народних депутатів цього скликання, які 24 серпня 1991 року ще навіть не народилися.
ParlaMint-UA_2021-08-24-m0.u2.p3.sent1	Сьогодні я говорив про те, що в той день, важливий день для нашої держави, теплий день, відбулося відновлення незалежності України.
ParlaMint-UA_2021-08-24-m0.u2.p3.sent2	Відновлення державності України.
ParlaMint-UA_2021-08-24-m0.u2.p3.sent3	І я підписав Указ про відзначення Дня української державності і вношу на ваш розгляд проект закону, за яким він має бути вихідним днем.
ParlaMint-UA_2021-08-24-m0.u2.p4.sent1	На мою думку дуже важливо не лише відзначати появу державності, але і об’єднуватися для її збереження.
ParlaMint-UA_2021-08-24-m0.u2.p4.sent2	Нашу велику українську сім’ю єднає родина державних символів України.
ParlaMint-UA_2021-08-24-m0.u2.p4.sent3	Це три брати: Державний Прапор України, Державний Герб і Державний Гімн.
ParlaMint-UA_2021-08-24-m0.u2.p4.sent4	Вони пов’язані статтями Конституції України і пов’язані на рівні національної підсвідомості.
ParlaMint-UA_2021-08-24-m0.u2.p4.sent5	Гімн України – це наша душа, мудрість наступним поколінням.
ParlaMint-UA_2021-08-24-m0.u2.p4.sent6	Ми думали, що запанували у своїй сторонці та сім.
ParlaMint-UA_2021-08-24-m0.u2.p4.sent7	сьомий рік поспіль ми кладемо душу і тіло за нашу свободу.
ParlaMint-UA_2021-08-24-m0.u2.p4.sent8	Сім років поспіль ми це робимо.
ParlaMint-UA_2021-08-24-m0.u2.p4.sent9	Бо забули, що далеко не всі вороженьки як роса на сонці, але ми не забули, якого ми роду, а отже нам точно усміхнеться доля.
ParlaMint-UA_2021-08-24-m0.u2.p5.sent1	А наша доля, наша доля – це наш герб, вона закарбована тисячу років тому на тризубі Великого Київського князя Володимира, що є і сучасним Гербом України.
ParlaMint-UA_2021-08-24-m0.u2.p5.sent2	Це простий шифр з чотирьох букв.
ParlaMint-UA_2021-08-24-m0.u2.p5.sent3	Хтось його, напевно, не бачив, але хтось точно знає це – це воля.
ParlaMint-UA_2021-08-24-m0.u2.p5.sent4	Воля!
ParlaMint-UA_2021-08-24-m0.u2.p5.sent5	Бо наша доля – бути вільними!
ParlaMint-UA_2021-08-24-m0.u2.p5.sent6	А наша воля – це наш український прапор, і це точно знають Краматорськ, Маріуполь, Слов’янськ, Лисичанськ та ще десятки звільнених від окупантів міст та сіл Донбасу.
ParlaMint-UA_2021-08-24-m0.u2.p6.sent1	В інших містах, в інших містечках також буде воля.
ParlaMint-UA_2021-08-24-m0.u2.p6.sent2	Воля буде і в Криму, бо це – наша доля, доля незалежної України.
ParlaMint-UA_2021-08-24-m0.u2.p7.sent1	Я знаю, що сьогодні у вас буде позачергове засідання, і ви будете розглядати питання великого Державного Герба.
ParlaMint-UA_2021-08-24-m0.u2.p7.sent2	Його мав сьогодні представляти перший Президент України Леонід Макарович Кравчук.
ParlaMint-UA_2021-08-24-m0.u2.p7.sent3	Я хочу, щоб ми зараз його підтримали, це дуже важливо, підтримали першого Президента України.
ParlaMint-UA_2021-08-24-m0.u2.p7.sent4	Це його ідея, його мрія.
ParlaMint-UA_2021-08-24-m0.u2.p7.sent5	Я гадаю, що він заслуговує на таку підтримку, на ваші оплески.
ParlaMint-UA_2021-08-24-m0.u2.p7.sent6	Нехай буде здоровим.
ParlaMint-UA_2021-08-24-m0.u2.p8.sent1	А така держава як Україна, точно заслуговує на ще один символ.
ParlaMint-UA_2021-08-24-m0.u2.p9.sent1	Дуже дякую.
ParlaMint-UA_2021-08-24-m0.u2.p9.sent2	Вітаю ще раз!
ParlaMint-UA_2021-08-24-m0.u2.p10.sent1	Слава Україні!
ParlaMint-UA_2021-08-24-m0.u2.p10.sent2	Дякую.
ParlaMint-UA_2021-08-24-m0.u3.p1.sent1	До слова запрошується Голова Верховної Ради України Дмитро Олександрович Разумков.
ParlaMint-UA_2021-08-24-m0.u4.p1.sent1	Шановний пане Президенте, шановні депутати першого скликання!
ParlaMint-UA_2021-08-24-m0.u4.p1.sent2	Дякую вам і від себе, і від колег за все те, що було зроблено, щоб ми сьогодні могли святкувати, святкувати 30 років незалежності.
ParlaMint-UA_2021-08-24-m0.u4.p2.sent1	Шановні гості, шановні колеги!
ParlaMint-UA_2021-08-24-m0.u4.p2.sent2	Тридцять років тому в залі Верховної Ради був ухвалений Акт проголошення незалежності нашої держави.
ParlaMint-UA_2021-08-24-m0.u4.p2.sent3	Не в перший і не в останній раз український парламент продемонстрував, що у часи найбільших перетворень та випробувань він завжди з українським народом, завжди підтримує український народ та рухається з ним разом.
ParlaMint-UA_2021-08-24-m0.u4.p2.sent4	Цей Акт втілив прагнення мільйонів українців, які жили на своїй землі, але не мали власної держави.
ParlaMint-UA_2021-08-24-m0.u4.p3.sent1	Через сотні років випробувань, війн, боротьби за право існувати ми пронесли мрію про власну державу.
ParlaMint-UA_2021-08-24-m0.u4.p3.sent2	Вона ніколи не згасала та не зникала, завжди знаходились ті, хто несли її по шляху нашої спільної історії.
ParlaMint-UA_2021-08-24-m0.u4.p3.sent3	Нас намагалися перетворити на безправну територію.
ParlaMint-UA_2021-08-24-m0.u4.p3.sent4	Нам намагалися довести, що нас не існує як народу і нації, що ми – лише якась маленька частина чогось великого і просто маємо з цим скоритися та змиритися.
ParlaMint-UA_2021-08-24-m0.u4.p3.sent5	Ми не підкорилися і не змирилися, зрештою 24 серпня 1991 року історія розпорядилася по-своєму.
ParlaMint-UA_2021-08-24-m0.u4.p3.sent6	Україна є незалежна і єдина.
ParlaMint-UA_2021-08-24-m0.u4.p4.sent1	І сьогодні 30 років потому, попри неодноразові намагання зруйнувати та стерти нашу країну.
ParlaMint-UA_2021-08-24-m0.u4.p4.sent2	Ми можемо говорити, що український народ довів не лише своє право на існування і незалежність, але й спроможність захистити її та зберегти.
ParlaMint-UA_2021-08-24-m0.u4.p5.sent1	Лише той, хто погано знає нашу історію, може говорити, що незалежність нам впала немов з неба, що вона дісталася нам майже безкоштовно.
ParlaMint-UA_2021-08-24-m0.u4.p5.sent2	Це не так.
ParlaMint-UA_2021-08-24-m0.u4.p5.sent3	Незалежність завжди коштує дорого як в житті будь-якої людини, так і в житті родини, а тим більше – в житті держави.
ParlaMint-UA_2021-08-24-m0.u4.p5.sent4	Дуже високу ціну сплачували наші предки за свободу.
ParlaMint-UA_2021-08-24-m0.u4.p5.sent5	Таку саму високу ціну сьогодні продовжують сплачувати наші сучасники, віддаючи найцінніше, що є у кожної людини, – власне життя.
ParlaMint-UA_2021-08-24-m0.u4.p6.sent1	Справа в тому, що незалежність – це не те, що можна отримати у спадок або в якості подарунка і залишити собі назавжди.
ParlaMint-UA_2021-08-24-m0.u4.p6.sent2	Незалежність не можна купити в супермаркеті або на фондовому ринку.
ParlaMint-UA_2021-08-24-m0.u4.p6.sent3	Незалежність – це найвища привілея народу, право належати самому собі і будувати майбутнє своєї країни за власними принципами і баченнями.
ParlaMint-UA_2021-08-24-m0.u4.p6.sent4	Саме тому незалежність – це те, що ми маємо ретельно підтримувати, розвивати та зміцнювати кожний день кожною нашою дією, кожним кроком на шляху до майбутнього.
ParlaMint-UA_2021-08-24-m0.u4.p7.sent1	Ми з перших днів будували свою незалежну державу на декількох непорушних принципах.
ParlaMint-UA_2021-08-24-m0.u4.p7.sent2	Незалежність для нас – це свобода.
ParlaMint-UA_2021-08-24-m0.u4.p7.sent3	В Україні ніколи не приживалися і не приживуться соціальні і політичні порядки самодурства авторитарного або диктаторського типу.
ParlaMint-UA_2021-08-24-m0.u4.p7.sent4	Особиста на економічна свобода людини – це те, що ми цінуємо найбільше, це те, що закарбовано в нашій свідомості, ще починаючи з часів козацтва та вільних міст з Магдебурзьким правом.
ParlaMint-UA_2021-08-24-m0.u4.p7.sent5	І держава в нашому розумінні існує саме для того, щоб захищати і зміцнювати права людей.
ParlaMint-UA_2021-08-24-m0.u4.p7.sent6	Це те, чого ніяк не можуть зрозуміти наші вороги.
ParlaMint-UA_2021-08-24-m0.u4.p7.sent7	Ми відрізняємось від них тим, що для нас головними є базиси демократії, верховенства права, принципів рівності та повага до свобод людини, без поділу на національності, релігії, колір шкіри або соціальний статус.
ParlaMint-UA_2021-08-24-m0.u4.p8.sent1	Незалежність для нас – це єдність.
ParlaMint-UA_2021-08-24-m0.u4.p8.sent2	Ми сформувалися як унітарна держава, єдина і неподільна в своїй території.
ParlaMint-UA_2021-08-24-m0.u4.p8.sent3	Ми проводимо послідовну політику децентралізації, ми поважаємо специфіку і унікальність кожного регіону, ми дбаємо про розвиток десятків національних культур, які існують на теренах нашої держави.
ParlaMint-UA_2021-08-24-m0.u4.p8.sent4	Але держава у нас одна на всіх.
ParlaMint-UA_2021-08-24-m0.u4.p8.sent5	Держава, яка покликана захищати різноманіття країни і одночасно охороняти та зміцнювати її цілісність.
ParlaMint-UA_2021-08-24-m0.u4.p9.sent1	Саме тому ми ніколи не визнаємо окупацію Криму і так звані псевдодержавні утворення на сході нашої держави.
ParlaMint-UA_2021-08-24-m0.u4.p10.sent1	І будемо відстоювати свою територіальну цілісність, навіть якщо нам доведеться це робити сам на сам.
ParlaMint-UA_2021-08-24-m0.u4.p11.sent1	Я впевнений, з цих стін, де народився Акт проголошення незалежності України, ніколи не вийде документ, який буде порушувати територіальну цілісність або здавати національні інтереси.
ParlaMint-UA_2021-08-24-m0.u4.p12.sent1	Бо територіальна цілісність, унітарна форма держави, непорушність кордонів, це все ті базиси, які були закладені вами 30 років тому, коли створювалась незалежна Україна.
ParlaMint-UA_2021-08-24-m0.u4.p13.sent1	Незалежність для нас – це демократія.
ParlaMint-UA_2021-08-24-m0.u4.p13.sent2	І я зараз не говорю про чесні, вільні вибори.
ParlaMint-UA_2021-08-24-m0.u4.p13.sent3	Я зараз не говорю про вибір українського народу щодо руху в бік Європи, який є цивілізаційним вибором нашого суспільства.
ParlaMint-UA_2021-08-24-m0.u4.p13.sent4	Я зараз говорю про буквальний переклад слова демократія, тобто про право народу.
ParlaMint-UA_2021-08-24-m0.u4.p14.sent1	Це означає, що саме український народ в кінцевому підсумку буде визначати, куди і як повинна рухатись країна.
ParlaMint-UA_2021-08-24-m0.u4.p14.sent2	Український народ доводив це неодноразово, нагадував політикам і можновладцям, що 5 стаття Конституції – це не просто текст на папері, а це Закон, який буде виконуватись завжди, в незалежності від того, хоче цього влада або іноді не дуже.
ParlaMint-UA_2021-08-24-m0.u4.p15.sent1	Так було, так є і так має бути.
ParlaMint-UA_2021-08-24-m0.u4.p15.sent2	Я не втомлююсь повторювати, що закон повинен бути один для всіх і в стінах Верховної Ради України, і поза її межами, і в цій залі, і на вулицях наших міст.
ParlaMint-UA_2021-08-24-m0.u4.p15.sent3	Давайте працювати так, щоб українському народу вкотре не довелося нам з вами нагадувати про цю прописну істину.
ParlaMint-UA_2021-08-24-m0.u4.p16.sent1	За 30 років Україна багато чого побачила.
ParlaMint-UA_2021-08-24-m0.u4.p16.sent2	В світі, напевно, не знайдеться такої кількості держав, або небагато знайдеться держав, які пройшли випробування такої сили та таких масштабів у перші 3 десятиріччя своєї незалежності.
ParlaMint-UA_2021-08-24-m0.u4.p17.sent1	Проте є загальне правило, яке діяло по відношенню до будь-яких подій в нашій історії.
ParlaMint-UA_2021-08-24-m0.u4.p17.sent2	Україна просувалася вперед, коли політики і громада дотримувались принципів, що лежать в основі, в базисах нашої держави.
ParlaMint-UA_2021-08-24-m0.u4.p17.sent3	І навпаки, коли вони відходили від цих принципів, країна втрачала та слабшала.
ParlaMint-UA_2021-08-24-m0.u4.p17.sent4	Ми пам’ятаємо ті моменти нашої історії, коли політики забували про свободу і гідність.
ParlaMint-UA_2021-08-24-m0.u4.p17.sent5	Пам’ятаємо, коли вони нехтували територіальною цілісністю задля досягнення своїх політичних цілей, коли вони ладні були нацькувати один на одного людей з різних регіонів лише для того, щоб зміцнити так зване електоральне ядро.
ParlaMint-UA_2021-08-24-m0.u4.p17.sent6	Пам’ятаю моменти, коли забували про владу народу, використовуючи ганебні принципи, відходячи від найменших правил моралі, і це призводило до катастрофічних наслідків.
ParlaMint-UA_2021-08-24-m0.u4.p17.sent7	Ми пам’ятаємо і про те, коли влада забувала, чий мандат в них на руках і для кого вона повинна працювати.
ParlaMint-UA_2021-08-24-m0.u4.p17.sent8	І влада повинна це завжди знати, а не так, як було вже в історії нашої держави, коли мандат народу використовували для власного збагачення.
ParlaMint-UA_2021-08-24-m0.u4.p18.sent1	Але разом з тим ми пам’ятаємо і про живий ланцюг соборності, і про ухвалення Декларації про державний суверенітет, і прийняття Акта проголошення незалежності і народження Конституції України.
ParlaMint-UA_2021-08-24-m0.u4.p18.sent2	Пам’ятаємо про воїнів Збройних Сил України, про волонтерів, про добровольців, які з перших днів стали на захист нашої держави на початку війни.
ParlaMint-UA_2021-08-24-m0.u4.p18.sent3	Пам’ятаємо про перемоги на Євробаченні, про вихід нашої збірної до чвертьфіналів чемпіонату світу та чемпіонату Європи.
ParlaMint-UA_2021-08-24-m0.u4.p18.sent4	І, звісно, пам’ятаємо про нещодавні наші перемоги на Олімпійських іграх.
ParlaMint-UA_2021-08-24-m0.u4.p18.sent5	Пам’ятаємо і про ті закони, які конституційною більшістю ухвалювались в цьому залі, здебільшого останній час вони були спрямовані для подолання пандемії і зменшення негативних наслідків для людей як в біологічному, так і в економічному плані.
ParlaMint-UA_2021-08-24-m0.u4.p19.sent1	Україна просувалася вперед лише тоді, коли і громадяни, і влада, безумовно, цінували свободу людини, діяли як єдине ціле незалежно від місця народження та політичних бачень.
ParlaMint-UA_2021-08-24-m0.u4.p19.sent2	І саме це давало можливість просуватись країні вперед, досягати успіхів та перемог.
ParlaMint-UA_2021-08-24-m0.u4.p19.sent3	Це, на мою думку, є головним уроком історії нашої незалежності, уроком для влади, для суспільства, для кожного нас з вами.
ParlaMint-UA_2021-08-24-m0.u4.p19.sent4	Уроком, який ми повинні добре вивчити та запам’ятати, запам’ятати напам’ять.
ParlaMint-UA_2021-08-24-m0.u4.p19.sent5	А далі діяти так, щоб країна рухалась вперед, нарощуючи добробут своїх громадян, зміцнюючи державні інституції, вагу та значення у світі.
ParlaMint-UA_2021-08-24-m0.u4.p20.sent1	Нам вже 30 років.
ParlaMint-UA_2021-08-24-m0.u4.p20.sent2	Люди, які народилися.
ParlaMint-UA_2021-08-24-m0.u4.p20.sent3	Діти, які народилися в День незалежності, в рік незалежності, сьогодні достатньо дорослі люди.
ParlaMint-UA_2021-08-24-m0.u4.p20.sent4	Вони здебільшого мають родини, мають роботу, освіту, мають якийсь життєвий досвід.
ParlaMint-UA_2021-08-24-m0.u4.p20.sent5	Так само і країна.
ParlaMint-UA_2021-08-24-m0.u4.p20.sent6	Вона, мабуть, вже позбавилась дитячої наївності, пройшла через великі випробування.
ParlaMint-UA_2021-08-24-m0.u4.p20.sent7	Чомусь навчилася на власних помилках та отримала досвід, іноді дуже гіркий.
ParlaMint-UA_2021-08-24-m0.u4.p21.sent1	Але нам лише 30 років.
ParlaMint-UA_2021-08-24-m0.u4.p21.sent2	Тому у нас багато чого попереду.
ParlaMint-UA_2021-08-24-m0.u4.p21.sent3	І саме від нас з вами залежить, як швидко ми будемо розвиватися.
ParlaMint-UA_2021-08-24-m0.u4.p21.sent4	Ми вже не діти.
ParlaMint-UA_2021-08-24-m0.u4.p21.sent5	Але ми молода країна і молода нація, яка будує власне майбутнє не без помилок та розчарувань, але з чіткою метою залишитись в цьому світі такими, якими ми і якими ми хочемо бути.
ParlaMint-UA_2021-08-24-m0.u4.p22.sent1	Ліна Костенко колись написала: "А ви думали, що Україна так просто.
ParlaMint-UA_2021-08-24-m0.u4.p22.sent2	Україна – це супер.
ParlaMint-UA_2021-08-24-m0.u4.p22.sent3	Україна – це ексклюзив.
ParlaMint-UA_2021-08-24-m0.u4.p22.sent4	По ній пройшли всі катки історії.
ParlaMint-UA_2021-08-24-m0.u4.p22.sent5	На ній відпрацьовані всі види випробувань.
ParlaMint-UA_2021-08-24-m0.u4.p22.sent6	Вона загартована найвищим гартом.
ParlaMint-UA_2021-08-24-m0.u4.p22.sent7	В умовах сучасного світу їй немає ціни".
ParlaMint-UA_2021-08-24-m0.u4.p23.sent1	В цьому вислові є велика, але, на жаль, гірка правда.
ParlaMint-UA_2021-08-24-m0.u4.p23.sent2	Але хочеться побажати країні в день її народження поменше випробувань і проблем, яких на нашу долю випало і так чимало, і більше моментів єднання нації як в цей день, 30 років тому.
ParlaMint-UA_2021-08-24-m0.u4.p23.sent3	З днем народження, країно!
ParlaMint-UA_2021-08-24-m0.u4.p23.sent4	З Днем незалежності!
ParlaMint-UA_2021-08-24-m0.u4.p23.sent5	Слава Україні!
ParlaMint-UA_2021-08-24-m0.u5.p1.sent1	Шановні колеги, до слова запрошується народний депутат України першого скликання, дипломат, Надзвичайний і Повноважений посол України Володимир Петрович Крижанівський.
ParlaMint-UA_2021-08-24-m0.u6.p1.sent1	Пане Президенте, пане Голово, пані і панове, я був один з тих, хто 15 травня 1990 року прийшли під склепіння цього залу після перших майже демократичних виборів.
ParlaMint-UA_2021-08-24-m0.u6.p1.sent2	Я не був бранцем таборів, я не був компартійним босом, більше того, я не був членом партії, я був просто інженером-будівельником, але я був одним з тих, хто відгукнулись на заклик "Якщо не ми, то хто?".
ParlaMint-UA_2021-08-24-m0.u6.p1.sent3	Про нас, мабуть, Шевченко сказав: "Ми просто йшли, у нас немає зерна неправди за собою".
ParlaMint-UA_2021-08-24-m0.u6.p2.sent1	Дехто говорить, що ми є батьками-засновниками цієї держави.
ParlaMint-UA_2021-08-24-m0.u6.p2.sent2	Це не зовсім так.
ParlaMint-UA_2021-08-24-m0.u6.p2.sent3	Це почалося ще за великих князів київських, це почалося від Данила Галицького, від Любарта Гедиміновича, від Богдана Хмельницького, це почалося від IV Універсалу, який проголосив Українську Республіку.
ParlaMint-UA_2021-08-24-m0.u6.p3.sent1	Шановний пане Президенте, я думаю, ви будете засмучені і ваші гості також, що жодного з тих, хто проголосував 24 серпня не буде на прийнятті на честь річниці.
ParlaMint-UA_2021-08-24-m0.u6.p3.sent2	Але, я думаю.
ParlaMint-UA_2021-08-24-m0.u6.p3.sent3	Почекайте.
ParlaMint-UA_2021-08-24-m0.u6.p3.sent4	я думаю, що це хлопці і дівчата з вашого офісу вирішили послугуватися приказкою моєї мами "і без Гриця вода освятиться".
ParlaMint-UA_2021-08-24-m0.u6.p3.sent5	Я думаю, що це останній раз, коли вони щось роблять не порадившись з вами.
ParlaMint-UA_2021-08-24-m0.u6.p4.sent1	Я хочу сказати, що дехто говорить, що незалежність впала нам з неба.
ParlaMint-UA_2021-08-24-m0.u6.p4.sent2	Оце вже зовсім не так.
ParlaMint-UA_2021-08-24-m0.u6.p4.sent3	Коли ми чуємо заклик "Слава Україні" ми завжди відгукуємося "Героям Слава!", але це слава тим, хто спонукав нас проголосувати 24 серпня.
ParlaMint-UA_2021-08-24-m0.u6.p4.sent4	Це слава козакам і селянам часів Хмельницького і Виговського.
ParlaMint-UA_2021-08-24-m0.u6.p4.sent5	Це слава Миколі Кибальчичу, це слава Івану Мазепі, це слава Пилипу Орлику, це слава генералу-хорунжию армії УНР Маркові Безручку, який в 20-му році рятував Варшаву.
ParlaMint-UA_2021-08-24-m0.u6.p4.sent6	Це слава моєму батьку, моїм братам, сестрі моїй, які разом з мільйонами людей боролись і збороли одне з двох страхіть того століття – нацизм.
ParlaMint-UA_2021-08-24-m0.u6.p4.sent7	Це слава тим молодим чоловікам і жінкам, які в лісах Західної України боролись і безвісти гинули за незалежність України, за тим, щоб збороти інше страхіття того століття – сталінський режим.
ParlaMint-UA_2021-08-24-m0.u6.p5.sent1	Тому тоді в 91-му році ми 370 комуністів, фантастична монобільшість, і 80 націонал-демократично орієнтованих депутатів змогли домовлятися, доходити до консенсусу.
ParlaMint-UA_2021-08-24-m0.u6.p5.sent2	Нам вдалося на 24 серпня 91-го року мати на 80 відсотків законодавство незалежної держави.
ParlaMint-UA_2021-08-24-m0.u6.p5.sent3	І тому ми проголосували разом з комуністами тоді 24 серпня за незалежну Україну.
ParlaMint-UA_2021-08-24-m0.u6.p5.sent4	Ми бачили різну Україну, вони бачили незалежну комуністичну, ми бачили незалежну демократичну, але незалежну, а не новий союзний договір.
ParlaMint-UA_2021-08-24-m0.u6.p6.sent1	Я хочу нагадати перші рядки нашої Конституції: "Верховна Рада України від імені Українського народу – людей рис всіх національностей".
ParlaMint-UA_2021-08-24-m0.u6.p6.sent2	Запам’ятаємо, ми всі український народ, народ окремішній від народу російського, з діда прадіда ми не бачили, не думали, що цар батюшка хороший, а бояри погані.
ParlaMint-UA_2021-08-24-m0.u6.p6.sent3	Ми, українці, вчора проголошували Гетьмана, а через три дні ми пам’ятали тільки перших чотири літери "геть".
ParlaMint-UA_2021-08-24-m0.u6.p6.sent4	Такий ми народ, зовсім не похожий на народ російський, нехай це пам’ятає оскаженілий пан агресор.
ParlaMint-UA_2021-08-24-m0.u6.p7.sent1	Пане Президенте, я з величезною повагою ставлюся до 73 відсотків, які віддали вам голоси під час цих виборів.
ParlaMint-UA_2021-08-24-m0.u6.p7.sent2	Вони плекали надію, що вам вдасться домовитися з цим паном з Кремля, я впевнений, що і ви думали, що це буде так, але не сталося як гадалося.
ParlaMint-UA_2021-08-24-m0.u6.p7.sent3	Вони у 1991 році відпустили нас без крові, тому що у них не було належної потуги, барель нафти коштував 10 доларів, зараз, озброєна до зубів, Росія марить побачити нас знову у своїх лабетах.
ParlaMint-UA_2021-08-24-m0.u6.p8.sent1	Тому, пане Президенте, будуємо міцну незбориму українську армію.
ParlaMint-UA_2021-08-24-m0.u6.p8.sent2	Продовжуємо далі реформи, будуємо справжню Україну, яка потрібна цим людям.
ParlaMint-UA_2021-08-24-m0.u6.p9.sent1	Тепер я б хотів звернутися до депутатів "Слуг народу".
ParlaMint-UA_2021-08-24-m0.u6.p10.sent1	Я дещо вас вчив у Трускавці азам парламентаризму, але я не сказав вам головного, велика англійка Тетчер сказала, говорила, якщо ви стаєте керівником, ви попадаєте в рабство до своїх підлеглих.
ParlaMint-UA_2021-08-24-m0.u6.p10.sent2	Тому пам’ятайте це не вивищуйтесь над ними, бо це завжди закінчується авторитаризмом та диктатурою, працюйте рабськи на благо цього народу.
ParlaMint-UA_2021-08-24-m0.u6.p11.sent1	Депутати з недемократичної опозиції, колись в 97-му році одним з ваших керівників я до ночі роз’яснював для чого нам потрібна ця незалежність.
ParlaMint-UA_2021-08-24-m0.u6.p11.sent2	Здається, він так не зрозумів це і до цього часу.
ParlaMint-UA_2021-08-24-m0.u6.p11.sent3	Можете бути і будьте в опозиції до влади, але не в опозиції до свого народу.
ParlaMint-UA_2021-08-24-m0.u6.p11.sent4	Демократи- опозиціонери, врешті-решт, не об’єднуйтеся в очікуванні розстрілу, обнімітеся брати мої, прошу вас, молю вас, благаю.
ParlaMint-UA_2021-08-24-m0.u6.p12.sent1	І останнє.
ParlaMint-UA_2021-08-24-m0.u6.p12.sent2	Я хочу звернутися до нашої молоді, вони виросли на щастя нам вільними людьми, тому голосуйте, йдіть у владу, будуйте нову кращу Україну.
ParlaMint-UA_2021-08-24-m0.u6.p13.sent1	Пам’ятайте, що головне для вас – не бути байдужими, інакше байдужою буде ваша доля.
ParlaMint-UA_2021-08-24-m0.u6.p13.sent2	Слава Україні!
ParlaMint-UA_2021-08-24-m0.u7.p1.sent1	Дякую, Володимир Петрович.
ParlaMint-UA_2021-08-24-m0.u7.p2.sent1	До слова запрошується народний депутат України дев’ятого скликання ровесниця незалежності нашої держави Коваль Ольга Володимирівна.
ParlaMint-UA_2021-08-24-m0.u8.p1.sent1	Дорогі українці, панове президенти, представники духовенства, представники дипломатичного корпусу, шановні гості урочистого засідання!
ParlaMint-UA_2021-08-24-m0.u8.p1.sent2	Для мене велика честь саме сьогодні мати слово як представнику молодого покоління політиків, що є ровесницею незалежності України, і я надзвичайно пишаюся цією можливістю.
ParlaMint-UA_2021-08-24-m0.u8.p2.sent1	Наше покоління не знає іншого будь-якого стану, аніж бути незалежними.
ParlaMint-UA_2021-08-24-m0.u8.p2.sent2	Зараз незалежність держави – це особиста свобода кожного з нас: свобода віри, свобода мислення і свобода наших дій.
ParlaMint-UA_2021-08-24-m0.u8.p2.sent3	Але відбиток історичних трагедій українського народу завжди впливатиме на кожного з нас, на наш вибір, наші можливості та наше майбутнє.
ParlaMint-UA_2021-08-24-m0.u8.p3.sent1	Я добре пам’ятаю, коли історія українського народу вперше увійшла в моє життя.
ParlaMint-UA_2021-08-24-m0.u8.p3.sent2	Тоді мені, маленькій п’ятирічній дівчинці бабуся розповіла про голодомор, і мені, маленькій дитині, зовсім не було зрозуміло, як це так, коли в хаті немає навіть крихти хліба, і тоді я вперше дізналася, що наш народ намагалися зламати, наш народ намагалися підкорити тоталітарному режиму, але ми незламні, коли йдеться про нашу свободу, ми ніколи не здавалися.
ParlaMint-UA_2021-08-24-m0.u8.p3.sent3	І навіть у найтяжчі хвилини ми всі знали, що ми переможемо.
ParlaMint-UA_2021-08-24-m0.u8.p3.sent4	Можливо за багато років, але зрештою так і сталося.
ParlaMint-UA_2021-08-24-m0.u8.p4.sent1	З цією вірою київські гімназисти боролися під Крутами.
ParlaMint-UA_2021-08-24-m0.u8.p4.sent2	Приречений радянським режимом Василь Стус писав "смертю обернуся до життя".
ParlaMint-UA_2021-08-24-m0.u8.p4.sent3	Вони, Небесна Сотня і тисячі українців за віру в наше майбутнє стали ангелами незалежності України.
ParlaMint-UA_2021-08-24-m0.u8.p4.sent4	Вони назавжди залишаться вартовими нашої свободи і нашої з вами совісті.
ParlaMint-UA_2021-08-24-m0.u8.p4.sent5	Незалежність нам не подарована.
ParlaMint-UA_2021-08-24-m0.u8.p4.sent6	Ми платили і досі платимо кожного дня та кожної хвилини.
ParlaMint-UA_2021-08-24-m0.u8.p4.sent7	Ми хочемо жити, але наші сусіди хочуть бачити нас мертвими.
ParlaMint-UA_2021-08-24-m0.u8.p4.sent8	Це лишає нам замало простору для компромісу.
ParlaMint-UA_2021-08-24-m0.u8.p4.sent9	Цими словами уродженка Києва Голда Меїр оцінювала зовсім інші геополітичні реалії, але мимоволі вона визначила напрям дій України у боротьбі з російською агресією.
ParlaMint-UA_2021-08-24-m0.u8.p4.sent10	Світ змінюється реактивно, формуючи все нові і нові виклики.
ParlaMint-UA_2021-08-24-m0.u8.p4.sent11	І аби перемагати, ми всі повинні бути не тільки президентами, ми повинні бути ще й олімпійцями, робити все швидше і краще за інших, як наш колега Олімпійський чемпіон Жан Беленюк.
ParlaMint-UA_2021-08-24-m0.u8.p5.sent1	Незалежність – це стан, яким потрібно жити, відчувати як невід’ємну частинку своєї душі.
ParlaMint-UA_2021-08-24-m0.u8.p5.sent2	Незалежність – це перш за все відповідальність.
ParlaMint-UA_2021-08-24-m0.u8.p5.sent3	Незалежність потрібно боронити і щоденно посилювати, щоб передати наступним поколінням заможну і сильну державу, в якій хочеться жити, в якій хочеться творити, вчитися, працювати, народжувати дітей, ось це наше завдання.
ParlaMint-UA_2021-08-24-m0.u8.p6.sent1	В цій залі присутні видатні українці, які проголошували нашу державність.
ParlaMint-UA_2021-08-24-m0.u8.p6.sent2	Я дякую кожному з вас!
ParlaMint-UA_2021-08-24-m0.u8.p6.sent3	Наша сила.
ParlaMint-UA_2021-08-24-m0.u8.p6.sent4	Наша сила у єдності різних поколінь, у балансі життєвої мудрості і юного максималізму.
ParlaMint-UA_2021-08-24-m0.u8.p6.sent5	Вперше в історії нашої країни до управління державою залучено таку кількість молоді, створено умови для чесної конкуренції молодих і уже досвідчених політиків.
ParlaMint-UA_2021-08-24-m0.u8.p7.sent1	Ми почали впливати на політичні процеси у нашій країні.
ParlaMint-UA_2021-08-24-m0.u8.p7.sent2	І саме ми, покоління 30-річних, пишаємося приналежністю до своєї нації і хочемо жити у своїй країні.
ParlaMint-UA_2021-08-24-m0.u8.p8.sent1	За ці роки всі ми виросли ціннісно, адже після кількох потужних революцій українці відчули силу змінювати хід історії, а отже змінювати і власне життя.
ParlaMint-UA_2021-08-24-m0.u8.p8.sent2	Суспільство завжди прагне змін, і зараз воно дало шанс молодому поколінню проявити себе.
ParlaMint-UA_2021-08-24-m0.u8.p8.sent3	Це велика честь, а ще більше – відповідальність.
ParlaMint-UA_2021-08-24-m0.u8.p9.sent1	Ми орієнтуємося на європейські цінності щодо прав людини, гарантій її розвитку і її свобод.
ParlaMint-UA_2021-08-24-m0.u8.p9.sent2	Наш виклик – це іти європейським курсом на заможну, захищену, безпечну країну.
ParlaMint-UA_2021-08-24-m0.u8.p9.sent3	Наша мета – це сильна, успішна країна, в якій живуть освічені, здорові, мудрі, чесні люди, де панує верховенство права.
ParlaMint-UA_2021-08-24-m0.u8.p9.sent4	І всі ми разом, я впевнена, збудуємо таку країну.
ParlaMint-UA_2021-08-24-m0.u8.p9.sent5	Наш успіх стане успіхом і перемогою нашої рідної держави, нашої рідної неньки-України.
ParlaMint-UA_2021-08-24-m0.u8.p10.sent1	Слава Україні!
ParlaMint-UA_2021-08-24-m0.u9.p1.sent1	Героям слава!
ParlaMint-UA_2021-08-24-m0.u9.p2.sent1	Дякую.
ParlaMint-UA_2021-08-24-m0.u9.p3.sent1	До слова запрошується генерал-майор Служби безпеки України з 2014 по 2020 рік, активна учасниця забезпечення безпеки держави у районі проведення АТО, ООС, міністр у справах ветеранів України Юлія Анатоліївна Лапутіна.
ParlaMint-UA_2021-08-24-m0.u9.p4.sent1	Шановні колеги, єдине прохання – дотримуватися регламенту.
ParlaMint-UA_2021-08-24-m0.u9.p4.sent2	Я розумію, що у нас урочисте засідання, але тим не менше.
ParlaMint-UA_2021-08-24-m0.u10.p1.sent1	Пане Голово!
ParlaMint-UA_2021-08-24-m0.u10.p1.sent2	Пане Президенте!
ParlaMint-UA_2021-08-24-m0.u10.p1.sent3	Шановні учасники та гості урочистого зібрання, з Днем незалежності України!
ParlaMint-UA_2021-08-24-m0.u10.p2.sent1	Століття мрій, століття боротьби, століття страждань, болю, безнадії, сподівань.
ParlaMint-UA_2021-08-24-m0.u10.p2.sent2	Але 1991 рік довів, що парламент, у якому були люди, які більшість своєї частини життя провели в умовах тоталітарного радянського режиму, приймають доленосні рішення і мрії сотень поколінь українців здійснюються.
ParlaMint-UA_2021-08-24-m0.u10.p3.sent1	Чому так сталося і чому таке можливо?
ParlaMint-UA_2021-08-24-m0.u10.p3.sent2	Тому що Україна у нас у всіх в серці, в крові, в душі на генетичному рівні, її не можна знищити.
ParlaMint-UA_2021-08-24-m0.u10.p3.sent3	І шана велика вам за це.
ParlaMint-UA_2021-08-24-m0.u10.p4.sent1	24 серпня 1991 року, це також день народження мого батька.
ParlaMint-UA_2021-08-24-m0.u10.p4.sent2	Я згадую цей день, коли ми з чорно-білого екрану телевізора побачили, що у нас народилася держава, і все родинне коло просто встало, і я таких емоцій не відчувала жодного разу до цього в житті.
ParlaMint-UA_2021-08-24-m0.u10.p4.sent3	Мій батько сказав: "Мене не буде, я знав, коли народитися, але Україна буде завжди".
ParlaMint-UA_2021-08-24-m0.u10.p5.sent1	На жаль, з 30-ти років вже 8-й рік у нас іде війна, розв’язана Росією-агресором, і ми вже маємо в сучасній історії України загиблих за незалежність.
ParlaMint-UA_2021-08-24-m0.u10.p6.sent1	Я пропоную вшанувати хвилиною мовчання всіх, хто поліг за незалежність, суверенітет і територіальну цілісність України.
ParlaMint-UA_2021-08-24-m0.u10.p7.sent1	Дякую, прошу сідати.
ParlaMint-UA_2021-08-24-m0.u10.p8.sent1	Я пам’ятаю ці дні в 2014 році.
ParlaMint-UA_2021-08-24-m0.u10.p8.sent2	На капоті моєї бойової машини майорів український прапор по дорозі ми зустрічали таких самих військових, які сиділи на беемпешках, танках, БТР, і на них також у них майорів український прапор.
ParlaMint-UA_2021-08-24-m0.u10.p8.sent3	Ми під’їжджали до блокпостів, віддавали хлопцям все, що у нас було, а місцеве населення приносило нам яблука, каву, чай.
ParlaMint-UA_2021-08-24-m0.u10.p9.sent1	Це було таке, це не про їжу і не про продукти – це про єднання.
ParlaMint-UA_2021-08-24-m0.u10.p9.sent2	І тоді ми були єдними, не дивлячись на те, що ще не було такого у нас сталого управління у військах, тому що ми знаємо, що відбувалося.
ParlaMint-UA_2021-08-24-m0.u10.p9.sent3	Роки здійснювалося так, щоб наша армія була знищена, але можна знищити військову техніку, можна її розпродати, але неможливо знищити дух воїна, який живе в кожному з українців.
ParlaMint-UA_2021-08-24-m0.u10.p10.sent1	Волонтери, добровольці, військові зробили подвиг реальний, вони звільнили значну частину нашої Донеччини і Луганщини.
ParlaMint-UA_2021-08-24-m0.u10.p10.sent2	І я сподіваюся на нашу перемогу.
ParlaMint-UA_2021-08-24-m0.u10.p11.sent1	Якими ми стали за ці роки?
ParlaMint-UA_2021-08-24-m0.u10.p11.sent2	Ми стали міцнішими, наша армія стала все одно сильнішою.
ParlaMint-UA_2021-08-24-m0.u10.p11.sent3	У нас рівно служать дівчата і чоловіки.
ParlaMint-UA_2021-08-24-m0.u10.p11.sent4	І це насправді не просто слова, це про національну безпеку України.
ParlaMint-UA_2021-08-24-m0.u10.p11.sent5	Тому що, отримуючи рівні можливості до служби, вони отримують рівні можливості до забезпечення безпеки країни.
ParlaMint-UA_2021-08-24-m0.u10.p12.sent1	Я сподіваюся на нашу перемогу, я сподіваюся, що наступні 30 років будуть роками успішної незалежної суверенної України.
ParlaMint-UA_2021-08-24-m0.u10.p12.sent2	Слава Україні!
ParlaMint-UA_2021-08-24-m0.u11.p1.sent1	Героям Слава!
ParlaMint-UA_2021-08-24-m0.u11.p2.sent1	До слова запрошується інтерн Програми стажування молоді в Апараті Верховної Ради України, магістр Національної академії прокуратури, Національної академії державного управління при Президентові України Олена Сергіївна Чорна.
ParlaMint-UA_2021-08-24-m0.u12.p1.sent1	Високоповажний пане Президента, шановний пане Голово Верховної Ради України, народні депутати всіх скликань, члени уряду, судді, представники дипломатичного корпусу, високодостойні владики!
ParlaMint-UA_2021-08-24-m0.u12.p1.sent2	Дорогі українці, люба моя Україно!
ParlaMint-UA_2021-08-24-m0.u12.p2.sent1	Сьогодні ми святкуємо річницю відновлення твоєї незалежності, їй вже 30, майже як мені.
ParlaMint-UA_2021-08-24-m0.u12.p2.sent2	І всі ці роки є ті, хто досі ставить під сумнів твою незалежність, мовляв, тебе вічно повчають іноземні друзі і недруги, твоє рішення залежить від персоналій і чергових запозичень та й мені кажуть, що я залежна від думки свого оточення, перспектив в кар’єрі і навіть свого мінливого дівчачого настрою.
ParlaMint-UA_2021-08-24-m0.u12.p2.sent3	Ми не зважаємо, бо знаємо правду.
ParlaMint-UA_2021-08-24-m0.u12.p2.sent4	Три десятиліття – це солідний відтинок часу.
ParlaMint-UA_2021-08-24-m0.u12.p3.sent1	Знаю, така значуща річниця багатьох з нас спонукала підбити підсумки прожитих років.
ParlaMint-UA_2021-08-24-m0.u12.p3.sent2	І перед нашими очима знову пролетів калейдоскоп подій, що становить особливий предмет гордості.
ParlaMint-UA_2021-08-24-m0.u12.p3.sent3	Та змушена визнати, чимало спогадів гірчать нам дужче за полинь, бо незалежність – це не про ситий шлунок чи товстий гаманець, це про право бути собою, плекати свою ідентичність, стояти на варті прав і свобод свого народу, це відповідальність за власне життя і долю прийдешніх поколінь, це можливість не бути попихачем у чужого пана, слухняним виконавцем його волі, скривдженим блукачем без роду та племені.
ParlaMint-UA_2021-08-24-m0.u12.p4.sent1	Усвідомлення незалежності не обмежується майорінням синьо-жовтих знамен, пишними промовами і велелюдними концертами.
ParlaMint-UA_2021-08-24-m0.u12.p4.sent2	Це накладає низку обов’язків, які українська держава має навчитись належно виконувати, казати тверде "так" і безапеляційне "ні", коли мова йде про національні інтереси будь-кому і за будь-яких обставин.
ParlaMint-UA_2021-08-24-m0.u12.p4.sent3	Дивитись на питання мови та історії лише під українською оптикою, стратегічно мислити і складати довгострокові плани розвитку не для того, аби вони лежали на полицях.
ParlaMint-UA_2021-08-24-m0.u12.p4.sent4	Засвоїти, що лише той, хто невідпорно захищається, може розраховувати на перемогу.
ParlaMint-UA_2021-08-24-m0.u12.p5.sent1	Рідна моя країна, сильна і незалежна, ми знаємо правду, і вона полягає в тому, що ми залежні в любові один до одного і тільки разом ми по-справжньому вільні.
ParlaMint-UA_2021-08-24-m0.u12.p5.sent2	Я хочу, щоб ти знала, я пишаюсь тобою і готова повсякчас захищати твої інтереси, бо це майбутнє українського народу, моє майбутнє.
ParlaMint-UA_2021-08-24-m0.u12.p6.sent1	Голова йде обертом від обсягу роботи, який на нас чекає попереду.
ParlaMint-UA_2021-08-24-m0.u12.p6.sent2	Але я переконана, що успіху досягають сміливці і стратеги.
ParlaMint-UA_2021-08-24-m0.u12.p6.sent3	І нам найбільше пасує один з рядків роману Ліни Костенко: "Ми воїни.
ParlaMint-UA_2021-08-24-m0.u12.p6.sent4	Не ледарі.
ParlaMint-UA_2021-08-24-m0.u12.p6.sent5	Не лежні.
ParlaMint-UA_2021-08-24-m0.u12.p6.sent6	І наше діло праведне й святе.
ParlaMint-UA_2021-08-24-m0.u12.p6.sent7	Бо хто за що, а ми за незалежність.
ParlaMint-UA_2021-08-24-m0.u12.p6.sent8	Отож нам так і важко через те".
ParlaMint-UA_2021-08-24-m0.u12.p7.sent1	Щиро дякую.
ParlaMint-UA_2021-08-24-m0.u12.p7.sent2	Слава Україні!
ParlaMint-UA_2021-08-24-m0.u13.p1.sent1	Героям слава!
ParlaMint-UA_2021-08-24-m0.u13.p2.sent1	До слова запрошується народний депутат України, кандидат історичних наук, заступниця Голови Верховної Ради України Олена Костянтинівна Кондратюк.
ParlaMint-UA_2021-08-24-m0.u14.p1.sent1	Шановний пане Президенте, пани президенти!
ParlaMint-UA_2021-08-24-m0.u14.p1.sent2	Пане Голово Верховної Ради, святіші отці!
ParlaMint-UA_2021-08-24-m0.u14.p1.sent3	Представники дипломатичних місій, почесні гості, шановне товариство!
ParlaMint-UA_2021-08-24-m0.u14.p1.sent4	Розумію, що я виступаю сьогодні на цьому урочистому і історичному вже засіданні останньою.
ParlaMint-UA_2021-08-24-m0.u14.p1.sent5	Тому насамперед хочу поділитися почутим і побаченим, своїми відчуттями, відчуттями гордості і надії.
ParlaMint-UA_2021-08-24-m0.u14.p1.sent6	Гордості за те, що ми змогли об’єднати у цій сесійній залі, у залі Верховної Ради України, батьків-засновників сучасної незалежності, з молодим поколінням – з дітьми, з прекрасними дітьми, які занесли сюди Прапор незалежності.
ParlaMint-UA_2021-08-24-m0.u14.p1.sent7	З тими, хто народився вже, дійсно, в суверенній Україні, і на яких ми покладаємо славу нашої Батьківщини у майбутньому.
ParlaMint-UA_2021-08-24-m0.u14.p2.sent1	Ми, дійсно, з вами є свідками унікального моменту.
ParlaMint-UA_2021-08-24-m0.u14.p2.sent2	Повторю ще раз за моїми попередніми виступаючими, що 30 років тому саме тут, у залі Верховної Ради України, проголошувалась незалежність.
ParlaMint-UA_2021-08-24-m0.u14.p2.sent3	Тут приймалась Конституція і затверджені головні державні символи нашої країни – Прапор, тризуб і Гімн.
ParlaMint-UA_2021-08-24-m0.u14.p2.sent4	Я знаю, що саме у цій залі конституційної проєвропейської більшості українські депутати проголосують вступ України до Європейського Союзу і до НАТО, бо ми, українці, великий європейський народ, ми, українці, надто дорого заплатили за свою незалежність, і ми, українці, зробимо все, щоб повернути вкрадені ворогом землі з тим, щоб примножити щастя і велич українського народу.
ParlaMint-UA_2021-08-24-m0.u14.p3.sent1	Повторюючи за Оленою Телігою видатною українською поетесою, розстріляною в Бабиному Яру під час німецької окупації Києва, я вірю, що міцні держави стоять на внутрішній єдності та силі народу.
ParlaMint-UA_2021-08-24-m0.u14.p4.sent1	В ім’я пам’яті мільйонів українців, які поклали свої голови в боротьбі за омріяну українську державу ми маємо подбати про нашу єдність, нашу відповідальність та нашу чесність, чесність перед самим собою і перед людьми і не відкладати на завтра рішення, які вже сьогодні можуть мати і мають зробити життя громадян нашої країни краще.
ParlaMint-UA_2021-08-24-m0.u14.p5.sent1	Розбудовуючи нашу країну, ми маємо дивитись вперед, до мрії і до завтрашнього дня, ми маємо підтримувати один одного і припинити дивитись назад, вишукуючи образи роз’єднання.
ParlaMint-UA_2021-08-24-m0.u14.p5.sent2	Саме до єдності навколо спільних цінностей я закликаю об’єднуватися сьогодні нам всім - рівність прав і можливостей чоловіків і жінок, свобода слова, демократія, народовладдя і парламентаризм.
ParlaMint-UA_2021-08-24-m0.u14.p5.sent3	Українці з молоком матері отримують гідність, силу і жагу до волі, до свободи і до справедливості.
ParlaMint-UA_2021-08-24-m0.u14.p5.sent4	Саме тому ми маємо подбати, щоб права і свободи кожної людини, рівні можливості для самореалізації і кожного, і кожної стали такими ж символами нашої держави як наш Прапор, наш Гімн і наш Герб.
ParlaMint-UA_2021-08-24-m0.u14.p6.sent1	Я вірю, що ми будуємо країну, де статус державної мови не піддається сумніву, а влада має подавати приклад поваги до української мови.
ParlaMint-UA_2021-08-24-m0.u14.p6.sent2	Бо без власної мови і сучасної культури неможливо побудувати сильну і самодостатню державу.
ParlaMint-UA_2021-08-24-m0.u14.p7.sent1	Наша гордість – наша сильна, безстрашна армія, яка захистить Україну і показує приклад справжнього героїзму.
ParlaMint-UA_2021-08-24-m0.u14.p7.sent2	Це добровольці і волонтери, професійні військові чоловіки і жінки, безвусі юнаки і міцні чоловіки, які вже тримали на руках внуків перед тим, як зі зброєю в руках зупинити загарбників.
ParlaMint-UA_2021-08-24-m0.u14.p7.sent3	Наша армія стала основою незалежності, а нашою міццю повинна стати економіка.
ParlaMint-UA_2021-08-24-m0.u14.p7.sent4	Бо сучасне і успішне суспільство вже не будується лише за кордонами.
ParlaMint-UA_2021-08-24-m0.u14.p7.sent5	Боротьба іде за людей, за їх розум і свідомість, за таланти, за сенси, за смисли і міцні спільноти.
ParlaMint-UA_2021-08-24-m0.u14.p7.sent6	А тому ми маємо приймати закони в інтересах українців.
ParlaMint-UA_2021-08-24-m0.u14.p7.sent7	Ми маємо, нарешті, дозволити нашим талантам розвиватись в Україні.
ParlaMint-UA_2021-08-24-m0.u14.p7.sent8	І дійсно, серед нас є Жан Беленюк – олімпійський чемпіон.
ParlaMint-UA_2021-08-24-m0.u14.p7.sent9	І це приклад для натхнення.
ParlaMint-UA_2021-08-24-m0.u14.p7.sent10	Так само є серед нас Яна Зінкевич, Сергій Соболєв, Іван Заєць, Дмитро Павличко, Юлія Лапутіна, Роман Костенко, Андрій Шараськін, Мустафа Джемілєв.
ParlaMint-UA_2021-08-24-m0.u14.p7.sent11	І ми гідні найбільших перемог.
ParlaMint-UA_2021-08-24-m0.u14.p8.sent1	Огидна річ – наша терплячість, наша звичка відмовити і відмовляти собі у всьому.
ParlaMint-UA_2021-08-24-m0.u14.p8.sent2	Так все може відмовитися від нас.
ParlaMint-UA_2021-08-24-m0.u14.p8.sent3	Геніальні слова Ліни Костенко, як ніколи, актуальні в епоху динамічних у світі змін, так само і змін в Україні.
ParlaMint-UA_2021-08-24-m0.u14.p8.sent4	Терплячість до імітації в усьому починається від ухвалень рішень тут в парламенті теж, боротьби з корупцією, завершуючи цілими гілками влади, коштує нам дуже і дуже дорого, роками втрачених можливостей.
ParlaMint-UA_2021-08-24-m0.u14.p8.sent5	Імітація – це ворог якісних змін, на які заслуговують українці.
ParlaMint-UA_2021-08-24-m0.u14.p8.sent6	Змін, які виборювалися на майданах і зараз відстоюються в окопах на сході.
ParlaMint-UA_2021-08-24-m0.u14.p9.sent1	І насамкінець, я би хотіла закликати всіх усвідомити величезну цінність довіри, довіри один до одного, довіри у суспільстві, довіри до державних інституцій, якої нам також як ніколи бракує.
ParlaMint-UA_2021-08-24-m0.u14.p9.sent2	І не треба весь час жалітися.
ParlaMint-UA_2021-08-24-m0.u14.p9.sent3	Нам треба просто братися за справу і відновлювати цю довіру власним прикладом, новим етичним кодексом, реальними добрими справами, відкритістю та прозорістю, близькістю до людей та до їх реальних потреб.
ParlaMint-UA_2021-08-24-m0.u14.p10.sent1	Формування довіри в суспільстві має, на мою думку, стати головним завданням для всіх органів та гілок влади на наступні десятиріччя незалежності, бо відсутність довіри роз’їдає, розколює, підважує нашу свободу і незалежність.
ParlaMint-UA_2021-08-24-m0.u14.p10.sent2	Ніхто не казав звичайно, що буде просто.
ParlaMint-UA_2021-08-24-m0.u14.p10.sent3	Блаженіший Любомир Гузар говорив: "Любов до України – це прекрасний слоган.
ParlaMint-UA_2021-08-24-m0.u14.p10.sent4	Можна говорити палкі слова про любов до України, це ні до чого не зобов’язує, а любити треба українців, жителів цієї країни – це і є любов до України".
ParlaMint-UA_2021-08-24-m0.u14.p11.sent1	Тому, святкуючи сьогодні в цьому залі, дозвольте мені від імені всіх, хто живе Україною, хто цінує нашу незалежну, подякувати всім українцям і друзям України в усьому світі, нашим дивовижно працьовитим людям, людям з мозолями на долонях і айтішникам, які часто не можуть пояснити чим вони займаються, але досягають прекрасних результатів, вчителям, які закладають любов до України з першої літери, лікарям, на плечі яких випали неймовірні випробування і отцям різних конфесій, які щодня моляться за Україну.
ParlaMint-UA_2021-08-24-m0.u14.p11.sent2	І всім нам побажати єдності, і перемоги, перемоги добра, перемоги України.
ParlaMint-UA_2021-08-24-m0.u14.p11.sent3	Слава Україні!
ParlaMint-UA_2021-08-24-m0.u15.p1.sent1	Героям Слава.
ParlaMint-UA_2021-08-24-m0.u15.p2.sent1	Дякую, Олена Костянтинівна.
ParlaMint-UA_2021-08-24-m0.u15.p3.sent1	Шановні колеги, після завершення урочистого засідання, я хотів би всім нагадати та запросити на фотографування спільне, яке відбудеться на ганку Верховної Ради України.
ParlaMint-UA_2021-08-24-m0.u15.p3.sent2	А зараз ще раз вас вітаю всіх зі святом, бажаю здоров’я, успіхів, наснаги і перемог.
ParlaMint-UA_2021-08-24-m0.u15.p4.sent1	Урочисте засідання Верховної Ради України з нагоди 30-річчя прийняття Акта проголошення незалежності України оголошується закритим.
