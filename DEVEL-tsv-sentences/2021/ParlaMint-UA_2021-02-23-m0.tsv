id	text
ParlaMint-UA_2021-02-23-m0.u1.p1.sent1	Починаємо працювати.
ParlaMint-UA_2021-02-23-m0.u1.p1.sent2	Добрий день, шановні колеги!
ParlaMint-UA_2021-02-23-m0.u1.p1.sent3	Добрий день, шановні представники засобів масової інформації!
ParlaMint-UA_2021-02-23-m0.u1.p2.sent1	Шановні колеги, у зв’язку з вимогою Президента України та відповідно до частини восьмої статті 19 Регламенту Верховної Ради України сьогодні ми проводимо позачергове пленарне засідання Верховної Ради України для розгляду Закону України "Про внесення змін до деяких законів України щодо відновлення проведення конкурсів на зайняття посад державної служби та інших питань державної служби" з пропозиціями Президента України від 18 лютого 2021 року (реєстраційний номер 4531).
ParlaMint-UA_2021-02-23-m0.u1.p3.sent1	Шановні колеги, будь ласка, підготуйтесь до реєстрації.
ParlaMint-UA_2021-02-23-m0.u1.p3.sent2	Готові реєструватись?
ParlaMint-UA_2021-02-23-m0.u1.p3.sent3	Нагадую: реєстрація відбувається шляхом натискання зеленої кнопки, першої зліва.
ParlaMint-UA_2021-02-23-m0.u1.p3.sent4	Прошу реєструватись.
ParlaMint-UA_2021-02-23-m0.u1.p4.sent1	У залі зареєстровано 295 народних депутатів України.
ParlaMint-UA_2021-02-23-m0.u1.p5.sent1	Шановні колеги, надійшла заява про перерву із заміною на виступ.
ParlaMint-UA_2021-02-23-m0.u1.p5.sent2	Мезенцева Марія Сергіївна.
ParlaMint-UA_2021-02-23-m0.u2.p1.sent1	Дякую, пане Голово.
ParlaMint-UA_2021-02-23-m0.u2.p2.sent1	Шановні колеги, прошу хвилину вашої уваги.
ParlaMint-UA_2021-02-23-m0.u2.p2.sent2	Я хотіла би повернути нас всіх в 2015 рік, в такий самий зимовий день лютого місяця, коли в Харкові під час мирної ходи загинуло троє цивільних, один поліцейський.
ParlaMint-UA_2021-02-23-m0.u2.p2.sent3	І хотіла би сьогодні згадати цих харків’ян, один з яких був неповнолітній.
ParlaMint-UA_2021-02-23-m0.u2.p3.sent1	Хотілося би, щоб ми разом з вами згадали лідера Євромайдану Ігоря Толмачова, якому було 52 роки, він загинув на місці.
ParlaMint-UA_2021-02-23-m0.u2.p3.sent2	Вадима Рибальченка, 37-річний начальник Первомайського РВВС, поліціант з Харкова, який прибув для того, щоб захищати мирну ходу.
ParlaMint-UA_2021-02-23-m0.u2.p3.sent3	Данила Дідика, йому було всього 15 років, і він загинув на наступний день, його серце перестало битися.
ParlaMint-UA_2021-02-23-m0.u2.p3.sent4	А також Миколу Мельничука, студента Академії харківського міського господарства, його серце зупинилося битися 24 лютого 15-го року.
ParlaMint-UA_2021-02-23-m0.u2.p4.sent1	Шановні колеги, ці герої, не тільки харків’яни, а й всі інші, віддали своє життя за те, щоб ми сьогодні працювали з вами на благо нашої країни.
ParlaMint-UA_2021-02-23-m0.u2.p4.sent2	Слава Україні!
ParlaMint-UA_2021-02-23-m0.u2.p5.sent1	І прошу хвилину мовчання.
ParlaMint-UA_2021-02-23-m0.u2.p6.sent1	Дякую, колеги.
ParlaMint-UA_2021-02-23-m0.u3.p1.sent1	Надійшла ще одна заява про перерву з заміною на виступ.
ParlaMint-UA_2021-02-23-m0.u3.p1.sent2	Колтунович.
ParlaMint-UA_2021-02-23-m0.u4.p1.sent1	Дякую.
ParlaMint-UA_2021-02-23-m0.u4.p1.sent2	Шановний пане Голово, шановні виборці!
ParlaMint-UA_2021-02-23-m0.u4.p1.sent3	Зеленський і його уряд на сьогоднішній день продовжують перетворювати країну на помийну яму.
ParlaMint-UA_2021-02-23-m0.u4.p1.sent4	Країну, в якій падіння промислового виробництва і сільського господарства, вдумайтесь, продовжується 18 місяців підряд!
ParlaMint-UA_2021-02-23-m0.u4.p1.sent5	Країну, в якій державний борг за ці півтора року зріс на 8 мільярдів доларів – до 90 мільярдів доларів.
ParlaMint-UA_2021-02-23-m0.u4.p1.sent6	Країну, ВВП якої скоротився до 62 відсотків ВВП від 90-го року.
ParlaMint-UA_2021-02-23-m0.u4.p1.sent7	Країну, абсолютно сировинну, в товарній структурі експорту якої 74 відсотки – це сировина, сільське господарство, брухт та інше.
ParlaMint-UA_2021-02-23-m0.u4.p1.sent8	Країну тотальної бідності.
ParlaMint-UA_2021-02-23-m0.u4.p1.sent9	Країну, в якій, з одного боку, виплачується мінімальна заробітна плата.
ParlaMint-UA_2021-02-23-m0.u4.p1.sent10	мінімальна пенсія 1 тисяча 769 гривень, а з іншого, у наглядових радах виплачуються 588 тисяч гривень на місяць.
ParlaMint-UA_2021-02-23-m0.u4.p1.sent11	Країну тарифного геноциду.
ParlaMint-UA_2021-02-23-m0.u4.p1.sent12	Країну, в якій у січні місяці у Києві пенсіонеру нараховують 5 тисяч за комунальні платежі!
ParlaMint-UA_2021-02-23-m0.u4.p1.sent13	І це при тому, що у нього субсидія 2500 і пенсія 2 тисячі – 4,5 тисячі і комунальні 5 тисяч!
ParlaMint-UA_2021-02-23-m0.u4.p1.sent14	Ось, яка країна.
ParlaMint-UA_2021-02-23-m0.u4.p2.sent1	А ще я хочу звернути увагу на відтік прямих іноземних інвестицій, на зменшення транзиту, на квоти у 300 тисяч для українських трудових мігрантів.
ParlaMint-UA_2021-02-23-m0.u4.p2.sent2	На 100 померлих – 48 народжених.
ParlaMint-UA_2021-02-23-m0.u4.p2.sent3	І багато-багато іншого.
ParlaMint-UA_2021-02-23-m0.u4.p2.sent4	Це результати роботи Президента Зеленського і його другого Кабінету Міністрів.
ParlaMint-UA_2021-02-23-m0.u4.p2.sent5	І ось чому в країні сьогодні такі низькі рейтинги у Президента.
ParlaMint-UA_2021-02-23-m0.u4.p2.sent6	Не опозиція, не опозиційні телеканали, і тим більше не COVID-19, а саме бездіяльність Кабінету Міністрів і недолуга політика Кабміну.
ParlaMint-UA_2021-02-23-m0.u4.p3.sent1	На сьогоднішній день уже три тижні, як закриті три незалежні телеканали: "112 Україна", NewsOne та ZIK.
ParlaMint-UA_2021-02-23-m0.u4.p3.sent2	Де у нас знизились тарифи?
ParlaMint-UA_2021-02-23-m0.u4.p3.sent3	Де у нас зросли пенсії?
ParlaMint-UA_2021-02-23-m0.u4.p3.sent4	Які заробітні плати у нас зростають?
ParlaMint-UA_2021-02-23-m0.u4.p3.sent5	А це означає, що "Опозиційна платформа – За життя" так само, яка потрапила під санкції, а це означає, що не в цих суб’єктах вина, а напроти, Президент Зеленський і ті його міністри, які доводять країну до банкрутства, мають піти у відставку.
ParlaMint-UA_2021-02-23-m0.u4.p4.sent1	На сьогоднішній день партія "Опозиційна платформа – За життя" закликає вас до зміни економічного курсу, зміни соціальної політики, зміни тарифної політики.
ParlaMint-UA_2021-02-23-m0.u4.p4.sent2	І ви нас не чули останні півтора року, але сьогодні і послухайте зараз, що якщо влада не зможе привести тарифи у відповідність, змінити економічний стан в промисловості, в зайнятості, в інших питаннях, забирайтеся і йдіть у відставку.
ParlaMint-UA_2021-02-23-m0.u4.p5.sent1	Дякую.
ParlaMint-UA_2021-02-23-m0.u5.p1.sent1	Шановні колеги, далі в нас розгляд питання.
ParlaMint-UA_2021-02-23-m0.u5.p1.sent2	Є заява про реальну перерву, але колеги наполягають на тому, щоб під час розгляду законопроекту (реєстраційний номер 453) були не лише виступи доповідача, запитання до доповідача, виступи комітету, як передбачає процедура, але і виступи від депутатських фракцій та груп, по 3 хвилини від кожної фракції.
ParlaMint-UA_2021-02-23-m0.u5.p1.sent3	Немає заперечень?
ParlaMint-UA_2021-02-23-m0.u5.p1.sent4	Тоді ми просто не беремо перерву і йдемо по такій процедурі.
ParlaMint-UA_2021-02-23-m0.u5.p1.sent5	Немає?
ParlaMint-UA_2021-02-23-m0.u5.p1.sent6	Добре.
ParlaMint-UA_2021-02-23-m0.u5.p2.sent1	Тоді, шановні колеги, переходимо до розгляду питання.
ParlaMint-UA_2021-02-23-m0.u5.p2.sent2	Вам запропонований до розгляду Закон України "Про внесення змін до деяких законів України щодо відновлення проведення конкурсів на зайняття посад державної служби та інших питань державної служби" з пропозиціями Президента України від 18.02.2021.
ParlaMint-UA_2021-02-23-m0.u5.p3.sent1	До слова запрошується Представник Президента України у Верховній Раді України Стефанчук Руслан Олексійович.
ParlaMint-UA_2021-02-23-m0.u5.p4.sent1	Доповідь – до 5 хвилин.
ParlaMint-UA_2021-02-23-m0.u6.p1.sent1	Шановний пане Голово, шановні колеги!
ParlaMint-UA_2021-02-23-m0.u6.p1.sent2	Президент України підтримує всі основні положення щодо законопроекту 4531, зокрема щодо відновлення конкурсів на державну службу, що були призупинені тимчасово на період дії карантину, а також скасування додаткових підстав для звільнення державних службовців, так звані політичні звільнення.
ParlaMint-UA_2021-02-23-m0.u6.p1.sent3	Водночас прийнятий Верховною Радою України 16 лютого 2021 року Закон України "Про внесення змін до деяких законів України щодо відновлення проведених конкурсів на зайняття посад державної служби та інших питань державної служби" (реєстраційний номер 4531)
ParlaMint-UA_2021-02-23-m0.u6.p1.sent4	не може бути підписаний главою держави, виходячи з такого.
ParlaMint-UA_2021-02-23-m0.u6.p2.sent1	Законом пропонується внести зміни до статті 9 Закону України "Про центральні органи виконавчої влади", встановивши, що: якщо посада міністра є вакантною, забороняється покладення на першого заступника та заступників міністра виконання обов’язків, визначеними відповідними пунктами статті 8; якщо посада міністра є вакантною більше 60 днів, також є заборона щодо покладення на першого заступника, заступників міністра виконання певних обов’язків міністра; а також заборона покладення обов’язків міністра на особу, кандидатура якої була відхилена Верховною Радою поточного скликання.
ParlaMint-UA_2021-02-23-m0.u6.p3.sent1	У такий спосіб, на думку Президента України, вбачається загроза в тому, що парламент може самоусунутись від виконання конституційних повноважень з призначення за поданням Прем’єр-міністра членів Кабінету Міністрів України, допускаючи натомість період, коли посада міністра є вакантною і покладення на першого заступника міністра та заступників міністра виконання лише окремих обов’язків із визначеними статтями.
ParlaMint-UA_2021-02-23-m0.u6.p4.sent1	Неприйняття Верховною Радою України протягом тривалого часу рішення про призначення міністра неминуче призведе до паралічу діяльності відповідного центрального органу виконавчої влади щодо формування та реалізації державної політики у визначеній сфері.
ParlaMint-UA_2021-02-23-m0.u6.p5.sent1	Пропонований законом підхід порушує конституційні засади формування та функціонування державної влади, за яким державна влада в Україні здійснюється на засадах її поділу на законодавчу, виконавчу та судову, і органи законодавчої, виконавчої та судової влади здійснюють свої повноваження у межах, встановлених Конституцією України, і відповідно до закону України.
ParlaMint-UA_2021-02-23-m0.u6.p6.sent1	Друге положення.
ParlaMint-UA_2021-02-23-m0.u6.p6.sent2	Те, що органи державної влади, їх посадові особи зобов’язані діяти лише на підставі і в межах повноважень та у спосіб, що передбачені Конституцією та законами України.
ParlaMint-UA_2021-02-23-m0.u6.p6.sent3	А також низка інших конституційних положень.
ParlaMint-UA_2021-02-23-m0.u6.p7.sent1	Кабінет Міністрів є вищим органом в системі органів виконавчої влади.
ParlaMint-UA_2021-02-23-m0.u6.p7.sent2	До складу Кабінету Міністрів входить Прем’єр-міністр, Перший віце-прем’єр-міністр, віце-прем’єри та міністри.
ParlaMint-UA_2021-02-23-m0.u6.p7.sent3	Відповідно до правової позиції Конституційного Суду України приписи Конституції, які визначають обсяг і зміст повноважень Верховної Ради України, можуть бути деталізовані лише на рівні законів України.
ParlaMint-UA_2021-02-23-m0.u6.p7.sent4	Проте така деталізація не може приводити до викривлення приписів Конституції України або виходити за її межі.
ParlaMint-UA_2021-02-23-m0.u6.p8.sent1	Крім цього, Конституційний Суд України відмічає, що хоча органи законодавчої, виконавчої та судової влади є самостійними у своїй діяльності в межах наданих їм повноважень, проте стабільність конституційного ладу досягається чіткою системою взаємостримувань і противаг.
ParlaMint-UA_2021-02-23-m0.u6.p8.sent2	Поділ влади на законодавчу, виконавчу і судову передбачає їх тісну взаємодію.
ParlaMint-UA_2021-02-23-m0.u6.p8.sent3	За Конституцією держава є відповідальною за свою діяльність.
ParlaMint-UA_2021-02-23-m0.u6.p9.sent1	Крім того, поданий на підпис закон містить низку недоліків техніко-юридичного характеру, а саме "Прикінцевими та перехідними положеннями" запропоновано відтермінувати набрання чинності положень, які в ньому відсутні.
ParlaMint-UA_2021-02-23-m0.u6.p10.sent1	Відтак, Президент України не може погодитись із запропонованим законом щодо визначеного порядку організації діяльності міністерства у разі, коли посада міністра є вакантною.
ParlaMint-UA_2021-02-23-m0.u6.p10.sent2	І тому пропонує: в абзаці другому пункту 1 підпункту 1 розділу I закону виключити такі речення: "Якщо посада міністра є вакантною, забороняється покладення на першого заступника міністра та заступників міністра виконання обов’язків міністра, визначеного пунктами 5, 7, 8, 9, 12, 12 прим.
ParlaMint-UA_2021-02-23-m0.u6.p10.sent3	частини другої статті 8 цього закону.
ParlaMint-UA_2021-02-23-m0.u6.p10.sent4	Якщо посада міністра є вакантною більше 60 днів, забороняється покладення на першого заступника міністра, заступників міністра виконання обов’язків міністра, визначених пунктами 1 (крім очолювання міністерства), 2, 5, 7, 8, 9, 11, 12 і 12 прим., 14, 15, 21, 24, 27 частини другої статті 8 цього закону, а також пунктами 3, 6, 7, 8, 11, 12, 21 частини другої статті 18 цього закону.
ParlaMint-UA_2021-02-23-m0.u6.p10.sent5	Забороняється покладення обов’язків міністра на особу, кандидатура якої на посаду відповідного міністра була відхилена Верховною Радою України поточного скликання".
ParlaMint-UA_2021-02-23-m0.u6.p11.sent1	І друге, що пропонує Президент.
ParlaMint-UA_2021-02-23-m0.u6.p11.sent2	У пункті 1 розділу II "Прикінцеві та перехідні положення" слова "крім абзаців четвертого і п’ятого підпункту 1 пункту 1 розділу I цього закону, які набирають чинності через 60 днів з дня опублікування цього закону" виключити.
ParlaMint-UA_2021-02-23-m0.u6.p12.sent1	Шановні колеги, прошу підтримати пропозиції Президента.
ParlaMint-UA_2021-02-23-m0.u6.p12.sent2	Дякую за увагу.
ParlaMint-UA_2021-02-23-m0.u7.p1.sent1	Дякую, Руслан Олексійович.
ParlaMint-UA_2021-02-23-m0.u7.p2.sent1	Будь ласка, запишіться на запитання до доповідача – до 15 хвилин: хвилина – на запитання, 2 хвилини – на відповідь.
ParlaMint-UA_2021-02-23-m0.u7.p3.sent1	Загородній Юрій Іванович.
ParlaMint-UA_2021-02-23-m0.u8.p1.sent1	Дякую, Дмитре Олександровичу.
ParlaMint-UA_2021-02-23-m0.u8.p2.sent1	Прошу передати слово Колтуновичу Олександру Сергійовичу.
ParlaMint-UA_2021-02-23-m0.u9.p1.sent1	Колтунович Олександр Сергійович.
ParlaMint-UA_2021-02-23-m0.u10.p1.sent1	Шановний доповідачу, я хотів би звернути увагу на те, що, на наш погляд, є недоречним зауваження Президента до цих пропозицій до проголосованого уже законопроекту, який був у парламенті, щодо того, що, наприклад, у нас була негативна практика, що виконуючий обов’язки, наприклад, Уляна Супрун, була 3 роки – жодної відповідальності, нічого немає.
ParlaMint-UA_2021-02-23-m0.u10.p1.sent2	На сьогоднішній день після того, як двічі конкретну людину, пана Вітренка, без програм, без показників, без розрахунків парламент двічі не підтримав його кандидатуру, намагаються такими поправками і пропозиціями провести цей проект закону.
ParlaMint-UA_2021-02-23-m0.u10.p2.sent1	Як ви оцінюєте такі кроки?
ParlaMint-UA_2021-02-23-m0.u10.p2.sent2	І чи доречно це робити в нинішній ситуації, коли енергетика знаходиться в такому плачевному стані, коли комунальні тарифи зростають, чи потрібно нам під конкретну людину ламати через коліно Верховну Раду України і законодавче поле України?
ParlaMint-UA_2021-02-23-m0.u10.p3.sent1	Дякую за відповідь.
ParlaMint-UA_2021-02-23-m0.u11.p1.sent1	Вельмишановний Олександре Сергійовичу, ви знаєте мою позицію і позицію Президента України, ми ніколи не говоримо про те, що закон пишеться під якесь конкретне прізвище чи під якесь політичне уподобання.
ParlaMint-UA_2021-02-23-m0.u11.p1.sent2	Закон повинен залишатися завжди тим актом, який врегульовує певну інституцію.
ParlaMint-UA_2021-02-23-m0.u11.p2.sent1	Водночас, коли ми бачимо, що низка поправок, які сьогодні введені до законодавчого поля, фактично є суб’єктивним баченням тих чи інших процесів у державі і унеможливлюють формування і здійснення державної політики, Президент, безумовно, вимушений реагувати на це.
ParlaMint-UA_2021-02-23-m0.u11.p2.sent2	І при цьому хочу відмітити, що ніякі інші положення закону, які стосуються питань, пов’язаних з відновленням конкурсів, із скасування політичних звільнень, які зараз є в законодавстві, Президент не вносить своїх пропозицій, він просить виправити лише ту недоречність, яку допустили законодавці, що унеможливлює застосування цього закону.
ParlaMint-UA_2021-02-23-m0.u11.p3.sent1	Тому, враховуючи це, я прошу підтримати, а вже кадрові питання, наскільки ви знаєте, це вже не предмет закону, і вони голосуються окремо.
ParlaMint-UA_2021-02-23-m0.u11.p4.sent1	Дякую.
ParlaMint-UA_2021-02-23-m0.u12.p1.sent1	Качний Олександр Сталіноленович.
ParlaMint-UA_2021-02-23-m0.u13.p1.sent1	Передайте, пожалуйста, слово.
ParlaMint-UA_2021-02-23-m0.u14.p1.sent1	Колтунович Олександр Сергійович.
ParlaMint-UA_2021-02-23-m0.u15.p1.sent1	Дякую за відповідь, вельмишановний Руслан Олексійович.
ParlaMint-UA_2021-02-23-m0.u15.p2.sent1	А друге запитання буде наступне, але спочатку коментар.
ParlaMint-UA_2021-02-23-m0.u15.p2.sent2	Я сам голосував за ту поправку, яку ви сказали "недоречність".
ParlaMint-UA_2021-02-23-m0.u15.p2.sent3	Вона, на наш погляд, є абсолютно суттєвою і слушною.
ParlaMint-UA_2021-02-23-m0.u15.p2.sent4	Оскільки двічі конкретна кандидатура не підтримується Верховною Радою України, не підтримується парламентом за те, щоб він очолював відповідне профільне відомство, мова ж іде конкретно про пана Вітренка.
ParlaMint-UA_2021-02-23-m0.u15.p2.sent5	Сьогодні чому ми і проти, і наша фракція не буде голосувати за ці поправки, тому що ми не підтримуємо його кандидатуру, ми не підтримуємо його курс.
ParlaMint-UA_2021-02-23-m0.u15.p3.sent1	І на сьогоднішній день якраз пропозиція Президента скасувати саме ту норму для того, щоб його як виконуючого обв’язки наділити повноваженнями фактично міністра підписувати будь-які відомості і так далі.
ParlaMint-UA_2021-02-23-m0.u15.p3.sent2	З цієї точки зору, ця опція для нас є неприйнятною.
ParlaMint-UA_2021-02-23-m0.u15.p4.sent1	А наше запитання буде полягати в наступному.
ParlaMint-UA_2021-02-23-m0.u15.p4.sent2	Що ви будете робити, якщо, наприклад, подібна ситуація виникне в іншому міністерстві, ми знову будемо приймати з пропозиціями Президента той чи інший підзаконний акт під конкретну особу?
ParlaMint-UA_2021-02-23-m0.u15.p5.sent1	Дякую.
ParlaMint-UA_2021-02-23-m0.u16.p1.sent1	Дякую ще раз за запитання.
ParlaMint-UA_2021-02-23-m0.u16.p2.sent1	Я повернуся до того, з чого я починав наступного разу.
ParlaMint-UA_2021-02-23-m0.u16.p2.sent2	Ні в пропозиціях Президента, ні в яких інших питаннях, що стосуються цього законопроекту, немає жодних відсилок до будь-якого суб’єкта, якого це стосується.
ParlaMint-UA_2021-02-23-m0.u16.p2.sent3	Позиція Президента чітка і зрозуміла.
ParlaMint-UA_2021-02-23-m0.u16.p2.sent4	Кабінет Міністрів України як орган виконавчої влади він не може бути заручником тих чи інших питань, які сформують нюанси щодо зловживання відповідними положеннями.
ParlaMint-UA_2021-02-23-m0.u16.p2.sent5	Це щодо загальних політичних нюансів.
ParlaMint-UA_2021-02-23-m0.u16.p3.sent1	Тепер щодо юридичних питань.
ParlaMint-UA_2021-02-23-m0.u16.p3.sent2	Я думаю, що чудово ми всі голосували за цю поправку в тій редакції, яка була озвучена доповідачем, але в результаті ми отримали факт, що не відбулося розбивання по відповідних абзацах, і фактично ми отримали неякісну законопроектантну норму, відповідно до якої ми маємо сьогодні відтермінування положень цього закону, яких в самому законі немає.
ParlaMint-UA_2021-02-23-m0.u16.p3.sent3	Крім того, виписання цього положення без розбивки по абзацах дає можливість для певних зловживань і щодо визначення ще одного юридичного факту, цього факту, який іменується "момент настання вакансії".
ParlaMint-UA_2021-02-23-m0.u16.p4.sent1	Тому все-таки враховуючи це, і відповідно, що в результаті вийшов у нас брак законотворчої діяльності, Президент, підкреслюю, не відтерміновуючи це в часі, а одразу в той же ж день після того, як йому був переданий законопроект, направив його у Верховну Раду для того, щоб Верховна Рада могла справити цю одну законодавчу недоречність.
ParlaMint-UA_2021-02-23-m0.u16.p5.sent1	Тому все ж таки, ще раз, маю звернутися до вас з пропозицією підтримати пропозиції Президента України і виправити, забезпечити якість і ефективність чинного законодавства.
ParlaMint-UA_2021-02-23-m0.u16.p6.sent1	Дякую.
ParlaMint-UA_2021-02-23-m0.u17.p1.sent1	Констанкевич Ірина Мирославівна.
ParlaMint-UA_2021-02-23-m0.u18.p1.sent1	Я прошу передати слово пану Віктору Бондарю.
ParlaMint-UA_2021-02-23-m0.u19.p1.sent1	Бондар Віктор Васильович.
ParlaMint-UA_2021-02-23-m0.u20.p1.sent1	Дякую.
ParlaMint-UA_2021-02-23-m0.u20.p1.sent2	Шановні колеги, вся країна бачить, як останніх 5-7 років проводяться експерименти щодо державної служби.
ParlaMint-UA_2021-02-23-m0.u20.p1.sent3	В підсумку експериментів ці псевдоконкурси призвели до того, що на півроку, рік затягуються призначення людей, нічого не вирішується, кадровий безлад, кадровий голод, і нормальні люди просто не хочуть уже іти на державну службу в такій конфігурації.
ParlaMint-UA_2021-02-23-m0.u20.p1.sent4	В мене питання: невже влада сьогодні не бачить, що діюча система конкурсів не спрацьовує, не працює.
ParlaMint-UA_2021-02-23-m0.u20.p1.sent5	Оці псевдоконкурси вони зруйнували держану службу.
ParlaMint-UA_2021-02-23-m0.u20.p2.sent1	Так само є питання по наглядових радах, які сьогодні імітують просто нагляд за діяльністю державних підприємств, а, по суті, під прикриттям посольств, іноземних представників стали такими саме злодіями, які розкрадають ці державні підприємства і руйнують їх.
ParlaMint-UA_2021-02-23-m0.u20.p2.sent2	Так чому ви не вирішите питання і не повернетеся до нормальної системи, коли держава реально управляла кадровою політикою, постановами уряду призначалися люди, рішеннями Верховної Ради призначалися без цих псевдоконкурсів?
ParlaMint-UA_2021-02-23-m0.u20.p2.sent3	І чому ви не ліквідуєте ці іноземні наглядові ради, які.
ParlaMint-UA_2021-02-23-m0.u21.p1.sent1	Дякую.
ParlaMint-UA_2021-02-23-m0.u21.p1.sent2	Вельмишановний Вікторе Васильовичу, система управління державою, вона є надзвичайно складним механізмом, і тут я з вами абсолютно погоджуюся.
ParlaMint-UA_2021-02-23-m0.u21.p2.sent1	Водночас я думаю, що ми всі свідомі того, що ми повинні обрати ту модель, яка би, з одного боку, забезпечувала високий рівень і якість осіб, які потрапляють на державну службу, а з іншого боку, забезпечила прозорість відбору до тієї чи іншої інституції.
ParlaMint-UA_2021-02-23-m0.u21.p2.sent2	І тому мені видається, що якраз питання, пов’язані з державними конкурсами, - це справді той механізм, який забезпечує дуже якісно другу складову.
ParlaMint-UA_2021-02-23-m0.u21.p3.sent1	Ми можемо з вами дискутувати по тих чи інших моментах відбору до державної служби щодо проведення конкурсів, і їх багато є.
ParlaMint-UA_2021-02-23-m0.u21.p3.sent2	Але давайте тоді просто з вами визначимо ці питання, і ми з вами як суб’єкти законодавчої ініціативи внесемо законопроект нашого авторства, де поправимо ті чи інші речі, де ви особисто вбачаєте зловживання з боку якоїсь, може, недосконалості чи інші речі, які потребуватиме якість цього законопроекту.
ParlaMint-UA_2021-02-23-m0.u21.p4.sent1	Що стосується наглядових рад.
ParlaMint-UA_2021-02-23-m0.u21.p4.sent2	Знаєте, знову ж таки різні країни мають різні підходи щодо діяльності тих чи інших наглядових рад.
ParlaMint-UA_2021-02-23-m0.u21.p4.sent3	Але наша задача з вами як парламентарів – в першу чергу забезпечити ту саму ефективність і прозорість діяльності наглядових рад, якщо вони існують.
ParlaMint-UA_2021-02-23-m0.u21.p4.sent4	Не ми приймали законодавство щодо наглядових рад.
ParlaMint-UA_2021-02-23-m0.u21.p4.sent5	Але давайте теж обговоримо.
ParlaMint-UA_2021-02-23-m0.u21.p4.sent6	Зі свого боку, ви знаєте, я вніс вже неодноразово законопроект, який змушує відкрити інформацію щодо нарахування заробітних плат і за що вони робляться.
ParlaMint-UA_2021-02-23-m0.u21.p4.sent7	Давайте от разом підтримаємо його і підемо шляхом відкритості цієї інформації.
ParlaMint-UA_2021-02-23-m0.u21.p4.sent8	І тоді після відкритості ми будемо розуміти ефективність і коефіцієнт корисної дії тієї чи іншої наглядової ради.
ParlaMint-UA_2021-02-23-m0.u21.p5.sent1	Тому я теж абсолютно вам тут простягаю руку співпраці.
ParlaMint-UA_2021-02-23-m0.u21.p5.sent2	Давайте разом подумаємо з приводу цього питання.
ParlaMint-UA_2021-02-23-m0.u21.p5.sent3	Дякую.
ParlaMint-UA_2021-02-23-m0.u22.p1.sent1	Тимошенко Юлія Володимирівна.
ParlaMint-UA_2021-02-23-m0.u23.p1.sent1	Передайте, будь ласка, Сергію Власенку.
ParlaMint-UA_2021-02-23-m0.u24.p1.sent1	Власенко Сергій Володимирович.
ParlaMint-UA_2021-02-23-m0.u25.p1.sent1	Шановний Руслане Олексійовичу, давайте скажемо чесно, що зауваження Президента мають дві складові.
ParlaMint-UA_2021-02-23-m0.u25.p2.sent1	Складова перша.
ParlaMint-UA_2021-02-23-m0.u25.p2.sent2	Це усунути парламент від впливу на Кабінет Міністрів шляхом створення вічних в.о., які будуть виконувати свої обов’язки і, по суті, на постійній основі.
ParlaMint-UA_2021-02-23-m0.u25.p2.sent3	Така собі "супрунізація" Кабінету Міністрів України.
ParlaMint-UA_2021-02-23-m0.u25.p2.sent4	Всі будуть Супрун, всі будуть виконуючі обов’язки.
ParlaMint-UA_2021-02-23-m0.u25.p2.sent5	Це перше.
ParlaMint-UA_2021-02-23-m0.u25.p3.sent1	І друге.
ParlaMint-UA_2021-02-23-m0.u25.p3.sent2	Давайте скажемо чесно, що це зауваження Президента має конкретне прізвище, що б ви зараз не говорили.
ParlaMint-UA_2021-02-23-m0.u25.p3.sent3	Це прізвище Юрій Вітренко.
ParlaMint-UA_2021-02-23-m0.u25.p3.sent4	Саме заради нього пропихується цей закон.
ParlaMint-UA_2021-02-23-m0.u25.p3.sent5	Так само як попередній Президент пропихував закон заради конкретного Генерального прокурора без юридичної освіти, так само ви зараз пропихуєте конкретний закон про усунення парламенту від впливу на Кабінет Міністрів.
ParlaMint-UA_2021-02-23-m0.u25.p4.sent1	Але у мене питання про інше.
ParlaMint-UA_2021-02-23-m0.u25.p4.sent2	Хто вчергове підставив Президента от з цим абсолютно недолугим з юридичної точки зору поданням?
ParlaMint-UA_2021-02-23-m0.u25.p5.sent1	Дякую.
ParlaMint-UA_2021-02-23-m0.u26.p1.sent1	Шановний Сергію Володимировичу, ще раз кажу, в нас, слава Богу, в державі є можливість висловлювати свою думку, своє бачення відповідно до своїх знань, навичок і вмінь.
ParlaMint-UA_2021-02-23-m0.u26.p1.sent2	Я вкотре повторюю.
ParlaMint-UA_2021-02-23-m0.u26.p1.sent3	Я перепрошую, я не перебивав, не викрикував з трибуни, дуже уважно слухав ваш виступ.
ParlaMint-UA_2021-02-23-m0.u26.p2.sent1	Тепер що стосується того, що ви зазначили у своєму виступі.
ParlaMint-UA_2021-02-23-m0.u26.p2.sent2	Підкреслюю ще раз, що обґрунтування юридичне, яке стосується пропозицій Президента України щодо законопроекту, на який накладене вето Президента України, здійснювалося в межах і в спосіб, передбачений законом України.
ParlaMint-UA_2021-02-23-m0.u26.p3.sent1	Президент України, виходячи з цього, чітко сформулював свою позицію, обґрунтовуючи її положеннями Конституції України, які стосуються питань, пов’язаних з неможливістю узурпації будь-яким органом повноважень, покладених на нього, крім цього, з позиціями Конституційного Суду України щодо балансу стримувань і противаг усіх гілок влади.
ParlaMint-UA_2021-02-23-m0.u26.p3.sent2	Тому вето прописано відповідно до юридичних норм і воно не містить жодних питань чи відсилань до будь-яких прізвищ.
ParlaMint-UA_2021-02-23-m0.u26.p4.sent1	Крім цього, я хочу зауважити і звернути вашу увагу, що якраз Президент України є противником формування державної політики, виходячи з прізвищ і підходів.
ParlaMint-UA_2021-02-23-m0.u26.p4.sent2	Його інтересує баланс роботи інституцій, і саме на це спрямовано вето, тому що, на думку Президента України, той варіант закону, який був переданий йому на підпис, він має якраз юридичний ґандж з цих питань саме лише по цьому нюансу.
ParlaMint-UA_2021-02-23-m0.u26.p4.sent3	І він скористався передбаченим йому законом і Конституцією України правом, і вніс свої пропозиції щодо формування і підтримки їх в залі.
ParlaMint-UA_2021-02-23-m0.u26.p5.sent1	Тому, з вашого дозволу, я ще раз від імені Президента України звертаюся в тому числі і до вас з проханням підтримати пропозиції Президента і дати можливість розблокувати всі конкурси і всі інші питання, які стосуються цього законопроекту.
ParlaMint-UA_2021-02-23-m0.u26.p6.sent1	Дякую.
ParlaMint-UA_2021-02-23-m0.u27.p1.sent1	Бондар Михайло Леонтійович.
ParlaMint-UA_2021-02-23-m0.u28.p1.sent1	Передайте, будь ласка, Ірині Геращенко.
ParlaMint-UA_2021-02-23-m0.u29.p1.sent1	Геращенко Ірина Володимирівна.
ParlaMint-UA_2021-02-23-m0.u30.p1.sent1	Дякую.
ParlaMint-UA_2021-02-23-m0.u30.p1.sent2	Шановні колеги, дійсно, Президента Зеленський, якщо він дбає про кадровий склад уряду, він має право подати двох кадрових міністрів.
ParlaMint-UA_2021-02-23-m0.u30.p1.sent3	А ми бачимо, що міністр оборони сьогодні прославився хіба що тим, що з’ясовує взаємини з начальником Генерального штабу, надсилає безкінечні перевірки на фронт і не може публічно визначитися, так хто ж сьогодні має борг перед армією – МВФ чи Міністерство фінансів.
ParlaMint-UA_2021-02-23-m0.u30.p1.sent4	То ви порадьте як представник Президента в парламенті Зеленському переглянути негайно свого міністра на посаді Міністерства оборони.
ParlaMint-UA_2021-02-23-m0.u30.p2.sent1	Але маємо нагадати, що ми парламентсько-президентська республіка, і двічі Президент, насправді, дав ляпас парламенту, коли парламент не підтримав кандидатуру Вітренка на посаду профільного міністра, але його призначили виконуючим обов’язки.
ParlaMint-UA_2021-02-23-m0.u30.p2.sent2	І от зараз, насправді, нам пропонують так само ляпас парламенту, коли парламент 289 голосами проголосував за поправку відповідну неможливості такого обходу парламенту при кадрових призначеннях.
ParlaMint-UA_2021-02-23-m0.u31.p1.sent1	Дякую.
ParlaMint-UA_2021-02-23-m0.u31.p1.sent2	Я можу відповідати, да?
ParlaMint-UA_2021-02-23-m0.u31.p2.sent1	Шановна Ірина Володимирівна, ви чудово знаєте, що питання, яке стосується внесення кандидатур міністра оборони і міністра закордонних справ, - це виключно компетенція Президента України.
ParlaMint-UA_2021-02-23-m0.u31.p2.sent2	І я думаю, що він обов’язково реалізує своє право у разі виникнення тих підстав, які буде вважати за необхідне.
ParlaMint-UA_2021-02-23-m0.u31.p3.sent1	Що стосується інших питань, які пов’язані з вашими зауваженнями щодо якості цього законопроекту.
ParlaMint-UA_2021-02-23-m0.u31.p3.sent2	Я підкреслюю ще раз, Президент України підтримує всі положення законопроекту, який переданий йому на підпис, крім двох, які просто в результаті того, що була відповідна спішка в залі, вони є юридично недосконалими і унеможливлюють застосування цих положень на практиці.
ParlaMint-UA_2021-02-23-m0.u31.p3.sent3	Я ще раз підкреслюю, ті положення, які прописані, вони, по-перше, мають хиби юридично-технічного характеру, тому що у "Перехідних положеннях" відсилають до положень, яких немає в самому законі.
ParlaMint-UA_2021-02-23-m0.u31.p3.sent4	І, друге, вони унеможливлюють процедуру, кажемо так, утримання інституційної спроможності Кабінету Міністрів як окремого органу державної влади.
ParlaMint-UA_2021-02-23-m0.u31.p3.sent5	І ми повинні розуміти, ще раз, посилаючись на рішення Конституційного Суду, посилаючись на Конституцію України, що тільки у разі, коли закони будуть дотримуватися системи стримувань і противаг усіх гілок влади, вони можуть бути підтримані суспільством.
ParlaMint-UA_2021-02-23-m0.u31.p3.sent6	Тому що це називається законодавчий баланс.
ParlaMint-UA_2021-02-23-m0.u31.p3.sent7	І така позиція, вона існує у всьому цивілізованому світі.
ParlaMint-UA_2021-02-23-m0.u31.p4.sent1	Тому, з вашого дозволу, дозвольте звернутись і до вас з проханням підтримати позицію Президента України щодо врахування його пропозицій до даного закону.
ParlaMint-UA_2021-02-23-m0.u31.p5.sent1	Дякую.
ParlaMint-UA_2021-02-23-m0.u32.p1.sent1	Дякую, Руслан Олексійович.
ParlaMint-UA_2021-02-23-m0.u32.p2.sent1	Час на запитання вичерпаний.
ParlaMint-UA_2021-02-23-m0.u32.p3.sent1	До слова запрошується голова підкомітету Комітету з питань організації державної влади, місцевого самоврядування, регіонального розвитку та містобудування Корнієнко Олександр Сергійович.
ParlaMint-UA_2021-02-23-m0.u33.p1.sent1	Шановні колеги, доброго дня!
ParlaMint-UA_2021-02-23-m0.u33.p1.sent2	Наш Комітет з питань організації державної влади, місцевого самоврядування, регіонального розвитку та містобудування за дорученням Голови Верховної Ради України Дмитра Олександровича Разумкова розглянув на своєму засіданні 19 лютого 2021 року пропозиції Президента України до Закону України "Про внесення змін до деяких законів України щодо відновлення проведення конкурсів на зайняття посад державної служби та інших питань державної служби", прийнятого Верховною Радою України 16 лютого 2021 року, та ухвалив рішення рекомендувати Верховній Раді України відповідно до частин четвертої та п’ятої статті 135 Регламенту Верховної Ради України прийняти всі пропозиції Президента України до закону та прийняти закон в цілому.
ParlaMint-UA_2021-02-23-m0.u33.p2.sent1	У разі прийняття всіх пропозицій Президента України та закону в цілому, запропонувати Верховній Раді України доручити комітету при підготовці тексту закону на підпис Голові Верховної Ради України здійснити його техніко-юридичне доопрацювання спільно з Головним юридичним управлінням Апарату Верховної Ради України.
ParlaMint-UA_2021-02-23-m0.u33.p3.sent1	Я хотів би сказати пару слів від себе, не від комітету, користуючись часом, який ще є.
ParlaMint-UA_2021-02-23-m0.u33.p3.sent2	Дійсно, це питання важливе.
ParlaMint-UA_2021-02-23-m0.u33.p3.sent3	Але ми маємо розуміти, що зараз ми не вирішуємо його повноцінно, це такий захід проміжний, який дозволить нам розблокувати ті процеси, які йдуть по Міністерству енергетики, зокрема.
ParlaMint-UA_2021-02-23-m0.u33.p3.sent4	А ми з вами маємо відповідально поставитись до розробки системного рішення щодо ситуації, коли з якихось причин міністр або у відставці, або непризначений, а Верховна Рада в цей момент не може призначити іншого міністра.
ParlaMint-UA_2021-02-23-m0.u33.p3.sent5	І треба розуміти, що механізми вирішення можуть бути різні.
ParlaMint-UA_2021-02-23-m0.u33.p3.sent6	Може бути так зване рознесення повноважень, коли повноваження міністра частково виконуються Кабміном, частково виконуються, наприклад, Прем’єр-міністром.
ParlaMint-UA_2021-02-23-m0.u33.p3.sent7	Є інші механізми рознесення повноважень.
ParlaMint-UA_2021-02-23-m0.u33.p3.sent8	Ми це все напрацюємо в нашому Комітеті державної влади і в найближчий час колегам запропонуємо як зміни до законів про Кабінет Міністрів, у нас зараз багато таких законів є.
ParlaMint-UA_2021-02-23-m0.u33.p4.sent1	Тому прошу підтримати сьогодні пропозиції Президента.
ParlaMint-UA_2021-02-23-m0.u33.p4.sent2	Тим більше, враховуючи знову-таки, що основний сенс закону – це відновлення конкурсів на державну службу, і в цій частині Президент повністю погодився з редакцією, яку ми з вами проголосували, і щодо термінів проведення конкурсів, і щодо тих деяких нюансів, і щодо виключення статті за політичне звільнення так звана 87 прим., яка вже, дійсно, набила оскомину.
ParlaMint-UA_2021-02-23-m0.u33.p5.sent1	Національна агенція державної служби, тут присутня пані Алюшина, вони чекають, вже підготувалися фактично до того, що завтра, післязавтра можуть бути оголошені конкурси, і піде наш процес повернення державної служби в той стан, в якому вона і має бути, з конкурсами з прозорими, зі змагальним компонентом і з тим, щоб на посади, в першу чергу і категорії "А", це топ-чиновники, і ті 300 тисяч службовців по всій Україні, потрапляли дійсно ті люди, які на це заслуговують.
ParlaMint-UA_2021-02-23-m0.u33.p6.sent1	Прохання підтримати пропозиції Президента.
ParlaMint-UA_2021-02-23-m0.u33.p6.sent2	Дякую.
ParlaMint-UA_2021-02-23-m0.u34.p1.sent1	Будь ласка, запишіться на виступи від депутатських фракцій та груп.
ParlaMint-UA_2021-02-23-m0.u34.p2.sent1	Устінова Олександра Юріївна.
ParlaMint-UA_2021-02-23-m0.u35.p1.sent1	Шановні колеги, Україна – єдина країна в світі, яка під приводом COVID скасувала всі конкурси.
ParlaMint-UA_2021-02-23-m0.u35.p1.sent2	Скасувала для того, щоб в ручному режимі призначати своїх потрібних міністрів, бюрократів, а ще для того, щоб мати свої "ручні" суди.
ParlaMint-UA_2021-02-23-m0.u35.p1.sent3	І саме сьогодні "ручний" суд в Одесі виніс вирок Сергію Стерненку.
ParlaMint-UA_2021-02-23-m0.u35.p1.sent4	Його прямо з зали суду закрили.
ParlaMint-UA_2021-02-23-m0.u35.p1.sent5	Закрили в СІЗО. І знаєте, на чому обвинувачення базувалось?
ParlaMint-UA_2021-02-23-m0.u35.p1.sent6	На свідченнях одного активіста так званого з проросійської партії "Родина", який 5 років переховувався від суду.
ParlaMint-UA_2021-02-23-m0.u35.p1.sent7	І якщо почитати матеріали справи, то він паралельно був в двох місцях: там, де його начебто викрадали, і в іншому місці.
ParlaMint-UA_2021-02-23-m0.u35.p2.sent1	Це фальсифікація.
ParlaMint-UA_2021-02-23-m0.u35.p2.sent2	Тому що тиждень тому мав бути виправдувальний вирок.
ParlaMint-UA_2021-02-23-m0.u35.p2.sent3	На суддю натисли, а суддя на гачку, тому що він свій – "ручний".
ParlaMint-UA_2021-02-23-m0.u35.p2.sent4	Він в 17-му році відпустив директора бази, яка згоріла і де загинули люди.
ParlaMint-UA_2021-02-23-m0.u35.p2.sent5	Так таку людину він відпустив із зали суду, а Сергія Стерненка закрив з обвинуваченнями, які базуються на проросійських зв’язках і проросійських заявах.
ParlaMint-UA_2021-02-23-m0.u35.p2.sent6	Це реванш російських сил в Україні.
ParlaMint-UA_2021-02-23-m0.u35.p2.sent7	Повний реванш.
ParlaMint-UA_2021-02-23-m0.u35.p2.sent8	І цей реванш має три прізвища.
ParlaMint-UA_2021-02-23-m0.u35.p2.sent9	Перше – це Венедіктова, друге – Татаров і третє – Труханов.
ParlaMint-UA_2021-02-23-m0.u35.p2.sent10	Тому що ці люди стоять за ув’язненням активіста, обвинувачення якому абсолютно сфальсифіковані.
ParlaMint-UA_2021-02-23-m0.u35.p2.sent11	Це перші в’язні Зеленського.
ParlaMint-UA_2021-02-23-m0.u35.p2.sent12	Політичні в’язні Зеленського.
ParlaMint-UA_2021-02-23-m0.u35.p3.sent1	І я закликаю вас не стояти осторонь.
ParlaMint-UA_2021-02-23-m0.u35.p3.sent2	Сьогодні буде акція на 20-у годину на Банковій для того, щоб Президент Зеленський відкрив очі і побачив реванш проросійських сил, побачив, що у нас закривають не тих, від рук кого гинуть люди, а закривають тих, хто бореться за Україну і хто свого часу відстоював Одесу, коли її намагалися захопити проросійські війська.
ParlaMint-UA_2021-02-23-m0.u35.p4.sent1	Дякую.
ParlaMint-UA_2021-02-23-m0.u36.p1.sent1	Олександро Юріївно, давайте наступного разу все ж таки по темі, тому що навряд чи це якось.
ParlaMint-UA_2021-02-23-m0.u36.p2.sent1	Шахов Сергій Володимирович.
ParlaMint-UA_2021-02-23-m0.u37.p1.sent1	Сергій Шахов, Луганщина, депутатська група "Довіра".
ParlaMint-UA_2021-02-23-m0.u37.p1.sent2	Шановні колеги, в цій залі ми зібралися тільки заради звичайного простого роботяги – шахтаря, щоб проголосувати цей законопроект.
ParlaMint-UA_2021-02-23-m0.u37.p1.sent3	Якщо ми б сьогодні тут не зібралися, вже через тиждень сім’ї знову би голодували.
ParlaMint-UA_2021-02-23-m0.u37.p1.sent4	Але я хочу зазначити, що саме Донецька і Луганська області, Волинська область, Кіровоградська область – це не просто шахтарські області, а вони побудовані заради тієї індустріальної бази.
ParlaMint-UA_2021-02-23-m0.u37.p1.sent5	А сьогодні у цих людей відібрали практично конституційне право, мільйон людей не змогли проголосувати, і Президент вже підписав наказ про 18 військово-цивільних адміністрацій.
ParlaMint-UA_2021-02-23-m0.u37.p2.sent1	Ви знаєте, що відбувається в цих військово-цивільних адміністраціях?
ParlaMint-UA_2021-02-23-m0.u37.p2.sent2	Я говорив вже, не особисто, а якась гидота п’є кожного дня, знущається над людьми, призначає таких же алкашів в Сєвєродонецьку та в Лисичанську, грабують мільярди гривень, а влада сьогодні бігає по емвеефах з протягнутими руками і на колінах.
ParlaMint-UA_2021-02-23-m0.u37.p3.sent1	Пошукайте в своїй країні, в нашій країні, пошукайте гроші екологічного фонду, пошукайте 465 мільйонів гривень Сєвєродонецька, 267 мільйонів Лисичанська.
ParlaMint-UA_2021-02-23-m0.u37.p3.sent2	Я не один раз звертався з цієї трибуни до Президента України Володимира Зеленського негайно призначити аудит у всіх військово-цивільних адміністраціях.
ParlaMint-UA_2021-02-23-m0.u37.p3.sent3	А тут, навпаки, ще більше призначають.
ParlaMint-UA_2021-02-23-m0.u37.p4.sent1	Я розумію, якщо на кордоні з "ЛНР" та "ДНР".
ParlaMint-UA_2021-02-23-m0.u37.p4.sent2	Як за 60 кілометрів від зони розмежування можна не призначати сьогодні виборів?
ParlaMint-UA_2021-02-23-m0.u37.p4.sent3	Люди страждають, люди сьогодні зібрали 100 тисяч підписів, щоб відсторонити губернатора, голову військово-цивільної адміністрації не тільки вже Луганської області, а і Сєвєродонецька, і Лисичанська.
ParlaMint-UA_2021-02-23-m0.u37.p4.sent4	Щоб вони пішли вже геть, і розбиратися, не просто їх звільнити, а відсторонити від зайнятої посади, провести аудит нанесенню сьогодні проблемних питань у 22 мільярди гривень, екологічна та техногенна катастрофи.
ParlaMint-UA_2021-02-23-m0.u37.p4.sent5	Скільки ще можна раз повторювати з цієї трибуни: води немає, дитячі садочки закривають, школи закривають, лікарні закривають, звільняють людей, знущаються над областями, Луганською і Донецькою областями, многострадальні області, депресивні зони.
ParlaMint-UA_2021-02-23-m0.u37.p4.sent6	До яких пір це відбуватися в країні, яка сьогодні воює, але воює зі своїми громадянами України?
ParlaMint-UA_2021-02-23-m0.u37.p5.sent1	Дякую.
ParlaMint-UA_2021-02-23-m0.u37.p5.sent2	Сергій Шахов, Луганщина.
ParlaMint-UA_2021-02-23-m0.u37.p5.sent3	Вважаю, що Президент почує все ж таки нас.
ParlaMint-UA_2021-02-23-m0.u38.p1.sent1	Бондар Віктор Васильович.
ParlaMint-UA_2021-02-23-m0.u39.p1.sent1	Шановний Дмитре Олександровичу, шановні колеги!
ParlaMint-UA_2021-02-23-m0.u39.p1.sent2	Надзвичайно це важливе питання про проведення цих конкурсів на заміщення посад державних службовців.
ParlaMint-UA_2021-02-23-m0.u39.p1.sent3	Здавалося б, всі розуміють, насправді, що відбулося за останніх 5 років.
ParlaMint-UA_2021-02-23-m0.u39.p1.sent4	Скільки разів усі ходять у кулуарах, говорять, що ця система, яка нав’язана нам з-за кордону посольствами, емвеефами і так далі, не спрацьовує, по суті розвалила державну службу.
ParlaMint-UA_2021-02-23-m0.u39.p1.sent5	Подивіться по міністерствах: 70-90 відсотків кадрів, які були підготовлені, починали роботу ще дехто за радянських часів, дехто під їх керівництвом вже за останніх 10-15 років, вони сьогодні практично всі пішли з роботи і не мають шансів повертатися і навести порядок в країні.
ParlaMint-UA_2021-02-23-m0.u39.p1.sent6	Чому не мають шансів?
ParlaMint-UA_2021-02-23-m0.u39.p1.sent7	Бо та система псевдоконкурсів, яка створена, зробила такий відбір, що туди проходять тільки ті люди, які сьогодні владі потрібні, які потрібні посольствам, МВФ і які будуть лагідні і будуть виконувати команди з-за кордону, і не думати про власну країну.
ParlaMint-UA_2021-02-23-m0.u39.p2.sent1	Ми вас закликаємо подумати, що насправді відбувається.
ParlaMint-UA_2021-02-23-m0.u39.p2.sent2	Цей закон можна проголосувати просто, щоб дати уряду сьогодні навести хоч маленький порядок і когось призначити.
ParlaMint-UA_2021-02-23-m0.u39.p2.sent3	Але він не вирішує питання взагалі.
ParlaMint-UA_2021-02-23-m0.u39.p2.sent4	Взагалі треба скасовувати цю ганебну систему, дати можливість Президенту, уряду, парламенту прямим правом призначати керівників міністерств, відомств, центральних органів, дати можливість призначати керівників стратегічних підприємств постановами Кабінету Міністрів, і тоді за місяць-два можна навести порядок в країні, тоді закінчиться ця кадрова чехарда.
ParlaMint-UA_2021-02-23-m0.u39.p2.sent5	І не треба проводити конкурси, в яких потім по півроку йдуть суди, один з одним судяться ті кандидати, міністерства судяться з кандидатами, якщо пройшли не ті люди, які були потрібні, і так далі.
ParlaMint-UA_2021-02-23-m0.u39.p2.sent6	Це ж бутафорія все.
ParlaMint-UA_2021-02-23-m0.u39.p3.sent1	І друга частина питання, про яку я постійно говорю.
ParlaMint-UA_2021-02-23-m0.u39.p3.sent2	Наглядові ради – це теж кадрове питання держави.
ParlaMint-UA_2021-02-23-m0.u39.p3.sent3	Ви сьогодні зробили наглядові ради всіх державних підприємств, ви зробили наглядові ради при міністерствах і так далі, які наповнили іноземцями, які за шалені мільйони гривень сидять, нічого не роблять, грабують країну, присосалися до економіки України, присосались до цих державних підприємств, і, по суті, зупинили розвиток цих підприємств державних.
ParlaMint-UA_2021-02-23-m0.u39.p3.sent4	По суті, ці люди сьогодні блокують так само кадрові призначення, блокують приведення структури в порядок і повернення управляємості в кожній галузі.
ParlaMint-UA_2021-02-23-m0.u39.p3.sent5	Ці люди, які є паразитами.
ParlaMint-UA_2021-02-23-m0.u39.p4.sent1	Тому, я думаю, владі треба прийняти рішення і замість того, щоб приймати отакі пусті закони, які просто тимчасово щось вирішують, сісти і подумати.
ParlaMint-UA_2021-02-23-m0.u39.p4.sent2	Зупиняйтесь!
ParlaMint-UA_2021-02-23-m0.u39.p4.sent3	Зупиняйтесь, друзі!
ParlaMint-UA_2021-02-23-m0.u39.p4.sent4	Візьміть владу в руки, прибирайте отакі закони і прямими призначеннями наводьте кадровий порядок в країні, тоді буде порядок за місяць-два.
ParlaMint-UA_2021-02-23-m0.u39.p5.sent1	Наша депутатська група готова взяти на себе таку відповідальність і це зробити.
ParlaMint-UA_2021-02-23-m0.u39.p5.sent2	Послухайте, що ми вам говоримо.
ParlaMint-UA_2021-02-23-m0.u39.p6.sent1	Дякуємо.
ParlaMint-UA_2021-02-23-m0.u40.p1.sent1	Мамка?
ParlaMint-UA_2021-02-23-m0.u40.p1.sent2	Мамка Григорій Миколайович.
ParlaMint-UA_2021-02-23-m0.u41.p1.sent1	Шановні народні депутати, український народе!
ParlaMint-UA_2021-02-23-m0.u41.p1.sent2	Хочу звернутися про те, що влада що тільки не придумає, аби а)
ParlaMint-UA_2021-02-23-m0.u41.p1.sent3	не проводити конкурси на посади, блокувати, призначати, хто потрібний.
ParlaMint-UA_2021-02-23-m0.u41.p1.sent4	І також в майбутньому, якщо конкурс не проведений, а виконуючий обов’язки, то, по суті, розуміємо про невідповідальність за ті дії, які приймаються у нас в державі.
ParlaMint-UA_2021-02-23-m0.u41.p2.sent1	"Опозиційна платформа – За життя" не буде підтримувати цей законопроект, тому що, хочу зауважити, які б спекулювання по цьому законопроекту не були, в тому числі голосуйте за закон, тому що не заплатять гроші шахтарям.
ParlaMint-UA_2021-02-23-m0.u41.p2.sent2	Всі розуміємо, всі чули, з цієї трибуни оголошували.
ParlaMint-UA_2021-02-23-m0.u41.p2.sent3	Але хочу зазначити, що якщо Кабінет Міністрів "Енергоатом" забрав в пряме підпорядкування, а державних шахт з 30 там діючих 20 фактично робочих і по факту шахтарів десь біля 40 тисяч, то необхідно все-таки прийняти державницьке рішення забрати в пряме підпорядкування, брати в них продукцію і платити заробітну платню, яку вони заробили, і проблеми абсолютно не буде ніякої.
ParlaMint-UA_2021-02-23-m0.u41.p3.sent1	Хочу зауважити про те, що каменем, наріжним каменем в цьому законопроекті є одна історія.
ParlaMint-UA_2021-02-23-m0.u41.p3.sent2	Це правка комітету, яка була прийнята, що за кандидата, якого не підтримала Верховна Рада, не будемо тикати пальцями, не може бути людина і виконувати обов’язки міністра Кабінету Міністрів чи іншої службової особи.
ParlaMint-UA_2021-02-23-m0.u41.p3.sent3	Всі розуміємо, про кого йдеться мова, але ця правка і стала, і заблокувала підписання цього законопроекту.
ParlaMint-UA_2021-02-23-m0.u41.p3.sent4	Законопроектом було передбачено: а) відкриття конкурсів.
ParlaMint-UA_2021-02-23-m0.u41.p3.sent5	Уже дала Верховна Рада владі замість 2 місяців проводити конкурси на рівні 6 місяців, але цього недостатньо.
ParlaMint-UA_2021-02-23-m0.u41.p4.sent1	Ми не будемо підтримувати ініціативу, тому що це призводить до такого висновку, як із правоохоронними органами.
ParlaMint-UA_2021-02-23-m0.u41.p4.sent2	Всі згадайте Закон "Про Державне бюро розслідувань", керівника немає півтора роки.
ParlaMint-UA_2021-02-23-m0.u41.p4.sent3	Що наробили виконуючими обов’язки?
ParlaMint-UA_2021-02-23-m0.u41.p4.sent4	Президент призначив виконуючого обов’язки на 2 місяці, а по факту півроку виконуючий обов’язки.
ParlaMint-UA_2021-02-23-m0.u41.p4.sent5	Керівника не можуть призначити і запуститися комісія.
ParlaMint-UA_2021-02-23-m0.u41.p4.sent6	Ми йдемо знову по тому ж шляху.
ParlaMint-UA_2021-02-23-m0.u41.p5.sent1	Ми не будемо підтримувати ініціативи про те, щоб Верховна Рада брала відповідальність, розкривала шлагбаум під виконуючого обов’язки і під любу брехню.
ParlaMint-UA_2021-02-23-m0.u41.p5.sent2	Необхідно читати закон і потім після цього голосувати.
ParlaMint-UA_2021-02-23-m0.u41.p6.sent1	Дякую.
ParlaMint-UA_2021-02-23-m0.u42.p1.sent1	Тимошенко Юлія Володимирівна.
ParlaMint-UA_2021-02-23-m0.u43.p1.sent1	Шановні представники владної фракції, я пам’ятаю, коли ви йшли до влади, ви говорили, що ви будете з суспільством говорити чесно.
ParlaMint-UA_2021-02-23-m0.u43.p1.sent2	Давайте і зараз чесно поговоримо про те, що відбувається зараз у Верховній Раді.
ParlaMint-UA_2021-02-23-m0.u43.p2.sent1	Всі ми знаємо, що двічі в Верховну Раду за підтримки Президента вносилась кандидатура пана Вітренка на посаду, по суті, другого Прем’єр-міністра країни – Першого віце-прем’єр-міністра - міністра енергетики.
ParlaMint-UA_2021-02-23-m0.u43.p2.sent2	Ви знаєте, що Верховна Рада двічі провалила цю кандидатуру.
ParlaMint-UA_2021-02-23-m0.u43.p2.sent3	Чому?
ParlaMint-UA_2021-02-23-m0.u43.p2.sent4	Тому що ця людина, за висновками Державного аудиту, 5 років очолювала НАК "Нафтогаз" і вивела з країни, з НАК "Нафтогазу", 225 мільярдів гривень корупційних оборудок.
ParlaMint-UA_2021-02-23-m0.u43.p2.sent5	Це корупціонер найвищого рівня, це Юрій Вітренко.
ParlaMint-UA_2021-02-23-m0.u43.p2.sent6	Верховна Рада його двічі не підтримала.
ParlaMint-UA_2021-02-23-m0.u43.p2.sent7	Двічі Президент його наполягав і сунув на цю посаду.
ParlaMint-UA_2021-02-23-m0.u43.p3.sent1	Тепер, коли це не сталося, і, безумовно, в цьому залі і не станеться проведення Вітренка на посаду другого Прем’єр-міністра країни, це Першого віце-прем’єр-міністра.
ParlaMint-UA_2021-02-23-m0.u43.p3.sent2	Тоді Президент вирішив внести законопроект, який ми зараз тримаємо з вами в руках, яким він передбачає, що вже не треба виконувати Конституцію України, а треба просто, ну, так в наглу, призначити виконуючого обов’язки пожиттєво з повним спектром повноважень, не проходячи парламент.
ParlaMint-UA_2021-02-23-m0.u43.p4.sent1	Тобто, якщо парламент, в тому числі і провладна фракція, не пропустили корупціонера Вітренка, який собі 170 мільйонів гривень виписав премії і перевів на свої рахунки за те, що там корупцією завалена робота, якщо не вийшло протягнути, то Президент протягує його на цю посаду сьогоднішнім законом, прямо порушуючи Конституцію.
ParlaMint-UA_2021-02-23-m0.u43.p4.sent2	Це буде означати, що ця людина буде виконуючим обов’язки без узгодження Верховної Ради, ця людина буде далі займатися корупцією так, як він робив це попередні роки, і ця людина буде мати повний спектр повноважень для того, щоб здійснювати свої корупційні дії.
ParlaMint-UA_2021-02-23-m0.u43.p4.sent3	Замість того, щоб порушити проти нього кримінальну справу, там типу "весна прийде – саджати будемо", його садять зараз на посаду Першого віце-прем’єр-міністра.
ParlaMint-UA_2021-02-23-m0.u43.p5.sent1	Дорогі друзі, це прямо протирічить Конституції, прямо протирічить європейській практиці.
ParlaMint-UA_2021-02-23-m0.u43.p5.sent2	Після цього забудьте шлях до Європи.
ParlaMint-UA_2021-02-23-m0.u43.p5.sent3	Закінчується розподіл влад, це баланси і противаги, і починається велика корупція в уряді України.
ParlaMint-UA_2021-02-23-m0.u43.p5.sent4	Ви хочете це освятити своїм голосуванням?
ParlaMint-UA_2021-02-23-m0.u43.p5.sent5	Тоді беріть на себе відповідальність і поіменно буде видно, хто тут є спільник в тому, щоб корупціонерів повертати до влади, а ми йдемо до Конституційного Суду і голосуємо проти цього.
ParlaMint-UA_2021-02-23-m0.u44.p1.sent1	Клочко Андрій Андрійович.
ParlaMint-UA_2021-02-23-m0.u45.p1.sent1	Добрий день, шановний Голово, шановні народні депутати!
ParlaMint-UA_2021-02-23-m0.u45.p1.sent2	Сьогодні багато було згадано нашого Президента Володимира Олександровича Зеленського, що він призначає, що він назначає особистості, які тут звучали.
ParlaMint-UA_2021-02-23-m0.u45.p1.sent3	Але треба нагадати всім, що це маніпуляція других фракцій, тому що призначає це Кабмін.
ParlaMint-UA_2021-02-23-m0.u45.p2.sent1	Прем’єра ми обирали з вами, тому ми несемо за це відповідальність з вами.
ParlaMint-UA_2021-02-23-m0.u45.p2.sent2	Треба це нагадати і кожен, хто тут в залі, треба теж розуміти, чому ви тут.
ParlaMint-UA_2021-02-23-m0.u45.p2.sent3	Треба згадати і бути вдячними не тільки, що ми тут з вами займаємося законотворчою діяльністю, але і тим, що ми робимо законотворчу діяльність вірною.
ParlaMint-UA_2021-02-23-m0.u45.p3.sent1	Я є одним із ініціаторів внесення Закону 4531.
ParlaMint-UA_2021-02-23-m0.u45.p3.sent2	Його суть – відновити конкурси на державну службу, призупинені тимчасово на період карантину, установленого Кабінетом Міністрів України з метою запобігання поширенню на території України гострої респіраторної хвороби COVID-19, та протягом 30 днів з дня відміни цього карантину.
ParlaMint-UA_2021-02-23-m0.u45.p4.sent1	Ухвалюючи зміну до держбюджету 2020 щодо призупинення конкурсів, ми з вами розглянули це питання як тимчасовий захід з метою збереження життя, здоров’я як конкурсантів, так і тих, хто проводить ці конкурси.
ParlaMint-UA_2021-02-23-m0.u45.p4.sent2	Водночас з огляду на тривалу дію карантину, який то послаблювався у нас, то ставав більш жорстким, станом на 16 грудня кількість вакантних посад державної служби категорії "А" – 123, категорії "Б" – понад 4 тисячі, категорії "В" – понад 12,5 тисяч.
ParlaMint-UA_2021-02-23-m0.u45.p5.sent1	Крім того, законопроектом, який ми ініціювали, було запропоновано скасувати додаткові підстави для звільнення держслужбовців, так звані "політичні звільнення", коли держслужбовця можна було звільнити протягом 4 місяців з дня призначення Прем’єр-міністра.
ParlaMint-UA_2021-02-23-m0.u45.p6.sent1	Шановні колеги, Верховна Рада погодилась з пропозицією авторів законопроекту та ухвалила його в першому читанні.
ParlaMint-UA_2021-02-23-m0.u45.p6.sent2	Під час доопрацювання до другого читання до законопроекту були внесені правки, що викликали зауваження Президента України, який і скористався своїм правом вето до закону України.
ParlaMint-UA_2021-02-23-m0.u45.p7.sent1	Тому, шановні колеги, ініціюючи ці правки, прошу вас підтримати даний закон.
ParlaMint-UA_2021-02-23-m0.u45.p7.sent2	Такі правки до закону вони є правильними, вони є чіткими.
ParlaMint-UA_2021-02-23-m0.u45.p7.sent3	І тому прошу вас підтримати і не влаштовувати саботаж.
ParlaMint-UA_2021-02-23-m0.u45.p7.sent4	Коли депутати виходили з логіки стимулювати, чому було прийнято.
ParlaMint-UA_2021-02-23-m0.u45.p7.sent5	стимулювати Прем’єр-міністра не зволікати з поданням відповідних кандидатур на посаду того чи іншого міністерства.
ParlaMint-UA_2021-02-23-m0.u45.p8.sent1	Шановні колеги, Комітет з організації державної влади, місцевого самоврядування, регіонального розвитку та містобудування на своєму засідання 19 лютого розглянув пропозиції Президента України та ухвалив рішення підтримати їх в повному обсязі.
ParlaMint-UA_2021-02-23-m0.u45.p8.sent2	Прошу підтримати даний законопроект і правки Президента України.
ParlaMint-UA_2021-02-23-m0.u45.p9.sent1	Дякую вам.
ParlaMint-UA_2021-02-23-m0.u46.p1.sent1	Геращенко Ірина Володимирівна.
ParlaMint-UA_2021-02-23-m0.u47.p1.sent1	Шановні українці, якби коронавірусу не було, команді Зеленського варто було його вигадати, адже на пандемію можна списати всю свою недолугість і проблеми в економіці, і проект "велике крадівництво", створений спеціально під пандемію, і ось цю кадрову чехарду, і скасування конкурсів.
ParlaMint-UA_2021-02-23-m0.u47.p1.sent2	Тому що кадрова політика Зеленського і команди – це нуль професіоналізму і ключове – лояльність.
ParlaMint-UA_2021-02-23-m0.u47.p1.sent3	І саме під цю задачу проводиться і відповідний конкурс.
ParlaMint-UA_2021-02-23-m0.u47.p2.sent1	Цього тижня Зеленський заявив амбітну мету – до кінця десятиріччя стати членом Європейського Союзу.
ParlaMint-UA_2021-02-23-m0.u47.p2.sent2	Та тільки на справі все робиться для того, щоб нас віддалити від Європейського Союзу, тому що державна служба – це одна із ключових задач наближення нас до Європейського Союзу.
ParlaMint-UA_2021-02-23-m0.u47.p2.sent3	І під це Європейський Союз дав 2 мільйони технічної допомоги під законопроект.
ParlaMint-UA_2021-02-23-m0.u47.p3.sent1	Власне, ви ліквідували, по суті, державні інституції для того, щоб просто вилучити парламент взагалі з прийняття рішень, стати добровільно такою філією Банкової, яка вирішує разом з олігархатом, так хто ж буде українськими міністрами.
ParlaMint-UA_2021-02-23-m0.u47.p3.sent2	І це ганьба, що вже котрий уряд Зеленського Верховна Рада України насправді не призначає, а тільки тисне кнопочками за ті кандидатури, які спускають олігархи в узгодженні з Банковою.
ParlaMint-UA_2021-02-23-m0.u47.p4.sent1	Власне, це відбувається і зараз.
ParlaMint-UA_2021-02-23-m0.u47.p4.sent2	І Зеленський вже двічі дав ляпас нинішньому парламенту для того, щоб показати, що ви всі тільки "зелені кнопочки", і нуль враховується позиція парламенту, який відмовився призначати пана Вітренка міністром відповідним.
ParlaMint-UA_2021-02-23-m0.u47.p4.sent3	Так зараз намагаються просто ліквідувати вплив парламенту на призначення міністрів через виконуючих обов’язки.
ParlaMint-UA_2021-02-23-m0.u47.p5.sent1	І тому, звичайно, ми закликаємо парламент нагадати Банковій, що ми парламентсько-президентська республіка.
ParlaMint-UA_2021-02-23-m0.u47.p6.sent1	Я хочу звернутися до керівництва парламенту, до Голови Верховної Ради.
ParlaMint-UA_2021-02-23-m0.u47.p6.sent2	Це тиждень роботи в округах.
ParlaMint-UA_2021-02-23-m0.u47.p6.sent3	І виборців в першу чергу, цікавить, що відбувається в секторі безпеки оборони?
ParlaMint-UA_2021-02-23-m0.u47.p6.sent4	Чому сьогодні не створюється ТСК по "вагнерівцям", де вона?
ParlaMint-UA_2021-02-23-m0.u47.p6.sent5	Чому не ставиться на порядок денний закон про колабораціонізм?
ParlaMint-UA_2021-02-23-m0.u47.p6.sent6	У нас можна закрити телеканали, "телепомийки" Кремля, але так точно завтра їх можна і відкрити, якщо не буде прийнято цей закон.
ParlaMint-UA_2021-02-23-m0.u47.p6.sent7	А з трибуни Верховної Ради деяка "п’ята колона" може принижувати Революцію Гідності, і на це нуль реакції.
ParlaMint-UA_2021-02-23-m0.u47.p7.sent1	Виборців цікавлять тарифи.
ParlaMint-UA_2021-02-23-m0.u47.p7.sent2	Виборців цікавить, де Pfizer обіцяний, і чому нам завозять якийсь шмурдяк замість вакцини, розумієте?
ParlaMint-UA_2021-02-23-m0.u47.p7.sent3	Але ці питання не обговорюються в порядку денному.
ParlaMint-UA_2021-02-23-m0.u47.p7.sent4	У нас сьогодні протягують тут одну історію – як працевлаштувати Вітренка?
ParlaMint-UA_2021-02-23-m0.u47.p7.sent5	Як вилучити парламент взагалі з питання кадрової політики?
ParlaMint-UA_2021-02-23-m0.u47.p7.sent6	Ось про що йдеться.
ParlaMint-UA_2021-02-23-m0.u47.p7.sent7	І під це депутатів сьогодні збирають з округів, забирають їх право спілкуватися з виборцями, проводити прийоми виборців і взагалі вирішувати питання, які є актуальними для суспільства, тільки для того, щоб.
ParlaMint-UA_2021-02-23-m0.u48.p1.sent1	Шановні колеги, час на виступи вичерпаний.
ParlaMint-UA_2021-02-23-m0.u48.p1.sent2	Будь ласка, підготуйтесь до голосування.
ParlaMint-UA_2021-02-23-m0.u48.p1.sent3	Запросіть народних депутатів до зали.
ParlaMint-UA_2021-02-23-m0.u48.p2.sent1	Олександр Сергійович, я вас прошу на трибуну щодо правок.
ParlaMint-UA_2021-02-23-m0.u48.p2.sent2	Зараз будуть ставитися на врахування, вибачте, на підтвердження правки, дві правки Президента.
ParlaMint-UA_2021-02-23-m0.u48.p2.sent3	Я думаю, що, Олександр Сергійович, я вам дам 30 секунд по кожній з них, щоб ви висловили позицію, і ми переходимо до голосування.
ParlaMint-UA_2021-02-23-m0.u48.p2.sent4	Спочатку голосується одна правка, після цього друга правка, після цього голосується в цілому.
ParlaMint-UA_2021-02-23-m0.u48.p3.sent1	Правка номер 1.
ParlaMint-UA_2021-02-23-m0.u49.p1.sent1	Шановні колеги, Президент пропонує виключити кілька речень з абзацу другого підпункту 1 пункту 1 розділу, в результаті чого буде викладено в редакції частина четверта статті 9 Закону України "Про центральні органи виконавчої влади", буде викладено в такій редакції: "4.
ParlaMint-UA_2021-02-23-m0.u49.p1.sent2	Перший заступник міністра, заступники міністра дають обов’язкові для виконання державними службовцями та працівниками апарату міністерства та його територіальних органів (у разі створення) доручення".
ParlaMint-UA_2021-02-23-m0.u49.p1.sent3	Пропозиція врахована комітетом.
ParlaMint-UA_2021-02-23-m0.u50.p1.sent1	Готові голосувати?
ParlaMint-UA_2021-02-23-m0.u50.p1.sent2	Пропозиція комітету врахувати.
ParlaMint-UA_2021-02-23-m0.u50.p2.sent1	Ставлю на голосування пропозицію.
ParlaMint-UA_2021-02-23-m0.u50.p2.sent2	Прошу підтримати та проголосувати.
ParlaMint-UA_2021-02-23-m0.u50.p2.sent3	Правка номер 1.
ParlaMint-UA_2021-02-23-m0.u50.p3.sent1	За-266
ParlaMint-UA_2021-02-23-m0.u50.p4.sent1	Рішення прийнято.
ParlaMint-UA_2021-02-23-m0.u50.p5.sent1	Правка номер 2, Олександр Сергійович, дуже коротко, 30 секунд.
ParlaMint-UA_2021-02-23-m0.u51.p1.sent1	Тут взагалі дуже коротко.
ParlaMint-UA_2021-02-23-m0.u51.p1.sent2	Вона кореспондуюча з попередньою правкою, для того, щоб була усунута неточність, у нас була в "Прикінцевих".
ParlaMint-UA_2021-02-23-m0.u51.p1.sent3	Ніяк сенс закону не змінює взагалі.
ParlaMint-UA_2021-02-23-m0.u51.p1.sent4	Комітет врахував, просимо підтримати.
ParlaMint-UA_2021-02-23-m0.u52.p1.sent1	Ставлю на голосування правку номер 2.
ParlaMint-UA_2021-02-23-m0.u52.p1.sent2	Прошу підтримати та проголосувати.
ParlaMint-UA_2021-02-23-m0.u52.p2.sent1	За-267
ParlaMint-UA_2021-02-23-m0.u52.p3.sent1	Рішення прийнято.
ParlaMint-UA_2021-02-23-m0.u52.p4.sent1	Переходимо до голосування за закон в цілому.
ParlaMint-UA_2021-02-23-m0.u52.p5.sent1	Дякую, Олександр Сергійович.
ParlaMint-UA_2021-02-23-m0.u52.p5.sent2	Сідайте.
ParlaMint-UA_2021-02-23-m0.u52.p6.sent1	Ставлю на голосування пропозицію про прийняття в цілому з урахуванням пропозицій Президента Закон України "Про внесення змін до деяких законів України щодо відновлення проведення конкурсів на зайняття посад державної служби та інших питань державної служби" з пропозиціями Президента України від 18.02.2021 року (реєстраційний номер 4531).
ParlaMint-UA_2021-02-23-m0.u52.p7.sent1	Готові голосувати?
ParlaMint-UA_2021-02-23-m0.u52.p7.sent2	Прошу підтримати та проголосувати.
ParlaMint-UA_2021-02-23-m0.u52.p8.sent1	За-267
ParlaMint-UA_2021-02-23-m0.u52.p9.sent1	Рішення прийнято.
ParlaMint-UA_2021-02-23-m0.u52.p10.sent1	Покажіть по фракціях.
ParlaMint-UA_2021-02-23-m0.u52.p10.sent2	"Слуга народу" – 226, "Опозиційна платформа – За життя" – 0, "Європейська солідарність" – 0, "Батьківщина" – 0, "Партія "За майбутнє" – 18, "Голос" – 0, "Довіра" – 17, позафракційні – 6.
ParlaMint-UA_2021-02-23-m0.u52.p11.sent1	Шановні колеги, позачергове засідання Верховної Ради України оголошую закритим.
ParlaMint-UA_2021-02-23-m0.u52.p11.sent2	Дякую.
