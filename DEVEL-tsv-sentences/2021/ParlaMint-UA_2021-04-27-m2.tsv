id	text
ParlaMint-UA_2021-04-27-m2.u1.p1.sent1	Шановні колеги, у зв’язку з вимогою 153 народних депутатів України та відповідно до частини восьмої статті 19 Регламенту Верховної Ради України ми сьогодні проводимо чергове позачергове пленарне засідання Верховної Ради України.
ParlaMint-UA_2021-04-27-m2.u1.p2.sent1	Прошу народних депутатів підготуватись до реєстрації.
ParlaMint-UA_2021-04-27-m2.u1.p2.sent2	Нагадую: реєстрація відбувається шляхом натискання.
ParlaMint-UA_2021-04-27-m2.u1.p2.sent3	Сергій Володимирович, ви знаєте ж.
ParlaMint-UA_2021-04-27-m2.u1.p2.sent4	Готові?
ParlaMint-UA_2021-04-27-m2.u1.p2.sent5	Прошу реєструватись.
ParlaMint-UA_2021-04-27-m2.u1.p3.sent1	В залі зареєстровано 320 народних депутатів України.
ParlaMint-UA_2021-04-27-m2.u1.p3.sent2	Переходимо до розгляду питань порядку денного.
ParlaMint-UA_2021-04-27-m2.u1.p4.sent1	Надійшла заява про перерву із заміною на виступ.
ParlaMint-UA_2021-04-27-m2.u1.p4.sent2	Соломія Анатоліївна Бобровська.
ParlaMint-UA_2021-04-27-m2.u1.p5.sent1	Позачергове засідання Верховної Ради України оголошую відкритим.
ParlaMint-UA_2021-04-27-m2.u2.p1.sent1	Соломія Бобровська, фракція "Голос".
ParlaMint-UA_2021-04-27-m2.u2.p1.sent2	По-перше, хочу сказати, що з колегою буквально повернулися з лінії розмежування, де мали можливість відвідати наших хлопців військових і дівчат, починаючи від ДУКу, командування операції Об’єднаних сил, Сил спеціальних операцій, Військово-Морські сили і так далі.
ParlaMint-UA_2021-04-27-m2.u2.p2.sent1	І хочу сказати, і подякувати з цієї трибуни, і привітати з прийдешніми святами всю нашу армію.
ParlaMint-UA_2021-04-27-m2.u2.p2.sent2	І хотіла би, щоб, окрім хвилини мовчання, як дуже часто ми тут зустрічаємо в парламенті, ми би їх привітали і подякували за їхню готовність відстоювати нашу державу.
ParlaMint-UA_2021-04-27-m2.u2.p3.sent1	Дякую.
ParlaMint-UA_2021-04-27-m2.u2.p3.sent2	Повірте, їм буде дуже приємно.
ParlaMint-UA_2021-04-27-m2.u2.p3.sent3	Бо ми дуже багато говорили про те, що в українському суспільстві забувається цінність військового, ветерана, як часто ми забуваємо просто їм дякувати за їхню службу.
ParlaMint-UA_2021-04-27-m2.u2.p4.sent1	Але, окрім того, хотіла би звернути вашу увагу на інші речі, ці речі стосуються, зокрема, Азовського моря.
ParlaMint-UA_2021-04-27-m2.u2.p4.sent2	Ми дуже добре і давно забули, як воно бути морською державою і бачимо, як складно і важко Військово-Морським Силам підніматися і заново будувати свою спроможність і потужності.
ParlaMint-UA_2021-04-27-m2.u2.p5.sent1	Цього разу ми мали можливість вийти в Азовське море.
ParlaMint-UA_2021-04-27-m2.u2.p5.sent2	І ви знаєте, фактично підійти за півтори милі до корабля берегової охорони ФСБ Російської Федерації, де було двічі нам надано попередження про неможливість підходу до їхнього корабля.
ParlaMint-UA_2021-04-27-m2.u2.p5.sent3	Більше того, він стоїть на фактично відстані 4-5 миль від берегу Маріуполя і спокійно моніторить, що відбувається на морі і що відбувається на березі.
ParlaMint-UA_2021-04-27-m2.u2.p6.sent1	Так от, шановні колеги, щоб ви розуміли, свого часу, 17 років тому саме в цьому залі 23 квітня був прийнятий так званий і проголосований Керченський договір, який передбачає і говорить про те, що Азовське море – це спільне історичне море і води для використання Російською Федерацією і державою Україна, де фактично дві країни будуть дозволяти один одному заходити через Керченську протоколу, використовувати в своїх цілях порти і пропускати за певним режимом ті чи інші державні судна, військові судна чи комерційні.
ParlaMint-UA_2021-04-27-m2.u2.p7.sent1	Так от з 14-го року, після того, коли відбувалася агресія і анексія Кримського півострову, москалі клали на цей договір великий болт.
ParlaMint-UA_2021-04-27-m2.u2.p7.sent2	Що це означає?
ParlaMint-UA_2021-04-27-m2.u2.p7.sent3	Це означає, що вони спокійно побудували собі міст.
ParlaMint-UA_2021-04-27-m2.u2.p7.sent4	Це означає, що вони контролюють наших рибалок, наших військових, і саме вони дають дозвіл на прохід Керченською протокою, не Україна, яка фактично навіть не може підійти до жодного їхнього корабля і здійснити перевірку, тому що в нас немає, по великому рахунку, військової спроможності.
ParlaMint-UA_2021-04-27-m2.u2.p8.sent1	Я дуже прошу комітет мій профільний, прошу Верховного головнокомандувача, а також уряд розглянути можливість денонсувати цю угоду і перестати грати за правилами Російської Федерації, які чітко говорять про те, що "червоні" лінії будуть встановлювати саме вони, а тому вони не будуть використовувати жоден міжнародний договір у рамках законодавства.
ParlaMint-UA_2021-04-27-m2.u2.p8.sent2	Прошу звернути вашу увагу.
ParlaMint-UA_2021-04-27-m2.u3.p1.sent1	Шановні колеги, переходимо до питань порядку денного.
ParlaMint-UA_2021-04-27-m2.u3.p2.sent1	Перше питання – це проект Закону про внесення змін до Закону України "Про Державний бюджет України на 2021 рік" щодо збільшення видатків на забезпечення здійснення правосуддя місцевими, апеляційними судами (реєстраційний номер 5304).
ParlaMint-UA_2021-04-27-m2.u3.p2.sent2	Нам необхідно прийняти рішення про включення цього питання до порядку денного сесії.
ParlaMint-UA_2021-04-27-m2.u3.p2.sent3	Готові голосувати?
ParlaMint-UA_2021-04-27-m2.u3.p2.sent4	Прошу підтримати та проголосувати.
ParlaMint-UA_2021-04-27-m2.u3.p3.sent1	За-275
ParlaMint-UA_2021-04-27-m2.u3.p4.sent1	Рішення прийнято.
ParlaMint-UA_2021-04-27-m2.u3.p5.sent1	Пропонується розглянути це питання за скороченою процедурою.
ParlaMint-UA_2021-04-27-m2.u3.p5.sent2	Прошу підтримати та проголосувати.
ParlaMint-UA_2021-04-27-m2.u3.p5.sent3	Без обговорення?
ParlaMint-UA_2021-04-27-m2.u3.p6.sent1	Ставлю на голосування пропозицію про прийняття за основу проекту Закону про внесення змін до Закону України "Про Державний бюджет України на 2021 рік" щодо збільшення видатків на забезпечення здійснення правосуддя місцевими, апеляційними судами.
ParlaMint-UA_2021-04-27-m2.u3.p6.sent2	Прошу підтримати та проголосувати.
ParlaMint-UA_2021-04-27-m2.u3.p7.sent1	За-271
ParlaMint-UA_2021-04-27-m2.u3.p8.sent1	Рішення прийнято.
ParlaMint-UA_2021-04-27-m2.u3.p9.sent1	В цілому?
ParlaMint-UA_2021-04-27-m2.u3.p10.sent1	Ставлю на голосування.
ParlaMint-UA_2021-04-27-m2.u3.p10.sent2	Хто - проти?
ParlaMint-UA_2021-04-27-m2.u3.p10.sent3	Дві фракції проти.
ParlaMint-UA_2021-04-27-m2.u3.p10.sent4	Точно дві проти?
ParlaMint-UA_2021-04-27-m2.u3.p10.sent5	Навіть, якщо один народний депутат проти.
ParlaMint-UA_2021-04-27-m2.u3.p10.sent6	Пане голово комітету, ви наступного разу з колегами спілкуйтесь.
ParlaMint-UA_2021-04-27-m2.u3.p11.sent1	Наступне питання – це проект Закону про внесення змін до деяких законів України щодо активізації діяльності наукових парків (реєстраційний номер 4236).
ParlaMint-UA_2021-04-27-m2.u3.p11.sent2	Різниця.
ParlaMint-UA_2021-04-27-m2.u3.p11.sent3	У вас все рівно далі.
ParlaMint-UA_2021-04-27-m2.u3.p12.sent1	4236.
ParlaMint-UA_2021-04-27-m2.u3.p12.sent2	Пропонується розглянути це питання за скороченою процедурою.
ParlaMint-UA_2021-04-27-m2.u3.p12.sent3	Прошу підтримати та проголосувати.
ParlaMint-UA_2021-04-27-m2.u3.p13.sent1	За-272
ParlaMint-UA_2021-04-27-m2.u3.p14.sent1	Ваше, колеги.
ParlaMint-UA_2021-04-27-m2.u3.p14.sent2	Туди підійдіть, будь ласка, Іване Григоровичу.
ParlaMint-UA_2021-04-27-m2.u3.p15.sent1	До слова запрошується перший заступник міністра освіти і науки Кизим Микола Олександрович.
ParlaMint-UA_2021-04-27-m2.u4.p1.sent1	Шановний Голово Верховної Ради, шановні народні депутати!
ParlaMint-UA_2021-04-27-m2.u4.p1.sent2	Міністерство освіти і науки розробило проект Закону України про внесення змін до деяких законів України щодо активізації діяльності наукових парків.
ParlaMint-UA_2021-04-27-m2.u4.p1.sent3	Проект законодавчого акту розроблено на викання програми діяльності Кабінету Міністрів України.
ParlaMint-UA_2021-04-27-m2.u4.p1.sent4	Прийняття законопроекту сприятиме вирішенню таких проблем як: ускладнений бюрократичними заходами процес створення наукових парків; заборона для закладів вищої освіти та наукових установ бути засновниками декількох наукових парків; відсутність власної інфраструктури та як наслідок необхідність використання значного обсягу коштів на оренду приміщення та обладнання.
ParlaMint-UA_2021-04-27-m2.u4.p1.sent5	Законопроектом пропонується надати закладам вищої освіти, науковим закладам наступне: право створювати наукові парки без погодження з Міністерством освіти і науки, а також самостійно визначати напрямки своєї діяльності – стаття 7, стаття 8 закону; право бути засновниками декількох наукових парків – стаття 13 закону; можливість надавати в оренду приміщення для розміщення наукових парків на пільгових умовах – стаття 20 закону.
ParlaMint-UA_2021-04-27-m2.u4.p1.sent6	Проект закону пройшов громадське обговорення.
ParlaMint-UA_2021-04-27-m2.u4.p1.sent7	Він погоджений з усіма зацікавленими центральними органами виконавчої влади, підтриманий Комітетом Верховної Ради з питань освіти, науки і Комітетом з питань інтеграції України з ЄС з пропозицією для розгляду в першому читанні і прийнятті за основу.
ParlaMint-UA_2021-04-27-m2.u4.p1.sent8	Міністерство освіти і науки просить народних депутатів підтримати зазначений законопроект.
ParlaMint-UA_2021-04-27-m2.u4.p1.sent9	Дякую за увагу.
ParlaMint-UA_2021-04-27-m2.u5.p1.sent1	Дякуємо.
ParlaMint-UA_2021-04-27-m2.u5.p2.sent1	До слова запрошується співдоповідач голова підкомітету Комітету з питань освіти, науки та інновацій Колюх Валерій Вікторович.
ParlaMint-UA_2021-04-27-m2.u5.p2.sent2	Будь ласка, пане Валерій.
ParlaMint-UA_2021-04-27-m2.u6.p1.sent1	Шановні колеги, Комітет Верховної Ради з питань освіти, науки та інновацій відповідно до вимог статті 93 Регламенту Верховної Ради на своєму засіданні 12.03.2021 року розглянув проект Закону про внесення змін до деяких законів України щодо активізації діяльності наукових парків (реєстраційний номер 4236), поданий Кабінетом Міністрів України.
ParlaMint-UA_2021-04-27-m2.u6.p1.sent2	Як зазначив представник Міністерства освіти та науки метою прийняття проекту законодавчого акту є підвищення ефективності здійснення науковими парками інноваційної діяльності.
ParlaMint-UA_2021-04-27-m2.u6.p2.sent1	Відповідно до статті 114 Регламенту Верховної Ради України Комітет з питань освіти, науки та інновацій рекомендує Верховній Раді України проект Закону України про внесення змін до деяких законів України щодо активізації діяльності наукових парків (реєстраційний номер 4236) за результатами розгляду в першому читанні прийняти за основу.
ParlaMint-UA_2021-04-27-m2.u6.p2.sent2	Прошу підтримати.
ParlaMint-UA_2021-04-27-m2.u7.p1.sent1	Дякую.
ParlaMint-UA_2021-04-27-m2.u7.p2.sent1	Будь ласка, запишіться: два – за, два – проти, по фракціям.
ParlaMint-UA_2021-04-27-m2.u7.p2.sent2	Устенко Олексій Олегович.
ParlaMint-UA_2021-04-27-m2.u8.p1.sent1	Колеги, дуже важливий законопроект.
ParlaMint-UA_2021-04-27-m2.u8.p1.sent2	Вчора в нас були роковини Чорнобильської трагедії і уявіть собі, що якщо б не дай Бог сьогодні була така сама трагедія, де б ми взяли таку кількість хіміків, таку кількість фізиків, які б могли дуже швидко відреагувати на таку проблему.
ParlaMint-UA_2021-04-27-m2.u8.p1.sent3	Тому важливо підтримати наших науковців, підтримати нашу молодь для того, щоб в Україні розвивалася наука.
ParlaMint-UA_2021-04-27-m2.u8.p1.sent4	30 років наша наука фінансувалася по остаточному принципу і саме тому у нас сьогодні нема можливості виготовляти вакцину так швидко, тому у нас нема можливості для того, щоб наша країна була інноваційною.
ParlaMint-UA_2021-04-27-m2.u8.p1.sent5	Тому давайте проголосуємо і підтримаємо наших науковців.
ParlaMint-UA_2021-04-27-m2.u8.p2.sent1	Дякую.
ParlaMint-UA_2021-04-27-m2.u9.p1.sent1	Кубів Степан Іванович.
ParlaMint-UA_2021-04-27-m2.u10.p1.sent1	Слово прошу передати Гончаренку Олексію.
ParlaMint-UA_2021-04-27-m2.u10.p2.sent1	Дякую.
ParlaMint-UA_2021-04-27-m2.u11.p1.sent1	Гончаренко Олексій Олексійович.
ParlaMint-UA_2021-04-27-m2.u12.p1.sent1	Шановні друзі.
ParlaMint-UA_2021-04-27-m2.u12.p1.sent2	Олексій Гончаренко, "Європейська солідарність" і делегат України у Парламентській асамблеї Ради Європи.
ParlaMint-UA_2021-04-27-m2.u12.p1.sent3	Сьогодні сталася безпрецедентна подія, у Парламентській асамблеї Ради Європи регламентний комітет позбавив мене слова на три місяці за доносом, за скаргою з боку голови російської делегації віце-спікера держдури Російської Федерації Петра Толстого.
ParlaMint-UA_2021-04-27-m2.u12.p1.sent4	Цей негідник, українофоб, антисеміт, європафоб, людина, знаєте, де клейма нема де ставити, написав на мене скаргу за те, що я його ображаю, його і Путіна, і було прийнято рішення на три місяці забрати в мене слово.
ParlaMint-UA_2021-04-27-m2.u12.p1.sent5	Насправді слово забирають не в мене, слово забирають не у нашої політичної сили, слово забирають в Україні.
ParlaMint-UA_2021-04-27-m2.u12.p2.sent1	І я вам хочу сказати, у них наступна ідея, вони хочуть на наступному засіданні покарати мене і за цей прапор, прострілений російськими кулями прапор, який мені передали українські військові, щоб його продемонстрував у сесійній залі Парламентської асамблеї, що я і зробив.
ParlaMint-UA_2021-04-27-m2.u12.p2.sent2	Я хочу сказати одне, Україні ніколи ніхто не зможе закрити рота.
ParlaMint-UA_2021-04-27-m2.u12.p2.sent3	Ми будемо боротися, і ми будемо відстоювати свої права, так було, так є і так буде.
ParlaMint-UA_2021-04-27-m2.u12.p2.sent4	А пану Толстому і Путіну я хочу передати одне: ти негідник, ти знову можеш перекласти зараз кожне моє слово і писати чергову кляузу, і скаргу, - це максимум на що ти здатний.
ParlaMint-UA_2021-04-27-m2.u12.p2.sent5	У себя там может быть ты граф Толстой, а у нас ты простой".
ParlaMint-UA_2021-04-27-m2.u12.p3.sent1	Слава Україні!
ParlaMint-UA_2021-04-27-m2.u13.p1.sent1	Кириленко Іван Григорович.
ParlaMint-UA_2021-04-27-m2.u14.p1.sent1	Дякую, пане Голово!
ParlaMint-UA_2021-04-27-m2.u14.p1.sent2	Стосовно законопроекту, який розглядаємо, хочу відзначити наступне: по-перше, законопроект приводить чинне законодавства України, що регулює діяльність наукових парків у відповідність до раніше прийнятих законів, тобто він їх уточнює і врегульовує.
ParlaMint-UA_2021-04-27-m2.u14.p2.sent1	Уточнює також окремі положення Закону України "Про інноваційну діяльність", про наукові парки та про оренду державного та комунального майна – це так для тих, хто нас слухає зараз.
ParlaMint-UA_2021-04-27-m2.u14.p3.sent1	Друге.
ParlaMint-UA_2021-04-27-m2.u14.p3.sent2	Законом, якщо ми його ухвалимо створюються умови для комерціалізації діяльності наукових парків, в тому числі за участю іноземних юридичних осіб, і це дуже важливо.
ParlaMint-UA_2021-04-27-m2.u14.p3.sent3	Такий підхід може надати імпульс розвитку науки на базі вищих навчальних закладів та стати запобіжником для відтоку інтелектуального ресурсу за кордон.
ParlaMint-UA_2021-04-27-m2.u14.p4.sent1	Участь іноземних юридичних осіб у діяльності українських наукових парків є більш прийнятним ніж робота українських науковців в іноземних науково-дослідних інституціях, і це самий головний принциповий висновок цього закону.
ParlaMint-UA_2021-04-27-m2.u14.p5.sent1	Головне науково-експортне управління пропонує встановити мінімальний розмір частки закладу освіти або наукової установи в статутному капіталі наукового парку, доцільне зауваження, яке можна відрегулювати і доопрацювати в другому читанні.
ParlaMint-UA_2021-04-27-m2.u14.p5.sent2	Законопроект важливий, прогресивний, перспективний, і саме головне, ще раз хочу підкреслити, нам треба зупиняти за будь-яких умов, в тому числі і на законодавчому рівні відтік інтелектуального потенціалу з України.
ParlaMint-UA_2021-04-27-m2.u14.p5.sent3	"Батьківщина" буде голосувати "за".
ParlaMint-UA_2021-04-27-m2.u14.p6.sent1	Дякую.
ParlaMint-UA_2021-04-27-m2.u15.p1.sent1	Дякуємо, Іване Григоровичу.
ParlaMint-UA_2021-04-27-m2.u15.p2.sent1	Арешонков Володимир, депутатська група "Довіра".
ParlaMint-UA_2021-04-27-m2.u15.p2.sent2	Будь ласка, пане Володимир.
ParlaMint-UA_2021-04-27-m2.u16.p1.sent1	Дякую, пані головуюча!
ParlaMint-UA_2021-04-27-m2.u16.p1.sent2	Володимир Арешонков, депутатська група "Довіра", Житомирщина.
ParlaMint-UA_2021-04-27-m2.u16.p1.sent3	Шановні колеги, нарешті в порядку денному законопроект, який стосується надзвичайно важливої, стратегічної галузі освіти і науки України.
ParlaMint-UA_2021-04-27-m2.u16.p2.sent1	Я хочу подякувати представникам Міністерства освіти і науки, представникам профільного комітету за те, що важливий надзвичайно документ сьогодні ми обговорюємо і готуємося прийняти.
ParlaMint-UA_2021-04-27-m2.u16.p2.sent2	І він широкий надзвичайно і глибокий за своїм змістом.
ParlaMint-UA_2021-04-27-m2.u16.p2.sent3	Тому що мова не тільки напряму про окремий вузький напрямок, пов’язаний з науковими парками, це виконання, нагадую, стратегічних, основоположних засад реформи системи вищої освіти України, де ми передбачили автономізацію широку вищих навчальних закладів, створення умов для того, щоб наші університети, науково-дослідні проектні інститути мали можливість укладати спільні угоди, договори з представниками бізнесу, державно-приватне партнерство, впровадження широке інноваційних технологій і їх практична реалізація.
ParlaMint-UA_2021-04-27-m2.u16.p2.sent4	Саме ці покладені важливі речі в даний законопроект.
ParlaMint-UA_2021-04-27-m2.u16.p3.sent1	Я наведу лише один приклад, Житомирський державний університет імені Івана Франка спільно з одним з підприємств Житомира намагався багато років створити прилади, які необхідні для наших середніх навчальних закладів, для кабінетів фізики, інформатики, хімії.
ParlaMint-UA_2021-04-27-m2.u16.p3.sent2	Сьогодні цим законом ми відкриваємо широкий шлях для впровадження наукових досліджень.
ParlaMint-UA_2021-04-27-m2.u16.p4.sent1	Шановні колеги, депутатська група "Довіра" підтримує цей напрямок і буде голосувати за цей законопроект і закликаю всіх це зробити.
ParlaMint-UA_2021-04-27-m2.u16.p5.sent1	Дякую.
ParlaMint-UA_2021-04-27-m2.u17.p1.sent1	Дякуємо.
ParlaMint-UA_2021-04-27-m2.u17.p2.sent1	З мотивів Наталія Піпа, так.
ParlaMint-UA_2021-04-27-m2.u17.p2.sent2	Будь ласка, фракція "Голос".
ParlaMint-UA_2021-04-27-m2.u17.p2.sent3	Будь ласка.
ParlaMint-UA_2021-04-27-m2.u18.p1.sent1	Доброго дня!
ParlaMint-UA_2021-04-27-m2.u18.p1.sent2	Наталія Піпа, фракція "Голос", Львів, 115-й округ.
ParlaMint-UA_2021-04-27-m2.u18.p1.sent3	Наукові парки реально необхідні Україні і виводити їх на міжнародний рівень допоможе саме цей законопроект.
ParlaMint-UA_2021-04-27-m2.u18.p2.sent1	На сьогодні дійсно немає чітко визначеного правового статусу наукових парків, в них є проблеми з орендою приміщень, з обладнанням, ну, і фактично кожен рух наукового парку треба узгоджувати з державою.
ParlaMint-UA_2021-04-27-m2.u18.p2.sent2	Це ті рамки, які не дають розвиватися науковим паркам.
ParlaMint-UA_2021-04-27-m2.u18.p3.sent1	Наша позиція – потрібно підтримувати науку і наукові парки.
ParlaMint-UA_2021-04-27-m2.u18.p3.sent2	І чотири основні речі, які робить цей законопроект: надає автономію закладам вищої освіти та науковим установам щодо створення наукових парків, раз.
ParlaMint-UA_2021-04-27-m2.u18.p4.sent1	Друге, чітко визначає і правовий статус наукових парків.
ParlaMint-UA_2021-04-27-m2.u18.p5.sent1	Третє, надає право науковим паркам самостійно встановлювати напрями діяльності.
ParlaMint-UA_2021-04-27-m2.u18.p6.sent1	І четверте, знімає обмеження у частині джерел фінансування наукових парків.
ParlaMint-UA_2021-04-27-m2.u18.p7.sent1	Цей законопроект не ідеальний, але це точно краще з того, що ми маємо сьогодні.
ParlaMint-UA_2021-04-27-m2.u18.p8.sent1	Дякую.
ParlaMint-UA_2021-04-27-m2.u19.p1.sent1	Дякую.
ParlaMint-UA_2021-04-27-m2.u19.p2.sent1	З мотивів, будь ласка, Ірина Констанкевич, депутатська група "Партія "За майбутнє".
ParlaMint-UA_2021-04-27-m2.u19.p2.sent2	Будь ласка, пані Ірино.
ParlaMint-UA_2021-04-27-m2.u20.p1.sent1	Депутатська група "За майбутнє", звичайно, підтримає даний законопроект, оскільки ми теж вважаємо, як і наші колеги, що наука – це майбутнє України.
ParlaMint-UA_2021-04-27-m2.u20.p1.sent2	Тому що саме наука створює конкурентоспроможне середовище, вона створює прогрес.
ParlaMint-UA_2021-04-27-m2.u20.p2.sent1	Але разом з тим я б хотіла наголосити, що даний законопроект, окрім того, що є зеленим світлом для розвитку наукових парків, він ще й робить спробу подолати дві хвороби, які панують в освітньо-науковому середовищі – це тотальна бюрократія і тотальне недофінансування.
ParlaMint-UA_2021-04-27-m2.u20.p3.sent1	Тому ми просимо і уряд, ми просимо і Президента, щоб вони звернули увагу на ці дві проблеми, які стоять перед вітчизняною наукою та освітою: бюрократія та недофінансування.
ParlaMint-UA_2021-04-27-m2.u20.p4.sent1	Ми голосуємо за, але сподіваємося, що кошти будуть виділені і на науку, і на освіту.
ParlaMint-UA_2021-04-27-m2.u20.p5.sent1	Дякую.
ParlaMint-UA_2021-04-27-m2.u21.p1.sent1	Дякую.
ParlaMint-UA_2021-04-27-m2.u21.p2.sent1	Ще з мотивів, будь ласка, Юлія Овчинникова, фракція "Слуга народу".
ParlaMint-UA_2021-04-27-m2.u21.p2.sent2	Всі решта вже виступили, я так розумію.
ParlaMint-UA_2021-04-27-m2.u21.p3.sent1	Будь ласка, пані Юлія.
ParlaMint-UA_2021-04-27-m2.u22.p1.sent1	Доброго дня, шановні колеги.
ParlaMint-UA_2021-04-27-m2.u22.p2.sent1	Хотіла дуже коротку таку ремарочку додати, що дуже важливо звернути увагу на те, що всі інновації зараз в Європейському Союзі містять довкілевий компонент.
ParlaMint-UA_2021-04-27-m2.u22.p3.sent1	Тому я звернулася до профільного голови підкомітету, до комітету про те, що все-таки важливо до другого читання внести ще довкілевий компонент.
ParlaMint-UA_2021-04-27-m2.u22.p4.sent1	Якщо ми поглянемо на сайт міністерства, ми бачимо, що офіційно 36 наукових парків в Україні.
ParlaMint-UA_2021-04-27-m2.u22.p4.sent2	Якщо ми глянемо про діяльність і функціонал кожного з цих парків, ми бачимо, що більшість з них має з цей екологічний компонент, довкілевий.
ParlaMint-UA_2021-04-27-m2.u22.p5.sent1	То дуже важливо все-таки звернути увагу на статтю 360 Угоди про асоціацію з ЄС для того, щоб імплементувати екологічну політику в усі сфери політик.
ParlaMint-UA_2021-04-27-m2.u22.p6.sent1	Дякую.
ParlaMint-UA_2021-04-27-m2.u23.p1.sent1	Дякую.
ParlaMint-UA_2021-04-27-m2.u23.p2.sent1	Просимо підготуватися до голосування.
ParlaMint-UA_2021-04-27-m2.u23.p2.sent2	Всі вже народні депутати, прошу зайняти свої місця в залі.
ParlaMint-UA_2021-04-27-m2.u24.p1.sent1	Ставлю на голосування пропозицію про прийняття за основу проекту Закону про внесення змін до деяких законів України щодо активізації діяльності наукових парків (реєстраційний номер 4236).
ParlaMint-UA_2021-04-27-m2.u24.p1.sent2	Готові голосувати, готові?
ParlaMint-UA_2021-04-27-m2.u24.p1.sent3	Прошу підтримати та проголосувати.
ParlaMint-UA_2021-04-27-m2.u24.p2.sent1	За-330
ParlaMint-UA_2021-04-27-m2.u24.p3.sent1	Рішення прийнято.
ParlaMint-UA_2021-04-27-m2.u24.p4.sent1	Дякую.
ParlaMint-UA_2021-04-27-m2.u24.p5.sent1	Наступне питання порядку денного – це проект Закону про фінансові послуги та фінансові компанії (реєстраційний номер 5065).
ParlaMint-UA_2021-04-27-m2.u24.p5.sent2	Пропонується прийняти рішення про включення цього питання до порядку денного сесії.
ParlaMint-UA_2021-04-27-m2.u24.p5.sent3	Прошу підтримати та проголосувати.
ParlaMint-UA_2021-04-27-m2.u24.p6.sent1	За-279
ParlaMint-UA_2021-04-27-m2.u24.p7.sent1	Рішення прийнято.
ParlaMint-UA_2021-04-27-m2.u24.p8.sent1	Пропонується розглянути це питання за скороченою процедурою.
ParlaMint-UA_2021-04-27-m2.u24.p8.sent2	Прошу підтримати та проголосувати.
ParlaMint-UA_2021-04-27-m2.u24.p9.sent1	За-260
ParlaMint-UA_2021-04-27-m2.u24.p10.sent1	Рішення прийнято.
ParlaMint-UA_2021-04-27-m2.u24.p11.sent1	До слова запрошується народний депутат України Гетманцев Данило Олександрович.
ParlaMint-UA_2021-04-27-m2.u25.p1.sent1	Дякую.
ParlaMint-UA_2021-04-27-m2.u25.p1.sent2	Шановні колеги, про що цей законопроект?
ParlaMint-UA_2021-04-27-m2.u25.p1.sent3	У 19-му році восени ми з вами прийняли так званий законопроект про "спліт" – про "банківський спліт", який ліквідував фактично Національну комісію з фінансових послуг і перерозподілив повноваження з регулювання небанківського фінансового ринку між Національним банком України та між Національною комісією з фондового ринку та цінних паперів.
ParlaMint-UA_2021-04-27-m2.u25.p1.sent4	З 1 липня вже 20-го року Національний банк перебрав на себе повноваження з регулювання відповідного ринку небанківських фінансових послуг.
ParlaMint-UA_2021-04-27-m2.u25.p2.sent1	Зазначений закон покликаний стати фундаментальним правовим актом, який буде врегульовувати відносини в сфері фінансових послуг.
ParlaMint-UA_2021-04-27-m2.u25.p2.sent2	Відповідно ним встановлюються спільні для всього фінансового ринку положення щодо визначення ключових засад та принципів здійснення діяльності, щодо захисту прав клієнтів та споживачів, щодо визначення та упорядкування укладення договорів з надавачами фінансових послуг, щодо інформаційних відносин у цій сфері, також щодо вимог до реклами.
ParlaMint-UA_2021-04-27-m2.u25.p3.sent1	Законопроектом впроваджується ризик-орієнтований підхід до нагляду та принципи продуційного нагляду у зазначеній сфері.
ParlaMint-UA_2021-04-27-m2.u25.p3.sent2	Впроваджується інститут кваліфікованих інвесторів і визначаються інші положення щодо регулювання фінансової діяльності, розширяється сфера дії Кредитного реєстру Національного банку України, а також визначаються вимоги до діяльності фінансових компаній та ломбардів.
ParlaMint-UA_2021-04-27-m2.u25.p4.sent1	Прошу підтримати цей законопроект і запустити ще одну видатну класну реформу в фінансовому секторі.
ParlaMint-UA_2021-04-27-m2.u25.p5.sent1	Дякую.
ParlaMint-UA_2021-04-27-m2.u26.p1.sent1	Дякую.
ParlaMint-UA_2021-04-27-m2.u26.p2.sent1	До слова запрошується співдоповідачка – голова підкомітету Комітету з питань фінансів, податкової та митної політики Елла Рєпіна.
ParlaMint-UA_2021-04-27-m2.u26.p2.sent2	Будь ласка, пані Елла.
ParlaMint-UA_2021-04-27-m2.u27.p1.sent1	Шановні колеги, Комітет з питань фінансів, податкової та митної політики на своєму засіданні від 11 березня 2021 року розглянув проект Закону України, реєстраційний номер 5065, про фінансові послуги та фінансові компанії.
ParlaMint-UA_2021-04-27-m2.u27.p2.sent1	Законопроект покликаний створити можливості для розвитку ринку фінансових послуг, а також фінансових установ у різних сегментах цього ринку, стати підґрунтям для приведення вимог щодо діяльності, регулювання та нагляду за ними відповідно до міжнародних практик, що дозволить забезпечити підвищення ефективності функціонування ринку фінансових послуг.
ParlaMint-UA_2021-04-27-m2.u27.p3.sent1	Більшість норм, вказаних у висновках до проекту, присутні зараз у діючому законодавстві.
ParlaMint-UA_2021-04-27-m2.u27.p3.sent2	На робочих групах розглядалися усі зауваження, які будуть враховані при підготовці законопроекту до другого читання.
ParlaMint-UA_2021-04-27-m2.u27.p4.sent1	З огляду на зазначене комітет вирішив рекомендувати Верховній Раді України проект Закону України про фінансові послуги та фінансові компанії прийняти за основу.
ParlaMint-UA_2021-04-27-m2.u27.p4.sent2	Надати доручення Комітету Верховної Ради України з питань фінансів, податкової та митної політики доопрацювати зазначений законопроект відповідно до частини першої статті 116 Закону України "Про Регламент Верховної Ради" щодо внесення змін до тексту проекту стосовно погодження між нормами законопроекту новоприйнятого Закону України "Про фінансовий лізинг".
ParlaMint-UA_2021-04-27-m2.u27.p5.sent1	Розраховуємо на вашу підтримку.
ParlaMint-UA_2021-04-27-m2.u27.p5.sent2	Дякую.
ParlaMint-UA_2021-04-27-m2.u28.p1.sent1	Дякую.
ParlaMint-UA_2021-04-27-m2.u28.p2.sent1	Шановні народні депутати, чи є потреба в обговоренні?
ParlaMint-UA_2021-04-27-m2.u28.p2.sent2	Є.
ParlaMint-UA_2021-04-27-m2.u28.p2.sent3	Будь ласка, тоді прошу записатися: два – за, два – проти.
ParlaMint-UA_2021-04-27-m2.u28.p2.sent4	Будь ласка, записуємося на обговорення.
ParlaMint-UA_2021-04-27-m2.u28.p3.sent1	Будь ласка, Степан Кубів, фракція "Європейська солідарність".
ParlaMint-UA_2021-04-27-m2.u29.p1.sent1	Прошу слово передати, пані головуюча, Ніні Петрівні Южаніній.
ParlaMint-UA_2021-04-27-m2.u29.p2.sent1	Дякую.
ParlaMint-UA_2021-04-27-m2.u30.p1.sent1	Ніна Южаніна.
ParlaMint-UA_2021-04-27-m2.u30.p1.sent2	Будь ласка, пані Ніно.
ParlaMint-UA_2021-04-27-m2.u31.p1.sent1	Шановні колеги!
ParlaMint-UA_2021-04-27-m2.u31.p1.sent2	Шановна президія!
ParlaMint-UA_2021-04-27-m2.u31.p1.sent3	Насправді в минулому році ми прийняли з вами, проголосували тут в цій залі закон про "спліт", який був розроблений фахівцями і експертами якраз восьмого скликання.
ParlaMint-UA_2021-04-27-m2.u31.p1.sent4	І комітетом восьмого скликання.
ParlaMint-UA_2021-04-27-m2.u31.p1.sent5	Проте з минулого року НБУ почав розробку нового проекту Закону про фінансові послуги та фінансові компанії, який має стати базою для оновлення профільних галузевих законів.
ParlaMint-UA_2021-04-27-m2.u31.p2.sent1	Що ми маємо наразі?
ParlaMint-UA_2021-04-27-m2.u31.p2.sent2	Проект 5065 можна впевнено назвати законом відсилочних норм.
ParlaMint-UA_2021-04-27-m2.u31.p2.sent3	Текст документу містить понад 100 положень щодо визначення нормативно-правовими актами НБУ специфічних умов та вимог до діяльності фінансового ринку.
ParlaMint-UA_2021-04-27-m2.u31.p2.sent4	А це має визначатися на рівні закону.
ParlaMint-UA_2021-04-27-m2.u31.p2.sent5	І я про це говорила на засіданні комітету і зверталась до голови комітету не робити таких помилок, тому що це стосується дуже важливих питань.
ParlaMint-UA_2021-04-27-m2.u31.p2.sent6	Наприклад, щодо надання.
ParlaMint-UA_2021-04-27-m2.u31.p2.sent7	щодо вимог до надання фінансових послуг, щодо ліцензування, щодо проведення перевірок, щодо застосування санкцій, щодо дотримання таємниці надання фінансової послуги і багато інших.
ParlaMint-UA_2021-04-27-m2.u31.p2.sent8	Понад 100 відсилочних норм на нормативні документи, підзаконні, які має розробити Національний банк України.
ParlaMint-UA_2021-04-27-m2.u31.p3.sent1	Одночасно дуже ризикованим виглядає право НБУ при здійсненні нагляду за діяльністю з надання фінансових послуг застосовувати професійне судження.
ParlaMint-UA_2021-04-27-m2.u31.p3.sent2	Дуже дискреційні інструменти і норма, принципи та процедури, якого буде визначати НБУ.
ParlaMint-UA_2021-04-27-m2.u31.p3.sent3	Сьогодні вони застосовують лише для банків і лише в обмежених випадках.
ParlaMint-UA_2021-04-27-m2.u31.p3.sent4	При цьому проект не містить вичерпного обсягу повноважень НБУ і так далі.
ParlaMint-UA_2021-04-27-m2.u31.p3.sent5	Як результат – об’єднання учасників фінансового ринку, до якого входить 15 асоціацій різних сфер фінансового ринку, 25 березня цього року звернулися до Голови Верховної Ради про необхідність направлення проекту на повторне перше читання, тому що його положення не можуть бути доопрацьовані до другого читання.
ParlaMint-UA_2021-04-27-m2.u32.p1.sent1	Дякую, пані Ніно.
ParlaMint-UA_2021-04-27-m2.u32.p2.sent1	До слова запрошується Євгеній Брагар, фракція "Слуга народу".
ParlaMint-UA_2021-04-27-m2.u32.p2.sent2	Будь ласка.
ParlaMint-UA_2021-04-27-m2.u33.p1.sent1	Доброго дня!
ParlaMint-UA_2021-04-27-m2.u33.p1.sent2	Якщо коротко, цей законопроект стосується щодо врегулювання ринку фінансових послуг, тобто ринку, який функціонує не перший десяток років в нашій країні.
ParlaMint-UA_2021-04-27-m2.u33.p1.sent3	З іншої сторони, у нас немає профільного галузевого закону, який би все-таки врегулював цю сферу.
ParlaMint-UA_2021-04-27-m2.u33.p1.sent4	Відповідно нам треба, аби цей ринок функціонував за чіткими всім зрозумілими правилами, відповідно нам треба все ж прийняти цей законопроект для того, аби підвищити інвестиційну привабливість для того, аби цей ринок функціонував без жодних проблем.
ParlaMint-UA_2021-04-27-m2.u33.p2.sent1	Дякую за увагу.
ParlaMint-UA_2021-04-27-m2.u34.p1.sent1	Дякую.
ParlaMint-UA_2021-04-27-m2.u34.p2.sent1	До слова запрошується Андрій Ніколаєнко, фракція "Батьківщина".
ParlaMint-UA_2021-04-27-m2.u34.p2.sent2	Будь ласка, пане Андрію.
ParlaMint-UA_2021-04-27-m2.u35.p1.sent1	Шановні колеги, Ніколаєнко, фракція "Батьківщина".
ParlaMint-UA_2021-04-27-m2.u35.p1.sent2	Ми не зможемо підтримувати цей законопроект у його теперішньому вигляді, тому що ми розділяємо позицію Головного науково-експертного управління стосовно того, що прийняття цього закону в такій редакції, як є, призведе фактично до дублювання та плутанини законодавчого поля.
ParlaMint-UA_2021-04-27-m2.u35.p1.sent3	Однозначно, Закон про фінансові послуги, якому вже виповнилося 20 років, він морально застарів і потребує доопрацювання, і має враховувати сучасні можливості і тенденції.
ParlaMint-UA_2021-04-27-m2.u35.p2.sent1	Однак, враховуючи те, що цим законопроектом передбачено надмірне, на наш погляд, розширення регуляторної функції Національного банку, який буде регулювати значну частину правовідносин нормативно-правовими актами, а також враховуючи стурбованість суб’єктів ринку стосовно того, що цим законопроектом Кредитний реєстр НБУ може перетворитися фактично на державне монопольне бюро кредитних історій через встановлення для нього привілейованих умов діяльності, та про те, що законопроект не передбачає реальних механізмів досудового захисту інтересів учасників фінансових ринків.
ParlaMint-UA_2021-04-27-m2.u35.p3.sent1	Загалом законопроект вимагає суттєвого техніко-юридичного доопрацювання.
ParlaMint-UA_2021-04-27-m2.u35.p3.sent2	Особливо дискусійним питанням є питання щодо визначення споживача фінансових послугу.
ParlaMint-UA_2021-04-27-m2.u35.p3.sent3	Тому "Батьківщина" утримається при голосуванні за зазначений законопроект.
ParlaMint-UA_2021-04-27-m2.u35.p4.sent1	Дякую.
ParlaMint-UA_2021-04-27-m2.u36.p1.sent1	Дякую.
ParlaMint-UA_2021-04-27-m2.u36.p2.sent1	До слова запрошується Юлія Клименко, фракція "Голос".
ParlaMint-UA_2021-04-27-m2.u36.p2.sent2	Прошу.
ParlaMint-UA_2021-04-27-m2.u37.p1.sent1	Володимир Цабаль, фракція "Голос".
ParlaMint-UA_2021-04-27-m2.u37.p1.sent2	Шановні колеги, про що цей закон?
ParlaMint-UA_2021-04-27-m2.u37.p1.sent3	Дуже простою мовою.
ParlaMint-UA_2021-04-27-m2.u37.p1.sent4	Деякий час тому ми прийняли Закон про "спліт".
ParlaMint-UA_2021-04-27-m2.u37.p1.sent5	Цей закон передавав регулювання фінансових послуг, а це: ломбарди, фінансові компанії, там "гроші за 10 хвилин" і так далі, передав це в Національний банк.
ParlaMint-UA_2021-04-27-m2.u37.p1.sent6	Чи правильним це було рішенням?
ParlaMint-UA_2021-04-27-m2.u37.p1.sent7	Так, це було правильним рішенням.
ParlaMint-UA_2021-04-27-m2.u37.p1.sent8	Чому?
ParlaMint-UA_2021-04-27-m2.u37.p1.sent9	Тому що регулятор Нацкомфінпослуг був забюрократизований і не справлявся зі своєю функцією.
ParlaMint-UA_2021-04-27-m2.u37.p1.sent10	Тому на ринку небанківських фінансових послуг, вибачте мене за це слово, але в нас панували лихі 90-і, тоді, як на банківському ринку регуляторна політика вже була на європейському рівні.
ParlaMint-UA_2021-04-27-m2.u37.p2.sent1	Тепер прийнявши цей закон, передавши в Національний банк регулювання, потрібно прийняти закон, який містить це регулювання.
ParlaMint-UA_2021-04-27-m2.u37.p2.sent2	І це той закон, про який ми зараз говоримо.
ParlaMint-UA_2021-04-27-m2.u37.p2.sent3	Але, на жаль, та версія закону, яка зараз розроблена до першого читання, не до кінця пропрацьована.
ParlaMint-UA_2021-04-27-m2.u37.p2.sent4	Тут вже було сказано, що дуже багато відсилочних норм, тобто це означає, що закон просто каже, що щось має бути розроблено Національним банком, а що незрозуміло.
ParlaMint-UA_2021-04-27-m2.u37.p2.sent5	Дуже багато є невичерпних повноважень Національного банку і так далі.
ParlaMint-UA_2021-04-27-m2.u37.p2.sent6	Тим не менше, фракція "Голос" підтримує, що такий закон має бути прийнятий.
ParlaMint-UA_2021-04-27-m2.u37.p2.sent7	Але, на жаль, до першого читання ми не зможемо проголосувати і будемо в разі, якщо він буде прийнятий в першому читанні, будемо плідно працювати над тим, щоб до другого читання він був доопрацьований і щоб ця важлива реформа для фінансового сектору була прийнята.
ParlaMint-UA_2021-04-27-m2.u37.p3.sent1	Дякую за увагу.
ParlaMint-UA_2021-04-27-m2.u38.p1.sent1	Дякую, пане Володимире.
ParlaMint-UA_2021-04-27-m2.u38.p1.sent2	Дякую за виступ.
ParlaMint-UA_2021-04-27-m2.u38.p2.sent1	Чи всі народні депутати виступили?
ParlaMint-UA_2021-04-27-m2.u38.p2.sent2	Бачу, ще група "Партія "За майбутнє".
ParlaMint-UA_2021-04-27-m2.u38.p2.sent3	Всі, решта?
ParlaMint-UA_2021-04-27-m2.u38.p2.sent4	Всі.
ParlaMint-UA_2021-04-27-m2.u38.p3.sent1	Будь ласка, передайте слово групі фракція "За майбутнє".
ParlaMint-UA_2021-04-27-m2.u38.p3.sent2	Будь ласка.
ParlaMint-UA_2021-04-27-m2.u39.p1.sent1	Шановні колеги, ми будемо підтримувати цю ініціативу, але ж є питання щодо того, що не враховані права ФОПів та права юридичних осіб, адже вони теж являються споживачами фінансових послуг.
ParlaMint-UA_2021-04-27-m2.u39.p1.sent2	Але це все боротьба з наслідками, тому що ми зараз бачимо, що вже залишилось 7 тисяч банківських відділень і вони скорочуються, а ломбарди, кількість їх збільшується, їх вже понад 6 тисяч на всю країну.
ParlaMint-UA_2021-04-27-m2.u39.p1.sent3	І чому так відбувається?
ParlaMint-UA_2021-04-27-m2.u39.p1.sent4	Тому що українці масово йдуть та закладають своє майно.
ParlaMint-UA_2021-04-27-m2.u39.p1.sent5	А чому так відбувається?
ParlaMint-UA_2021-04-27-m2.u39.p1.sent6	Тому що ми зараз є свідками тарифного геноциду, коронавірусного геноциду та знущання з підприємців і люди вимушені останнє майно закладати, щоб вижити.
ParlaMint-UA_2021-04-27-m2.u39.p1.sent7	І ось це ті проблеми, з якими "слуги народу" другий рік повинні боротися в цій залі, а не з наслідками.
ParlaMint-UA_2021-04-27-m2.u39.p1.sent8	Тому прошу звернути на це увагу.
ParlaMint-UA_2021-04-27-m2.u39.p2.sent1	Дякую.
ParlaMint-UA_2021-04-27-m2.u40.p1.sent1	Шановні колеги, всі бажаючі виступили?
ParlaMint-UA_2021-04-27-m2.u40.p1.sent2	Переходимо до голосування.
ParlaMint-UA_2021-04-27-m2.u40.p1.sent3	Будь ласка, займіть свої місця і підготуйтесь до голосування.
ParlaMint-UA_2021-04-27-m2.u40.p2.sent1	Готові голосувати?
ParlaMint-UA_2021-04-27-m2.u40.p2.sent2	Ставлю на голосування пропозицію про прийняття за основу з пропозицією комітету щодо врахування запропонованих уточнень при підготовці до другого читання згідно з першою частиною статті 116 Регламенту Верховної Ради України проект Закону про фінансові послуги та фінансові компанії (реєстраційний номер 5065).
ParlaMint-UA_2021-04-27-m2.u40.p3.sent1	Готові голосувати?
ParlaMint-UA_2021-04-27-m2.u40.p3.sent2	Прошу підтримати та проголосувати.
ParlaMint-UA_2021-04-27-m2.u40.p4.sent1	За-247
ParlaMint-UA_2021-04-27-m2.u40.p5.sent1	Рішення прийнято.
ParlaMint-UA_2021-04-27-m2.u40.p6.sent1	По фракціям покажіть.
ParlaMint-UA_2021-04-27-m2.u40.p7.sent1	Наступне питання порядку денного – це проект Закону про внесення змін до Податкового кодексу України щодо удосконалення правового регулювання страхування сільськогосподарської продукції з державною підтримкою (реєстраційний номер 5104).
ParlaMint-UA_2021-04-27-m2.u40.p7.sent2	Пропонується прийняти рішення про включення цього питання до порядку денного сесії.
ParlaMint-UA_2021-04-27-m2.u40.p7.sent3	Прошу підтримати та проголосувати.
ParlaMint-UA_2021-04-27-m2.u40.p8.sent1	За-288
ParlaMint-UA_2021-04-27-m2.u40.p9.sent1	Рішення прийнято.
ParlaMint-UA_2021-04-27-m2.u40.p10.sent1	Пропонується розглянути це питання за скороченою процедурою.
ParlaMint-UA_2021-04-27-m2.u40.p10.sent2	Прошу підтримати та проголосувати.
ParlaMint-UA_2021-04-27-m2.u40.p11.sent1	За-260
ParlaMint-UA_2021-04-27-m2.u40.p12.sent1	Рішення прийнято.
ParlaMint-UA_2021-04-27-m2.u40.p13.sent1	До слова запрошується заступник міністра розвитку економіки, торгівлі та сільського господарства Висоцький Тарас Миколайович.
ParlaMint-UA_2021-04-27-m2.u41.p1.sent1	Шановний Голово, шановні народні депутати України, рік тому, якраз в цей час, багато аграріїв Півдня і Бессарабії зіткнулися з засухою, і вони, на жаль, мали складності, як компенсувати ці втрати.
ParlaMint-UA_2021-04-27-m2.u41.p1.sent2	Однією з причин цього було відсутність розвиненого страхування сільськогосподарської продукції, врожаїв, посівів в Україні.
ParlaMint-UA_2021-04-27-m2.u41.p1.sent3	Чому агрострахування не було розвиненим і не є розвиненим станом на сьогодні?
ParlaMint-UA_2021-04-27-m2.u41.p2.sent1	По-перше, тому що в 2012 році був створений аграрний страховий пул, який заставляв всіх вступити і фактично платити певні платежі.
ParlaMint-UA_2021-04-27-m2.u41.p2.sent2	Цей законопроект ліквідує це ганебне явище.
ParlaMint-UA_2021-04-27-m2.u41.p3.sent1	Друге.
ParlaMint-UA_2021-04-27-m2.u41.p3.sent2	В 2000-х роках багато було програм держпідтримки, були страхування, але коли виникав форс-мажор, виплати не виконувались, відповідно довіра до страхових компаній була втрачена.
ParlaMint-UA_2021-04-27-m2.u41.p3.sent3	Цей законопроект чітко визначає критерії і вимоги до страхових компаній, яких необхідно дотриматися, щоб отримувати державну підтримку з точки зору декількарічної діяльності, наявності позитивного досвіду виплат страхових платежів та перестрахування в міжнародних страхових компаніях.
ParlaMint-UA_2021-04-27-m2.u41.p4.sent1	Третє.
ParlaMint-UA_2021-04-27-m2.u41.p4.sent2	Не до кінця були визначені чіткі об’єкти страхування, а даний законопроект їх визначає.
ParlaMint-UA_2021-04-27-m2.u41.p5.sent1	І накінець, уточнюються повноваження уповноваженого органу, в попередньому законопроекті згадувались Нацкомфінпослуги, наразі уповноваженим органом є Національний банк України і це зазначається.
ParlaMint-UA_2021-04-27-m2.u41.p6.sent1	Законопроект підтримую аграріїв в частині боротьби з форс-мажором та дозволить продовжувати розвиток аграрного сектору.
ParlaMint-UA_2021-04-27-m2.u41.p6.sent2	Просимо, будь ласка, підтримати відповідний законопроект.
ParlaMint-UA_2021-04-27-m2.u41.p6.sent3	Дякую.
ParlaMint-UA_2021-04-27-m2.u42.p1.sent1	Дякую.
ParlaMint-UA_2021-04-27-m2.u42.p2.sent1	До слова запрошується співдоповідач голова Комітету з питань фінансів, податкової та митної політики Данило Гетманцев.
ParlaMint-UA_2021-04-27-m2.u42.p2.sent2	Будь ласка, пане Данило.
ParlaMint-UA_2021-04-27-m2.u43.p1.sent1	Дякую.
ParlaMint-UA_2021-04-27-m2.u43.p1.sent2	Шановні панове, повторюся на ключових моментах, про що цей законопроект.
ParlaMint-UA_2021-04-27-m2.u43.p1.sent3	Цей законопроект про те, аби пожвавити механізм страхування з державною допомогою ризиків сільськогосподарських товаровиробників, тих товаровиробників, які, тільки що заступник міністра говорив, що потерпають іноді від засухи, іноді від повені, іноді від ще якогось лиха.
ParlaMint-UA_2021-04-27-m2.u43.p1.sent4	Механізм страхування працює у всьому світі і є ефективним для компенсації збитків наших аграріїв.
ParlaMint-UA_2021-04-27-m2.u43.p2.sent1	Що передбачається в законі?
ParlaMint-UA_2021-04-27-m2.u43.p2.sent2	В законі передбачається механізм надання державної підтримки сільськогосподарським товаровиробникам для страхування сільськогосподарської продукції.
ParlaMint-UA_2021-04-27-m2.u43.p2.sent3	Учасники ринку страхування сільськогосподарської продукції з державною підтримкою визначається цим законом, а також визначаються вимоги до них, права та обов’язки, об’єкти страхування визначаються, страхові продукти, страхові ризики і страхові випадки, а також інформаційне забезпечення страхування сільськогосподарської продукції з державною підтримкою.
ParlaMint-UA_2021-04-27-m2.u43.p2.sent4	Одночасно здійснюється скасування положення діючого законодавства щодо страхування сільськогосподарської продукції через Аграрний страховий пул, а також уточнення повноважень уповноваженого органу, що здійснює державний нагляд за страховою діяльністю.
ParlaMint-UA_2021-04-27-m2.u43.p2.sent5	За результатами розгляду цього законопроекту на комітеті, комітет рекомендував Верховній Раді підтримати законопроект за основу.
ParlaMint-UA_2021-04-27-m2.u43.p2.sent6	Прошу підтримати та голосувати зеленою кнопкою.
ParlaMint-UA_2021-04-27-m2.u43.p3.sent1	Дякую.
ParlaMint-UA_2021-04-27-m2.u44.p1.sent1	Дякую.
ParlaMint-UA_2021-04-27-m2.u44.p2.sent1	Шановні колеги, чи є потреба в обговоренні?
ParlaMint-UA_2021-04-27-m2.u44.p2.sent2	Є потреба в обговоренні.
ParlaMint-UA_2021-04-27-m2.u44.p2.sent3	Будь ласка, запишіться: два – за, два – проти.
ParlaMint-UA_2021-04-27-m2.u44.p2.sent4	Будь ласка, записуємося на обговорення.
ParlaMint-UA_2021-04-27-m2.u44.p3.sent1	Галина Васильченко, фракція "Голос", будь ласка.
ParlaMint-UA_2021-04-27-m2.u45.p1.sent1	Галина Васильченко, фракція "Голос".
ParlaMint-UA_2021-04-27-m2.u45.p1.sent2	Звісно, що аграрна сфера є доволі специфічною сферою, на яку суттєво впливають погодні умови і різні форс-мажорні обставини.
ParlaMint-UA_2021-04-27-m2.u45.p1.sent3	І якщо говорити про великі агрокомпанії, то, так, вони, в силу своїх фінансових можливостей, можуть забезпечити собі відповідне страхування і таким чином передбачити такі ризики, які у них можуть виникнути.
ParlaMint-UA_2021-04-27-m2.u45.p1.sent4	І коли ми говоримо про дрібних і середніх фермерів, мікропідприємців, то для них це, власне, страхування є доволі складним через те, що у них завжди брак фінансових ресурсів.
ParlaMint-UA_2021-04-27-m2.u45.p1.sent5	І цим законопроектом, власне, передбачається можливість саме для дрібних, середніх фермерських господарств мати відповідні можливості і державну підтримку аби вони могли так само розвиватися, як і розвиваються великі агропідприємства.
ParlaMint-UA_2021-04-27-m2.u45.p2.sent1	Я нагадаю, що тільки минулого року близько 400 тисяч гектарів посівів було знищено у зв’язку з тим, що відбулася посуха, а за всіма цими підприємствами стоять фермери, наші українські фермери.
ParlaMint-UA_2021-04-27-m2.u45.p3.sent1	Тому однозначно такий законопроект потрібно підтримати аби стратегічна галузь України розвивалась.
ParlaMint-UA_2021-04-27-m2.u45.p4.sent1	Дякую.
ParlaMint-UA_2021-04-27-m2.u46.p1.sent1	Дякую.
ParlaMint-UA_2021-04-27-m2.u46.p2.sent1	Тарас Батенко, група, фракція "Партія "За майбутнє".
ParlaMint-UA_2021-04-27-m2.u46.p2.sent2	Будь ласка, пане Тарас.
ParlaMint-UA_2021-04-27-m2.u47.p1.sent1	Дякую.
ParlaMint-UA_2021-04-27-m2.u47.p1.sent2	Прошу передати колезі народному депутату Сергію Лабазюку.
ParlaMint-UA_2021-04-27-m2.u48.p1.sent1	Будь ласка, Сергій Лабазюк.
ParlaMint-UA_2021-04-27-m2.u49.p1.sent1	Шановні колеги!
ParlaMint-UA_2021-04-27-m2.u49.p1.sent2	Наше сільське господарство постійно знаходиться в легкому стресі: чи-то повінь, чи-то засуха, чи АЧС в свинарстві, чи інші фактори, від яких не забезпечені сьогодні невеликі, невисокотехнологічні підприємства, ні малі.
ParlaMint-UA_2021-04-27-m2.u49.p1.sent3	Тому однозначно в системі страхуванні потрібно навести лад і запустити в роботу.
ParlaMint-UA_2021-04-27-m2.u49.p2.sent1	Даним законопроектом 5104, який передбачає суттєве розширення переліку страхових випадків, перше: скасовує монополію, за яку говорив заступник міністра, яка не працювала і не давала можливість через так званий страховий пул, працювати.
ParlaMint-UA_2021-04-27-m2.u49.p3.sent1	І, звичайно, є можливість таку нам сьогодні врегулювати ситуацію, де компенсація і підтримка в страхуванні агропромисловому комплексу прописати потрібно чітко не до 60 відсотків, а чітко скільки.
ParlaMint-UA_2021-04-27-m2.u49.p3.sent2	Тому що міністерство заявляє про 50 відсотків підтримки, а насправді в законопроекті, де прописується до 60 відсотків може бути і 5, і 10.
ParlaMint-UA_2021-04-27-m2.u49.p4.sent1	Тому група "За майбутнє" підтримує даний законопроект в першому читанні і буде пропонувати доопрацювати між першим і другим читанням його.
ParlaMint-UA_2021-04-27-m2.u50.p1.sent1	Герасимов Артур.
ParlaMint-UA_2021-04-27-m2.u50.p2.sent1	Ніна Петрівна Южаніна
ParlaMint-UA_2021-04-27-m2.u51.p1.sent1	Шановні колеги, шановний пане Голово!
ParlaMint-UA_2021-04-27-m2.u51.p1.sent2	Про підтримку бізнесу треба говорити не тільки на ефірах.
ParlaMint-UA_2021-04-27-m2.u51.p1.sent3	Бо проголосований попередній закон саме до вас, пане Голово Верховної Ради, звернулося 15 профільних асоціацій, це їх життя, це їх діяльність, яка буде зупинена.
ParlaMint-UA_2021-04-27-m2.u51.p1.sent4	І вони саме просили вас звернутися до голови профільного комітету, щоб вони приймали в першому читанні той закон, який зовсім не відповідає концепції, відповідно до прийнятого раніше закону.
ParlaMint-UA_2021-04-27-m2.u51.p2.sent1	Щодо цього закону.
ParlaMint-UA_2021-04-27-m2.u51.p2.sent2	Насправді дуже важливо, що серед успішних світових.
ParlaMint-UA_2021-04-27-m2.u51.p2.sent3	успішного світового досвіду є такий механізм, як державна підтримка с/г виробників через участь держави у відшкодуванні частини платежів фермерів при страхуванні майбутнього урожаю, без якого вони можуть мати значні втрати, особливо при таких різних погодних умовах – повенях чи посухах.
ParlaMint-UA_2021-04-27-m2.u51.p2.sent4	І щоби всіма було ще раз почуто, в США основні сільськогосподарські культури застраховані на 86 відсотків, площі їх посіву, а в Україні – лише до 5 відсотків.
ParlaMint-UA_2021-04-27-m2.u51.p3.sent1	Яке питання нас цікавило?
ParlaMint-UA_2021-04-27-m2.u51.p3.sent2	Я його задавала на засіданні комітету.
ParlaMint-UA_2021-04-27-m2.u51.p3.sent3	За рахунок яких коштів держава буде компенсувати витрати на страхування?
ParlaMint-UA_2021-04-27-m2.u51.p3.sent4	Оскільки це кошти будуть перерозподілені в межах існуючого бюджету на підтримку аграріїв, звісно, ми будемо підтримувати цей проект закону.
ParlaMint-UA_2021-04-27-m2.u51.p3.sent5	Але я хотіла би звернутися, що в аграрній сфері велика кількість асоціацій і по цьому питанню в них є різна думка.
ParlaMint-UA_2021-04-27-m2.u51.p3.sent6	І одні подають за підтримку такого підходу, інші говорять: врахуйте, будь ласка, і наші побажання, і наше бачення.
ParlaMint-UA_2021-04-27-m2.u51.p4.sent1	Дуже хотілося б, щоби по цьому проекту закону не було такого відношення в деяких колег, які, коли їм вигідно, говорять одне, коли невигідно – починають наступати, я маю на увазі про зниження ставки ПДВ до 14 відсотків.
ParlaMint-UA_2021-04-27-m2.u51.p4.sent2	Приймався цей закон всіма в залі, а тепер "хі-хі, ха-ха", сидить людина, якій щось не подобається і починає знову всіх будоражити і весь агарний сектор.
ParlaMint-UA_2021-04-27-m2.u51.p4.sent3	Якраз.
ParlaMint-UA_2021-04-27-m2.u52.p1.sent1	Арешонков Володимир Юрійович.
ParlaMint-UA_2021-04-27-m2.u53.p1.sent1	Дякую.
ParlaMint-UA_2021-04-27-m2.u53.p2.sent1	Прошу передати слово колезі Олегу Кулінічу.
ParlaMint-UA_2021-04-27-m2.u54.p1.sent1	Кулініч Олег Іванович.
ParlaMint-UA_2021-04-27-m2.u55.p1.sent1	Олег Кулініч, депутатська група "Довіра".
ParlaMint-UA_2021-04-27-m2.u55.p2.sent1	Шановні колеги, ми дійсно в минулому році мали величезні проблеми в аграрному секторі саме на півдні країни, коли посуха призвела до того, що в Одеській, Херсонській, Миколаївській областях величезна кількість аграрних підприємств втратила до 50 відсотків врожаю.
ParlaMint-UA_2021-04-27-m2.u55.p3.sent1	На жаль, цей факт у нас не має дієвого механізму законодавчого, який би дав можливість аграрним компаніям, від самих дрібних до середніх, великих компаній, застосовувати механізм страхування аграрної продукції.
ParlaMint-UA_2021-04-27-m2.u55.p4.sent1	Якраз цей законопроект, він чітко прописує дієвий механізм страхування продукції в аграрній сфері.
ParlaMint-UA_2021-04-27-m2.u55.p5.sent1	Тому наша група буде підтримувати цей законопроект.
ParlaMint-UA_2021-04-27-m2.u55.p5.sent2	Звичайно, його треба буде допрацьовувати до другого читання, ми будемо подавати правки.
ParlaMint-UA_2021-04-27-m2.u55.p5.sent3	Але хочу підтримати колег, що це надзвичайно важливо, щоб ми могли застосовувати передовий досвід європейських країн якраз саме в страхуванні аграрної продукції.
ParlaMint-UA_2021-04-27-m2.u55.p6.sent1	Ми голосуємо "за" і просимо колег також підтримати цей законопроект.
ParlaMint-UA_2021-04-27-m2.u55.p7.sent1	Дякую.
ParlaMint-UA_2021-04-27-m2.u56.p1.sent1	Є бажаючі ще виступити з мотивів?
ParlaMint-UA_2021-04-27-m2.u56.p2.sent1	Ніколаєнко Андрій Іванович.
ParlaMint-UA_2021-04-27-m2.u57.p1.sent1	Ніколаєнко, фракція "Батьківщина".
ParlaMint-UA_2021-04-27-m2.u57.p2.sent1	Як сказала пані Южаніна, ми теж детально вивчили звернення ряду асоціацій і нам в цьому законопроекті не подобається саме підхід яким чином держава здійснює таку підтримку.
ParlaMint-UA_2021-04-27-m2.u57.p2.sent2	Те, що потрібно допомагати, особливо цей рік показав, це зрозуміло.
ParlaMint-UA_2021-04-27-m2.u57.p2.sent3	Питання в тому, що фактично державні бюджетні кошти будуть напряму іти до страхових компаній.
ParlaMint-UA_2021-04-27-m2.u57.p3.sent1	Ми ж пропонуємо, щоб держава виплачувала таку підтримку саме компенсуючи не премії, а страхові випадки і це було б правильно і чесно.
ParlaMint-UA_2021-04-27-m2.u57.p3.sent2	І така практика в світі працює, вона показала більш ефективно.
ParlaMint-UA_2021-04-27-m2.u57.p3.sent3	Так ми побачимо, що гроші фактично з державного бюджету підуть певним визначеним страховим компаніям і на цьому буде кінець.
ParlaMint-UA_2021-04-27-m2.u57.p3.sent4	Щоб було зрозуміло.
ParlaMint-UA_2021-04-27-m2.u57.p3.sent5	Зазвичай ось із тих даних, які в мене є, 43 відсотки лише йде на компенсацію, все інше – це прибутки компаній страхових.
ParlaMint-UA_2021-04-27-m2.u57.p4.sent1	І тому ми утримаємося.
ParlaMint-UA_2021-04-27-m2.u57.p4.sent2	Дякую.
ParlaMint-UA_2021-04-27-m2.u58.p1.sent1	Дякую.
ParlaMint-UA_2021-04-27-m2.u58.p2.sent1	Шановні колеги, переходимо до голосування.
ParlaMint-UA_2021-04-27-m2.u58.p2.sent2	Будь ласка, займіть свої місця.
ParlaMint-UA_2021-04-27-m2.u58.p3.sent1	Ставлю на голосування пропозицію про прийняття за основу проект Закону про внесення змін до Податкового кодексу України щодо удосконалення правового регулювання страхування сільськогосподарської продукції з державною підтримкою (реєстраційний номер 5104).
ParlaMint-UA_2021-04-27-m2.u58.p3.sent2	Готові голосувати?
ParlaMint-UA_2021-04-27-m2.u58.p3.sent3	Прошу підтримати та проголосувати.
ParlaMint-UA_2021-04-27-m2.u58.p4.sent1	За-286
ParlaMint-UA_2021-04-27-m2.u58.p5.sent1	Рішення прийнято.
ParlaMint-UA_2021-04-27-m2.u58.p6.sent1	Дякую.
ParlaMint-UA_2021-04-27-m2.u58.p7.sent1	Надійшла заява про перерву із заміною на виступ.
ParlaMint-UA_2021-04-27-m2.u58.p8.sent1	Крулько Іван Іванович.
ParlaMint-UA_2021-04-27-m2.u59.p1.sent1	Іван Крулько, фракція "Батьківщина".
ParlaMint-UA_2021-04-27-m2.u59.p1.sent2	Шановні колеги, але найголовніше, шановна українська молодь!
ParlaMint-UA_2021-04-27-m2.u59.p1.sent3	Зараз ми будемо розглядати в цій сесійній залі в другому читанні законопроект про основні засади молодіжної політики за реєстраційним номером 3718.
ParlaMint-UA_2021-04-27-m2.u59.p2.sent1	Цього закону більше двадцяти років чекала вся молодіжна українська спільнота.
ParlaMint-UA_2021-04-27-m2.u59.p2.sent2	Це закон, який по-новому підходить до розуміння: а якою мусить бути молодіжна політика.
ParlaMint-UA_2021-04-27-m2.u59.p2.sent3	Жодних рішень без молоді про молодь прийматися не буде.
ParlaMint-UA_2021-04-27-m2.u59.p2.sent4	Молодь буде залучена в усі державотворчі процеси, і найголовніше – буде виробляти ті рішення, які стосуються молоді.
ParlaMint-UA_2021-04-27-m2.u59.p3.sent1	Цим законом планується створити спеціальний фонд, який буде наповнюватися не тільки з коштів державного бюджету, але з коштів міжнародних інституцій, приватних коштів, і таким чином ми зможемо реально надавати підтримку молодіжним ініціативам, а молодіжні організації матимуть інституційну підтримку з боку держави.
ParlaMint-UA_2021-04-27-m2.u59.p4.sent1	Це те, мені здається, що потрібно зараз для того, щоб молодь повірила в свою країну і не думала, що треба виїжджати за кордон, а залишалася тут, а ті, які виїхали, поверталися до України для того, щоб тут себе розвивати і реалізовувати.
ParlaMint-UA_2021-04-27-m2.u59.p4.sent2	Це ключове.
ParlaMint-UA_2021-04-27-m2.u59.p4.sent3	Якщо ми не будемо повертатися обличчям до молоді, то ми не зможемо побудувати дійсно європейську державу, державу, яка здатна буде економічно розвиватися, державу, де будуть превалювати новітні технології.
ParlaMint-UA_2021-04-27-m2.u59.p5.sent1	Тому я хотів би подякувати колегам з різних фракцій, які підтримали цей законопроект.
ParlaMint-UA_2021-04-27-m2.u59.p5.sent2	Наша команда "Батьківщини", команда "Батьківщини" молодої більше 5 років як зініціювала перший законопроект на цю тему у сесійній залі парламенту.
ParlaMint-UA_2021-04-27-m2.u59.p5.sent3	Після виборів в 2019 році команда і "Слуги народу", команди інших фракцій, це і "За майбутнє", це і "Голос", це і "ЄС", це і навіть ОПЗЖ, я всіх хочу перерахувати, але підтримували ініціативи, щоб цей закон був проголосований, і я сподіваюся, що саме цей законопроект об’єднає сесійну залу і ми зможемо сьогодні зробити подарунок для української молоді, і показати, що ми здатні цей законопроект підтримати більше ніж 300 народних депутатів.
ParlaMint-UA_2021-04-27-m2.u59.p5.sent4	Я вважаю, що він має бути підтриманий і підписаний Президентом і таким чином ми вийдемо з вами на консолідовану позицію, коли молодь побачить себе реалізованою у тих ініціативах, які приймаються в цій сесійній залі.
ParlaMint-UA_2021-04-27-m2.u59.p6.sent1	Дякую всім тим, хто був долучений до розробки законопроекту і сподіваюся на його підтримку.
ParlaMint-UA_2021-04-27-m2.u59.p6.sent2	Давайте, друзі, об’єднаємо сесійну залу.
ParlaMint-UA_2021-04-27-m2.u59.p7.sent1	Дякую за увагу.
ParlaMint-UA_2021-04-27-m2.u60.p1.sent1	Дякую.
ParlaMint-UA_2021-04-27-m2.u60.p2.sent1	Шановні колеги, переходимо до наступного питання, про що казав Іван Іванович Крулько – це проект Закону про основні засади молодіжної політики.
ParlaMint-UA_2021-04-27-m2.u60.p2.sent2	Хтось буде наполягати на своїх правках?
ParlaMint-UA_2021-04-27-m2.u60.p2.sent3	Без обговорення, без.
ParlaMint-UA_2021-04-27-m2.u60.p3.sent1	Голосуємо.
ParlaMint-UA_2021-04-27-m2.u60.p3.sent2	Дякую, шановні колеги.
ParlaMint-UA_2021-04-27-m2.u60.p4.sent1	Ставлю на голосування пропозицію про прийняття в другому читанні та в цілому, з необхідними техніко-юридичними правками, проект Закону про основні засади молодіжної політики (реєстраційний номер 3718).
ParlaMint-UA_2021-04-27-m2.u60.p4.sent2	Готові голосувати?
ParlaMint-UA_2021-04-27-m2.u60.p4.sent3	Прошу підтримати та проголосувати.
ParlaMint-UA_2021-04-27-m2.u60.p5.sent1	За-321
ParlaMint-UA_2021-04-27-m2.u60.p6.sent1	Рішення прийнято.
ParlaMint-UA_2021-04-27-m2.u60.p7.sent1	Закон прийнятий в цілому.
ParlaMint-UA_2021-04-27-m2.u60.p7.sent2	Вітаю, колеги.
ParlaMint-UA_2021-04-27-m2.u60.p8.sent1	Наступне питання порядку денного – це Закон України про внесення змін до деяких законодавчих актів України щодо забезпечення затриманому, підозрюваному, обвинуваченому, засудженому права на отримання правової допомоги, з пропозиціями Президента України (реєстраційний номер 2063).
ParlaMint-UA_2021-04-27-m2.u60.p9.sent1	Без обговорення?
ParlaMint-UA_2021-04-27-m2.u60.p10.sent1	Ставлю на голосування пропозицію про направлення в комітет на доопрацювання Закон України про внесення змін до деяких законодавчих актів України щодо забезпечення затриманому, підозрюваному, обвинуваченому, засудженому права на отримання правової допомоги, з пропозиціями Президента України (реєстраційний номер 2063).
ParlaMint-UA_2021-04-27-m2.u60.p10.sent2	Готові голосувати?
ParlaMint-UA_2021-04-27-m2.u60.p10.sent3	Прошу підтримати та проголосувати.
ParlaMint-UA_2021-04-27-m2.u60.p11.sent1	За-325
ParlaMint-UA_2021-04-27-m2.u60.p12.sent1	Рішення прийнято.
ParlaMint-UA_2021-04-27-m2.u60.p13.sent1	Дякую.
ParlaMint-UA_2021-04-27-m2.u60.p14.sent1	Шановні колеги, вам запропонований до розгляду проект Закону про внесення змін до деяких законодавчих актів щодо забезпечення поетапного впровадження Єдиної судової інформаційно-телекомунікаційної системи (реєстраційний номер 3985).
ParlaMint-UA_2021-04-27-m2.u60.p15.sent1	Зараз, будь ласка, підготуйтесь до голосування.
ParlaMint-UA_2021-04-27-m2.u60.p15.sent2	Готові голосувати, шановні колеги?
ParlaMint-UA_2021-04-27-m2.u60.p15.sent3	Ставлю на голосування проект закону.
ParlaMint-UA_2021-04-27-m2.u60.p15.sent4	Ставлю на голосування пропозицію про прийняття в другому читанні та в цілому з необхідними техніко-юридичними правками проект Закону про внесення змін до деяких законодавчих актів щодо забезпечення поетапного впровадження Єдиної судової інформаційно-телекомунікаційної системи (реєстраційний номер 3985).
ParlaMint-UA_2021-04-27-m2.u60.p16.sent1	Готові голосувати?
ParlaMint-UA_2021-04-27-m2.u60.p16.sent2	Прошу підтримати та проголосувати.
ParlaMint-UA_2021-04-27-m2.u60.p17.sent1	За-261
ParlaMint-UA_2021-04-27-m2.u60.p18.sent1	Рішення прийнято.
ParlaMint-UA_2021-04-27-m2.u60.p19.sent1	Закон прийнятий в цілому.
ParlaMint-UA_2021-04-27-m2.u60.p20.sent1	Шановні колеги, надійшла пропозиція від голови комітету відкласти зараз розгляд законопроекту 2164 на кінець цього позачергового пленарного засідання.
ParlaMint-UA_2021-04-27-m2.u60.p20.sent2	Я знаю, що ви всі в курсі.
ParlaMint-UA_2021-04-27-m2.u60.p20.sent3	Дякую.
ParlaMint-UA_2021-04-27-m2.u60.p21.sent1	Вам запропонований до розгляду, також друге читання, проект Закону про внесення змін до Закону України "Про судоустрій і статус суддів" щодо врегулювання окремих питань проходження служби у Службі судової охорони (реєстраційний номер 3935).
ParlaMint-UA_2021-04-27-m2.u60.p22.sent1	Можемо голосувати?
ParlaMint-UA_2021-04-27-m2.u60.p22.sent2	Сталю на голосування пропозицію про прийняття в другому читанні та в цілому з необхідними техніко-юридичними правками проект Закону про внесення змін до Закону України "Про судоустрій і статус суддів" щодо врегулювання окремих питань проходження служби у Службі судової охорони (реєстраційний номер 3935).
ParlaMint-UA_2021-04-27-m2.u60.p23.sent1	Прошу підтримати та проголосувати.
ParlaMint-UA_2021-04-27-m2.u60.p24.sent1	За-277
ParlaMint-UA_2021-04-27-m2.u60.p25.sent1	Рішення прийнято.
ParlaMint-UA_2021-04-27-m2.u60.p26.sent1	Шановні колеги, вам запропонований до розгляду проект Закону про внесення змін до Кримінального процесуального кодексу України щодо запровадження інформаційно-телекомунікаційної системи досудового розслідування (реєстраційний номер 5246).
ParlaMint-UA_2021-04-27-m2.u60.p27.sent1	Пропонується прийняти рішення про включення цього питання до порядку денного сесії.
ParlaMint-UA_2021-04-27-m2.u60.p27.sent2	Прошу підтримати та проголосувати.
ParlaMint-UA_2021-04-27-m2.u60.p28.sent1	За-270
ParlaMint-UA_2021-04-27-m2.u60.p29.sent1	Рішення прийнято.
ParlaMint-UA_2021-04-27-m2.u60.p30.sent1	Пропонується розглянути це питання за скороченою процедурою.
ParlaMint-UA_2021-04-27-m2.u60.p30.sent2	Прошу підтримати та проголосувати.
ParlaMint-UA_2021-04-27-m2.u60.p31.sent1	За-253
ParlaMint-UA_2021-04-27-m2.u60.p32.sent1	Рішення прийнято.
ParlaMint-UA_2021-04-27-m2.u60.p33.sent1	До слова запрошується міністр юстиції Малюська Денис Леонтійович.
ParlaMint-UA_2021-04-27-m2.u61.p1.sent1	Доброго дня, колеги!
ParlaMint-UA_2021-04-27-m2.u61.p1.sent2	Прошу підтримати законопроект, поданий Президентом України, щодо запровадження інформаційно-телекомунікаційної системи у досудовому розслідуванні.
ParlaMint-UA_2021-04-27-m2.u61.p1.sent3	Це не просто зручність роботи органів досудового розслідування і екологічність переведення в майбутньому, в тому числі повне переведення кримінального провадження в електронний формат, це ще й додаткові гарантії для всіх учасників кримінального провадження.
ParlaMint-UA_2021-04-27-m2.u61.p2.sent1	В першу чергу сторона захисту зможе отримати, ознайомитися з матеріалами кримінального провадження в електронному вигляді, отримати всі матеріали в електронному вигляді та ознайомитися з такими матеріалами у зручний час і спосіб.
ParlaMint-UA_2021-04-27-m2.u61.p2.sent2	Це величезний плюс для сторони захисту.
ParlaMint-UA_2021-04-27-m2.u61.p3.sent1	Друге – це те, що у нас уже не буде спорів щодо того чи дійсно в повному обсязі матеріали були надані стороні захисту, чи не були вони змінені під час передання матеріалів справи до суду.
ParlaMint-UA_2021-04-27-m2.u61.p3.sent2	Це величезна кількість непорозумінь або спорів, теж знімається цим законопроектом після запровадження відповідної системи.
ParlaMint-UA_2021-04-27-m2.u61.p4.sent1	І третє, також не менш важливе, усі війни, про які ми чули по важливим кримінальним провадженням з приводу того, хто має вести досудове розслідування, який з органів, який з органів кому має передати матеріали кримінального провадження, вони теж щезнуть, тому що фізична передача буде вже необов’язковою, зміна доступу, прав доступу до матеріалів вже зробить передачу справ автоматизованою.
ParlaMint-UA_2021-04-27-m2.u61.p4.sent2	Відповідно це і зменшення коштів, це екологічність, це зручність і це забезпечення захисту прав учасників кримінального провадження.
ParlaMint-UA_2021-04-27-m2.u61.p5.sent1	Прошу підтримати законопроект.
ParlaMint-UA_2021-04-27-m2.u61.p5.sent2	Дякую.
ParlaMint-UA_2021-04-27-m2.u62.p1.sent1	До слова запрошується заступник голови Комітету з питань правоохоронної діяльності Павлюк Максим Васильович.
ParlaMint-UA_2021-04-27-m2.u63.p1.sent1	Шановний головуючий, шановні народні депутати, Комітет Верховної Ради з питань правоохоронної діяльності за дорученням Голови Верховної Ради на своєму засіданні 14 квітня 2021 року розглянув проект Закону про внесення змін до Кримінального процесуального кодексу України щодо запровадження інформаційно-телекомунікаційної системи досудового розслідування (реєстраційний номер 5246).
ParlaMint-UA_2021-04-27-m2.u63.p2.sent1	Законопроектом передбачається доповнити Кримінальний процесуальний кодекс України положеннями, якими пропонується закріпити правові основи використання інформаційно-телекомунікаційної системи досудового розслідування в діяльності учасників кримінального провадження.
ParlaMint-UA_2021-04-27-m2.u63.p3.sent1	В ході обговорення народні депутати України члени Комітету з питань правоохоронної діяльності підтримали ідею законопроекту та зазначили, що його прийняття гарантуватиме зберігання інформації та відомостей у кримінальному провадженні, а також зменшить корупційні ризики, які можуть виникати внаслідок зловживання повноваженнями органами досудового розслідування.
ParlaMint-UA_2021-04-27-m2.u63.p4.sent1	Кінцевою метою запровадження інформаційно-телекомунікаційної системи досудового розслідування є мінімізація та, як наслідок, повна відмова в майбутньому від паперового провадження на стадіях досудового розслідування та розгляду справи у суді.
ParlaMint-UA_2021-04-27-m2.u63.p5.sent1	Враховуючи викладене, Комітет з питань правоохоронної діяльності рекомендує Верховній Раді України відповідно до пункту 1 частини першої та частини другої статті 114 Регламенту Верховної Ради України проект Закону про внесення змін до Кримінального процесуального кодексу України щодо запровадження інформаційно-телекомунікаційної системи досудового розслідування (реєстраційний номер 5246).
ParlaMint-UA_2021-04-27-m2.u63.p5.sent2	За результатами розгляду в першому читанні прийняти за основу та в цілому як закон.
ParlaMint-UA_2021-04-27-m2.u63.p6.sent1	Дякую.
ParlaMint-UA_2021-04-27-m2.u64.p1.sent1	Будь ласка, запишіться: два – за, два – проти, на виступи від депутатських фракцій та груп.
ParlaMint-UA_2021-04-27-m2.u64.p2.sent1	Брагар Євген Вадимович.
ParlaMint-UA_2021-04-27-m2.u65.p1.sent1	Доброго дня, колеги!
ParlaMint-UA_2021-04-27-m2.u65.p1.sent2	Сьогодні йде мова про крок у ХХІ століття у сфері досудових розслідувань.
ParlaMint-UA_2021-04-27-m2.u65.p1.sent3	Йде мова про те, що нарешті в 2021 році сторони зможуть отримати матеріали досудового розслідування в електронному вигляді.
ParlaMint-UA_2021-04-27-m2.u65.p1.sent4	Це є дуже потрібним, я вважаю.
ParlaMint-UA_2021-04-27-m2.u65.p1.sent5	Крім того, будь-хто з колег погодиться з тим, що однією з головних проблем нашої судової системи є надзвичайна завантаженість судів.
ParlaMint-UA_2021-04-27-m2.u65.p1.sent6	І це пов’язано з тим, що час від часу різні органи досудового розслідування можуть втрачати певні ті чи інші матеріли, не передавати їх до суду та інші проблеми.
ParlaMint-UA_2021-04-27-m2.u65.p1.sent7	Це питання цю проблему вирішує.
ParlaMint-UA_2021-04-27-m2.u65.p1.sent8	Відповідно пропоную вам підтримати цей законопроект, це дуже важлива норам.
ParlaMint-UA_2021-04-27-m2.u65.p2.sent1	Дякую.
ParlaMint-UA_2021-04-27-m2.u66.p1.sent1	Дякую, Євгене Вадимовичу.
ParlaMint-UA_2021-04-27-m2.u66.p1.sent2	Бачились.
ParlaMint-UA_2021-04-27-m2.u66.p1.sent3	Гарного вам вечора!
ParlaMint-UA_2021-04-27-m2.u66.p2.sent1	Батенко Тарас Іванович.
ParlaMint-UA_2021-04-27-m2.u67.p1.sent1	Лубінцю Дмитру прошу передати слово.
ParlaMint-UA_2021-04-27-m2.u68.p1.sent1	Лубінець Дмитро Валерійович.
ParlaMint-UA_2021-04-27-m2.u69.p1.sent1	Шановна президія, шановні народні депутати, громадяни України!
ParlaMint-UA_2021-04-27-m2.u69.p1.sent2	Депутатська група "Партія "За майбутнє" буде голосувати, але тільки в першому читанні, за дану законодавчу ініціативу.
ParlaMint-UA_2021-04-27-m2.u69.p1.sent3	Дійсно, ідея дуже, напевно, правильна, гарна.
ParlaMint-UA_2021-04-27-m2.u69.p1.sent4	Ми повинні додатково створити нову систему інформаційно-телекомунікаційну.
ParlaMint-UA_2021-04-27-m2.u69.p1.sent5	Але є одне але.
ParlaMint-UA_2021-04-27-m2.u69.p1.sent6	У нас присутній пан міністр.
ParlaMint-UA_2021-04-27-m2.u69.p1.sent7	Скажіть, будь ласка, за рахунок чого ми будемо створювати і утримувати цю систему?
ParlaMint-UA_2021-04-27-m2.u69.p1.sent8	Ви вказали в пояснювальній записці, що додаткових розходів з Державного бюджету України на створення такої системи не потрібно, хоча ми всі розуміємо, що кошти потрібно вкладати.
ParlaMint-UA_2021-04-27-m2.u69.p1.sent9	Де ви їх будете брати?
ParlaMint-UA_2021-04-27-m2.u69.p2.sent1	І ви проводите аналогію з системою, яка була створена в 2017 році, а саме Єдина судова інформаційно-телекомунікаційна система, на яку вже були витрачені кошти.
ParlaMint-UA_2021-04-27-m2.u69.p2.sent2	Так от, з 2017 року, шановні народні депутати, ця система не працює і на сайті вказано, що ця система працює в режимі дослідної експлуатації.
ParlaMint-UA_2021-04-27-m2.u69.p2.sent3	А чому не працює повністю?
ParlaMint-UA_2021-04-27-m2.u69.p2.sent4	Так от, Державна судова адміністрація зазначає, що неможливо введення повноцінної роботи системи, бо немає видатків з Державного бюджету України.
ParlaMint-UA_2021-04-27-m2.u69.p3.sent1	Навіщо створювати ще одну систему, якщо вже створена система не працює 4 роки через те, що немає коштів?
ParlaMint-UA_2021-04-27-m2.u69.p4.sent1	Знаєте, таке враження, що ви робите процес заради процесу.
ParlaMint-UA_2021-04-27-m2.u69.p4.sent2	Може потрібно було б першу систему довести до логічного закінчення, показати, що вона є практично, допомагає громадянам України захищати свої права в судах, а потім вже, наступним етапом, створювати цю нову, на даний час непотрібну нікому систему.
ParlaMint-UA_2021-04-27-m2.u69.p4.sent3	Дякую.
ParlaMint-UA_2021-04-27-m2.u70.p1.sent1	Арешонков Володимир Юрійович.
ParlaMint-UA_2021-04-27-m2.u71.p1.sent1	Дякую.
ParlaMint-UA_2021-04-27-m2.u71.p1.sent2	Володимир Арешонков, депутатська група "Довіра".
ParlaMint-UA_2021-04-27-m2.u71.p1.sent3	Шановний пане Голово, шановні колеги, безперечно, так буває, що законопроект викликає різну оцінку з боку тих чи інших депутатських фракцій, груп, в професійному середовищі доволі дискусійно розглядалось дане питання.
ParlaMint-UA_2021-04-27-m2.u71.p2.sent1	Тим не менше, я хочу звернути увагу, що питання, як ми говорили, давно вже назріло і потрібно і необхідно приймати і запроваджувати дану електронну систему.
ParlaMint-UA_2021-04-27-m2.u71.p2.sent2	Хочу нагадати, що за рахунок інформаційно-телекомунікаційної системи досудового розслідування планується здійснювати і взаємодію між учасниками кримінального провадження.
ParlaMint-UA_2021-04-27-m2.u71.p2.sent3	Також до позитивних моментів можна віднести ознайомлення із матеріалами кримінального провадження обвинуваченого після закінчення досудового розслідування, що є надзвичайно важливим.
ParlaMint-UA_2021-04-27-m2.u71.p2.sent4	Ну, і безперечно передача матеріалів кримінального провадження до суду, дана система теж має прискорити даний процес.
ParlaMint-UA_2021-04-27-m2.u71.p2.sent5	Але водночас праві ті, хто говорить і застережує про те, що існує ризик про перевиконання влади з боку правоохоронних органів шляхом певного зловживання і фальсифікацій.
ParlaMint-UA_2021-04-27-m2.u71.p2.sent6	Ну і безперечно все це потрібно, і необхідно врегулювати можливо до другого читання, хоча пропонується прийняти даний законопроект в цілому.
ParlaMint-UA_2021-04-27-m2.u71.p3.sent1	Депутатська група "Довіра" вважає, що, незважаючи на певні недосконалості, даний законопроект все ж є корисним і цю систему потрібно створювати, потрібно рухатися у вимог до часу і всі необхідні умови для роботи всіх учасників кримінального процесу необхідно створювати.
ParlaMint-UA_2021-04-27-m2.u71.p4.sent1	Дякую.
ParlaMint-UA_2021-04-27-m2.u72.p1.sent1	Цимбалюк Михайло Михайлович.
ParlaMint-UA_2021-04-27-m2.u73.p1.sent1	Михайло Цимбалюк, "Батьківщина".
ParlaMint-UA_2021-04-27-m2.u73.p1.sent2	Шановний пане головуючий, президія, шановні народні депутати.
ParlaMint-UA_2021-04-27-m2.u73.p1.sent3	Насправді юридичною спільнотою вже давно обговорюється деталізація судового процесу.
ParlaMint-UA_2021-04-27-m2.u73.p1.sent4	Я продовжую думку попередньо виступаючих колег, а чи ми ефективно використовуємо вже діючі системи, чи варто створювати ще одну додаткову, можливо шляхом розширення модулів.
ParlaMint-UA_2021-04-27-m2.u73.p1.sent5	Ми маємо ЄРДР, ми маємо інші вже згадані тут системи, чи вони ефективно використовуються, та мабуть ні.
ParlaMint-UA_2021-04-27-m2.u73.p1.sent6	Чи це впровадження ще однієї системи розвантажить слідчих і суддів, мабуть, що ні.
ParlaMint-UA_2021-04-27-m2.u73.p1.sent7	Бо процес однозначно має тривати як досудового розслідування так і суддівського процесу.
ParlaMint-UA_2021-04-27-m2.u73.p2.sent1	Мені видається з пояснювальної записки, що є лишні кошти, які треба освоїти.
ParlaMint-UA_2021-04-27-m2.u73.p2.sent2	Мабуть їх треба було відправити на функціонування суддівської гілки влади, які не мали зарплати, і ми сьогодні забрали з Міністерства молоді кошти і туди скерували.
ParlaMint-UA_2021-04-27-m2.u73.p3.sent1	Я вважаю, що слід дуже уважно переглянути це питання.
ParlaMint-UA_2021-04-27-m2.u73.p3.sent2	І я на сьогоднішній день не бачу необхідності голосувати і приймати його в першому читанні, тому що до другого ми придумаємо невідомо що.
ParlaMint-UA_2021-04-27-m2.u73.p3.sent3	Фракція "Батьківщина" утримується від голосування за цю законодавчу ініціативу.
ParlaMint-UA_2021-04-27-m2.u73.p4.sent1	Дякую.
ParlaMint-UA_2021-04-27-m2.u74.p1.sent1	Дякую.
ParlaMint-UA_2021-04-27-m2.u74.p2.sent1	Всі бажаючі виступили?
ParlaMint-UA_2021-04-27-m2.u74.p2.sent2	Будь ласка, підготуйтесь до голосування.
ParlaMint-UA_2021-04-27-m2.u74.p2.sent3	Ставлю.
ParlaMint-UA_2021-04-27-m2.u74.p2.sent4	Шановні колеги, комітет звертається з проханням за основу і в цілому, немає заперечень?
ParlaMint-UA_2021-04-27-m2.u74.p2.sent5	Немає.
ParlaMint-UA_2021-04-27-m2.u74.p3.sent1	Ставлю на голосування пропозицію про прийняття за основу проекту Закону про внесення змін до Кримінально-процесуального кодексу України щодо запровадження інформаційно-телекомунікаційної системи досудового розслідування (реєстраційний номер 5246).
ParlaMint-UA_2021-04-27-m2.u74.p3.sent2	Готові голосувати?
ParlaMint-UA_2021-04-27-m2.u74.p4.sent1	Прошу підтримати та проголосувати.
ParlaMint-UA_2021-04-27-m2.u74.p4.sent2	Зупиніть голосування, будь ласка, зупиніть голосування.
ParlaMint-UA_2021-04-27-m2.u74.p4.sent3	Готові голосувати?
ParlaMint-UA_2021-04-27-m2.u74.p5.sent1	Прошу підтримати та проголосувати.
ParlaMint-UA_2021-04-27-m2.u74.p6.sent1	За-272
ParlaMint-UA_2021-04-27-m2.u74.p7.sent1	Рішення прийнято.
ParlaMint-UA_2021-04-27-m2.u74.p8.sent1	Ставлю на голосування пропозицію про прийняття в цілому з необхідними техніко-юридичними.
ParlaMint-UA_2021-04-27-m2.u74.p8.sent2	Я ж тільки що запитував, колеги.
ParlaMint-UA_2021-04-27-m2.u74.p8.sent3	Ні, Артур Володимирович, ви тоді слідкуйте, будь ласка, за тим, що відбувається в залі.
ParlaMint-UA_2021-04-27-m2.u74.p9.sent1	Дякую.
ParlaMint-UA_2021-04-27-m2.u74.p10.sent1	Скоротити строки?
ParlaMint-UA_2021-04-27-m2.u74.p11.sent1	Ставлю на голосування пропозицію, згідно частини другої статті 116 Регламенту Верховної Ради України про скорочення наполовину строки подачу правок та пропозицій, та підготовки до другого читання законопроекту (реєстраційний номер 5246).
ParlaMint-UA_2021-04-27-m2.u74.p11.sent2	Прошу підтримати та проголосувати.
ParlaMint-UA_2021-04-27-m2.u74.p12.sent1	За-249
ParlaMint-UA_2021-04-27-m2.u74.p13.sent1	Рішення прийнято.
ParlaMint-UA_2021-04-27-m2.u74.p14.sent1	Наступне питання порядку денного – це проект Закону про внесення змін до розділу II "Прикінцеві та перехідні положення" Закону України "Про внесення змін до деяких законів України щодо зменшення дефіциту брухту чорних металів на внутрішньому ринку" (реєстраційний номер 5175).
ParlaMint-UA_2021-04-27-m2.u74.p15.sent1	Нам необхідно прийняти рішення про включення цього питання до порядку денного сесії.
ParlaMint-UA_2021-04-27-m2.u74.p15.sent2	Прошу підтримати та проголосувати.
ParlaMint-UA_2021-04-27-m2.u74.p16.sent1	За-291
ParlaMint-UA_2021-04-27-m2.u74.p17.sent1	Рішення прийнято.
ParlaMint-UA_2021-04-27-m2.u74.p18.sent1	Нам було запропоновано розглянути це питання за скороченою процедурою.
ParlaMint-UA_2021-04-27-m2.u74.p18.sent2	Прошу підтримати та проголосувати.
ParlaMint-UA_2021-04-27-m2.u74.p19.sent1	За-265
ParlaMint-UA_2021-04-27-m2.u74.p20.sent1	Рішення прийнято.
ParlaMint-UA_2021-04-27-m2.u74.p21.sent1	Я бачу, що колеги готові без обговорення.
ParlaMint-UA_2021-04-27-m2.u74.p21.sent2	Ставлю на голосування пропозицію про прийняття за основу проекту Закону про внесення змін до розділу II "Прикінцеві та перехідні положення" Закону України "Про внесення змін до деяких законів України щодо зменшення дефіциту брухту чорних металів на внутрішньому ринку" (реєстраційний номер 5175).
ParlaMint-UA_2021-04-27-m2.u74.p22.sent1	Готові голосувати.
ParlaMint-UA_2021-04-27-m2.u74.p22.sent2	Прошу підтримати та проголосувати.
ParlaMint-UA_2021-04-27-m2.u74.p23.sent1	За-294
ParlaMint-UA_2021-04-27-m2.u74.p24.sent1	За – 295.
ParlaMint-UA_2021-04-27-m2.u74.p24.sent2	Рішення прийнято.
ParlaMint-UA_2021-04-27-m2.u74.p24.sent3	294, вибачте.
ParlaMint-UA_2021-04-27-m2.u74.p24.sent4	Рішення прийнято.
ParlaMint-UA_2021-04-27-m2.u74.p25.sent1	Ставлю на голосування пропозицію про прийняття в цілому з необхідними техніко-юридичними правками законопроект реєстраційний номер 5175.
ParlaMint-UA_2021-04-27-m2.u74.p25.sent2	Прошу підтримати та проголосувати.
ParlaMint-UA_2021-04-27-m2.u74.p26.sent1	За-291
ParlaMint-UA_2021-04-27-m2.u74.p27.sent1	Рішення прийнято.
ParlaMint-UA_2021-04-27-m2.u74.p28.sent1	Дякую.
ParlaMint-UA_2021-04-27-m2.u74.p28.sent2	Закон прийнятий в цілому.
ParlaMint-UA_2021-04-27-m2.u74.p29.sent1	Наступне питання порядку денного, це Проект Закону про внесення змін до статті 22 Закону України "Про рекламу" щодо реклами електронних сигарет і рідин, що використовуються в електронних сигаретах (реєстраційний номер 4212).
ParlaMint-UA_2021-04-27-m2.u74.p30.sent1	Пропонується розглянути це питання за скороченою процедурою.
ParlaMint-UA_2021-04-27-m2.u74.p30.sent2	Прошу підтримати та проголосувати.
ParlaMint-UA_2021-04-27-m2.u74.p31.sent1	За-250
ParlaMint-UA_2021-04-27-m2.u74.p32.sent1	Рішення прийнято.
ParlaMint-UA_2021-04-27-m2.u74.p33.sent1	До слова запрошується народний депутат України Рєпіна Елла Анатоліївна.
ParlaMint-UA_2021-04-27-m2.u75.p1.sent1	Шановні колеги, шановні громадяни України.
ParlaMint-UA_2021-04-27-m2.u75.p2.sent1	Проблема пропаганди споживання електронних сигарет за багатьма дослідженнями величезна та продовжує набирати свої оберти.
ParlaMint-UA_2021-04-27-m2.u75.p3.sent1	Найсумніше те, що найбільш серйозну загрозу електронні сигарети становлять для дітей та підлітків.
ParlaMint-UA_2021-04-27-m2.u75.p3.sent2	Майже кожний п’ятий український школяр віком лише 13-15 років є теперішнім курцем Е-сигарет.
ParlaMint-UA_2021-04-27-m2.u75.p4.sent1	Більш того, аж понад 70 відсотків підлітків вважають, що куріння електронних сигарет та ТВЕНів є безпечним для здоров’я або значно безпечнішим, ніж звичайні сигарети.
ParlaMint-UA_2021-04-27-m2.u75.p5.sent1	Сьогодні, на жаль, стає модним споживати електронні сигарети та ТВЕНи, завдяки розповсюдженню реклами, на яку і досі відсутня заборона.
ParlaMint-UA_2021-04-27-m2.u75.p6.sent1	Як відомо, реклама – це двигун торгівлі.
ParlaMint-UA_2021-04-27-m2.u75.p6.sent2	Тим самим, не забороняючи її, ми сприяємо збільшенню не лише продажу сигарет, а відповідно і їх вживання.
ParlaMint-UA_2021-04-27-m2.u75.p7.sent1	Слід нагадати, що згідно Указу Президента України про Національну молодіжну стратегію основним пріоритетом стратегії є формування навичок здорового способу життя.
ParlaMint-UA_2021-04-27-m2.u75.p7.sent2	Згідно Національного плану заходів щодо неінфекційних захворювань затвердженого Кабінетом Міністрів України пріоритетним завданням є повна заборона реклами тютюнових виробів.
ParlaMint-UA_2021-04-27-m2.u75.p8.sent1	Тому, враховуючи відсутність альтернативних шляхів вирішення даної проблеми та керуючись виключно пріоритетність у забезпеченні збереження здоров’я нації, ми пропонуємо на рівні закону заборонити рекламу, що використовується в цих сигаретах.
ParlaMint-UA_2021-04-27-m2.u75.p9.sent1	Шановні колеги, давайте об’єднаємо наші зусилля задля того, щоб вирішити цю проблему разом.
ParlaMint-UA_2021-04-27-m2.u75.p9.sent2	Дякую.
ParlaMint-UA_2021-04-27-m2.u76.p1.sent1	До слова запрошується заступник голови Комітету з питань гуманітарної та інформаційної політики Сушко Павло Миколайович.
ParlaMint-UA_2021-04-27-m2.u77.p1.sent1	Шановний пане Голово, шановні народні депутати!
ParlaMint-UA_2021-04-27-m2.u77.p1.sent2	Посилення обмежень та заборони реклами електронних сигарет та рідин, що використовуються в них, кінцевою метою якого є обмеження вживання електронних сигарет населенням України, є актуальним з моменту появи таких сигарет у продажу на території нашої держави.
ParlaMint-UA_2021-04-27-m2.u77.p2.sent1	Тому запропонований законопроект 4212, у якому акумульовано всі найкращі напрацювання авторів попередніх законодавчих ініціатив у цій сфері, потребує, на мою думку, особливої уваги парламентарів.
ParlaMint-UA_2021-04-27-m2.u77.p3.sent1	Комітет з гуманітарної та інформаційної політики розглянув проект Закону 4212 на своєму засіданні 18 листопада 2020 року (протокол номер 47) та рекомендує Верховній Раді України прийняти його за результатами розгляду в першому читанні за основу з урахуванням пропозицій комітету.
ParlaMint-UA_2021-04-27-m2.u77.p3.sent2	Слід зауважити, ці пропозиції випливають з висновків експертів щодо змісту запропонованого законопроекту та засновані на аналізі сучасного стану ринку електронних сигарет і рідин, що використовуються в них.
ParlaMint-UA_2021-04-27-m2.u77.p4.sent1	Таким чином комітет Верховної Ради України пропонує врахувати наступні наші пропозиції.
ParlaMint-UA_2021-04-27-m2.u77.p4.sent2	У тексті зазначеного законопроекту (№4212) запропоновано ним нову редакцію назв та положень частин першої, третьої, дев’ятої статті 22 Закону України "Про рекламу".
ParlaMint-UA_2021-04-27-m2.u77.p4.sent3	Після слів "електронні сигарети, рідини, що використовуються в електронних сигаретах" у відповідних відмінках доповнити словами "тютюновмісні вироби для електричного нагрівання ТВЕН, за допомогою підігрівача з електронним управлінням та пристрої для споживання тютюнових виробів без їх згорання" у відповідних відмінках.
ParlaMint-UA_2021-04-27-m2.u77.p5.sent1	Звернути увагу Верховної Ради України на необхідність внесення до чинного законодавства України змін щодо адміністративної відповідальності за порушення норм законодавства щодо регулювання обігу електронних сигарет, рідин, що використовуються в електронних сигаретах, а також тютюновмісних виробів для електронного нагрівання ТВЕН за допомогою підігрівача.
ParlaMint-UA_2021-04-27-m2.u77.p6.sent1	У разі прийняття запропонованого законопроекту з пропозиціями комітету зміст зазначених новел, на нашу думку, має бути також враховано при розгляді інших законодавчих актів, які перебувають нині на розгляді парламенту та стосуються реклами електронних сигарет та рідин, що використовуються в них.
ParlaMint-UA_2021-04-27-m2.u78.p1.sent1	Дякую.
ParlaMint-UA_2021-04-27-m2.u78.p2.sent1	Шановні колеги, є необхідність обговорювати?
ParlaMint-UA_2021-04-27-m2.u78.p2.sent2	Прошу записатися на виступи: два – за, два – проти.
ParlaMint-UA_2021-04-27-m2.u78.p3.sent1	Слово надається народній депутатці України Васильченко Галині Іванівні, фракція політичної партії "Голос".
ParlaMint-UA_2021-04-27-m2.u78.p3.sent2	Будь ласка.
ParlaMint-UA_2021-04-27-m2.u79.p1.sent1	Прошу передати слово Ладі Булах.
ParlaMint-UA_2021-04-27-m2.u80.p1.sent1	Будь ласка, Лада Булах.
ParlaMint-UA_2021-04-27-m2.u81.p1.sent1	Шановні колеги, прикро, що цей законопроект чомусь не потрапив до Комітету здоров’я нації для того, щоб отримати саме висновок нашого комітету, тому що в даному випадку реклама сигарет, електронних сигарет, тютюнових виробів для нагрівання є елементом громадського здоров’я і доступом молодих людей, на жаль, до куріння, тому хотілося б зауважити, щоб такі законопроекти все ж таки потрапляли і до нашого комітету.
ParlaMint-UA_2021-04-27-m2.u81.p2.sent1	Щодо ставлення до цього законопроекту, я його особисто підтримую, прошу залу його підтримати, тому що так, він точковий, але все одно проблема залучення молодих українців до куріння відбувається саме через існуючу форму реклами електронних сигарет і засобів для нагрівання, тютюновмісних засобів для нагрівання, тому це питання, воно вже вчорашнього дня і ми повинні якомога швидше заборонити рекламу всіх, всіх тютюнових засобів і електронних сигарет.
ParlaMint-UA_2021-04-27-m2.u81.p2.sent2	І ті проблеми, які в ньому існують сьогодні, можливо виправити до другого читання, тому прошу зал підтримати цей законопроект.
ParlaMint-UA_2021-04-27-m2.u82.p1.sent1	Дякую.
ParlaMint-UA_2021-04-27-m2.u82.p2.sent1	Шановні колеги, до слова запрошується народний депутат України Кубів Степан Іванович, фракція політичної партії "Європейська солідарність".
ParlaMint-UA_2021-04-27-m2.u83.p1.sent1	Слово прошу передати Ніні Южаніній.
ParlaMint-UA_2021-04-27-m2.u83.p2.sent1	Дякую.
ParlaMint-UA_2021-04-27-m2.u84.p1.sent1	Будь ласка, Ніна Южаніна.
ParlaMint-UA_2021-04-27-m2.u85.p1.sent1	Шановні колеги!
ParlaMint-UA_2021-04-27-m2.u85.p1.sent2	Шановні українці!
ParlaMint-UA_2021-04-27-m2.u85.p1.sent3	Заборона реклами тютюнових виробів з певними її особливостями існувала з 1996 року.
ParlaMint-UA_2021-04-27-m2.u85.p1.sent4	І проте лише тільки з 1 січня 2010 року стаття 22 Закону "Про рекламу" була викладена в такій редакції, що чітко встановила заборону реклами тютюнових виробів на радіо, телебаченні, на транспорті, засобами внутрішньої та зовнішньої реклами.
ParlaMint-UA_2021-04-27-m2.u85.p2.sent1	Вже минуло понад 10 років і насправді значно розширився асортимент тютюнових виробів.
ParlaMint-UA_2021-04-27-m2.u85.p2.sent2	Я хотіла би навести тільки декілька цифр.
ParlaMint-UA_2021-04-27-m2.u85.p2.sent3	За даними опитувань кількість постійних споживачів електронних сигарет у ЄС протягом 2017-20 років зросла на 32 відсотки, до 16 мільйонів осіб.
ParlaMint-UA_2021-04-27-m2.u85.p2.sent4	Це 13,2 відсотка від загальної кількості курців.
ParlaMint-UA_2021-04-27-m2.u85.p2.sent5	В Україні в 20-му році ринок електронних сигарет оцінювався 670 тисяч осіб, це 7 відсотків від загальної кількості курців.
ParlaMint-UA_2021-04-27-m2.u85.p2.sent6	І ця статистика постійно збільшується.
ParlaMint-UA_2021-04-27-m2.u85.p3.sent1	Тому абсолютно точно треба приймати цей закон.
ParlaMint-UA_2021-04-27-m2.u85.p3.sent2	І додавати норми, певні зміни до статті 22.
ParlaMint-UA_2021-04-27-m2.u85.p4.sent1	Але ж законопроектом не цілком враховано положення Директиви 40 щодо деяких норм, що стосуються виробництва, презентацій та продажу тютюну та супутніх товарів.
ParlaMint-UA_2021-04-27-m2.u85.p4.sent2	Не скасовуються деякі норми Директиви 37.
ParlaMint-UA_2021-04-27-m2.u85.p4.sent3	Як тут було вже правильно зазначено, не вносяться зміни до Кодексу України про адміністративні правопорушення.
ParlaMint-UA_2021-04-27-m2.u85.p4.sent4	Відтак ці всі норми, що тут приймаються, точно не будуть виконуватися і не матимуть ніякої сили.
ParlaMint-UA_2021-04-27-m2.u85.p5.sent1	І, шановний колега, я хотіла би до вас звернутися.
ParlaMint-UA_2021-04-27-m2.u85.p5.sent2	На розгляді в Верховній Раді є вже декілька законопроектів, що стосуються цього питання.
ParlaMint-UA_2021-04-27-m2.u85.p5.sent3	Прошу поважати всіх народних депутатів і при розгляді питань з однакової темою і суттю розглядати всі проекти законів для того, щоби приймати зважене рішення і враховувати думку всіх народних депутатів, не тільки одного, який весь час генерує свої, нібито, проекти законів.
ParlaMint-UA_2021-04-27-m2.u86.p1.sent1	Дякую.
ParlaMint-UA_2021-04-27-m2.u86.p2.sent1	Слово надається Полякову Антону Едуардовичу, депутатська група "Партія "За майбутнє".
ParlaMint-UA_2021-04-27-m2.u87.p1.sent1	Прошу передати слово гідному представнику Черкащини Сергію Рудику.
ParlaMint-UA_2021-04-27-m2.u88.p1.sent1	Передаю слово гідному представнику Черкащини Сергію Рудику.
ParlaMint-UA_2021-04-27-m2.u88.p1.sent2	Будь ласка, пане Сергію.
ParlaMint-UA_2021-04-27-m2.u89.p1.sent1	Дякую, пане головуючий, за гарне представлення.
ParlaMint-UA_2021-04-27-m2.u89.p2.sent1	Якою може бути позиція депутатської групи "Партія "За майбутнє" по цьому законопроекту?
ParlaMint-UA_2021-04-27-m2.u89.p2.sent2	Звичайно, ми "за", як і будь-яка притомна людина в цьому залі, голосувати треба за заборону реклами і тютюну і, електронних цигарок.
ParlaMint-UA_2021-04-27-m2.u89.p2.sent3	Ми у вересні проголосували у першому читанні про посилення відповідальності за куріння електронних сигарет дітьми і наслідки, які з цього можуть виникнути про рідини.
ParlaMint-UA_2021-04-27-m2.u89.p2.sent4	А це питання вже розглядаємо тільки сьогодні, в кінці квітня, напередодні Пасхи.
ParlaMint-UA_2021-04-27-m2.u89.p2.sent5	За, за і ще раз за.
ParlaMint-UA_2021-04-27-m2.u89.p3.sent1	І, закінчуючи цей виступ, прошу, колеги, це стосується представників монобільшості, коли ви кажете про те, що на Банковій курять IQOS, молодь може це сприйняти як рекламу, а у нас кожен четвертий молодий чоловік чи дівчина, щоб не звинуватили мене в сексизмі, вживають ці рідини.
ParlaMint-UA_2021-04-27-m2.u89.p3.sent2	Не дамо їм цього шансу.
ParlaMint-UA_2021-04-27-m2.u89.p3.sent3	Тому ми пропонуємо голосувати "за" в першому читанні і одразу в цілому.
ParlaMint-UA_2021-04-27-m2.u90.p1.sent1	Соболєв Сергій Владиславович.
ParlaMint-UA_2021-04-27-m2.u91.p1.sent1	Шановні колеги, питання, з одного боку, нібито дуже просто і зрозуміло, що все, що робиться і в Україні, і в світі по максимальному обмеженню і забороні реклами тютюну, тютюнових виробів, алкогольних виробів, – все це є, без сумніву, тенденцією світовою.
ParlaMint-UA_2021-04-27-m2.u91.p1.sent2	З іншого боку, це боротьба за шалений інформаційний потік і рекламний ринок, який складає, як ви розумієте, мільярди і мільярди.
ParlaMint-UA_2021-04-27-m2.u91.p2.sent1	В сьогоднішній умовах абсолютної транспарентності реклами в світі, ми чудово розуміємо, що кожен пробує знайти лазейки, враховуючи ті заборони, які існують, наприклад, в Європейському Союзі, які існують в багатьох інших країнах світу.
ParlaMint-UA_2021-04-27-m2.u91.p2.sent2	Ми чудово розуміємо як фракція, наскільки це відповідальне рішення, наскільки питання здоров’я не лише молодого покоління, а будь-кого, хто зловживає будь-то алкоголем, будь-то тютюновими виробами, і наскільки це залежить в тому числі і нав’язування рекламного продукту.
ParlaMint-UA_2021-04-27-m2.u91.p3.sent1	Саме тому фактично це рішення повинно бути ухвалене, виходячи з ключових двох принципів: не нашкодь.
ParlaMint-UA_2021-04-27-m2.u91.p3.sent2	І я думаю, що це питання абсолютно зрозуміле.
ParlaMint-UA_2021-04-27-m2.u91.p3.sent3	Але це рішення повинно виходити і враховуючи те, наскільки величезний цей рекламний ринок і як він буде перерозподілятися в рамках нашого сьогоднішнього голосування.
ParlaMint-UA_2021-04-27-m2.u91.p3.sent4	Я думаю, що для нас все-таки здоров’я нації – це є дуже важливий пріоритет.
ParlaMint-UA_2021-04-27-m2.u91.p3.sent5	І саме виходячи з цього, і буде ухвалюватися рішення.
ParlaMint-UA_2021-04-27-m2.u91.p4.sent1	Дякую.
ParlaMint-UA_2021-04-27-m2.u92.p1.sent1	З мотивів є бажаючі виступити?
ParlaMint-UA_2021-04-27-m2.u92.p2.sent1	Мазурашу Георгій Георгійовичу, будь ласка.
ParlaMint-UA_2021-04-27-m2.u92.p2.sent2	І після цього переходимо до голосування.
ParlaMint-UA_2021-04-27-m2.u92.p3.sent1	Запросіть народних депутатів до зали.
ParlaMint-UA_2021-04-27-m2.u93.p1.sent1	Георгій Мазурашу – голова підкомітету фізичної культури і масового спорту Комітету з питань молоді і спорту, тому мушу висловитись з цього приводу теж.
ParlaMint-UA_2021-04-27-m2.u93.p2.sent1	Звісно, що я підтримую все, що пов’язано із забороною реклами.
ParlaMint-UA_2021-04-27-m2.u93.p2.sent2	Але я би сказав, що нам варто було би ухвалити рішення щодо повної заборони і тютюнової, і алкогольної продукції взагалі в нашій країні - оце було би точно сприяння оздоровленню нації.
ParlaMint-UA_2021-04-27-m2.u93.p2.sent3	І я хочу сказати, що це лише маленький внесок у боротьбу за оздоровлення нашої української нації, тому що.
ParlaMint-UA_2021-04-27-m2.u93.p2.sent4	і коли у нас під носом в Києві замість стадіону приймається рішення про забудову багатоповерхівки, то це теж б’є по здоров’ю і молоді, і дорослого населення.
ParlaMint-UA_2021-04-27-m2.u93.p2.sent5	А цей законопроект, звісно, що треба підтримувати.
ParlaMint-UA_2021-04-27-m2.u93.p2.sent6	Сподіваюсь, що і про повну заборону алкоголю і тютюну теж буде підтримано.
ParlaMint-UA_2021-04-27-m2.u94.p1.sent1	Бакунець Павло Андрійович.
ParlaMint-UA_2021-04-27-m2.u94.p1.sent2	Після цього від "Довіри", а після цього переходимо до голосування.
ParlaMint-UA_2021-04-27-m2.u95.p1.sent1	Шановний пане Голово, шановні народні депутати!
ParlaMint-UA_2021-04-27-m2.u95.p1.sent2	Звичайно, що цей законопроект є соціально дуже важливий, адже здоров’я нації, особливо здоров’я нашої молоді є понад усе.
ParlaMint-UA_2021-04-27-m2.u95.p1.sent3	І саме цей законопроект про заборону реклами, реклами на бігбордах, реклами на телебаченні, на радіо, на транспорті про електронні сигарети повинен бути сьогодні проголосований і в першому, і в другому читанні в цілому.
ParlaMint-UA_2021-04-27-m2.u95.p1.sent4	Адже експерти б’ють на сполох про те, що електронні сигарети ще більш шкідливіші, а ніж звичайні.
ParlaMint-UA_2021-04-27-m2.u95.p1.sent5	Вони ще більш шкідливіші.
ParlaMint-UA_2021-04-27-m2.u95.p1.sent6	А молоді нав’язують, що електронні сигарети можуть допомогти досягнути успіху в житті.
ParlaMint-UA_2021-04-27-m2.u95.p1.sent7	Тому нам треба сьогодні заборонити цю рекламу, проголосувати цей законопроект в першому читанні і в цілому одразу.
ParlaMint-UA_2021-04-27-m2.u95.p2.sent1	Дякую.
ParlaMint-UA_2021-04-27-m2.u96.p1.sent1	Будь ласка, підготуйтесь до голосування.
ParlaMint-UA_2021-04-27-m2.u96.p1.sent2	Готові голосувати?
ParlaMint-UA_2021-04-27-m2.u96.p2.sent1	Ставлю на голосування пропозицію про прийняття за основу з пропозицією комітету щодо врахування запропонованих уточнень при підготовці до другого читання згідно з першої частиною статті 116 Регламенту Верховної Ради України проект Закону про внесення змін до статті 22 Закону України "Про рекламу" щодо реклами електронних сигарет і рідин, що використовуються в електронних сигаретах (реєстраційний номер 4212).
ParlaMint-UA_2021-04-27-m2.u96.p3.sent1	Готові голосувати?
ParlaMint-UA_2021-04-27-m2.u96.p3.sent2	Прошу підтримати та проголосувати.
ParlaMint-UA_2021-04-27-m2.u96.p4.sent1	За-284
ParlaMint-UA_2021-04-27-m2.u96.p5.sent1	Рішення прийнято.
ParlaMint-UA_2021-04-27-m2.u96.p6.sent1	Дякую.
ParlaMint-UA_2021-04-27-m2.u96.p7.sent1	Наступне питання порядку денного – це проект Закону про організації водокористувачів та стимулювання гідротехнічної меліорації земель (реєстраційний номер 5202).
ParlaMint-UA_2021-04-27-m2.u96.p8.sent1	Пропонується прийняти рішення про включення цього питання до порядку денного сесії.
ParlaMint-UA_2021-04-27-m2.u96.p8.sent2	Прошу підтримати та проголосувати.
ParlaMint-UA_2021-04-27-m2.u96.p9.sent1	За-256
ParlaMint-UA_2021-04-27-m2.u96.p10.sent1	Рішення прийнято.
ParlaMint-UA_2021-04-27-m2.u96.p11.sent1	Пропонується розглянути це питання за скороченою процедурою.
ParlaMint-UA_2021-04-27-m2.u96.p11.sent2	Прошу підтримати та проголосувати.
ParlaMint-UA_2021-04-27-m2.u96.p12.sent1	За-232
ParlaMint-UA_2021-04-27-m2.u96.p13.sent1	Рішення прийнято.
ParlaMint-UA_2021-04-27-m2.u96.p14.sent1	До слова запрошується Чорноморов Артем Олегович.
ParlaMint-UA_2021-04-27-m2.u97.p1.sent1	Дякую.
ParlaMint-UA_2021-04-27-m2.u97.p1.sent2	Шановний пане Голово.
ParlaMint-UA_2021-04-27-m2.u97.p1.sent3	Добрий вечір вже, шановні колеги.
ParlaMint-UA_2021-04-27-m2.u97.p1.sent4	Будь ласка, одну хвилинку вашої уваги до законопроекту 5202.
ParlaMint-UA_2021-04-27-m2.u97.p1.sent5	Україна має 40,5 мільйонів гектар земель призначених для сільського господарства і лише 2,2 мільйона гектар формально віднесені для зрошення.
ParlaMint-UA_2021-04-27-m2.u97.p1.sent6	Ще у 1990 році у нас було 2,29 мільйонів гектар, які відведені до зрошення, на сьогоднішній день ми маємо лише 551 тисячу гектар.
ParlaMint-UA_2021-04-27-m2.u97.p2.sent1	З метою збільшення площі земель для гідротехнічної меліорації, зменшення собівартості поливу та осушенням земельних ділянок, мінімізація ризиків припинення подачі і відведення води під час вегетативного сезону, мінімізація ризиків деградації ґрунтів, саме для цього зроблений цей законопроект 5202, з введенням якого є три основних положення.
ParlaMint-UA_2021-04-27-m2.u97.p2.sent2	Це створення правової бази для створення та діяльності організації водокористувачів, передача ОВК у функцію управління частиною об’єктів меліоративної інфраструктури, інфраструктури нижчого рівня, створення правових механізмів для внесення інвестицій в існуючу меліоративну інфраструктуру та будівництво нової меліоративної інфраструктури, як в рамках ОВК так і не в рамках.
ParlaMint-UA_2021-04-27-m2.u97.p3.sent1	Шановні колеги!
ParlaMint-UA_2021-04-27-m2.u97.p3.sent2	Саме 2020 рік нам довів те, що де є вода – там є життя.
ParlaMint-UA_2021-04-27-m2.u97.p3.sent3	І саме завдяки меліорації та зрошенню ми зможемо збільшити свої врожаї, підняти Україну на більш новий рівень експертної спроможності та здобути незалежність в сільському господарстві і її поліпшення.
ParlaMint-UA_2021-04-27-m2.u97.p4.sent1	Тому, шановні колеги, прошу дуже максимально серйозно віднестись до цього законопроекту і підтримати його.
ParlaMint-UA_2021-04-27-m2.u97.p5.sent1	Дякую.
ParlaMint-UA_2021-04-27-m2.u98.p1.sent1	Дякую.
ParlaMint-UA_2021-04-27-m2.u98.p2.sent1	До слова запрошується голова Комітету з питань аграрної та земельної політики Сольський Микола Тарасович.
ParlaMint-UA_2021-04-27-m2.u99.p1.sent1	Шановні колеги, про що йде мова?
ParlaMint-UA_2021-04-27-m2.u99.p1.sent2	В 1991 році в Україні було 2,5 мільйони гектар зрошувальних земель.
ParlaMint-UA_2021-04-27-m2.u99.p1.sent3	Внаслідок важкого десятиліття по стану на початок цього століття, тобто приблизно на 2000 рік, залишилось всього 500 тисяч гектар.
ParlaMint-UA_2021-04-27-m2.u99.p1.sent4	За 20 років практично нових зрошувальних земель в значній кількості не добавилось це 20-30 тисяч гектар.
ParlaMint-UA_2021-04-27-m2.u99.p1.sent5	Це мало ряд причин, одна з них – це відсутність прозорого ринку землі, тому що вкладають в першу чергу нові інвестиції у власну землю.
ParlaMint-UA_2021-04-27-m2.u99.p2.sent1	Наступна річ, яка важлива, в нас є декілька зрошувальних систем в країні: Дніпровська, Дунайсько-Дністровська і інші.
ParlaMint-UA_2021-04-27-m2.u99.p2.sent2	Є магістральні канали, де насосні станції, там ніяким чином не можна проводити приватизацію.
ParlaMint-UA_2021-04-27-m2.u99.p2.sent3	Крайні насосні станції однозначно, на мій погляд і на погляд комітету, можна відправити у власність об’єднанням водокористувачів для того, щоб вони проводили інвестиції і краще розподіляли і більше ефективніше воду по цих крайніх насосних станціях.
ParlaMint-UA_2021-04-27-m2.u99.p3.sent1	Ці об’єднання водокористувачів створюються за принципом подвійного кворуму.
ParlaMint-UA_2021-04-27-m2.u99.p3.sent2	Це перший кворум – в залежності від кількості оброблюваних земель, другий кворум – один член, один голос.
ParlaMint-UA_2021-04-27-m2.u99.p3.sent3	Для чого так?
ParlaMint-UA_2021-04-27-m2.u99.p3.sent4	Щоб не було у великих бажання не враховувати думку малих, а в малих не було бажання зловживати правами інших.
ParlaMint-UA_2021-04-27-m2.u99.p4.sent1	Закон розроблявся трьома міністерствами, комітетом і Світовим банком.
ParlaMint-UA_2021-04-27-m2.u99.p4.sent2	Прошу підтримати.
ParlaMint-UA_2021-04-27-m2.u99.p5.sent1	Дякую.
ParlaMint-UA_2021-04-27-m2.u100.p1.sent1	Дякую.
ParlaMint-UA_2021-04-27-m2.u100.p2.sent1	Будь ласка, запишіться: два – за, два – проти, на виступи від депутатських фракцій та груп.
ParlaMint-UA_2021-04-27-m2.u100.p3.sent1	Лозинський Роман Михайлович.
ParlaMint-UA_2021-04-27-m2.u101.p1.sent1	Прошу передати слово Володимиру Цабалю.
ParlaMint-UA_2021-04-27-m2.u102.p1.sent1	Цабаль Володимир Володимирович.
ParlaMint-UA_2021-04-27-m2.u103.p1.sent1	Шановні колеги, давайте я дуже простою мовою, зрозумілою для всіх нас, хто не розбирається в аграрному бізнесі.
ParlaMint-UA_2021-04-27-m2.u103.p2.sent1	Кожен з нас жив чи живе в будинку і колись були ЖЕКи.
ParlaMint-UA_2021-04-27-m2.u103.p2.sent2	Коли ЖЕК управляв майном будинку, ЖЕК не був зацікавлений покращувати це майно, насадження робити зелені і так далі.
ParlaMint-UA_2021-04-27-m2.u103.p3.sent1	Для цього був придуманий механізм ОСББ.
ParlaMint-UA_2021-04-27-m2.u103.p3.sent2	І там, де цей механізм працював, де власники квартир об’єднались і стали власником всього дому, в тих домах ситуація значно покращилась.
ParlaMint-UA_2021-04-27-m2.u103.p3.sent3	Власники були зацікавлені інвестувати в покращення свого будинку, прибудинкової території і так далі.
ParlaMint-UA_2021-04-27-m2.u103.p4.sent1	Так само тут.
ParlaMint-UA_2021-04-27-m2.u103.p4.sent2	Організація водокористувачів, вона дозволить і стимулюватиме власників землі, користувачів меліорації інвестувати в інфраструктуру, покращувати її, а не залежати від незрозумілих організацій, чиї інтереси не завжди співпадають з інтересами власників землі.
ParlaMint-UA_2021-04-27-m2.u103.p5.sent1	Звичайно, в цьому законі є дуже багато нюансів, які треба до другого читання доопрацювати.
ParlaMint-UA_2021-04-27-m2.u103.p5.sent2	Є зауваження, дійсно є коментарі на тему: як зробити так, щоб власники великих наділів не змогли, скажемо так, мати значно більший вплив, ніж власники малих наділів.
ParlaMint-UA_2021-04-27-m2.u103.p6.sent1	Ці всі питання потрібно вирішити, але в цілому закон дуже прогресивний, його потрібно підтримати.
ParlaMint-UA_2021-04-27-m2.u104.p1.sent1	Чорноморов Артем Олегович.
ParlaMint-UA_2021-04-27-m2.u105.p1.sent1	Дуже дякую, пане Голово.
ParlaMint-UA_2021-04-27-m2.u105.p1.sent2	Шановні колеги, чую різні дискусії, як тільки зійшов з трибуни.
ParlaMint-UA_2021-04-27-m2.u105.p1.sent3	Хочу всіх запевнити, що даний законопроект, він урегульовує законну форму водокористувачів.
ParlaMint-UA_2021-04-27-m2.u105.p1.sent4	Якщо всіх цікавить у плані голосування, як буде цей, можна сказати, неприбутковий кооператив функціонувати, то це буде за принципу: 1 учасник, то єсть 1 людина – 1 голос, що вважається самим важливішим для цього.
ParlaMint-UA_2021-04-27-m2.u105.p2.sent1	Якщо ти входиш в асоціацію водокористувачів і саме в цій локації, в яку ми йдемо по певним насосним станціям, і йде до цього канал, то саме головне, що неважливо – в тебе 10 гектарів і ти відносишся до цього кооперативу, або в тебе тисяча гектарів.
ParlaMint-UA_2021-04-27-m2.u105.p2.sent2	Саме важливе, що при з’їзді ви будете виконувати як функцію, 1 людина – 1 голос, це саме важливіше, що дасть змогу в майбутньому залучати інвестиції для того, щоб ми могли потім підняти меліоративну систему не тільки по всьому півдню України, а й навіть пішли трошки далі, оскільки клімат у нас наразі змінюється.
ParlaMint-UA_2021-04-27-m2.u105.p3.sent1	Шановні колеги, дуже прошу підтримати даний законопроект, який дасть нам можливість залучити більше інвестицій для розширення меліорації та зрошення в Україні.
ParlaMint-UA_2021-04-27-m2.u105.p4.sent1	Дякую.
ParlaMint-UA_2021-04-27-m2.u106.p1.sent1	Івченко Вадим Євгенович.
ParlaMint-UA_2021-04-27-m2.u107.p1.sent1	Івченко, "Батьківщина".
ParlaMint-UA_2021-04-27-m2.u107.p1.sent2	Колеги, у нас на сьогоднішній день дійсно застаріла система зрошення і хочу нагадати, що сьогодні на поливі приблизно у нас 1,5 мільярда кубів води використовується для поливу.
ParlaMint-UA_2021-04-27-m2.u107.p1.sent3	І, звичайно, Херсонська область, вона є тою, яка найбільше використовує воду.
ParlaMint-UA_2021-04-27-m2.u107.p1.sent4	Найбільше дає Каховський магістральний канал – 1 мільярд кубів.
ParlaMint-UA_2021-04-27-m2.u107.p2.sent1	А тепер щодо структури сьогоднішнього орошения, яке є в Україні.
ParlaMint-UA_2021-04-27-m2.u107.p2.sent2	Є загальнодержавні, міжколгоспні і внутрішньогосподарські споруди.
ParlaMint-UA_2021-04-27-m2.u107.p2.sent3	Перші дві фінансуються з державного бюджету.
ParlaMint-UA_2021-04-27-m2.u107.p2.sent4	Ефективність фінансування ви всі бачите яка, що відбувається з цими системами.
ParlaMint-UA_2021-04-27-m2.u107.p2.sent5	Внутрігоспи були передані постановою Кабінету Міністрів, в 2003 році, безпосередньо сільським і селищним радам.
ParlaMint-UA_2021-04-27-m2.u107.p2.sent6	І деякі з них отримують навіть орендну плату.
ParlaMint-UA_2021-04-27-m2.u107.p3.sent1	Але на сьогодні, що відбувається, колеги?
ParlaMint-UA_2021-04-27-m2.u107.p3.sent2	Потрібно вносити інвестиції саме в внутрігоспи.
ParlaMint-UA_2021-04-27-m2.u107.p3.sent3	Що потрібно зробити?
ParlaMint-UA_2021-04-27-m2.u107.p3.sent4	Передати об’єднанням водокористувачів.
ParlaMint-UA_2021-04-27-m2.u107.p3.sent5	І отут, колеги, ідея зрозуміла.
ParlaMint-UA_2021-04-27-m2.u107.p3.sent6	І отут є проблема в цьому законі.
ParlaMint-UA_2021-04-27-m2.u107.p3.sent7	І ви бачите, що відбувається в залі?
ParlaMint-UA_2021-04-27-m2.u107.p3.sent8	Хто хоче пролобіювати під конкретні прізвища.
ParlaMint-UA_2021-04-27-m2.u107.p3.sent9	А я знаю ці прізвища, я їх називав на комітеті.
ParlaMint-UA_2021-04-27-m2.u107.p3.sent10	Те саме сьогодні і відбувається в залі, люди не хочуть під конкретних лобістів голосувати.
ParlaMint-UA_2021-04-27-m2.u107.p4.sent1	Колеги, об’єднання водокористувачів має діяти як кооператив, один голос – одне підприємство.
ParlaMint-UA_2021-04-27-m2.u107.p4.sent2	І це буде вірно.
ParlaMint-UA_2021-04-27-m2.u107.p5.sent1	І друге.
ParlaMint-UA_2021-04-27-m2.u107.p5.sent2	Якщо сьогодні сільські і селищні ради отримують кошти ми повинні передбачити компенсатори.
ParlaMint-UA_2021-04-27-m2.u107.p6.sent1	І третє, саме важливе.
ParlaMint-UA_2021-04-27-m2.u107.p6.sent2	Ми маємо забезпечити саме внесення в кадастр речових прав на ці системи, на ці меліоративні системи.
ParlaMint-UA_2021-04-27-m2.u107.p6.sent3	Не труби, а саме речові права.
ParlaMint-UA_2021-04-27-m2.u107.p6.sent4	Тоді, коли буде власність, буде інвестиція.
ParlaMint-UA_2021-04-27-m2.u107.p7.sent1	"Батьківщина" утримається за цей закон.
ParlaMint-UA_2021-04-27-m2.u108.p1.sent1	Герасимов Артур Володимирович.
ParlaMint-UA_2021-04-27-m2.u108.p2.sent1	З мотивів хтось буде наполягати?
ParlaMint-UA_2021-04-27-m2.u108.p3.sent1	Герасимов.
ParlaMint-UA_2021-04-27-m2.u108.p3.sent2	І переходимо до голосування.
ParlaMint-UA_2021-04-27-m2.u108.p3.sent3	Будь ласка, запросіть народних депутатів до зали.
ParlaMint-UA_2021-04-27-m2.u109.p1.sent1	Шановні колеги, шановні українці, хотів би сказати, що "Європейська солідарність", звичайно, підтримує необхідність законодавче регулювання діяльності суб’єктів господарювання у сфері гідротехнічної меліорації земель.
ParlaMint-UA_2021-04-27-m2.u109.p1.sent2	Але що стосується цього конкретного законопроекту, то він, на жаль, потребує дуже суттєвого доопрацювання.
ParlaMint-UA_2021-04-27-m2.u109.p1.sent3	Моментів дуже багато.
ParlaMint-UA_2021-04-27-m2.u109.p2.sent1	Попередні виступаючі зосередили вашу увагу на багатьох з них, що хотів би я наголосити.
ParlaMint-UA_2021-04-27-m2.u109.p2.sent2	Цим законопроектом наразі не врегульовані права дрібних водокористувачів, і ми можемо прийти до того, якщо приймемо в тому вигляді, як він зараз є, що ці права дійсно будуть попрані і підуть рейдерські захвати більш дрібних господарств більш великими господарствами.
ParlaMint-UA_2021-04-27-m2.u109.p2.sent3	А ми, навпаки, маємо запобігти монополізації і захопленню зрошувальних систем.
ParlaMint-UA_2021-04-27-m2.u109.p3.sent1	Тому "Європейська солідарність" буде утримуватись під час голосування за цей законопроект в першому читанні.
ParlaMint-UA_2021-04-27-m2.u109.p3.sent2	Але якщо всі ці речі будуть виправлені до другого читання, звичайно, ми його підтримаємо.
ParlaMint-UA_2021-04-27-m2.u109.p4.sent1	І наостанок.
ParlaMint-UA_2021-04-27-m2.u109.p4.sent2	В останні дні дуже багато говорять про Кримський канал і про воду в Крим.
ParlaMint-UA_2021-04-27-m2.u109.p4.sent3	Хотів би ще раз наголосити, вода в Крим може піти тільки після повної деокупації і звільнення Криму Україною.
ParlaMint-UA_2021-04-27-m2.u109.p4.sent4	Це "червона" лінія.
ParlaMint-UA_2021-04-27-m2.u109.p5.sent1	Дякую за увагу.
ParlaMint-UA_2021-04-27-m2.u110.p1.sent1	Шановні колеги, переходимо до голосування.
ParlaMint-UA_2021-04-27-m2.u110.p1.sent2	Будь ласка, займіть своїм місця.
ParlaMint-UA_2021-04-27-m2.u110.p2.sent1	Ставлю на голосування пропозицію про прийняття за основу з пропозицією комітету щодо врахування запропонованих уточнень при підготовці до другого читання згідно з першою частиною статті 116 Регламенту Верховної Ради України проект Закону про організації водокористувачів та стимулювання гідротехнічної меліорації земель (реєстраційний номер 5202).
ParlaMint-UA_2021-04-27-m2.u110.p3.sent1	Готові голосувати?
ParlaMint-UA_2021-04-27-m2.u110.p3.sent2	Прошу підтримати та проголосувати.
ParlaMint-UA_2021-04-27-m2.u110.p4.sent1	За-221
ParlaMint-UA_2021-04-27-m2.u110.p5.sent1	Рішення не прийнято.
ParlaMint-UA_2021-04-27-m2.u110.p6.sent1	Ставлю на голосування пропозицію про направлення до комітету для підготовки на повторне перше читання проект Закону про організації водокористувачів та стимулювання гідротехнічної меліорації земель (реєстраційний номер 5202).
ParlaMint-UA_2021-04-27-m2.u110.p6.sent2	Готові голосувати?
ParlaMint-UA_2021-04-27-m2.u110.p6.sent3	Прошу підтримати та проголосувати.
ParlaMint-UA_2021-04-27-m2.u110.p7.sent1	За-279
ParlaMint-UA_2021-04-27-m2.u110.p8.sent1	Рішення прийнято.
ParlaMint-UA_2021-04-27-m2.u110.p9.sent1	Дякую.
ParlaMint-UA_2021-04-27-m2.u110.p10.sent1	Шановні колеги, крайнє питання нашого позачергового засідання, реєстраційний номер 2164, але прохання, керівники депутатських фракцій та груп, керівник профільного комітету, підійдіть, будь ласка, до трибуни, треба узгодити один технічний момент.
ParlaMint-UA_2021-04-27-m2.u110.p11.sent1	Шановні колеги!
ParlaMint-UA_2021-04-27-m2.u110.p11.sent2	Наступне питання порядку денного – це проект Закону про внесення змін до Кримінального процесуального кодексу України щодо вдосконалення окремих положень у зв’язку з здійсненням спеціального досудового розслідування (реєстраційний номер 2164).
ParlaMint-UA_2021-04-27-m2.u110.p12.sent1	На трибуну запрошується голова Комітету з питань правоохоронної діяльності Монастирський Денис Анатолійович.
ParlaMint-UA_2021-04-27-m2.u110.p13.sent1	Шановні колеги, хвилину уваги!
ParlaMint-UA_2021-04-27-m2.u110.p13.sent2	Шановні колеги, хвилину уваги, будь ласка!
ParlaMint-UA_2021-04-27-m2.u110.p13.sent3	Артур Володимирович!
ParlaMint-UA_2021-04-27-m2.u110.p14.sent1	Зараз відбувся комітет.
ParlaMint-UA_2021-04-27-m2.u110.p14.sent2	Комітет, на засіданні комітету була прийнята додаткова таблиця, в якій були враховані три правки.
ParlaMint-UA_2021-04-27-m2.u110.p14.sent3	Комітет одноголосно, я так розумію, підтримав ці правки.
ParlaMint-UA_2021-04-27-m2.u110.p14.sent4	З керівниками фракцій ми також це проговорили.
ParlaMint-UA_2021-04-27-m2.u110.p14.sent5	Зараз Денис Анатолійович Монастирський поставить кожну з цих трьох правок на підтвердження.
ParlaMint-UA_2021-04-27-m2.u110.p14.sent6	Ми.
ParlaMint-UA_2021-04-27-m2.u110.p14.sent7	тобто вони, це не правки з голосу, вони пройшли комітет.
ParlaMint-UA_2021-04-27-m2.u110.p14.sent8	Але щоб він зміг озвучити, тому що технічно вони не роздані в залі, щоб всі почули, підтримали – підтримали, ні, але я сподіваюсь, що вони будуть підтримані, тому що інакше цей закон не буде нормально працювати, в нас немає часу.
ParlaMint-UA_2021-04-27-m2.u110.p15.sent1	Три правки – на підтвердження, після цього голосуємо закон в цілому.
ParlaMint-UA_2021-04-27-m2.u110.p15.sent2	І по правкам ви наполягаєте?
ParlaMint-UA_2021-04-27-m2.u110.p15.sent3	Тоді давайте: три правки на підтвердження.
ParlaMint-UA_2021-04-27-m2.u110.p15.sent4	Будь ласка, запросіть народних депутатів до зали.
ParlaMint-UA_2021-04-27-m2.u110.p16.sent1	Одна хвилина виступ – голосування, друга хвилина виступ – голосування, третя хвилина виступ – голосування.
ParlaMint-UA_2021-04-27-m2.u110.p17.sent1	Сергію Володимировичу, а можна вас на хвилинку, поки народні депутати збираються?
ParlaMint-UA_2021-04-27-m2.u110.p18.sent1	Шановні колеги, якщо я правильно розумію, 5 хвилин – виступ замість правок.
ParlaMint-UA_2021-04-27-m2.u110.p18.sent2	Зараз 3 правки на підтвердження, після цього переходимо до голосування.
ParlaMint-UA_2021-04-27-m2.u110.p18.sent3	Немає заперечень?
ParlaMint-UA_2021-04-27-m2.u110.p18.sent4	Будь ласка, не розходьтеся.
ParlaMint-UA_2021-04-27-m2.u110.p19.sent1	Денис Анатолійович, яка правка ставиться перша на підтвердження?
ParlaMint-UA_2021-04-27-m2.u111.p1.sent1	Колеги, сформована таблиця додаткових правок.
ParlaMint-UA_2021-04-27-m2.u111.p1.sent2	Тут є 3 поправки, які розроблені відповідно до рішення комітету, яке прийшло щойно, – Комітету з питань правоохоронної діяльності.
ParlaMint-UA_2021-04-27-m2.u111.p2.sent1	Перша правка стосується внесення змін до статті 297 прим.
ParlaMint-UA_2021-04-27-m2.u111.p2.sent2	1, де зазначається, що спеціальне досудове розслідування.
ParlaMint-UA_2021-04-27-m2.u112.p1.sent1	Я вибачаюся, що я вас перебиваю.
ParlaMint-UA_2021-04-27-m2.u112.p1.sent2	Зачитайте, будь ласка, правку.
ParlaMint-UA_2021-04-27-m2.u113.p1.sent1	Я зачитую.
ParlaMint-UA_2021-04-27-m2.u113.p1.sent2	Зазначається, що спеціальне досудове розслідування здійснюється на підставі ухвали слідчого судді у кримінальному провадженні стосовно підозрюваного, який переховується на тимчасово окупованій території – раз, на території, визнаної Верховною Радою України державою-агресором – два, з метою ухилення від кримінальної відповідальності, і три – та/або оголошений у міжнародний розшук.
ParlaMint-UA_2021-04-27-m2.u113.p1.sent3	Відповідно це саме формулювання дублюється в усіх статтях, які стосуються даного положення.
ParlaMint-UA_2021-04-27-m2.u113.p1.sent4	В даному випадку ця правка стосується внесення змін до статті 297 прим.
ParlaMint-UA_2021-04-27-m2.u113.p1.sent5	1.
ParlaMint-UA_2021-04-27-m2.u113.p1.sent6	Саме ця.
ParlaMint-UA_2021-04-27-m2.u114.p1.sent1	Шановні колеги, будь ласка, підготуйтесь до голосування.
ParlaMint-UA_2021-04-27-m2.u114.p1.sent2	Правка ставиться на підтвердження.
ParlaMint-UA_2021-04-27-m2.u114.p1.sent3	Необхідно набрати 226 голосів підтримки.
ParlaMint-UA_2021-04-27-m2.u114.p2.sent1	Запросіть народних депутатів до зали, будь ласка.
ParlaMint-UA_2021-04-27-m2.u114.p3.sent1	Готові голосувати?
ParlaMint-UA_2021-04-27-m2.u114.p3.sent2	Всі підтримають цю правку?
ParlaMint-UA_2021-04-27-m2.u114.p4.sent1	Ставлю на голосування на підтвердження правку номер 1 з додаткової таблиці, яка тільки що була затверджена комітетом.
ParlaMint-UA_2021-04-27-m2.u114.p4.sent2	Ви її тільки що чули від Дениса Анатолійовича Монастирського.
ParlaMint-UA_2021-04-27-m2.u114.p4.sent3	Готові голосувати?
ParlaMint-UA_2021-04-27-m2.u114.p4.sent4	Прошу підтримати та проголосувати.
ParlaMint-UA_2021-04-27-m2.u114.p5.sent1	За-280
ParlaMint-UA_2021-04-27-m2.u114.p6.sent1	Рішення прийнято.
ParlaMint-UA_2021-04-27-m2.u114.p7.sent1	Правка номер 2 ставиться на підтвердження, правильно?
ParlaMint-UA_2021-04-27-m2.u114.p7.sent2	Будь ласка.
ParlaMint-UA_2021-04-27-m2.u115.p1.sent1	Шановні колеги, те саме формулювання дублюється в статті 297 прим.
ParlaMint-UA_2021-04-27-m2.u115.p1.sent2	4 Кримінального процесуального кодексу, де частина перша викладається в редакції, що слідчий суддя відмовляє в задоволенні клопотання про здійснення спеціального досудового розслідування, якщо прокурор, слідчий не доведе, що підозрюваний переховується від органів слідства та суду на тимчасово окупованій території, на території держави, визнаної Верховною Радою України державою-агресором, з метою ухилення від кримінальної відповідальності та/або оголошений у міжнародний розшук.
ParlaMint-UA_2021-04-27-m2.u115.p1.sent3	А також ці слова дублюються в абзаці третьому частини третьої відповідним чином.
ParlaMint-UA_2021-04-27-m2.u115.p2.sent1	Прошу підтримати, підтвердити цю поправку.
ParlaMint-UA_2021-04-27-m2.u116.p1.sent1	Ставлю на голосування правку номер 2 з додатковою таблицею, яка тільки що була затверджена комітетом на підтвердження.
ParlaMint-UA_2021-04-27-m2.u116.p1.sent2	Позицію комітету ви також тільки що почули.
ParlaMint-UA_2021-04-27-m2.u116.p1.sent3	Готові голосувати?
ParlaMint-UA_2021-04-27-m2.u116.p1.sent4	Прошу підтримати та проголосувати.
ParlaMint-UA_2021-04-27-m2.u116.p2.sent1	За-275
ParlaMint-UA_2021-04-27-m2.u116.p3.sent1	Рішення прийнято.
ParlaMint-UA_2021-04-27-m2.u116.p4.sent1	Правка номер 3.
ParlaMint-UA_2021-04-27-m2.u117.p1.sent1	Правка номер 3.
ParlaMint-UA_2021-04-27-m2.u117.p1.sent2	Та сама редакція, стосується частини третьої статті 323, де абзац перший викладається в такій редакції:
ParlaMint-UA_2021-04-27-m2.u117.p1.sent3	"Судовий розгляд у кримінальному провадженні щодо злочинів, зазначених у частині другій статті 297 прим.
ParlaMint-UA_2021-04-27-m2.u117.p1.sent4	1 цього Кодексу, може здійснюватись за відсутності обвинуваченого (in absentia), крім неповнолітнього, який переховується від органів слідства до суду, на тимчасово окупованій території України, на території держави, визнаної Верховною Радою України державою-агресором, з метою ухилення від кримінальної відповідальності спеціального судового провадження та/або оголошений в міжнародний розшук".
ParlaMint-UA_2021-04-27-m2.u117.p1.sent5	Це фраза, яку ми вносимо і прошу її також підтвердити.
ParlaMint-UA_2021-04-27-m2.u118.p1.sent1	Ставлю на голосування на підтвердження правку номер 3 з додаткової таблиці, яка була тільки що недавно підготовлена комітетом, позицію комітету ви тільки що чули.
ParlaMint-UA_2021-04-27-m2.u118.p1.sent2	Готові голосувати?
ParlaMint-UA_2021-04-27-m2.u118.p1.sent3	Прошу підтримати та проголосувати.
ParlaMint-UA_2021-04-27-m2.u118.p2.sent1	За-278
ParlaMint-UA_2021-04-27-m2.u118.p3.sent1	Рішення прийнято.
ParlaMint-UA_2021-04-27-m2.u118.p4.sent1	Дякую.
ParlaMint-UA_2021-04-27-m2.u118.p5.sent1	Сергій Володимирович Власенко, 5 хвилин замість правок і переходимо до голосування.
ParlaMint-UA_2021-04-27-m2.u118.p5.sent2	Будь ласка, не розходьтесь, може Сергій Володимирович швидше завершить.
ParlaMint-UA_2021-04-27-m2.u119.p1.sent1	Дякую, шановний пане Голово, я спробую бути швидше, я розумію, що всім хочеться додому вже, але питання спеціального досудового розслідування це вкрай важливе питання, яке може стосуватися практично кожного громадянина України, виходячи із переліку тих статей, на які зараз хочуть розповсюдити спеціальне досудове розслідування.
ParlaMint-UA_2021-04-27-m2.u119.p2.sent1	Моя позиція є більш жорсткою ніж позиція загалом у фракції "Батьківщина" з цього питання.
ParlaMint-UA_2021-04-27-m2.u119.p2.sent2	Я вважаю, що спеціальне досудове розслідування – це такий спеціальний юридичний інструмент, це така мікрохірургія, яка повинна мати дуже-дуже обмежений спосіб застосування.
ParlaMint-UA_2021-04-27-m2.u119.p2.sent3	Не можна дозволити, я розумію, що правоохоронним органам дуже хочеться провести розслідування без підозрюваного, обвинуваченого, передати справу в суд без підозрюваного, обвинуваченого, ще бажано без його адвоката, щоб тільки суддя і прокурор разом заслухали справу, винесли вирок, а потім ми чомусь дивуємося чого по таких справах у нас з’являється рішення Європейського суду з прав людини.
ParlaMint-UA_2021-04-27-m2.u119.p3.sent1	І тому, коли у нас залишається.
ParlaMint-UA_2021-04-27-m2.u119.p3.sent2	До речі, моє чітке розуміння є наступним, що цей закон дійсно повинен бути застосований лише, я підкреслюю, лише, лише і лише по справах Майдану, а саме проти тих осіб, які в незаконний спосіб переховуються на території країни-агресора Російської Федерації і на окупованих територіях, крапка.
ParlaMint-UA_2021-04-27-m2.u119.p4.sent1	По всіх інших територіях у нас є цивілізовані форми спілкування, вони називаються всі "міжнародна правова допомога", а також заяви на екстрадицію з цих територій і цим треба користатися.
ParlaMint-UA_2021-04-27-m2.u119.p5.sent1	Якщо, вибачте, в нас навіть по Януковичу була обмежена кількість звернень на видачу його із Росії, то що ми говоримо по всіх інших питаннях.
ParlaMint-UA_2021-04-27-m2.u119.p6.sent1	Ще раз підкреслюю, на жаль, закон сьогодні формулюється в такий спосіб, що під спеціальне досудове розслідування потрапляє, зокрема, стаття 191 Кримінального кодексу України.
ParlaMint-UA_2021-04-27-m2.u119.p7.sent1	Кожен бізнесмен в Україні знає, що таке стаття 191.
ParlaMint-UA_2021-04-27-m2.u119.p7.sent2	Це дубинка проти бізнесу, дубинка проти бізнесу.
ParlaMint-UA_2021-04-27-m2.u119.p7.sent3	І якщо бізнесмен оголошений в некоректний, в неправильний спосіб в міжнародний розшук, це означає, щоб без нього можна слухати справу, без нього можна розглядати це питання, без нього можна вирішувати питання його винуватості або невинуватості.
ParlaMint-UA_2021-04-27-m2.u119.p7.sent4	При цьому в некоректний спосіб не збалансована така відсутність обвинуваченого, підозрюваного більш активною участю захисників.
ParlaMint-UA_2021-04-27-m2.u119.p8.sent1	У такому вигляді, як цей закон є, він точно не відповідає існуючій практиці Європейського суду з прав людини.
ParlaMint-UA_2021-04-27-m2.u119.p8.sent2	Тому я ще раз кажу, шановні колеги, я розумію, що всі уже хочуть до дому, кожен хоче нажати пошвидше зелену кнопочку.
ParlaMint-UA_2021-04-27-m2.u119.p8.sent3	Але це точно буде зелена кнопочка проти діючої практики Європейського суду з прав людини.
ParlaMint-UA_2021-04-27-m2.u119.p9.sent1	У мене в руках зауваження Головного юридичного управління, які зазначені на 14 аркушах, красним виділені зауваження, по яких є сумнів з точки зору конституційності цього законопроекту.
ParlaMint-UA_2021-04-27-m2.u119.p9.sent2	Я розумію, що є уже бажання проголосувати, я розумію, що комітет ще раз зібрався, я розумію, що комітет запропонував редакцію, яка трошки покращує існуючу ситуацію, – це беззаперечно, але вона не знімає ключової історії, величезних дверей для свавілля правоохоронних органів, в тому числі і по відношенню до великого, малого і середнього бізнесу.
ParlaMint-UA_2021-04-27-m2.u119.p9.sent3	Я не хочу бути Касандрою, але я зможу прогнозувати, що цей закон буде використано точно не лише по справах Майдану, а він може бути використаний проти малого і середнього бізнесу.
ParlaMint-UA_2021-04-27-m2.u119.p9.sent4	Я обіцяв пану Голові завершити раніше, я завершую раніше.
ParlaMint-UA_2021-04-27-m2.u119.p9.sent5	Дякую.
ParlaMint-UA_2021-04-27-m2.u120.p1.sent1	Дякую.
ParlaMint-UA_2021-04-27-m2.u120.p2.sent1	Переходимо до голосування.
ParlaMint-UA_2021-04-27-m2.u120.p2.sent2	Шановні колеги, запросіть народних депутатів до зали.
ParlaMint-UA_2021-04-27-m2.u120.p2.sent3	Готові голосувати?
ParlaMint-UA_2021-04-27-m2.u120.p2.sent4	Ставлю на голосування пропозицію про прийняття в другому читанні та в цілому з необхідними техніко-юридичними правками проекту Закону про внесення змін до Кримінального процесуального кодексу України щодо вдосконалення окремих положень у зв’язку із здійсненням спеціального досудового розслідування (реєстраційний номер 2164).
ParlaMint-UA_2021-04-27-m2.u120.p2.sent5	Готові голосувати?
ParlaMint-UA_2021-04-27-m2.u120.p2.sent6	Прошу підтримати та проголосувати.
ParlaMint-UA_2021-04-27-m2.u120.p3.sent1	За-258
ParlaMint-UA_2021-04-27-m2.u120.p4.sent1	Рішення прийнято.
ParlaMint-UA_2021-04-27-m2.u120.p5.sent1	Закон прийнятий в цілому.
ParlaMint-UA_2021-04-27-m2.u120.p6.sent1	По фракціям покажіть.
ParlaMint-UA_2021-04-27-m2.u120.p7.sent1	Дякую, шановні колеги.
ParlaMint-UA_2021-04-27-m2.u120.p7.sent2	Позачергове засідання Верховної Ради України оголошую закритим.
