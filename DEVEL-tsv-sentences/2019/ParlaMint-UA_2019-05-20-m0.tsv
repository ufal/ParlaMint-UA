id	text
ParlaMint-UA_2019-05-20-m0.u1.p1.sent1	Шановні народні депутати, гості і запрошені!
ParlaMint-UA_2019-05-20-m0.u1.p1.sent2	Доброго ранку!
ParlaMint-UA_2019-05-20-m0.u1.p1.sent3	Прошу займати робочі місця.
ParlaMint-UA_2019-05-20-m0.u1.p1.sent4	Займайте робочі місця, колеги, будь ласка.
ParlaMint-UA_2019-05-20-m0.u2.p1.sent1	Шановні народні депутати, гості Верховної Ради України!
ParlaMint-UA_2019-05-20-m0.u2.p1.sent2	Пані та панове!
ParlaMint-UA_2019-05-20-m0.u2.p1.sent3	Відповідно до статті 104 Конституції України новообраний Президент України вступає на пост з моменту складення присяги народові на урочистому засіданні Верховної Ради України.
ParlaMint-UA_2019-05-20-m0.u2.p2.sent1	Верховна Рада України призначила день проведення урочистого засідання з нагоди складення присяги новообраним Президентом України 20 травня 2019 року.
ParlaMint-UA_2019-05-20-m0.u2.p3.sent1	В урочистому засіданні Верховної Ради України беруть участь народні депутати України, Прем’єр-міністр України Володимир Борисович Гройсман та члени уряду.
ParlaMint-UA_2019-05-20-m0.u2.p4.sent1	Керівники центральних органів виконавчої влади, президенти України: Леонід Макарович Кравчук , Леонід Данилович Кучма , Віктор Андрійович Ющенко , Петро Олексійович Порошенко .
ParlaMint-UA_2019-05-20-m0.u2.p4.sent2	Колишні голови Верховної Ради України.
ParlaMint-UA_2019-05-20-m0.u2.p4.sent3	Голова та судді Конституційного Суду України.
ParlaMint-UA_2019-05-20-m0.u2.p4.sent4	Голова та члени Центральної виборчої комісії.
ParlaMint-UA_2019-05-20-m0.u2.p4.sent5	Голова Верховного Суду.
ParlaMint-UA_2019-05-20-m0.u2.p4.sent6	Голова Вищої ради правосуддя.
ParlaMint-UA_2019-05-20-m0.u2.p4.sent7	Голова Рахункової палати.
ParlaMint-UA_2019-05-20-m0.u2.p4.sent8	Уповноважений Верховної Ради України з прав людини.
ParlaMint-UA_2019-05-20-m0.u2.p4.sent9	Генеральний прокурор.
ParlaMint-UA_2019-05-20-m0.u2.p4.sent10	Голова Служби безпеки України.
ParlaMint-UA_2019-05-20-m0.u2.p4.sent11	Голова Національного банку України.
ParlaMint-UA_2019-05-20-m0.u2.p4.sent12	Київський міський голова.
ParlaMint-UA_2019-05-20-m0.u2.p4.sent13	Предстоятелі церков і релігійних об’єднань України.
ParlaMint-UA_2019-05-20-m0.u2.p5.sent1	В урочистому засіданні Верховної Ради України беруть участь високоповажні іноземні гості.
ParlaMint-UA_2019-05-20-m0.u2.p6.sent1	Президент Грузії Саломе Зурабішвілі.
ParlaMint-UA_2019-05-20-m0.u2.p7.sent1	Президент Естонської Республіки Керсті Кальюлайд.
ParlaMint-UA_2019-05-20-m0.u2.p8.sent1	Президент Литовської Республіки Даля Грибаускайте.
ParlaMint-UA_2019-05-20-m0.u2.p9.sent1	Президент Угорщини Янош Адер.
ParlaMint-UA_2019-05-20-m0.u2.p10.sent1	Голова Міллі Меджлісу Азербайджанської Республіки Октай Асадов.
ParlaMint-UA_2019-05-20-m0.u2.p11.sent1	Голова Сенату парламенту Чеської Республіки Ярослав Кубера.
ParlaMint-UA_2019-05-20-m0.u2.p12.sent1	Заступник голови Сенату парламенту Республіки Казахстан Бектас Бекназаров.
ParlaMint-UA_2019-05-20-m0.u2.p13.sent1	Віце-президент Турецької Республіки Фуат Октай.
ParlaMint-UA_2019-05-20-m0.u2.p14.sent1	Віце-президент Європейської комісії з питань енергетичного Союзу Мараш Шефчович.
ParlaMint-UA_2019-05-20-m0.u2.p15.sent1	Заступник Прем’єр-міністра Республіки Білорусь Лушенко Ігор Васильович.
ParlaMint-UA_2019-05-20-m0.u2.p16.sent1	Віце-прем’єр-міністр з питань економічної та демографічної політики Республіки Болгарія Маріанна Ніколова.
ParlaMint-UA_2019-05-20-m0.u2.p17.sent1	Віце-прем’єр-міністр Республіки Вірменія Тігран Авінян.
ParlaMint-UA_2019-05-20-m0.u2.p18.sent1	Віце-прем’єр-міністр Румунії у справах реалізації стратегічного партнерства Ана Бірчалл.
ParlaMint-UA_2019-05-20-m0.u2.p19.sent1	Віце-прем’єр-міністр Словацької Республіки з питань інвестицій та інформатизації Ріхард Раші.
ParlaMint-UA_2019-05-20-m0.u2.p20.sent1	Міністр закордонних справ та європейської інтеграції Республіки Молдова Тудор Ульяновський.
ParlaMint-UA_2019-05-20-m0.u2.p21.sent1	Міністр закордонних справ Республіки Польща Яцек Чапутовіч.
ParlaMint-UA_2019-05-20-m0.u2.p22.sent1	Керівник канцелярії Президента Республіки Польща Галіна Шиманська.
ParlaMint-UA_2019-05-20-m0.u2.p23.sent1	Міністр енергетики Сполучених Штатів Америки Рік Перрі.
ParlaMint-UA_2019-05-20-m0.u2.p24.sent1	Спеціальний представник Державного департаменту Сполучених Штатів Америки з питань України Курт Волкер.
ParlaMint-UA_2019-05-20-m0.u2.p25.sent1	Міністр національної оборони Канади Харджит Саджан.
ParlaMint-UA_2019-05-20-m0.u2.p26.sent1	Державний секретар з європейських питань Французької Республіки Амелі Моншален.
ParlaMint-UA_2019-05-20-m0.u2.p27.sent1	Державний секретар міністерства закордонних і європейських справ Республіки Хорватія Здравка Бушич.
ParlaMint-UA_2019-05-20-m0.u2.p28.sent1	Державний міністр у справах країн співдружності та ООН Сполученого Королівства Велика Британія та Північна Ірландія Лорд Ахмад Вімблдонський.
ParlaMint-UA_2019-05-20-m0.u2.p29.sent1	Колишній федеральний президент Федеративної Республіки Німеччина Крістіан Вульфф.
ParlaMint-UA_2019-05-20-m0.u2.p30.sent1	Член парламенту, голова підкомітету у справах Європейського Союзу Національної Ради Республіки Австрія Райнхольд Лопатка.
ParlaMint-UA_2019-05-20-m0.u2.p31.sent1	Депутат Нижньої палати парламенту Японії, заступник Голови Японської парламентської асоціації дружби Японія – Україна, спеціальний представник Прем’єр-міністра Японії Кійохіко Тояма.
ParlaMint-UA_2019-05-20-m0.u2.p32.sent1	Віце-президент Гуманітарної асоціації туркмен світу Реджеп Базаров.
ParlaMint-UA_2019-05-20-m0.u2.p33.sent1	Помічник Генерального секретаря НАТО з політичних питань та політики безпеки Міжнародного секретаріату НАТО Алехандро Альваро Гонсалес.
ParlaMint-UA_2019-05-20-m0.u2.p33.sent2	Привітаємо!
ParlaMint-UA_2019-05-20-m0.u2.p34.sent1	Спеціальний представник головування Словацької Республіки в ОБСЄ, Державний секретар Міністерства закордонних справ Словацької Республіки Лукаш Парізек.
ParlaMint-UA_2019-05-20-m0.u2.p35.sent1	І, шановні колеги, я хочу сказати, що у нас присутні всі президенти країн Балтії.
ParlaMint-UA_2019-05-20-m0.u2.p35.sent2	І також Президент Латвійської Республіки Раймонд Вейоніс.
ParlaMint-UA_2019-05-20-m0.u2.p35.sent3	Привітаємо, пане Президент!
ParlaMint-UA_2019-05-20-m0.u2.p36.sent1	Президент Світового конгресу українців Павло Грот.
ParlaMint-UA_2019-05-20-m0.u2.p37.sent1	І представник Вселенського Патріархату.
ParlaMint-UA_2019-05-20-m0.u2.p38.sent1	На урочистому засіданні присутні посли іноземних держав, керівники представництв міжнародних організацій, які акредитовані в Україні, представники дипломатичного корпусу, довірені особи новообраного Президента України, представники засобів масової інформації.
ParlaMint-UA_2019-05-20-m0.u2.p39.sent1	Шановні народні депутати, гості Верховної Ради України, прошу зустрічати новообраного Президента України Володимира Олександровича Зеленського.
ParlaMint-UA_2019-05-20-m0.u2.p40.sent1	Урочисте засідання Верховної Ради України з нагоди складання присяги Українському народові новообраним Президентом України, оголошую відкритим.
ParlaMint-UA_2019-05-20-m0.u2.p41.sent1	Слово для оголошення результатів виборів Президента України надається голові Центральної виборчої комісії Тетяні Володимирівні Сліпачук.
ParlaMint-UA_2019-05-20-m0.u3.p1.sent1	Шановні співвітчизники, шановні учасники урочистого засідання Верховної Ради України, високоповажні гості!
ParlaMint-UA_2019-05-20-m0.u3.p2.sent1	Відповідно до пункту 7 частини першої статті 85, частини п’ятої статті 103 Конституції України Верховна Рада України призначила чергові вибори Президента України на 31 березня 2019 року.
ParlaMint-UA_2019-05-20-m0.u3.p3.sent1	За результатами відповідного голосування Центральною виборчою комісією на підставі положень статей 84 та 85 Закону України "Про вибори Президента України" було призначено на 21 квітня 2019 року повторне голосування з чергових виборів Президента України 31 березня 2019 року.
ParlaMint-UA_2019-05-20-m0.u3.p4.sent1	30 квітня 2019 року Центральна виборча комісія на своєму засіданні, керуючись положеннями статей 73, 84 та 85 Закону України "Про вибори Президента України", на підставі протоколів окружних виборчих комісій про підсумки повторного голосування в межах територіальних виборчих округів та протоколу Центральної виборчої комісії про підсумки повторного голосування в межах закордонного виборчого округу встановила результати повторного голосування з чергових виборів Президента 31 березня 2019 року, про що склала протокол, та, відповідно до частини першої статті 86 названого закону, оприлюднила результати чергових виборів Президента.
ParlaMint-UA_2019-05-20-m0.u3.p5.sent1	Повідомлення Центральної виборчої комісії щодо офіційного оголошення результатів чергових виборів Президента було опубліковано в газетах "Голос України" та "Урядовий кур’єр" 3 травня 2019 року.
ParlaMint-UA_2019-05-20-m0.u3.p6.sent1	Відповідно до Конституції України та Закону України "Про вибори Президента України" за підсумками повторного голосування з чергових виборів Президента України 31 березня 2019 року обраним Президентом України є Зеленський Володимир Олександрович.
ParlaMint-UA_2019-05-20-m0.u4.p1.sent1	Прошу Голову Конституційного Суду України Наталію Костянтинівну Шапталу привести до присяги новообраного Президента України.
ParlaMint-UA_2019-05-20-m0.u5.p1.sent1	Шановні учасники урочистого засідання Верховної Ради України!
ParlaMint-UA_2019-05-20-m0.u5.p2.sent1	Новообраним Президентом України Зеленським Володимиром Олександровичем виконано всі конституційні вимоги щодо несумісності з посадою Президента України.
ParlaMint-UA_2019-05-20-m0.u5.p2.sent2	Зеленський Володимир Олександрович не має іншого представницького мандату, не обіймає посад в органах державної влади або об’єднаннях громадян, не займається іншою оплачуваною або підприємницькою діяльністю, не входить до складу керівних органів або наглядових рад підприємств, що мають на меті прибуток, не має також інших обставин, що унеможливлюють складання Володимиром Олександровичем Зеленським присяги.
ParlaMint-UA_2019-05-20-m0.u5.p3.sent1	Високоповажний пане Президенте, вручаю вам текст присяги Президента України, зміст якої визначено Конституцією України, і прошу вас скласти присягу Українському народу, поклавши руку на Конституцію України та Пересопницьке Євангеліє.
ParlaMint-UA_2019-05-20-m0.u6.p1.sent1	Прошу всіх встати.
ParlaMint-UA_2019-05-20-m0.u7.p1.sent1	Я, Володимир Зеленський, волею народу обраний Президентом України, заступаючи на цей високий пост, урочисто присягаю на вірність Україні.
ParlaMint-UA_2019-05-20-m0.u7.p1.sent2	Зобов’язуюсь усіма своїми справами боронити суверенітет і незалежність України, дбати про благо Вітчизни і добробут Українського народу, обстоювати права і свободи громадян, додержуватися Конституції України і законів України, виконувати свої обов’язки в інтересах усіх співвітчизників, підносити авторитет України у світі.
ParlaMint-UA_2019-05-20-m0.u8.p1.sent1	Прошу внести Штандарт Президента України.
ParlaMint-UA_2019-05-20-m0.u8.p2.sent1	Прошу всіх сідати.
ParlaMint-UA_2019-05-20-m0.u8.p3.sent1	Запрошую Президента України Володимира Олександровича Зеленського зайняти офіційне місце Президента України у Верховній Раді України та скріпити текст присяги своїм підписом.
ParlaMint-UA_2019-05-20-m0.u8.p4.sent1	Слово надається Голові Конституційного Суду України Наталії Костянтинівні Шапталі.
ParlaMint-UA_2019-05-20-m0.u9.p1.sent1	Шановні учасники урочистого засідання, високоповажні гості, дорогі співвітчизники!
ParlaMint-UA_2019-05-20-m0.u9.p1.sent2	Відповідно до статті 104 Конституції України Зеленський Володимир Олександрович обраний Президентом України на чергових виборах Президента України 31 березня 2019 року на п’ятирічний строк і склав присягу Українському народу на урочистому засіданні Верховної Ради України 20 травня 2019 року, і таким чином вступив на пост Глави Держави.
ParlaMint-UA_2019-05-20-m0.u10.p1.sent1	Запрошую Президента України Володимира Олександровича Зеленського зайняти місце за трибуною.
ParlaMint-UA_2019-05-20-m0.u10.p2.sent1	Прошу внести офіційні символи Глави Держави.
ParlaMint-UA_2019-05-20-m0.u10.p3.sent1	Прошу голову Центральної виборчої комісії вручити Президенту України Володимиру Олександровичу Зеленському посвідчення Президента України.
ParlaMint-UA_2019-05-20-m0.u11.p1.sent1	Пане Президенте, зараз за цієї урочистою миттю спостерігає вся країна.
ParlaMint-UA_2019-05-20-m0.u11.p1.sent2	Ця мить символізує, що громадяни України скористалися своїм правом на чесні, прозорі та демократичні вибори і обрали нового Президента.
ParlaMint-UA_2019-05-20-m0.u11.p2.sent1	В цьому посвідченні Президента закладені всі мрії та сподівання мільйонів наших співвітчизників, тому, вручаючи його вам, Центральна виборча комісія щиро вітає з обранням на цю високу і водночас найвідповідальнішу посаду нашої держави.
ParlaMint-UA_2019-05-20-m0.u11.p2.sent2	Ми бажаємо вам успіхів і великих звершень на благо нашої країни!
ParlaMint-UA_2019-05-20-m0.u12.p1.sent1	Прошу Голову Конституційного Суду України вручити офіційні символи Глави Держави Президента України Володимиру Олександровичу Зеленському.
ParlaMint-UA_2019-05-20-m0.u12.p2.sent1	Прошу вручити Знак Президента України.
ParlaMint-UA_2019-05-20-m0.u12.p3.sent1	Прошу вручити Гербову печатку Президента України.
ParlaMint-UA_2019-05-20-m0.u12.p4.sent1	Прошу вручити Булаву Президента України.
ParlaMint-UA_2019-05-20-m0.u12.p5.sent1	Офіційні символи Глави Держави Президенту України Володимиру Олександровичу Зеленському вручено.
ParlaMint-UA_2019-05-20-m0.u12.p5.sent2	Прошу всіх встати.
ParlaMint-UA_2019-05-20-m0.u12.p6.sent1	Слово для проголошення Звернення до Українського народу надається Президенту України, і тепер вже гаранту Конституції, Володимиру Олександровичу Зеленському.
ParlaMint-UA_2019-05-20-m0.u12.p6.sent2	Будь ласка.
ParlaMint-UA_2019-05-20-m0.u13.p1.sent1	Дорогі українці, після перемоги на виборах мій шестирічний син сказав: "Пап, я по телевізору бачив, кажуть, що Зеленський – Президент.
ParlaMint-UA_2019-05-20-m0.u13.p1.sent2	Виходить, що я теж Президент?".
ParlaMint-UA_2019-05-20-m0.u13.p1.sent3	І тоді це прозвучало як жарт дитячий, але згодом я зрозумів, що, насправді, це істина, тому що кожен з нас - Президент.
ParlaMint-UA_2019-05-20-m0.u13.p1.sent4	Не 73 відсотки, які за мене голосували, а всі 100 відсотків українців.
ParlaMint-UA_2019-05-20-m0.u13.p1.sent5	Це не моя, це наша спільна перемога, і це, і це наш спільний шанс, за який ми несемо спільну відповідальність.
ParlaMint-UA_2019-05-20-m0.u13.p1.sent6	І щойно не тільки я приймав присягу, кожен з нас, кожен з нас поклав руку на Конституцію, і кожен з нас присягнув на вірність Україні.
ParlaMint-UA_2019-05-20-m0.u13.p2.sent1	Уявіть собі гучні заголовки: "Президент не платить податки!", "Президент напідпитку промчав на червоне світло!", "Президент потихеньку краде".
ParlaMint-UA_2019-05-20-m0.u13.p2.sent2	Бо всі ж так роблять.
ParlaMint-UA_2019-05-20-m0.u13.p3.sent1	Ви згодні, що це ганьба?
ParlaMint-UA_2019-05-20-m0.u13.p3.sent2	Ось чому, ось, що маю я на увазі коли кажу, що кожен з нас - Президент.
ParlaMint-UA_2019-05-20-m0.u13.p4.sent1	Відсьогодні кожен з нас несе відповідальність за Україну, яку ми залишаємо своїм дітям.
ParlaMint-UA_2019-05-20-m0.u13.p4.sent2	Кожен з нас на своєму місці зможе зробити усе для розвитку України.
ParlaMint-UA_2019-05-20-m0.u13.p4.sent3	Європейська країна починається з кожного.
ParlaMint-UA_2019-05-20-m0.u13.p4.sent4	Так, ми обрали шлях до Європи, але Європа не десь там - Європа вона ось тут.
ParlaMint-UA_2019-05-20-m0.u13.p4.sent5	І коли Європа буде ось тут, вона буде ось тут, вона буде в Україні.
ParlaMint-UA_2019-05-20-m0.u13.p4.sent6	І це наша спільна мрія.
ParlaMint-UA_2019-05-20-m0.u13.p5.sent1	Але у нас є і спільний біль.
ParlaMint-UA_2019-05-20-m0.u13.p5.sent2	Кожен з нас загинув на Донбасі.
ParlaMint-UA_2019-05-20-m0.u13.p5.sent3	Кожного дня ми втрачаємо кожного з нас.
ParlaMint-UA_2019-05-20-m0.u13.p5.sent4	І кожен з нас переселенець: ті, хто втратив власний дім, і ті, хто відчинив двері власного дому, розділивши цей біль.
ParlaMint-UA_2019-05-20-m0.u13.p5.sent5	І кожен з нас заробітчанин.
ParlaMint-UA_2019-05-20-m0.u13.p5.sent6	Так, ті, хто не знайшов себе вдома, а знайшов заробіток на чужині.
ParlaMint-UA_2019-05-20-m0.u13.p5.sent7	Ті, хто в боротьбі із бідністю змушений втрачати власну гідність.
ParlaMint-UA_2019-05-20-m0.u13.p6.sent1	Але ми все це подолаємо, бо кожен з нас українець.
ParlaMint-UA_2019-05-20-m0.u13.p6.sent2	Ми всі українці, не існує більших чи менших, правильних чи неправильних, всі українці.
ParlaMint-UA_2019-05-20-m0.u13.p6.sent3	Від Ужгорода до Луганська, від Чернігова до Сімферополя, у Львові, Харкові, у Донецьку, в Дніпрі і в Одесі - ми всі українці.
ParlaMint-UA_2019-05-20-m0.u13.p6.sent4	І ми маємо бути єдині, адже тільки тоді ми сильні.
ParlaMint-UA_2019-05-20-m0.u13.p7.sent1	І сьогодні я звертаюсь до всіх українців у світі: нас 65 мільйонів.
ParlaMint-UA_2019-05-20-m0.u13.p7.sent2	Так, не дивуйтесь, нас 65 мільйонів, тих, кого народила українська земля.
ParlaMint-UA_2019-05-20-m0.u13.p7.sent3	Українці в Європі і Азії, в Північній та Південній Америці, в Австралії і в Африці, я звертаюсь до всіх українців на планеті: ви нам дуже потрібні.
ParlaMint-UA_2019-05-20-m0.u13.p7.sent4	Усім, хто готовий будувати нову, сильну і успішну Україну, я з радістю надам українське громадянство.
ParlaMint-UA_2019-05-20-m0.u13.p8.sent1	Ви повинні їхати в Україну не в гості, а додому.
ParlaMint-UA_2019-05-20-m0.u13.p8.sent2	Ми чекаємо на вас.
ParlaMint-UA_2019-05-20-m0.u13.p8.sent3	Сувенірів з-за кордону не потрібно, привезіть, будь ласка, нам свої знання, свій досвід і ментальні цінності.
ParlaMint-UA_2019-05-20-m0.u13.p8.sent4	Все це допоможе нам почати нову епоху.
ParlaMint-UA_2019-05-20-m0.u13.p9.sent1	Скептики скажуть: це фантастика, це неможливо.
ParlaMint-UA_2019-05-20-m0.u13.p9.sent2	А, може, це і є наша національна ідея – об’єднавшись, зробити неможливе всупереч всьому.
ParlaMint-UA_2019-05-20-m0.u13.p9.sent3	Згадайте, будь ласка, збірну Ісландії з футболу на Чемпіонаті Європи, коли дантист, режисер, пілот, студент і прибиральник билися і захищали честь своєї країни, і зробили це, хоча ніхто не вірив.
ParlaMint-UA_2019-05-20-m0.u13.p9.sent4	І це наш шлях: ми повинні стати ісландцями у футболі, ізраїльтянами – у обороні рідної землі, японцями – у технологіях, швейцарцями – в умінні щасливо жити один з одним, незважаючи на будь-які розбіжності.
ParlaMint-UA_2019-05-20-m0.u13.p10.sent1	І наше найперше завдання – припинення вогню на Донбасі.
ParlaMint-UA_2019-05-20-m0.u13.p11.sent1	Мене часто питали: "А на що ви готові заради припинення вогню?" Дивне питання.
ParlaMint-UA_2019-05-20-m0.u13.p11.sent2	А на що готові ви, українці, заради життя близьких вам людей, на що?
ParlaMint-UA_2019-05-20-m0.u13.p11.sent3	Можу запевнити: задля того, щоб наші герої більше не гинули, я готовий на все.
ParlaMint-UA_2019-05-20-m0.u13.p11.sent4	І я точно не боюсь приймати складні рішення.
ParlaMint-UA_2019-05-20-m0.u13.p11.sent5	Я готовий втрачати свою популярність, свої рейтинги.
ParlaMint-UA_2019-05-20-m0.u13.p11.sent6	І якщо буде треба, я без вагань готовий втратити свою посаду, щоб тільки настав мир, не втрачаючи наші території ніколи.
ParlaMint-UA_2019-05-20-m0.u13.p12.sent1	Історія несправедлива – це правда.
ParlaMint-UA_2019-05-20-m0.u13.p12.sent2	Не ми почали цю війну, не ми почали, але нам цю війну закінчувати.
ParlaMint-UA_2019-05-20-m0.u13.p12.sent3	І ми готові, готові до діалогу, але.
ParlaMint-UA_2019-05-20-m0.u13.p13.sent1	И я уверен, что первым шагом для начала этого диалога станет возвращение всех украинских пленных.
ParlaMint-UA_2019-05-20-m0.u13.p14.sent1	Наш наступний виклик – це повернення втрачених територій.
ParlaMint-UA_2019-05-20-m0.u13.p14.sent2	Чесно кажучи, мені здається, що це формулювання не зовсім коректне, бо неможливо втратити те, що і так наше по праву.
ParlaMint-UA_2019-05-20-m0.u13.p14.sent3	І Крим, і Донбас – це українська земля, де ми втратили не тільки території, ми втратили найголовніше – це людей.
ParlaMint-UA_2019-05-20-m0.u13.p15.sent1	И сегодня мы просто должны - я уверен, они нас слышат, - возвращать их сознание, мы потеряли это сознание.
ParlaMint-UA_2019-05-20-m0.u13.p15.sent2	За эти годы власть не сделала ничего, чтобы они чувствовали себя украинцами.
ParlaMint-UA_2019-05-20-m0.u13.p16.sent1	Они не чужие, вони наші, вони українці.
ParlaMint-UA_2019-05-20-m0.u14.p1.sent1	Вони розуміють українську мову.
ParlaMint-UA_2019-05-20-m0.u15.p1.sent1	Вибачте?
ParlaMint-UA_2019-05-20-m0.u16.p1.sent1	Вони розуміють українську мову.
ParlaMint-UA_2019-05-20-m0.u17.p1.sent1	Вони розуміють українську мову?
ParlaMint-UA_2019-05-20-m0.u17.p1.sent2	Так, дуже дякую.
ParlaMint-UA_2019-05-20-m0.u17.p1.sent3	Дякую, що ви продовжуєте ділити людей, пан Ляшко.
ParlaMint-UA_2019-05-20-m0.u17.p1.sent4	Бо українець.
ParlaMint-UA_2019-05-20-m0.u17.p1.sent5	Я хочу сказати, так, ми всі українці, де б ми не жили, бо українець – це не в паспорті, українець – це тут, це в серці.
ParlaMint-UA_2019-05-20-m0.u17.p1.sent6	І я точно це знаю, знаю від бійців, які захищають Україну, наших героїв, як україномовних, так и русскоговорящих.
ParlaMint-UA_2019-05-20-m0.u17.p2.sent1	Не буває сильної армії, - і я хочу зараз звернутися до них, - не буває сильної армії там, де влада не поважає людей, які віддають життя за країну кожного дня.
ParlaMint-UA_2019-05-20-m0.u17.p2.sent2	І я зроблю все, аби ви відчували повагу.
ParlaMint-UA_2019-05-20-m0.u17.p2.sent3	Це гідне, а головне, стабільне фінансове забезпечення, це ваші житлові умови, законні відпустки після виконання бойових завдань, відпочинок для вас і ваших родин.
ParlaMint-UA_2019-05-20-m0.u17.p2.sent4	Потрібно не розповідати про стандарти НАТО, а творити це, творити ці стандарти.
ParlaMint-UA_2019-05-20-m0.u17.p3.sent1	Безумовно, окрім війни, є ще дуже багато бід, які роблять українців нещасливими.
ParlaMint-UA_2019-05-20-m0.u17.p3.sent2	Це шокуючи тарифи, принижуючі зарплати і пенсії, болючі ціни, неіснуючі робочі місця.
ParlaMint-UA_2019-05-20-m0.u17.p3.sent3	Це медицина, про покращення якої говорять здебільшого ті, хто ніколи не лежав з дитиною у звичайній лікарні.
ParlaMint-UA_2019-05-20-m0.u17.p3.sent4	Це міфічні українські дороги, які будуються і ремонтуються тільки у чиїйсь бурхливій уяві.
ParlaMint-UA_2019-05-20-m0.u17.p4.sent1	Дозвольте мені зараз, дозвольте мені зараз, якщо ви дозволите.
ParlaMint-UA_2019-05-20-m0.u17.p4.sent2	Дякую.
ParlaMint-UA_2019-05-20-m0.u17.p5.sent1	Дозвольте мені зараз процитувати одного американського актора, який став класним американським президентом: "Уряд не вирішує наших проблем.
ParlaMint-UA_2019-05-20-m0.u17.p5.sent2	Уряд і є нашою проблемою".
ParlaMint-UA_2019-05-20-m0.u17.p5.sent3	Це просто цитата.
ParlaMint-UA_2019-05-20-m0.u17.p6.sent1	Я не розумію, чесно кажучи, я не розумію наш уряд, який тільки розводить руками і каже: "Ми нічого не зможемо зробити".
ParlaMint-UA_2019-05-20-m0.u17.p6.sent2	Це неправда.
ParlaMint-UA_2019-05-20-m0.u17.p6.sent3	Можете.
ParlaMint-UA_2019-05-20-m0.u17.p6.sent4	Ви можете взяти аркуш, взяти ручку і звільнити свої місця для тих, хто буде думати про наступні покоління, а не про наступні вибори.
ParlaMint-UA_2019-05-20-m0.u17.p7.sent1	Я думаю, що люди це оцінять.
ParlaMint-UA_2019-05-20-m0.u17.p7.sent2	Якісь вибіркові оплески.
ParlaMint-UA_2019-05-20-m0.u17.p7.sent3	Я кажу від народу.
ParlaMint-UA_2019-05-20-m0.u17.p7.sent4	Будь ласка.
ParlaMint-UA_2019-05-20-m0.u17.p8.sent1	І моє обрання доводить: громадяни втомилися від досвідчених, системних, надутих політиків, які за 28 років створили країну можливостей: можливостей відкатів, потоків, дерибанів.
ParlaMint-UA_2019-05-20-m0.u17.p8.sent2	Ми збудуємо країну інших можливостей, де всі рівні перед законом, де є чесні і прозорі правила гри, одні для всіх.
ParlaMint-UA_2019-05-20-m0.u17.p8.sent3	А для цього до влади повинні прийти люди, які будуть служити народу.
ParlaMint-UA_2019-05-20-m0.u17.p9.sent1	Я дуже хочу, щоб у ваших кабінетах не було моїх зображень.
ParlaMint-UA_2019-05-20-m0.u17.p10.sent1	Не було, будь ласка, моїх портретів.
ParlaMint-UA_2019-05-20-m0.u17.p10.sent2	Бо Президент - не ікона, не ідол.
ParlaMint-UA_2019-05-20-m0.u17.p10.sent3	Президент – це не портрет.
ParlaMint-UA_2019-05-20-m0.u17.p10.sent4	Повісьте туди фотографії своїх дітей і перед кожним рішенням дивіться їм в очі.
ParlaMint-UA_2019-05-20-m0.u17.p11.sent1	Ви знаєте, я можу ще багато чого сказати, але українці хочуть не слів, а дій.
ParlaMint-UA_2019-05-20-m0.u17.p11.sent2	Тож, шановні депутати, ви призначили самі інавгурацію в понеділок, в робочий день.
ParlaMint-UA_2019-05-20-m0.u17.p11.sent3	Я бачу в цьому плюс.
ParlaMint-UA_2019-05-20-m0.u17.p11.sent4	Це значить, що сьогодні вечірок не буде, будемо з вами працювати.
ParlaMint-UA_2019-05-20-m0.u17.p12.sent1	А тому я дуже вас прошу прийняти Закон про скасування депутатської недоторканності, Закон про кримінальну відповідальність за незаконне збагачення, багатостраждальний Виборчий кодекс.
ParlaMint-UA_2019-05-20-m0.u17.p12.sent2	І зробіть, будь ласка, відкриті списки.
ParlaMint-UA_2019-05-20-m0.u17.p13.sent1	А також я прошу вас звільнити з посад: Голову Служби безпеки України, Генерального прокурора України, Міністра оборони України.
ParlaMint-UA_2019-05-20-m0.u17.p13.sent2	І це далеко не все, що ви можете зробити, але для початку достатньо.
ParlaMint-UA_2019-05-20-m0.u17.p13.sent3	У вас на це буде 2 місяці.
ParlaMint-UA_2019-05-20-m0.u17.p13.sent4	У вас на це буде 2 місяці.
ParlaMint-UA_2019-05-20-m0.u17.p13.sent5	Зробіть це і повісьте медалі собі.
ParlaMint-UA_2019-05-20-m0.u17.p13.sent6	Непогані бали на дострокові парламентські вибори.
ParlaMint-UA_2019-05-20-m0.u17.p14.sent1	Я розпускаю Верховну Раду восьмого скликання.
ParlaMint-UA_2019-05-20-m0.u17.p15.sent1	Слава Україні!
ParlaMint-UA_2019-05-20-m0.u17.p15.sent2	Давайте поаплодуємо.
ParlaMint-UA_2019-05-20-m0.u17.p16.sent1	І дякую вам.
ParlaMint-UA_2019-05-20-m0.u17.p16.sent2	Тобто це консультації вже пройшли, так я розумію?
ParlaMint-UA_2019-05-20-m0.u17.p16.sent3	Добре.
ParlaMint-UA_2019-05-20-m0.u17.p17.sent1	І наостанок дуже коротко.
ParlaMint-UA_2019-05-20-m0.u17.p17.sent2	Дорогий народе!
ParlaMint-UA_2019-05-20-m0.u17.p17.sent3	Протягом свого життя я намагався робити все, щоб українці посміхалися.
ParlaMint-UA_2019-05-20-m0.u17.p17.sent4	Це я відчував так, серцем, це була не тільки моя робота, правда, це була і моя місія.
ParlaMint-UA_2019-05-20-m0.u17.p17.sent5	Наступні 5 років я зроблю все, українці, щоб ви не плакали.
ParlaMint-UA_2019-05-20-m0.u17.p18.sent1	Дякую.
ParlaMint-UA_2019-05-20-m0.u18.p1.sent1	Шановні народні депутати України, гості Верховної Ради України, пані та панове!
ParlaMint-UA_2019-05-20-m0.u18.p1.sent2	Урочисте засідання Верховної Ради України з нагоди складання присяги Українському народові новообраним Президентом України, гарантом Конституції оголошую закритим.
ParlaMint-UA_2019-05-20-m0.u19.p1.sent1	Дякую всім, хто брав участь в нашому урочистому засіданні.
ParlaMint-UA_2019-05-20-m0.u19.p1.sent2	Було весело!
ParlaMint-UA_2019-05-20-m0.u19.p2.sent1	Дякую Президенту України за участь в урочистому засіданні Верховної Ради України.
ParlaMint-UA_2019-05-20-m0.u19.p2.sent2	Дякую.
