id	text
ParlaMint-UA_2019-02-19-m0.u1.p1.sent1	Добрий день, колеги народні депутати, гості та запрошені!
ParlaMint-UA_2019-02-19-m0.u1.p1.sent2	Я прошу займати робочі місця в залі.
ParlaMint-UA_2019-02-19-m0.u1.p2.sent1	У засіданні у зв’язку з п’ятою річницею початку збройної агресії Російської Федерації проти України беруть участь Президент України Петро Олексійович Порошенко , Президент Європейської Ради Дональд Туск .
ParlaMint-UA_2019-02-19-m0.u1.p2.sent2	Привітаймо Президента України і Президента Європейської Ради.
ParlaMint-UA_2019-02-19-m0.u1.p2.sent3	Вітаємо!
ParlaMint-UA_2019-02-19-m0.u1.p3.sent1	У засіданні також беруть участь народні депутати України, Прем’єр-міністр України Володимир Борисович Гройсман , члени Кабінету Міністрів України, член Європейського парламенту Сандра Калнієте, Посол Європейського Союзу в Україні Хюг Мінгареллі , представник України у Тристоронній контактній групі з врегулювання ситуації в Донецькій і Луганській областях Євген Кирилович Марчук , депутат Сеймасу Литовської Республіки Емануеліс Зінгеріс , голова Канадсько-української міжпарламентської групи дружби Борис Вжесневський , Голова Служби безпеки України Василь Сергійович Грицак , голова Служби зовнішньої розвідки України Єгор Валерійович Божок, Уповноважений Верховної Ради України з прав людини Людмила Леонтіївна Денісова , голова Рахункової палати Валерій Васильович Пацкан , глави дипломатичних представництв іноземних держав та інші офіційні особи, представники Збройних Сил України, силових структур та воїни, які захищали незалежність України.
ParlaMint-UA_2019-02-19-m0.u1.p3.sent2	Вітаємо вас!
ParlaMint-UA_2019-02-19-m0.u1.p3.sent3	Присутні також представники громадських організацій і засобів масової інформації.
ParlaMint-UA_2019-02-19-m0.u1.p4.sent1	Шановні народні депутати, шановні гості Верховної Ради України, засідання у зв’язку з п’ятою річницею початку збройної агресії Російської Федерації проти України оголошую відкритим.
ParlaMint-UA_2019-02-19-m0.u1.p5.sent1	.
ParlaMint-UA_2019-02-19-m0.u2.p1.sent1	Слава Україні!
ParlaMint-UA_2019-02-19-m0.u3.p1.sent1	Шановні колеги, минає п’ять років з того дня, як Російська Федерація, знехтувавши всіма нормами міжнародного права, Статуту ООН, положеннями Гельсінського заключного акта та Будапештського меморандуму, двосторонніми українсько-російськими угодами, здійснила акт воєнної агресії проти суверенної сусідньої держави.
ParlaMint-UA_2019-02-19-m0.u3.p1.sent2	Росія незаконно анексувала частину української території – Автономну Республіку Крим та місто Севастополь.
ParlaMint-UA_2019-02-19-m0.u3.p1.sent3	Російські окупаційні війська вторглися в Україну та захопили окремі райони Донецької і Луганської областей і протягом всіх цих років здійснюють постійні збройні напади проти України.
ParlaMint-UA_2019-02-19-m0.u3.p2.sent1	Зазнаючи важких втрат, завдяки безпрецедентній самоорганізації українського народу, неймовірному героїзму наших добровольців і військових на фронті, відважності та самопосвяті волонтерів, загальнонаціональному патріотизму ми вистояли.
ParlaMint-UA_2019-02-19-m0.u3.p2.sent2	Фактично одразу було налагоджено роботу виконавчої влади на чолі з Головою Верховної Ради України і виконуючим обов’язки Президента України Олександром Турчиновим.
ParlaMint-UA_2019-02-19-m0.u3.p2.sent3	Незважаючи на шалену протидію Росії та її агентури, в Україні були проведені вибори Президента, парламенту, органів місцевого самоврядування, які всіма спостерігачами із країн вільного світу були визнані чесними і прозорими.
ParlaMint-UA_2019-02-19-m0.u3.p3.sent1	Новою, післяреволюційною, українською владою було реформовано правоохоронну систему та фактично заново створено боєздатні Збройні Сили України.
ParlaMint-UA_2019-02-19-m0.u3.p3.sent2	Уряди Арсенія Яценюка, а потім Володимира Гройсмана впровадили реформи, які реанімували українську економіку і дали можливість поступово підвищувати соціальні стандарти.
ParlaMint-UA_2019-02-19-m0.u3.p3.sent3	Новообраний Президент України Петро Порошенко гідно виконав свої обов’язки Верховного Головнокомандувача та Глави держави, і наступ ворога було зупинено, а Україна отримала дієву міжнародну підтримку.
ParlaMint-UA_2019-02-19-m0.u3.p4.sent1	П’ять років тому ми, українці, стали на захист своєї держави, ми зупинили ворога спочатку на Майдані, а потім на сході нашої країни.
ParlaMint-UA_2019-02-19-m0.u3.p4.sent2	Але до сьогодні на Донбасі щодня російські окупанти продовжують обстріли і вбивають людей – військових і цивільних.
ParlaMint-UA_2019-02-19-m0.u3.p4.sent3	Тому я прошу усіх присутніх вшанувати хвилиною мовчання наших героїв, які п’ять років тому в ці дні загинули на Майдані і які протягом тих п’яти років загинули у боротьбі за незалежність нашої країни.
ParlaMint-UA_2019-02-19-m0.u3.p5.sent1	.
ParlaMint-UA_2019-02-19-m0.u3.p6.sent1	Дякую.
ParlaMint-UA_2019-02-19-m0.u3.p7.sent1	Переконаний, що всі, які стоять за злочинами проти людяності і міжнародного права, повинні неминуче понести справедливу кару, яка стане пересторогою для будь-якого наділеного владою маньяка, щоб громадяни наших вільних країн знову жили у мирі та безпеці.
ParlaMint-UA_2019-02-19-m0.u3.p8.sent1	Шановні колеги, сьогодні в нас є змога відверто обговорити, що нами вже було зроблено за п’ять років російської агресії проти України і що ми можемо та повинні ще зробити для того, щоб агресора було зупинено, притягнено до відповідальності та щоб він сповна заплатив за всі свої злочини.
ParlaMint-UA_2019-02-19-m0.u3.p8.sent2	Маємо перемогти, щоб запанував мир.
ParlaMint-UA_2019-02-19-m0.u3.p9.sent1	Запрошую до слова Президента Європейської Ради Дональда Туска.
ParlaMint-UA_2019-02-19-m0.u3.p9.sent2	Привітаймо його, колеги .
ParlaMint-UA_2019-02-19-m0.u4.p1.sent1	Пане Голово, пане Президенте, пане Прем’єр-міністре, шановні народні депутати України, дорогі українські друзі!
ParlaMint-UA_2019-02-19-m0.u4.p1.sent2	Я прибув до вас у п’яту річницю драматичних подій на Майдані, у річницю Революції Гідності, щоб подякувати всім українцям та їхнім обранцям, які зібралися тут, незалежно від партійних розбіжностей, відмінностей інтересів та ідеологічних суперечок.
ParlaMint-UA_2019-02-19-m0.u4.p1.sent3	Я приїхав як Президент Європейської Ради, але також як поляк, ваш найближчий сусід і сердечний та доброзичливий друг .
ParlaMint-UA_2019-02-19-m0.u4.p2.sent1	По-перше, хочу подякувати вам за стійкість.
ParlaMint-UA_2019-02-19-m0.u4.p2.sent2	Ви встояли у найважчу мить вашої історії.
ParlaMint-UA_2019-02-19-m0.u4.p2.sent3	Ви встояли і будете залишатися гордими та незламними всупереч геополітиці, всупереч злим намірам агресивного сусіда і всупереч байдужості та лицемірству багатьох впливових гравців світової політичної сцени.
ParlaMint-UA_2019-02-19-m0.u4.p2.sent4	Ви встояли, хоча ваші партнери незавжди допомагають вам так, як належить.
ParlaMint-UA_2019-02-19-m0.u4.p2.sent5	Знаю це добре, як, напевно, мало хто інший, з особистого досвіду і досвіду польського народу.
ParlaMint-UA_2019-02-19-m0.u4.p2.sent6	Добре знаю, що почуття самотності в час небезпеки буває гіршим, ніж наступ ворога.
ParlaMint-UA_2019-02-19-m0.u4.p2.sent7	Досі чую слова з вірша Галини Крук, що написаний у ті драматичні лютневі дні:
ParlaMint-UA_2019-02-19-m0.u4.p3.sent1	Усі ми, Європо, так глибоко стурбовані, що деякі навіть убиті.
ParlaMint-UA_2019-02-19-m0.u4.p4.sent1	Чисть частіше ютуби,
ParlaMint-UA_2019-02-19-m0.u4.p5.sent1	щоб тутешня жорсткість не разила твоїх громадян.
ParlaMint-UA_2019-02-19-m0.u4.p5.sent2	Деякі з наших ніколи тебе не побачать на власні очі.
ParlaMint-UA_2019-02-19-m0.u4.p6.sent1	В тебе теж щось із зором, Європо, ти вперто не бачиш вибитих їхніх очей і вогнепальних ран.
ParlaMint-UA_2019-02-19-m0.u4.p7.sent1	Деякі більше не зможуть, Європо, не гнівайся, навіть руки тобі дати
ParlaMint-UA_2019-02-19-m0.u4.p8.sent1	,
ParlaMint-UA_2019-02-19-m0.u4.p9.sent1	навіть торкнутись культури твоєї минулих віків.
ParlaMint-UA_2019-02-19-m0.u4.p9.sent2	Сторожи свої межі, Європо,
ParlaMint-UA_2019-02-19-m0.u4.p10.sent1	щоб тебе не торкнулося раптом,
ParlaMint-UA_2019-02-19-m0.u4.p11.sent1	прислухайся, на всякий пожежний, чи ми кричимо ще від ударів прикладів, армійських чобіт і кийків.
ParlaMint-UA_2019-02-19-m0.u4.p12.sent1	Але багато з нас почули ваш крик, вслухалися в це волання і зрозуміли, навіть якщо в декого це забрало багато часу.
ParlaMint-UA_2019-02-19-m0.u4.p12.sent2	Тому сьогодні тут, у Верховній Раді України, можу повторити перед вами не лише від свого імені, а й від імені всього Європейського Союзу: ми з вами і хочемо далі вам допомагати .
ParlaMint-UA_2019-02-19-m0.u4.p13.sent1	Саме тут хочу знову підтвердити перші слова Угоди про асоціацію: «Європейський Союз визнає європейські прагнення України та вітає її європейський вибір» .
ParlaMint-UA_2019-02-19-m0.u4.p14.sent1	Хочу повторити, що Європа ніколи не визнає російської анексії Криму і не відмовиться від санкцій, аж поки Росія не виконає своїх зобов’язань .
ParlaMint-UA_2019-02-19-m0.u4.p15.sent1	Європейський Союз також не змириться з жодним актом насильства в Азовському морі.
ParlaMint-UA_2019-02-19-m0.u4.p15.sent2	Я зроблю все, аби в цьому Європейський Союз залишався єдиним.
ParlaMint-UA_2019-02-19-m0.u4.p16.sent1	По-друге, хочу подякувати вам за вашу мужність.
ParlaMint-UA_2019-02-19-m0.u4.p16.sent2	Хлопці з Небесної Сотні увійшли в пантеон не тільки українських, але і європейських героїв.
ParlaMint-UA_2019-02-19-m0.u4.p16.sent3	Усім матерям полеглих присягаю: Європа завжди буде пам’ятати про ваших синів!
ParlaMint-UA_2019-02-19-m0.u4.p16.sent4	Урок відваги, який ви дали усьому світу в лютому, п’ять років тому, змінив нас усіх.
ParlaMint-UA_2019-02-19-m0.u4.p16.sent5	Україна показала, що варто бути сміливим і сповненим гідності, що добро може подолати зло, що героїзм може бути чимось більшим, ніж суто моральним закликом, що це може бути ключем до перемоги.
ParlaMint-UA_2019-02-19-m0.u4.p16.sent6	Багатьом людям на сході, приниженим і поневоленим, ви дали найбільший дар: надію на те, що і для них, слабких сьогодні, надійде день перемоги.
ParlaMint-UA_2019-02-19-m0.u4.p17.sent1	Вічним девізом мого рідного міста Гданська є такі слова: «Nec temere nec timide» .
ParlaMint-UA_2019-02-19-m0.u4.p17.sent2	Відтак найдужче, а це по-третє, дякую вам за розсудливість і за те, що ваш романтизм був підкріплений доброю мірою прагматизму, що ваша боротьба за незалежність і цілісність України – це не тільки героїчний опір агресії, а й систематична реформа вашої держави, економічна відбудова і продумана, розсудлива та послідовна дипломатія.
ParlaMint-UA_2019-02-19-m0.u4.p17.sent3	Коли треба – герої, коли треба – прагматики, які твердо тримаються ґрунту, – так сьогодні вас бачить світ.
ParlaMint-UA_2019-02-19-m0.u4.p18.sent1	По-четверте, хочу подякувати вам за вашу європейськість.
ParlaMint-UA_2019-02-19-m0.u4.p18.sent2	Завжди пам’ятатиму блакитні прапори із золотими зірками на Хрещатику під час революції та «Оду радості», яка лунала по всій Україні.
ParlaMint-UA_2019-02-19-m0.u4.p18.sent3	Часто повторюю своїм колегам у Брюсселі: «Не вчіть їх бути Європою, учіться в них, що таке Європа» .
ParlaMint-UA_2019-02-19-m0.u4.p19.sent1	Дозвольте нині повторити слова, з якими я колись звернувся до лідерів Європейського Союзу: «Тільки той, хто солідарний з Україною, має право називатися європейцем» .
ParlaMint-UA_2019-02-19-m0.u4.p19.sent2	Той, хто готовий продати Україну, продає майбутнє Європи .
ParlaMint-UA_2019-02-19-m0.u4.p19.sent3	Не випадково, що часто ті політики, які ставлять під сумнів європейську інтеграцію, вдаються до того, що ставлять під сумнів і цілісність України.
ParlaMint-UA_2019-02-19-m0.u4.p19.sent4	Скажи, що думаєш про Україну, і я знатиму, що думаєш про Європу .
ParlaMint-UA_2019-02-19-m0.u4.p20.sent1	Коли ми, поляки, починали свій шлях до Європи, Папа Іоанн Павло ІІ сказав світові: «Немає справедливої Європи без незалежної Польщі».
ParlaMint-UA_2019-02-19-m0.u4.p20.sent2	Тут і зараз хочу сказати, що немає справедливої Європи без незалежної України .
ParlaMint-UA_2019-02-19-m0.u4.p20.sent3	Немає безпечної Європи без безпечної України.
ParlaMint-UA_2019-02-19-m0.u4.p20.sent4	А простіше кажучи, немає Європи без України .
ParlaMint-UA_2019-02-19-m0.u4.p21.sent1	Ще раз дякую за все.
ParlaMint-UA_2019-02-19-m0.u4.p21.sent2	Але як ваш друг маю привілей висловити кілька міркувань.
ParlaMint-UA_2019-02-19-m0.u4.p21.sent3	Боронь Боже, не хочу вас повчати, бо знаю, що маєте досить мудрагелів, які думають, що краще за вас знають, як має виглядати Україна.
ParlaMint-UA_2019-02-19-m0.u4.p21.sent4	Ніхто не має права повчати господарів, як облаштовувати власний дім.
ParlaMint-UA_2019-02-19-m0.u4.p21.sent5	Поділяю це і не маю наміру втручатися в роботу, але, можливо, приймете мої поради, бо вони походять від самого серця.
ParlaMint-UA_2019-02-19-m0.u4.p21.sent6	У мене їх п’ять.
ParlaMint-UA_2019-02-19-m0.u4.p22.sent1	Перша порада.
ParlaMint-UA_2019-02-19-m0.u4.p22.sent2	Не завдайте один одному надмірної шкоди на найближчих виборах.
ParlaMint-UA_2019-02-19-m0.u4.p22.sent3	Ваша історія, як і історія мого народу, стверджує, що внутрішні конфлікти в наших двох країнах є найбільшим подарунком для третьої сторони.
ParlaMint-UA_2019-02-19-m0.u4.p22.sent4	Пам’ятайте також, що ваші опоненти в Європі чекають на будь-який привід, аби зіпсувати нинішню солідарність між Брюсселем і Києвом, а різкий конфлікт між вами може виявитися саме таким приводом.
ParlaMint-UA_2019-02-19-m0.u4.p22.sent5	Тож сперечайтеся в міру і лишайтеся єдині в справах, які мають найважливіше значення для України.
ParlaMint-UA_2019-02-19-m0.u4.p23.sent1	Друга порада.
ParlaMint-UA_2019-02-19-m0.u4.p23.sent2	Вдумливо оминіть спокуси радикального націоналізму і популізму, так, як ви це робите досі .
ParlaMint-UA_2019-02-19-m0.u4.p23.sent3	Якщо поступимося рецидивам шовінізму і в Європі, і в Україні, то ми неминуче потрапимо в конфлікти, а егоїзм і відстороненість зруйнують нашу політичну спільноту.
ParlaMint-UA_2019-02-19-m0.u4.p23.sent4	Відповіддю на націоналізм є, як правило, інший націоналізм з наслідками, які легко передбачити.
ParlaMint-UA_2019-02-19-m0.u4.p23.sent5	Основи об’єднаної Європи – це примирення замість реваншизму, солідарність замість егоїзму, історична правда замість пропаганди.
ParlaMint-UA_2019-02-19-m0.u4.p23.sent6	Небезпечні спокуси радикального популізму народжуються з комплексів і слабкості, а українці мають всі права і підстави почуватися нині гордими і сильними.
ParlaMint-UA_2019-02-19-m0.u4.p23.sent7	Україна надто велика, аби для почуття величі потребувати наркотику популізму.
ParlaMint-UA_2019-02-19-m0.u4.p24.sent1	Третя порада.
ParlaMint-UA_2019-02-19-m0.u4.p24.sent2	Не наслідуйте тих сусідів і тих європейських політиків, які хочуть усіх переконати, що демократія, заснована на свободі, правах людини, повазі до меншин, свободі думки і слова, – це пережиток минулого, що це застаріла модель держави, а зараз настає час авторитарної демократії.
ParlaMint-UA_2019-02-19-m0.u4.p24.sent3	В інтересах наших громадян і Європи в цілому маємо захищати фундаментальні цінності.
ParlaMint-UA_2019-02-19-m0.u4.p24.sent4	Саме за це померли герої Революції Гідності.
ParlaMint-UA_2019-02-19-m0.u4.p25.sent1	Четверта порада.
ParlaMint-UA_2019-02-19-m0.u4.p25.sent2	Будуйте разом доброчесну державу.
ParlaMint-UA_2019-02-19-m0.u4.p25.sent3	Не буду тут читати лекції про корупцію, ви всім недавно показали, що готові боротися з нею.
ParlaMint-UA_2019-02-19-m0.u4.p25.sent4	Лише прошу всіх повірити, що чесність і прозорість влади потрібні не тому, що це вимога Європейського Союзу, а тому, що цього потребують ваші громадяни .
ParlaMint-UA_2019-02-19-m0.u4.p26.sent1	Не припиняйте позитивних змін, навіть якщо вони болючі для когось.
ParlaMint-UA_2019-02-19-m0.u4.p27.sent1	П’ята, остання порада.
ParlaMint-UA_2019-02-19-m0.u4.p27.sent2	Повірте у молодь .
ParlaMint-UA_2019-02-19-m0.u4.p27.sent3	Кілька днів тому я приймав у Брюсселі групу студентів, серед яких були й українці.
ParlaMint-UA_2019-02-19-m0.u4.p27.sent4	Вони попросили сказати вам, що їхнє покоління вже готове взяти на себе співвідповідальність за майбутнє України.
ParlaMint-UA_2019-02-19-m0.u4.p27.sent5	Власне, вони і є тим майбутнім.
ParlaMint-UA_2019-02-19-m0.u4.p27.sent6	П’ять років тому молоді українці склали іспит, деякі сплатили найвищу ціну.
ParlaMint-UA_2019-02-19-m0.u4.p27.sent7	Якщо вони вірять у себе і сьогодні, ви теж можете повірити в них.
ParlaMint-UA_2019-02-19-m0.u4.p28.sent1	Нехай живе пам’ять про героїв вашої історії!
ParlaMint-UA_2019-02-19-m0.u4.p28.sent2	Нехай живе солідарна та об’єднана Європа!
ParlaMint-UA_2019-02-19-m0.u4.p28.sent3	Нехай живе незалежна і соборна Україна!
ParlaMint-UA_2019-02-19-m0.u4.p29.sent1	Дякую.
ParlaMint-UA_2019-02-19-m0.u4.p29.sent2	Слава Україні!
ParlaMint-UA_2019-02-19-m0.u5.p1.sent1	Дякую пану Президенту і за чудовий виступ, і за виступ українською мовою .
ParlaMint-UA_2019-02-19-m0.u6.p1.sent1	Шановний пане Президенте Порошенко, шановний пане Президенте Європейської Ради Туск, шановні колеги, шановні гості!
ParlaMint-UA_2019-02-19-m0.u6.p1.sent2	До слова запрошується Голова Верховної Ради України Андрій Володимирович Парубій.
ParlaMint-UA_2019-02-19-m0.u6.p1.sent3	Будь ласка, пане Андрію .
ParlaMint-UA_2019-02-19-m0.u7.p1.sent1	Високоповажний пане Президенте Європейської Ради!
ParlaMint-UA_2019-02-19-m0.u7.p1.sent2	Високоповажний пане Президенте!
ParlaMint-UA_2019-02-19-m0.u7.p1.sent3	Вельмишановний пане Прем’єр-міністре України!
ParlaMint-UA_2019-02-19-m0.u7.p1.sent4	Шановні пані і панове!
ParlaMint-UA_2019-02-19-m0.u7.p1.sent5	На медалі Міністерства оборони Російської Федерації «За возвращение Крыма» вибито дату – 20 лютого 2014 року.
ParlaMint-UA_2019-02-19-m0.u7.p1.sent6	Рівно п’ять років тому, коли горіли барикади на Інститутській і Грушевського, коли ми боронили Майдан, російський спецназ розпочав операцію із захоплення України.
ParlaMint-UA_2019-02-19-m0.u7.p2.sent1	Росія скористалася слабкістю країни, кинутої напризволяще всією владою, шокованої розстрілами Майдану, і розпочала збройну агресію.
ParlaMint-UA_2019-02-19-m0.u7.p2.sent2	Потім Путін ще довго заперечував участь російських військ у подіях в Криму і на Донбасі.
ParlaMint-UA_2019-02-19-m0.u7.p2.sent3	Однак на тій медалі, яка колись стане одним з неспростовних доказів на Гаазькому трибуналі, вибито дату – 20 лютого 2014 року.
ParlaMint-UA_2019-02-19-m0.u7.p2.sent4	Так починалася війна.
ParlaMint-UA_2019-02-19-m0.u7.p3.sent1	Ніхто не уявляв, що таке можливо.
ParlaMint-UA_2019-02-19-m0.u7.p3.sent2	Україна була не готова до збройної агресії, і сьогодні ми це можемо визнати відверто і відповідально.
ParlaMint-UA_2019-02-19-m0.u7.p3.sent3	Путін мав у повній бойовій готовності все необхідне для нападу і знищення України: одну з найпотужніших армій світу, на той час уже переоснащену і перебудовану з оборонної на наступальну; маріонеткового Януковича, який слухняно виконував усі вказівки Кремля і навіть підписав звернення-прохання про введення в Україну окупаційних російських військ; розвинену мережу ФСБ в українських спецслужбах і в армії, яка цілеспрямовано знищувала і Збройні Сили України, і Службу безпеки України; роками інфіковану та отруєну російським і проросійським телебаченням свідомість значної частини українських громадян – жертв масового та тривалого інформаційного артобстрілу і підлу злочинну тактику гібридної путінської війни.
ParlaMint-UA_2019-02-19-m0.u7.p3.sent4	Цю тактику Путін озвучив особисто: «Пускай попробует кто-то из числа военнослужащих стрелять в своих людей, за которыми мы будем стоять сзади.
ParlaMint-UA_2019-02-19-m0.u7.p3.sent5	Не впереди, а сзади.
ParlaMint-UA_2019-02-19-m0.u7.p3.sent6	Пускай они попробуют стрелять в женщин и детей.
ParlaMint-UA_2019-02-19-m0.u7.p3.sent7	Я посмотрю на тех, кто отдаст такой приказ на Украине».
ParlaMint-UA_2019-02-19-m0.u7.p3.sent8	Це – пряма цитата злочинця.
ParlaMint-UA_2019-02-19-m0.u7.p4.sent1	До цього українська армія не була готова.
ParlaMint-UA_2019-02-19-m0.u7.p4.sent2	І що ж, урешті, на той момент мали ми: розграбовану, дезорганізовану та деморалізовану армію, солдатам та офіцерам якої роками зумисно нав’язували стереотипи, що Росія – наш друг і союзник, а НАТО – наш противник; насичені ворожою агентурою та випадковими пристосуванцями деморалізовані спецслужби та правоохоронні органи; фактичну відсутність влади – у критичний, межовий для України момент і Президент, і Прем’єр-міністр, усі керівники силових відомств і більшість міністрів просто втекли з України до Росії; цілковито порожню державну скарбницю та зруйновану економіку, і ще багато інших супутніх руйнівних факторів.
ParlaMint-UA_2019-02-19-m0.u7.p5.sent1	А російські війська на той час уже були розташовані по всіх кордонах України у повній бойовій готовності та розгорнуті в бойові порядки для негайного наступу.
ParlaMint-UA_2019-02-19-m0.u7.p6.sent1	Будь-який військовий стратег сказав би, що в нас немає жодних шансів.
ParlaMint-UA_2019-02-19-m0.u7.p6.sent2	І все-таки в нашому активі були: наша перемога Революції Гідності; незнищенний дух волі українського народу; нескореність і відвага українців, змобілізованих і самоорганізованих Майданом.
ParlaMint-UA_2019-02-19-m0.u7.p7.sent1	І ми прийняли бій.
ParlaMint-UA_2019-02-19-m0.u7.p7.sent2	Тоді, просто з Майдану, ми прийшли в цей зал. Тут є багато депутатів, які пам’ятають той день, коли у Верховній Раді України була сформована нова українська влада.
ParlaMint-UA_2019-02-19-m0.u7.p7.sent3	Український парламент взяв на себе відповідальність за долю країни.
ParlaMint-UA_2019-02-19-m0.u7.p7.sent4	Після льоду та вогню Майдану ми взялися за організацію спротиву російській агресії.
ParlaMint-UA_2019-02-19-m0.u7.p7.sent5	І тоді ми сказали: ми не здамося, ми будемо боротися, ми будемо захищати свою країну.
ParlaMint-UA_2019-02-19-m0.u7.p8.sent1	Так у 2014 році, п’ять років тому, війною з російським агресором почалася наша новітня боротьба за Незалежність.
ParlaMint-UA_2019-02-19-m0.u7.p8.sent2	І вже тоді ми точно знали, що це боротьба не лише за Україну, за життя, свободу і гідність українців.
ParlaMint-UA_2019-02-19-m0.u7.p8.sent3	Ми знали – це війна за весь вільний світ.
ParlaMint-UA_2019-02-19-m0.u7.p9.sent1	Будемо відверті: в ті тижні цивілізовані демократії Заходу заціпеніли, не знаючи, як реагувати на агресію Росії в Україні, як відповідати на брутальне нехтування Путіним міжнародними правовими нормами та підписаними угодами.
ParlaMint-UA_2019-02-19-m0.u7.p9.sent2	Хоча насправді сталося те, про що ми попереджали ще у 2008 році, коли російські танки вторглися на територію суверенної Грузії.
ParlaMint-UA_2019-02-19-m0.u7.p9.sent3	У ті серпневі дні я був у Грузії, в Горі, і на власні очі бачив наслідки звірств російських військ.
ParlaMint-UA_2019-02-19-m0.u7.p10.sent1	Я можу переконливо сказати: немає жодного сумніву, якби тоді світ дав адекватну відповідь на дії Росії, Путін не посмів би зробити наступний крок.
ParlaMint-UA_2019-02-19-m0.u7.p10.sent2	Той 2008 рік привів російських окупантів в Україну 2014 року.
ParlaMint-UA_2019-02-19-m0.u7.p10.sent3	Бо для того, щоб розуміти справжні плани Путіна, достатньо слухати його самого, адже це він назвав розпад Радянського Союзу найбільшою геополітичною катастрофою століття і подією, яка мала найбільший вплив особисто на нього.
ParlaMint-UA_2019-02-19-m0.u7.p11.sent1	Безсумнівно, головною геополітичною метою Кремля є відновлення повного контролю над усім пострадянським простором і безпосередній вплив на весь світ.
ParlaMint-UA_2019-02-19-m0.u7.p11.sent2	Уже у 2008 році метою Путіна була аж ніяк не Грузія, що і підтвердили його подальші кроки.
ParlaMint-UA_2019-02-19-m0.u7.p11.sent3	Це був його перший пробний камінь для випробування цивілізованого вільного світу на далекоглядність, міцність та єдність.
ParlaMint-UA_2019-02-19-m0.u7.p12.sent1	Так і у 2014 році його метою було не тільки захоплення Криму, а й усієї України – ключовий елемент для відновлення імперії.
ParlaMint-UA_2019-02-19-m0.u7.p12.sent2	Ключовий, але далеко не останній.
ParlaMint-UA_2019-02-19-m0.u7.p12.sent3	І тому наші хлопці і дівчата на фронті добре знають, що вони захищають не лише свої сім’ї, свої міста і села, свою країну.
ParlaMint-UA_2019-02-19-m0.u7.p12.sent4	Вони добре знають, що вони захищають увесь цивілізований світ.
ParlaMint-UA_2019-02-19-m0.u7.p13.sent1	Шановні наші європейські друзі!
ParlaMint-UA_2019-02-19-m0.u7.p13.sent2	Вони захищають безпеку і ваших країн, і ваших громадян!
ParlaMint-UA_2019-02-19-m0.u7.p13.sent3	І сьогодні це вже розуміє весь світ.
ParlaMint-UA_2019-02-19-m0.u7.p13.sent4	Путін – глобальна загроза для всього світу.
ParlaMint-UA_2019-02-19-m0.u7.p13.sent5	Хто цього не хоче розуміти, хто боїться це визнавати, той насправді запрошує «русский мир» і «зелених чоловічків» до себе додому.
ParlaMint-UA_2019-02-19-m0.u7.p13.sent6	Бо досвід уже показав: будь- яку дипломатію і бажання домовитися Путін розцінює як слабкість, якою намагається неодмінно скористатися на свою користь.
ParlaMint-UA_2019-02-19-m0.u7.p13.sent7	Кремль розуміє тільки одну мову – мову сили.
ParlaMint-UA_2019-02-19-m0.u7.p13.sent8	На жаль, але така реальність.
ParlaMint-UA_2019-02-19-m0.u7.p13.sent9	Тому задля добробуту і безпеки всього вільного світу наше завдання і наша головна мета – зупинити Путіна.
ParlaMint-UA_2019-02-19-m0.u7.p14.sent1	П’ять років тому, у 2014 році, ми це усвідомили ясно і чітко в цьому залі.
ParlaMint-UA_2019-02-19-m0.u7.p14.sent2	Ми знали справжню мету Путіна.
ParlaMint-UA_2019-02-19-m0.u7.p14.sent3	Ми знали, що його ціль – не лише Крим і Донбас, а контроль над усією Україною.
ParlaMint-UA_2019-02-19-m0.u7.p14.sent4	Операція «Русская весна», окупація так званої Новоросії аж до Придністров’я – мали стати наступними кроками із захоплення України.
ParlaMint-UA_2019-02-19-m0.u7.p15.sent1	Але Українська держава, український народ змобілізувалися для відсічі, а не пішли на домовленості, а по суті – на капітуляцію.
ParlaMint-UA_2019-02-19-m0.u7.p16.sent1	Ми дали бій!
ParlaMint-UA_2019-02-19-m0.u7.p16.sent2	Українські добровольці просто з Майдану рушили на передову і там разом з відродженими Збройними Силами України зупинили російський наступ.
ParlaMint-UA_2019-02-19-m0.u7.p17.sent1	У Харкові, Запоріжжі, Миколаєві, Херсоні, Одесі українці сказали «стоп» спробам російської агентури разом з їхніми місцевими колаборантами запалити, а потім окупувати всю південно-східну Україну.
ParlaMint-UA_2019-02-19-m0.u7.p17.sent2	Це були трагічні, але водночас і величні дні для України!
ParlaMint-UA_2019-02-19-m0.u7.p17.sent3	Ми відбили російський наступ.
ParlaMint-UA_2019-02-19-m0.u7.p17.sent4	Ми зламали плани Путіна.
ParlaMint-UA_2019-02-19-m0.u7.p18.sent1	Я ніколи не забуду той день, коли мав честь як Секретар Ради національної безпеки і оборони України бути присутнім у штабі АТО під Слов’янськом, коли Верховний Головнокомандувач Президент України Петро Порошенко дав наказ на контрнаступ.
ParlaMint-UA_2019-02-19-m0.u7.p18.sent2	Так почався український контрнаступ, у результаті якого було звільнено дві третіх на той час захопленої території Донбасу, і тільки масоване підсилення російського військового контингенту елітними армійськими з’єднаннями не дозволило нам тоді звільнити Донецьк і Луганськ.
ParlaMint-UA_2019-02-19-m0.u7.p19.sent1	Але ми навчилися двох речей.
ParlaMint-UA_2019-02-19-m0.u7.p19.sent2	Перше – Путіна можна перемагати, і друге – Путіна треба перемагати .
ParlaMint-UA_2019-02-19-m0.u7.p20.sent1	Я глибоко переконаний: усі ті, хто каже, що Путін – це велика сила, з якою треба рахуватися, що з Кремлем треба вести переговори, вивчати їхні умови, іти на поступки і компроміси, тільки грають на руку Москві.
ParlaMint-UA_2019-02-19-m0.u7.p21.sent1	За п’ять років світ мав змогу остаточно переконатися в агресивних планах і глобальній загрозі Путіна: МН-17, Сирія, Солсбері, втручання у вибори в США, Чорногорії та інших країнах, підтримка терористів та сепаратистів, інспірування та фінансування крайніх екстремістських рухів в усьому світі – які ще потрібні очевидні докази?
ParlaMint-UA_2019-02-19-m0.u7.p22.sent1	Відповідь одна: або світ зупинить Путіна, або наслідки його дій можуть стати непередбачуваними, а якщо відверто – трагічними, руйнівними для всього світу.
ParlaMint-UA_2019-02-19-m0.u7.p23.sent1	Сьогодні, через п’ять років від початку нападу Росії на Україну, є очевидним, що зупиняти агресію Путіна потрібно не лише введенням санкцій, а організацією єдиної інтегральної протидії за всіма напрямами: військовим, економічним, енергетичним, інформаційним, дипломатичним.
ParlaMint-UA_2019-02-19-m0.u7.p23.sent2	Бо російська агресія сьогодні – це також інформаційна та енергетична експансія.
ParlaMint-UA_2019-02-19-m0.u7.p23.sent3	Спочатку йде тривала масована артпідготовка інформаційними «буками» і «градами», а потім приходять російські танки.
ParlaMint-UA_2019-02-19-m0.u7.p24.sent1	Наше головне завдання – зупинити Путіна і зберегти мир.
ParlaMint-UA_2019-02-19-m0.u7.p24.sent2	Мир для нашої країни і для всього світу!
ParlaMint-UA_2019-02-19-m0.u7.p24.sent3	Ми щиро прагнемо миру, бо дуже добре знаємо його ціну!
ParlaMint-UA_2019-02-19-m0.u7.p25.sent1	Україна вибрала свій шлях.
ParlaMint-UA_2019-02-19-m0.u7.p25.sent2	Це шлях гідності, демократії і розвитку, шлях побудови міцної безпеки і добробуту для громадян.
ParlaMint-UA_2019-02-19-m0.u7.p25.sent3	Наш шлях – це рух до Європейського Союзу і НАТО.
ParlaMint-UA_2019-02-19-m0.u7.p25.sent4	І ми нікому не дозволимо повернути нас зі шляху, за який боровся Майдан!
ParlaMint-UA_2019-02-19-m0.u7.p25.sent5	Це наше майбутнє, яке зараз зі зброєю в руках захищають кращі сини та доньки України!
ParlaMint-UA_2019-02-19-m0.u7.p25.sent6	Вони знають: щоб іти своїм шляхом, потрібна воля і відвага.
ParlaMint-UA_2019-02-19-m0.u7.p26.sent1	Тож ми кажемо всьому світу: не бійтеся!
ParlaMint-UA_2019-02-19-m0.u7.p26.sent2	Імперська, агресивна Росія Путіна – це насправді колос на глиняних ногах, це держава, яка закінчується, ending state!
ParlaMint-UA_2019-02-19-m0.u7.p27.sent1	Це ми будуємо майбутнє!
ParlaMint-UA_2019-02-19-m0.u7.p27.sent2	Ми – разом!
ParlaMint-UA_2019-02-19-m0.u7.p27.sent3	Ми – сильні!
ParlaMint-UA_2019-02-19-m0.u7.p27.sent4	І ми переможемо.
ParlaMint-UA_2019-02-19-m0.u7.p28.sent1	Слава Україні!
ParlaMint-UA_2019-02-19-m0.u8.p1.sent1	Дякуємо, шановний пане Голово.
ParlaMint-UA_2019-02-19-m0.u8.p2.sent1	.
ParlaMint-UA_2019-02-19-m0.u9.p1.sent1	До слова запрошується Прем’єр-міністр України Володимир Борисович Гройсман .
ParlaMint-UA_2019-02-19-m0.u10.p1.sent1	Після цих кадрів, думаю, в очах кожного з нас сльози через ту трагедію і жахливі втрати, а з іншого боку, сльози гордості й радості за те, що ми вистояли.
ParlaMint-UA_2019-02-19-m0.u10.p2.sent1	Вельмишановний пане Президенте Туск!
ParlaMint-UA_2019-02-19-m0.u10.p2.sent2	Вельмишановний пане Президенте Петре Олексійовичу!
ParlaMint-UA_2019-02-19-m0.u10.p2.sent3	Вельмишановний пане Голово Верховної Ради України!
ParlaMint-UA_2019-02-19-m0.u10.p2.sent4	Шановні колеги народні депутати, міністри!
ParlaMint-UA_2019-02-19-m0.u10.p2.sent5	Дорогі українці!
ParlaMint-UA_2019-02-19-m0.u10.p2.sent6	Ми переживаємо дуже важкі часи нашої незалежності.
ParlaMint-UA_2019-02-19-m0.u10.p2.sent7	До 2014 року Україна перебувала в абсолютній колоніальній залежності від Російської Федерації.
ParlaMint-UA_2019-02-19-m0.u10.p2.sent8	У Росії є дуже хвороблива ідея відновлення Радянського Союзу.
ParlaMint-UA_2019-02-19-m0.u10.p2.sent9	Для реалізації цієї ідеї їм була потрібна слабка, корумпована і розвалена Україна.
ParlaMint-UA_2019-02-19-m0.u10.p3.sent1	На превеликий жаль, до 2014 року через слабкість політиків, через слабкість згуртованості наших політичних еліт вони іноді досягали своїх цілей.
ParlaMint-UA_2019-02-19-m0.u10.p3.sent2	У 2014 році ми були занадто слабкими, але ми були сильними своєю ідеєю – ідеєю незалежної, сильної, демократичної держави.
ParlaMint-UA_2019-02-19-m0.u10.p3.sent3	І в той самий момент, коли українці піднімали свій національний прапор і говорили про те, що ми маємо власну думку, власну ідею, власну мету і ціль, і наше серце і розум лежать в об’єднаній Європі, проти нас починали задіювати зброю, спочатку в центрі української столиці, а потім на східних кордонах нашої держави і в анексованому Криму.
ParlaMint-UA_2019-02-19-m0.u10.p4.sent1	Наша відповідь має бути єдиною: ми повинні провести всі необхідні зміни всередині країни, для того щоб бути сильними і повноправними членами Європейського Союзу .
ParlaMint-UA_2019-02-19-m0.u10.p5.sent1	Ми маємо прагнути до того, щоб високі європейські стандарти життя проникли у всі сфери життя нашої країни.
ParlaMint-UA_2019-02-19-m0.u10.p5.sent2	За цих п’ять років ми проходили достатньо складний шлях необхідних змін і реформ.
ParlaMint-UA_2019-02-19-m0.u10.p5.sent3	Можливо, дехто спекулює на цьому, говорячи, що він цього не помічає, але не можна не помічати нової, оновленої і сильної армії України, не помічати того, що ми переходимо до відновлення національної економіки, виходимо на нові ринки, змінюємо багато сфер життя, у результаті яких отримуємо абсолютно нову якість.
ParlaMint-UA_2019-02-19-m0.u10.p5.sent4	Для цього нам потрібна консолідована і спільна позиція.
ParlaMint-UA_2019-02-19-m0.u10.p6.sent1	Сьогодні я вкотре хочу подякувати кожному герою нашої держави, який зайняв позицію, прийняв для себе рішення і поставив державу вище власних інтересів, усім родинам, які втратили і продовжують втрачати наших воїнів, кожному українцю, який вистояв і демонструє згуртованість і силу нашої держави.
ParlaMint-UA_2019-02-19-m0.u10.p7.sent1	Я глибоко переконаний, що наше майбутнє – в об’єднаній Європі.
ParlaMint-UA_2019-02-19-m0.u10.p7.sent2	Я вірю у європейську Україну, вірю в нашу незалежність і як громадянин України, як Прем’єр-міністр усе робитиму для того, щоб Україна стала нарешті сильною європейською і заможною державою.
ParlaMint-UA_2019-02-19-m0.u10.p7.sent3	Ми маємо це зробити разом.
ParlaMint-UA_2019-02-19-m0.u10.p7.sent4	Тому бажаю нам успіхів на цьому шляху, і ми обов’язково переможемо, перемога буде за нами.
ParlaMint-UA_2019-02-19-m0.u10.p8.sent1	Слава Україні!
ParlaMint-UA_2019-02-19-m0.u11.p1.sent1	Дякую.
ParlaMint-UA_2019-02-19-m0.u11.p2.sent1	До слова запрошується Президент України Петро Олексійович Порошенко .
ParlaMint-UA_2019-02-19-m0.u12.p1.sent1	Вельмишановний пане Президенте Європейської Ради, великий друже України пане Дональде Туск!
ParlaMint-UA_2019-02-19-m0.u12.p1.sent2	Шановний пане Голово Верховної Ради України!
ParlaMint-UA_2019-02-19-m0.u12.p1.sent3	Шановний пане Прем’єр-міністре!
ParlaMint-UA_2019-02-19-m0.u12.p1.sent4	Шановні члени українського уряду!
ParlaMint-UA_2019-02-19-m0.u12.p1.sent5	Шановні народні депутати!
ParlaMint-UA_2019-02-19-m0.u12.p1.sent6	Шановні наші іноземні друзі, які п’ять років пліч-о-пліч стоять разом з Україною, захищаючи глобальну безпеку, суверенітет, територіальну цілісність і незалежність України!
ParlaMint-UA_2019-02-19-m0.u12.p1.sent7	Шановні українські військові, еліта нації, які присутні в цьому залі!
ParlaMint-UA_2019-02-19-m0.u12.p1.sent8	Дорогі співвітчизники!
ParlaMint-UA_2019-02-19-m0.u12.p1.sent9	Палаючий Майдан, перші загиблі, очікування нового штурму.
ParlaMint-UA_2019-02-19-m0.u12.p1.sent10	Рівно п’ять років тому, 19 лютого, після трагедії 18 лютого прямо тут, на площі Конституції, у Маріїнському парку – перші розстріляні, і ніхто з нас не знав, що буде завтра, але всі, підкреслюю, які були на Майдані, готові були стояти до кінця.
ParlaMint-UA_2019-02-19-m0.u12.p1.sent11	А завтра, 20 лютого, стався масовий розстріл Небесної Сотні, і завтра, 20 лютого, розпочалася російська агресія.
ParlaMint-UA_2019-02-19-m0.u12.p1.sent12	Саме цю дату Кремль надряпав на медальках, які роздали російським окупантам і колаборантам, що захоплювали Крим.
ParlaMint-UA_2019-02-19-m0.u12.p2.sent1	Вбивство героїв Небесної Сотні стало початком кривавої війни, яку Росія розв’язала проти України.
ParlaMint-UA_2019-02-19-m0.u12.p2.sent2	Для чого це було зроблено?
ParlaMint-UA_2019-02-19-m0.u12.p2.sent3	Сьогодні всі чітко розуміють: для відновлення імперії, для перегляду кордонів і, врешті-решт, для знищення всієї системи трансатлантичної безпеки Європи і світу, для знищення повоєнної системи безпеки, яка базувалася на Раді Безпеки Організації Об’єднаних Націй і єдності всіх п’яти постійних членів Ради Безпеки.
ParlaMint-UA_2019-02-19-m0.u12.p2.sent4	Вона не може працювати, коли одна із країн – постійних членів Ради Безпеки Організації Об’єднаних Націй є країною-агресором.
ParlaMint-UA_2019-02-19-m0.u12.p2.sent5	І систему колективної безпеки було зруйновано.
ParlaMint-UA_2019-02-19-m0.u12.p2.sent6	Анексія Криму, окупація частини Донбасу стали прелюдією гібридної війни Москви не тільки проти України.
ParlaMint-UA_2019-02-19-m0.u12.p2.sent7	Пан Президент абсолютно правильно сьогодні зазначив: гібридної війни Москви проти Європейського Союзу, проти Польщі, проти Сполучених Штатів Америки, проти НАТО, проти країн Балтії та, врешті-решт, проти всього демократичного, цивілізованого світу.
ParlaMint-UA_2019-02-19-m0.u12.p3.sent1	Герої Майдану, українські воїни, усі патріоти, захищаючи Україну, я на цьому хочу окремо наголосити, боронили і боронять східні рубежі Європи від навали, яка загрожує знищенням свободи, знищенням демократії, знищенням верховенства права і знищенням, врешті-решт, поваги до людської гідності.
ParlaMint-UA_2019-02-19-m0.u12.p4.sent1	Цю війну Москва розпочала тому, що тут, у Києві, на європейському Майдані Незалежності, Москва програла цивілізаційну битву за Україну .
ParlaMint-UA_2019-02-19-m0.u12.p5.sent1	Той бліцкриг, на який розраховувала Москва, захлинувся.
ParlaMint-UA_2019-02-19-m0.u12.p5.sent2	Плани розшматувати, розірвати і знищити нашу державу не вдалися.
ParlaMint-UA_2019-02-19-m0.u12.p5.sent3	Я хочу нагадати і наголосити: за це було заплачено дуже високу ціну.
ParlaMint-UA_2019-02-19-m0.u12.p6.sent1	Зараз Путін прекрасно розуміє, що втрата України означає крах його планів відновити імперію і повернути Росії статус наддержави.
ParlaMint-UA_2019-02-19-m0.u12.p6.sent2	Економічно вони це зробити не можуть, бо їх економіка далеко за межами ефективних країн, тому і ставки зараз у цій війні надвисокі.
ParlaMint-UA_2019-02-19-m0.u12.p6.sent3	І наголошую – вже не тільки і не стільки Україна.
ParlaMint-UA_2019-02-19-m0.u12.p6.sent4	Мрія Путіна – вже не розділена Україна, а розділена Європа.
ParlaMint-UA_2019-02-19-m0.u12.p6.sent5	Мрія Путіна – Європа, яка зреклася своїх цінностей.
ParlaMint-UA_2019-02-19-m0.u12.p6.sent6	Мрія Путіна – ослаблена Європа, якій він диктує умови.
ParlaMint-UA_2019-02-19-m0.u12.p6.sent7	Мрія Путіна – це пояс залежних держав-сателітів, чий суверенітет є суто номінальним, і приклади цих країн нам дуже добре відомі.
ParlaMint-UA_2019-02-19-m0.u12.p7.sent1	Поза всяким сумнівом, у цій війні, я хочу твердо сказати, Кремль приречений на поразку .
ParlaMint-UA_2019-02-19-m0.u12.p8.sent1	Наголошую, що за п’ять років він не зміг добитися в Україні жодної з поставлених цілей.
ParlaMint-UA_2019-02-19-m0.u12.p8.sent2	Тактично, друзі, ми вже виграли.
ParlaMint-UA_2019-02-19-m0.u12.p8.sent3	Коли доб’ємося стратегічної і остаточної перемоги?
ParlaMint-UA_2019-02-19-m0.u12.p8.sent4	Відповідь на це питання залежить від нашої єдності.
ParlaMint-UA_2019-02-19-m0.u12.p8.sent5	Треба дуже добре вивчити уроки історичної давнини – 1918-1921 років.
ParlaMint-UA_2019-02-19-m0.u12.p8.sent6	Перемога в цій війні залежить від нашої з вами рішучості, а також від єдності та рішучості міжнародної коаліції, яка була створена нами на підтримку України за допомогою наших друзів.
ParlaMint-UA_2019-02-19-m0.u12.p9.sent1	Хочу наголосити, що видатна роль тут належить Президенту Європейської Ради Дональду Туску .
ParlaMint-UA_2019-02-19-m0.u12.p9.sent2	Запам’ятайте його слова, які прозвучали щойно з цієї трибуни: «Не може бути безпечної і демократичної Європи без України» .
ParlaMint-UA_2019-02-19-m0.u12.p9.sent3	Це слова лідера Європейського Союзу скептикам, дехто з яких сидить у цій залі, а деякі зрадофіли бігають по телеефірах і кажуть: «Ніколи Україну не приймуть до Євросоюзу.
ParlaMint-UA_2019-02-19-m0.u12.p9.sent4	Ніколи вона не буде членом НАТО».
ParlaMint-UA_2019-02-19-m0.u12.p10.sent1	Друзі мої, наголошую: і приймуть, і буде!
ParlaMint-UA_2019-02-19-m0.u12.p10.sent2	Хоча нікому і ніколи європейський і євроатлантичний вибір не давався такою дорогою ціною, як Україні.
ParlaMint-UA_2019-02-19-m0.u12.p10.sent3	Ніколи і ніхто не сплачував такі великі жертви за цей вибір.
ParlaMint-UA_2019-02-19-m0.u12.p10.sent4	Треба завжди пам’ятати, що ми живемо в неоплатному боргу перед нашими героями.
ParlaMint-UA_2019-02-19-m0.u12.p10.sent5	І цей борг спонукає нас зробити все, щоб їхня боротьба не виявилася марною і щоб ніхто, ніщо і ніколи не повернув нас назад у кайдани Москви.
ParlaMint-UA_2019-02-19-m0.u12.p11.sent1	Зараз дуже популярна фраза, що Рубікон перейдено.
ParlaMint-UA_2019-02-19-m0.u12.p11.sent2	Наголошую, він ніколи не буде перейдений.
ParlaMint-UA_2019-02-19-m0.u12.p11.sent3	Ми завжди маємо боротися за наш цивілізаційний вибір, за повернення України в родину європейських народів .
ParlaMint-UA_2019-02-19-m0.u12.p11.sent4	Так само, як 300 років українці боролися за те, щоб зняти з української церкви московське ярмо, так і ми 300 років маємо бути напоготові, щоб не повернути Україні статус колонії, нехай вибирають: або Російської імперії, або Радянського Союзу.
ParlaMint-UA_2019-02-19-m0.u12.p11.sent5	Ніколи ми цього не допустимо!
ParlaMint-UA_2019-02-19-m0.u12.p12.sent1	Дні, коли відзначаються роковини розстрілів на Майдані, усі це розуміють, психологічно дуже непрості для кожного з нас.
ParlaMint-UA_2019-02-19-m0.u12.p12.sent2	Для мене особисто це дні важких спогадів і болісних переживань.
ParlaMint-UA_2019-02-19-m0.u12.p12.sent3	Це дні поглибленої самокритики, прискіпливого аналізу зробленого, а особливо – аналізу незробленого.
ParlaMint-UA_2019-02-19-m0.u12.p12.sent4	Це дні осмисленої роботи над помилками і ретельного обмірковування подальших кроків.
ParlaMint-UA_2019-02-19-m0.u12.p13.sent1	Звичайно, є чимало претензій, які я приймаю, і помилок, визнаю, зроблено теж багато, але факт, що за п’ять важких років наша влада ані на крок не відступила від європейської, євроатлантичної стратегії, залишається фактом.
ParlaMint-UA_2019-02-19-m0.u12.p13.sent2	Ми були послідовними, і ніхто не міг звернути нас з обраного шляху.
ParlaMint-UA_2019-02-19-m0.u12.p13.sent3	Елементи нашої стратегії – це Угода про асоціацію з Європейським Союзом включно з поглибленою та всеохоплюючою зоною вільної торгівлі.
ParlaMint-UA_2019-02-19-m0.u12.p13.sent4	Елементи нашої стратегії – це безвізовий режим.
ParlaMint-UA_2019-02-19-m0.u12.p13.sent5	Елементи нашої стратегії – це перетворення Євросоюзу на найпотужнішого торговельного партнера, який допоміг нам, відкривши двері і протягнувши руку допомоги, пережити наслідки російської економічної блокади й спричиненої нею кризи.
ParlaMint-UA_2019-02-19-m0.u12.p13.sent6	Елементи нашої стратегії – це поступове переведення всього оборонно-безпекового блоку на стандарти НАТО.
ParlaMint-UA_2019-02-19-m0.u12.p13.sent7	Робота навіть не починалася в секторі оборони і безпеки у 2014 році.
ParlaMint-UA_2019-02-19-m0.u12.p13.sent8	Законом було заборонено представникам НАТО входити, відкривати двері до Генерального штабу або до Міністерства оборони.
ParlaMint-UA_2019-02-19-m0.u12.p13.sent9	І ви, народні депутати, які є в цьому залі, пам’ятаєте, що однією з перших ініціатив у червні-липні було скасування цієї дурниці нашого законодавства.
ParlaMint-UA_2019-02-19-m0.u12.p14.sent1	До вступу до ЄС, до Північноатлантичного альянсу нам ще належить, і ми всі це дуже чітко розуміємо, пройти дуже довгу і тривалу дорогу: подолати бідність, досягти критеріїв членства, зробити нашу складну домашню роботу.
ParlaMint-UA_2019-02-19-m0.u12.p14.sent2	Але наголошую, вже на сьогодні ми досягли безпрецедентного за всю нашу історію зближення з Європою (ніколи Президент Європейської Ради не виступав українською мовою з таким європейським оптимізмом, якого бракує деяким нашим депутатам), союзу не лише політичного, не лише економічного, а й культурно-гуманітарного.
ParlaMint-UA_2019-02-19-m0.u12.p14.sent3	Авіаційні і залізничні маршрути, у тому числі лоукостери, туристичні потоки, географія навчальних закладів, куди їде за знаннями молодь, – усе це свідчить про тектонічні масштаби змін, повну переорієнтацію України з Росії на Європейський Союз.
ParlaMint-UA_2019-02-19-m0.u12.p14.sent4	І на цьому тлі зміни до Конституції, які забезпечують владу, зобов’язують її зробити все можливе, щоб досягнути членства України в Євросоюзі та НАТО, – це абсолютно логічний і проміжний підсумок того, що ми зробили за п’ять років.
ParlaMint-UA_2019-02-19-m0.u12.p15.sent1	Але, наголошую, це ще і гарантія, і страховка на майбутнє.
ParlaMint-UA_2019-02-19-m0.u12.p15.sent2	Я і раніше не сумнівався в її необхідності, а з початком виборчої кампанії ще більше переконався в нашій правоті.
ParlaMint-UA_2019-02-19-m0.u12.p15.sent3	Не полінувався вивчити програми кандидатів і, на превеликий подив, не знайшов у більшості з них пункту про членство в НАТО, пункту про членство в Євросоюзі.
ParlaMint-UA_2019-02-19-m0.u12.p15.sent4	Немає, хтось викреслив.
ParlaMint-UA_2019-02-19-m0.u12.p15.sent5	Ще в одній програмі пропонується вирішувати питання членства в НАТО або в інших безпекових об’єднаннях на референдумі.
ParlaMint-UA_2019-02-19-m0.u12.p15.sent6	Авторам невтямки, що інших безпекових об’єднань біля наших кордонів не існує, воно лише одне, і назва цього об’єднання, якщо хтось не знає, – НАТО.
ParlaMint-UA_2019-02-19-m0.u12.p16.sent1	Ташкентський пакт – контрольована російським Генштабом Організація договору про колективну безпеку.
ParlaMint-UA_2019-02-19-m0.u12.p16.sent2	Може, вони її мають на увазі?
ParlaMint-UA_2019-02-19-m0.u12.p16.sent3	Які інші безпекові об’єднання?
ParlaMint-UA_2019-02-19-m0.u12.p16.sent4	Не допустимо.
ParlaMint-UA_2019-02-19-m0.u12.p16.sent5	Не дозволимо.
ParlaMint-UA_2019-02-19-m0.u12.p17.sent1	Звичайно, є і п’ята колона, яка під диктовку Кремля знову витягла на світ Божий і вписала до своєї програми сумновідому позаблоковість, яка вже коштувала нам Криму і частини Донбасу.
ParlaMint-UA_2019-02-19-m0.u12.p17.sent2	Хочу нагадати, агресія почалася саме тоді, коли Україна мала позаблоковий статус.
ParlaMint-UA_2019-02-19-m0.u12.p17.sent3	І найстрашніше, чого нам це коштувало, – тисячі людських життів.
ParlaMint-UA_2019-02-19-m0.u12.p17.sent4	2 тисячі 949 воїнів віддали своє життя за те, щоб ми мали можливість змінювати державу.
ParlaMint-UA_2019-02-19-m0.u12.p17.sent5	І ми не змарнуємо цього шансу.
ParlaMint-UA_2019-02-19-m0.u12.p18.sent1	Тож бачимо, зміни до Конституції, які нашій європейській і євроатлантичній інтеграції надають силу Основного Закону, точно і аж ніяк не зайві.
ParlaMint-UA_2019-02-19-m0.u12.p18.sent2	Щоправда, є бажаючі змінити всю Конституцію в антиконституційний спосіб, в обхід Верховної Ради.
ParlaMint-UA_2019-02-19-m0.u12.p18.sent3	У їхній концепції НАТО та Євросоюзу також місця не знаходиться.
ParlaMint-UA_2019-02-19-m0.u12.p18.sent4	Але я переконаний, що в Україні вже сформувалися і будуть ефективно працювати захисні механізми демократії, які зупинять цю спробу .
ParlaMint-UA_2019-02-19-m0.u12.p19.sent1	Свою стратегічну місію вбачаю в тому, щоб гарантувати незворотність європейської та євроатлантичної інтеграції.
ParlaMint-UA_2019-02-19-m0.u12.p19.sent2	Не пізніше 2023 року подати заявку на членство в Євросоюзі й отримати План дій щодо членства в НАТО – це наше спільне завдання .
ParlaMint-UA_2019-02-19-m0.u12.p19.sent3	Але в реалізації цієї місії присягаюся неухильно дотримуватися Конституції України, у тому числі тих її нових норм, які я пропоную підписати прямо тут .
ParlaMint-UA_2019-02-19-m0.u12.p20.sent1	Друзі, сьогодні ми не збираємося озиратися на Росію, ми не будемо питати дозволу у Путіна, куди нам рухатися далі.
ParlaMint-UA_2019-02-19-m0.u12.p20.sent2	Ми йдемо своїм шляхом.
ParlaMint-UA_2019-02-19-m0.u12.p20.sent3	Ми самі приймаємо рішення, як забезпечувати власні безпеку, суверенітет і територіальну цілісність.
ParlaMint-UA_2019-02-19-m0.u12.p20.sent4	10 років тому через відсутність єдиної лінії Президента, парламенту, уряду Україна втратила можливість отримати ПДЧ.
ParlaMint-UA_2019-02-19-m0.u12.p20.sent5	Сьогодні, на цьому я окремо наголошую, позиція глави держави, позиція Кабінету Міністрів, позиція керівництва парламенту і парламенту України одностайна.
ParlaMint-UA_2019-02-19-m0.u12.p20.sent6	Я дуже дякую за це всім вам .
ParlaMint-UA_2019-02-19-m0.u12.p20.sent7	Про це свідчать 334 голоси, навіть кажуть, що 335, а може, навіть і 336, бо, як завжди, хтось не встиг і заяву написав.
ParlaMint-UA_2019-02-19-m0.u12.p20.sent8	Але нехай буде 334 голоси, переконлива більшість, які подано за зміни до Конституції.
ParlaMint-UA_2019-02-19-m0.u12.p21.sent1	Користуючись нагодою, ще раз хотів би висловити слова щирої подяки народним депутатам.
ParlaMint-UA_2019-02-19-m0.u12.p21.sent2	Прошу Голову Верховної Ради України Андрія Парубія та Прем’єр-міністра України Володимира Гройсмана в присутності Президента Європейської Ради, одного з очільників Європейського Союзу, друга України Дональда Туска засвідчити єдність усіх гілок влади в питанні європейської та євроатлантичної інтеграції.
ParlaMint-UA_2019-02-19-m0.u12.p21.sent3	Пане Прем’єр-міністре, пане Голово!
ParlaMint-UA_2019-02-19-m0.u12.p22.sent1	Дякую.
ParlaMint-UA_2019-02-19-m0.u12.p22.sent2	Слава Україні!
ParlaMint-UA_2019-02-19-m0.u13.p1.sent1	Шановні народні депутати України!
ParlaMint-UA_2019-02-19-m0.u13.p1.sent2	Шановні гості Верховної Ради України!
ParlaMint-UA_2019-02-19-m0.u13.p1.sent3	Дозвольте подякувати Президенту Європейської Ради Дональду Туску, Президенту України Петру Олексійовичу Порошенку та Прем’єр-міністру України Володимиру Борисовичу Гройсману за участь у нашому засіданні.
ParlaMint-UA_2019-02-19-m0.u13.p1.sent4	Подякуймо, колеги .
ParlaMint-UA_2019-02-19-m0.u13.p2.sent1	Шановні колеги, слово надається заступнику начальника Генерального штабу Збройних Сил України, генерал-лейтенанту Сергію Бессарабу.
ParlaMint-UA_2019-02-19-m0.u13.p2.sent2	Будь ласка .
ParlaMint-UA_2019-02-19-m0.u14.p1.sent1	Вельмишановний Голово Верховної Ради!
ParlaMint-UA_2019-02-19-m0.u14.p1.sent2	Шановні члени уряду!
ParlaMint-UA_2019-02-19-m0.u14.p1.sent3	Високоповажні народні депутати і присутні!
ParlaMint-UA_2019-02-19-m0.u14.p1.sent4	Упродовж п’яти років наш народ відбиває збройну російську агресію, яка має за мету знищити Україну як незалежну та суверенну державу.
ParlaMint-UA_2019-02-19-m0.u14.p1.sent5	В авангарді цієї доленосної для майбутнього України та Європи боротьби стоять Збройні Сили.
ParlaMint-UA_2019-02-19-m0.u14.p1.sent6	Саме вони були і залишаються головним форпостом стримування російського агресора, адже армія надає можливість перевести вирішення збройного конфлікту в дипломатичну площину та забезпечити державній владі умови для проведення необхідних реформ усередині країни.
ParlaMint-UA_2019-02-19-m0.u14.p2.sent1	Це досягнуто надзвичайно високою ціною, оскільки путінська Росія, колишній проросійський Президент та уряд в Україні роками готували всебічну агресію проти нашої держави, найперше руйнуючи армію.
ParlaMint-UA_2019-02-19-m0.u14.p2.sent2	Особливо негативно наслідки таких злочинних дій вплинули на стан оборонного потенціалу України та боєздатність наших Збройних Сил.
ParlaMint-UA_2019-02-19-m0.u14.p2.sent3	Тому з початком російської окупації Криму та збройного вторгнення на Донбас Збройні Сили мали розбалансовану систему військового управління, недостатній рівень укомплектованості особовим складом та матеріально-технічного забезпечення, катастрофічний стан справності озброєння і військової техніки.
ParlaMint-UA_2019-02-19-m0.u14.p2.sent4	Кількість боєздатних підрозділів на той час була вкрай обмежена, наприклад, боєздатними були тільки вісім батальйонів, три авіаційні ескадрильї та вісім кораблів загальною чисельністю близько 5 тисяч військовослужбовців.
ParlaMint-UA_2019-02-19-m0.u14.p3.sent1	Однак навіть у таких неймовірно важких умовах, спираючись на всебічну моральну і матеріальну підтримку всього українського народу, зокрема волонтерство, Збройні Сили України за дуже короткий час змогли розгорнути угруповання військ чисельністю до 55 тисяч особового складу сухопутного компонента, основою якого були аеромобільні підрозділи та брали участь військовослужбовці повітряних сил.
ParlaMint-UA_2019-02-19-m0.u14.p3.sent2	Тим самим ми зірвали зухвалі плани Кремля щодо знищення України і дали гідну відсіч ворогу.
ParlaMint-UA_2019-02-19-m0.u14.p4.sent1	Про високу інтенсивність бойових дій літа 2014 року переконливо свідчать цифри.
ParlaMint-UA_2019-02-19-m0.u14.p4.sent2	Так, з 5 травня по 5 вересня було сплановано та проведено більше 40 операцій.
ParlaMint-UA_2019-02-19-m0.u14.p4.sent3	Їх результатом стало звільнення 70 відсотків окупованих російським агресором територій Луганської і Донецької областей, що дало можливість мешканцям понад 200 населених пунктів Донбасу повернутися до мирного життя.
ParlaMint-UA_2019-02-19-m0.u14.p4.sent4	Це стало можливим завдяки відвазі, мужності та героїзму українських військових, а також воїнів-добровольців, які склали бойове ядро Збройних Сил та інших військових формувань.
ParlaMint-UA_2019-02-19-m0.u14.p5.sent1	У горнилі запеклих боїв з російським агресором відродився бойовий дух нової української армії, основою якого стала національна ідентичність.
ParlaMint-UA_2019-02-19-m0.u14.p5.sent2	Завдяки консолідованій підтримці міжнародних партнерів, комплексним та цілеспрямованим діям керівництва держави, зокрема законодавчим ініціативам Верховної Ради, у Збройних Силах України проведено реформування системи військового управління, бойової підготовки та всебічного забезпечення, які поступово стають сумісними з арміями країн НАТО.
ParlaMint-UA_2019-02-19-m0.u14.p6.sent1	За час протистояння російській агресії сформовано 29 нових бойових бригад і полків.
ParlaMint-UA_2019-02-19-m0.u14.p6.sent2	Оновлено окремий рід військ – Десантно-штурмові війська.
ParlaMint-UA_2019-02-19-m0.u14.p6.sent3	Створено окремий рід сил – Сили спеціальних операцій.
ParlaMint-UA_2019-02-19-m0.u14.p6.sent4	Крім того, реформовано систему територіальної оборони.
ParlaMint-UA_2019-02-19-m0.u14.p6.sent5	Створено потужний оперативний резерв, до якого зараховано більше 198 тисяч резервістів, які мають досвід виконання завдань у зоні бойових дій.
ParlaMint-UA_2019-02-19-m0.u14.p6.sent6	На теперішній час забезпечено системне надходження до військ близько 2,5 тисячі одиниць нового або модернізованого озброєння та військової техніки, а також відновлено справність понад 16 тисяч одиниць озброєння та військової техніки.
ParlaMint-UA_2019-02-19-m0.u14.p7.sent1	Найголовніше, що Збройні Сили отримали єдиний у країнах Заходу успішний бойовий досвід протидії російській збройній агресії.
ParlaMint-UA_2019-02-19-m0.u14.p7.sent2	Він дістався нам надзвичайно дорогою ціною.
ParlaMint-UA_2019-02-19-m0.u14.p7.sent3	Тому цілком природно, що сьогодні на керівні посади органів військового управління стратегічного рівня призначено генералів і офіцерів з числа командирів бригад, секторів, угруповань з досвідом бойового управління в районі проведення антитерористичної операції та операції Об’єднаних сил.
ParlaMint-UA_2019-02-19-m0.u14.p8.sent1	Безумовно, перелічені мною заходи є лише частиною тих масштабних перетворень, які сьогодні здійснюються в Збройних Силах задля зміцнення їхнього бойового потенціалу.
ParlaMint-UA_2019-02-19-m0.u14.p8.sent2	Це об’єктивна вимога часу.
ParlaMint-UA_2019-02-19-m0.u14.p8.sent3	Адже Російська Федерація ані на мить не припиняє формування на території Криму та поблизу державного кордону з Україною нових об’єднань, з’єднань та військових частин.
ParlaMint-UA_2019-02-19-m0.u14.p8.sent4	А окупаційні війська на Донбасі безпосередньо управляються, забезпечуються і входять до бойового складу російської армії.
ParlaMint-UA_2019-02-19-m0.u14.p8.sent5	Крім того, на морському напрямку Росія намагається на порушення міжнародного права встановити повний військовий контроль над акваторією Азовського і Чорного морів.
ParlaMint-UA_2019-02-19-m0.u14.p9.sent1	У такій ситуації дуже важливо, щоб у суспільства зберігалося чітке розуміння того, що в умовах війни гібридного типу, яку розв’язала Росія, вистояти лише завдяки військовій силі без консолідації нації навколо ідеї перемоги над ворогом буде вкрай складно.
ParlaMint-UA_2019-02-19-m0.u14.p9.sent2	У цьому питанні ми, військові, дуже цінуємо підтримку Президента, уряду та депутатів парламенту, наших закордонних партнерів, які з особливою увагою ставляться до розв’язання проблем, пов’язаних зі зміцненням оборонного потенціалу Збройних Сил України.
ParlaMint-UA_2019-02-19-m0.u14.p10.sent1	Відповідно до Конституції – Основного Закону України.
ParlaMint-UA_2019-02-19-m0.u15.p1.sent1	Пане Сергію, у вас ще 30 секунд для завершення, бо в нас є регламент.
ParlaMint-UA_2019-02-19-m0.u16.p1.sent1	.оборона і захист суверенітету України, територіальної цілісності покладається на Збройні Сили.
ParlaMint-UA_2019-02-19-m0.u16.p1.sent2	Можливість виконання цих завдань напряму залежить від того, ким і як буде здійснюватися керівництво національною обороною країни.
ParlaMint-UA_2019-02-19-m0.u16.p1.sent3	Збройні Сили зроблять усе можливе і навіть більше, щоб майбутнє України було безпечним і незалежним.
ParlaMint-UA_2019-02-19-m0.u16.p2.sent1	Дякую за увагу.
ParlaMint-UA_2019-02-19-m0.u16.p2.sent2	Слава Україні!
ParlaMint-UA_2019-02-19-m0.u17.p1.sent1	Дякую, пане Сергію.
ParlaMint-UA_2019-02-19-m0.u17.p2.sent1	Ще раз дякуємо Збройним Силам України за їх велику роботу щодо захисту територіальної цілісності та суверенітету України.
ParlaMint-UA_2019-02-19-m0.u17.p3.sent1	Шановні колеги, ми перебуваємо в приміщенні парламенту, тут завжди працює Регламент, і в нас є ще достатньо великий список тих, які виступатимуть сьогодні з трибуни Верховної Ради.
ParlaMint-UA_2019-02-19-m0.u17.p3.sent2	Я хочу поінформувати, що регламентом встановлено 5 хвилин для промовців.
ParlaMint-UA_2019-02-19-m0.u17.p3.sent3	Коли ви почуєте відповідний сигнал, знайте, що залишається ще 30 секунд до завершення вашої промови.
ParlaMint-UA_2019-02-19-m0.u17.p4.sent1	Запрошую з радістю до слова члена європейського парламенту, великого друга України пані Сандру Калнієте.
ParlaMint-UA_2019-02-19-m0.u17.p4.sent2	Будь ласка, пані Сандро.
ParlaMint-UA_2019-02-19-m0.u17.p5.sent1	Прошу привітати .
ParlaMint-UA_2019-02-19-m0.u18.p1.sent1	Шановні друзі!
ParlaMint-UA_2019-02-19-m0.u18.p1.sent2	П’ять років тому українці на вулицях Києва своїми життями захищали право на демократичну, незалежну, європейську Україну, яка може обирати свою долю та союзників.
ParlaMint-UA_2019-02-19-m0.u18.p1.sent3	Українці мали витерпіти багато страждань за ці п’ять років.
ParlaMint-UA_2019-02-19-m0.u18.p1.sent4	Більше ста життів було втрачено на Євромайдані.
ParlaMint-UA_2019-02-19-m0.u18.p1.sent5	Агресія Росії проти України забрала ще 10 тисяч.
ParlaMint-UA_2019-02-19-m0.u18.p1.sent6	Постріли звучать на Донбасі щодня.
ParlaMint-UA_2019-02-19-m0.u18.p1.sent7	І ми всі разом продовжуємо рішуче працювати заради миру та територіальної цілісності України.
ParlaMint-UA_2019-02-19-m0.u18.p2.sent1	Я абсолютно вірю, і це моя місія в Європейському Парламенті, щоб Євросоюз продовжував підтримувати Україну, тому що ми поділяємо одні й ті самі цінності та інтереси.
ParlaMint-UA_2019-02-19-m0.u18.p2.sent2	Я абсолютно вірю в право українського народу мати європейське майбутнє і захист НАТО.
ParlaMint-UA_2019-02-19-m0.u18.p2.sent3	Пам’ятайте, будь ласка, що у вас багато друзів у Європейському Парламенті, і той меседж, який я приношу від них, дуже чіткий: оскільки ви будете продовжувати реформи, забезпечуючи верховенство права, та будете викорінювати корупцію, ми будемо разом з вами.
ParlaMint-UA_2019-02-19-m0.u18.p3.sent1	Так, останні п’ять років для вас не були легкими.
ParlaMint-UA_2019-02-19-m0.u18.p3.sent2	Але, розуміючи, що йде війна і є складнощі, макроекономічна картина підтверджує, що Україна рухається вперед, і на її лідерах лежить відповідальність виконати надії Революції Гідності та виправдати жертви Небесної Сотні.
ParlaMint-UA_2019-02-19-m0.u18.p4.sent1	Я вважаю, що це особлива честь для мене бути разом з вами і виступати тут.
ParlaMint-UA_2019-02-19-m0.u18.p4.sent2	Це нагадує мені події п’ять років тому.
ParlaMint-UA_2019-02-19-m0.u18.p4.sent3	20 лютого я була в Києві для того, щоб продемонструвати свою підтримку народу України.
ParlaMint-UA_2019-02-19-m0.u18.p4.sent4	Емоції в ці дні були такими сильними, що я чітко їх виклала у своєму щоденнику.
ParlaMint-UA_2019-02-19-m0.u18.p4.sent5	Дозвольте мені прочитати декілька речень з нього: «Ми пішли до Михайлівського монастиря, і голова церкви Філарет повідомив, що дав дозвіл використовувати його як шпиталь.
ParlaMint-UA_2019-02-19-m0.u18.p4.sent6	Під час подій у Ризі у 1991 році, які ще називають барикадами, було також організовано шпиталь у головному соборі міста.
ParlaMint-UA_2019-02-19-m0.u18.p5.sent1	Тіла тих, кого вбили на Майдані, волонтери занесли і залишили у дворі монастиря.
ParlaMint-UA_2019-02-19-m0.u18.p5.sent2	Ми підійшли до того місця, де просто рядами лежали мертві тіла.
ParlaMint-UA_2019-02-19-m0.u18.p5.sent3	Наші душі, наші серця не могли прийняти того факту, що в мирний час режим міг дійти до того, що почав воювати з власним народом, причому настільки жорстко: 21 тіло було принесено в монастир.
ParlaMint-UA_2019-02-19-m0.u18.p5.sent4	Священик сказав нам, що ці люди були застрелені або в серце, або в голову.
ParlaMint-UA_2019-02-19-m0.u18.p5.sent5	Це не були випадкові жертви, було зрозуміло, що цих людей вбивали професіонали.
ParlaMint-UA_2019-02-19-m0.u18.p6.sent1	Ми до глибини душі були зворушені тим, що побачили, і потім пішли на Майдан, що за кілька кварталів.
ParlaMint-UA_2019-02-19-m0.u18.p6.sent2	Люди йшли до Майдану з пляшками води, з їжею.
ParlaMint-UA_2019-02-19-m0.u18.p6.sent3	Посол зупинився біля однієї з будівель і сказав, що тут зранку було вбито чотири людини.
ParlaMint-UA_2019-02-19-m0.u18.p6.sent4	Я відчула те саме, що відчувала під час барикад у Ризі.
ParlaMint-UA_2019-02-19-m0.u18.p7.sent1	Нас зупиняли декілька разів.
ParlaMint-UA_2019-02-19-m0.u18.p7.sent2	Коли ми казали, що ми з Латвії, нам дозволяли йти далі, і ми побачили намети, які показували по телебаченню.
ParlaMint-UA_2019-02-19-m0.u18.p7.sent3	Я хотіла подивитися в обличчя людей, щоб їм щось сказати, але розуміла, що не можу цього зробити, тому що неправильно було б порушувати їх приватність через те, що вони готувалися до битви, готові були пожертвувати своїми життями.
ParlaMint-UA_2019-02-19-m0.u18.p8.sent1	Ми підійшли до монумента Незалежності, на сцені нікого не було, тільки фігура Богоматері в білому.
ParlaMint-UA_2019-02-19-m0.u18.p8.sent2	За сценою стояла біла ванна і там були плями крові».
ParlaMint-UA_2019-02-19-m0.u18.p9.sent1	Слава Україні!
ParlaMint-UA_2019-02-19-m0.u19.p1.sent1	Thank you very much.
ParlaMint-UA_2019-02-19-m0.u19.p2.sent1	Дорогі колеги, я не попередила, що на кожному робочому місці є навушник, і якщо потрібен переклад виступів наших іноземних гостей, то будь ласка, тут дуже хороший переклад українською мовою.
ParlaMint-UA_2019-02-19-m0.u19.p2.sent2	До слова запрошується перший заступник Секретаря Ради національної безпеки і оборони України Михайло Коваль, а потім виступатиме пан Борис Вжесневський.
ParlaMint-UA_2019-02-19-m0.u19.p3.sent1	Будь ласка, пане Коваль.
ParlaMint-UA_2019-02-19-m0.u20.p1.sent1	Шановні присутні!
ParlaMint-UA_2019-02-19-m0.u20.p1.sent2	Тривожна інформація про плани Росії щодо захоплення Криму до 2014 року неодноразово надходила до вищого керівництва України від силових структур держави.
ParlaMint-UA_2019-02-19-m0.u20.p1.sent3	Проте всупереч логіці роками планомірно здійснювалося злочинне зниження боєздатності Збройних Сил України.
ParlaMint-UA_2019-02-19-m0.u20.p1.sent4	Протягом багатьох років системно знищувалася та роззброювалася українська армія, руйнувалася система мобілізації і структура матеріально-технічного забезпечення.
ParlaMint-UA_2019-02-19-m0.u20.p2.sent1	Так, у 2003 році в Криму було розформовано 32-й армійський корпус у складі 84-ї і 127-ї окремих механізованих бригад чисельністю до 12 тисяч осіб.
ParlaMint-UA_2019-02-19-m0.u20.p2.sent2	Військові частини та підрозділи були передані до складу військ берегової охорони Військово-Морських Сил Збройних Сил України, а в подальшому у 2004 році розформовані.
ParlaMint-UA_2019-02-19-m0.u20.p3.sent1	3-й окремий полк спеціального призначення чисельністю до 1 тисячі 600 військовослужбовців було передислоковано зі Старого Криму до Кіровограда .
ParlaMint-UA_2019-02-19-m0.u20.p3.sent2	На сході України було також розформовано 254-у мотострілецьку дивізію, полки якої дислокувалися в Комунарську , Артемівську , Луганську і в Трьохізбенці.
ParlaMint-UA_2019-02-19-m0.u20.p3.sent3	А на півдні 1-у аеромобільну дивізію у Болграді Одеської області було реорганізовано в 16-у окрему механізовану бригаду, а згодом розформовано.
ParlaMint-UA_2019-02-19-m0.u20.p4.sent1	Фактично стратегічно важливі в системі оборони держави райони сходу та півдня України, у тому числі Крим, на початку 2014 року виявилися без прикриття.
ParlaMint-UA_2019-02-19-m0.u20.p4.sent2	До того ж було розформовано оперативні полки внутрішніх військ МВС України в Донецьку та Києві.
ParlaMint-UA_2019-02-19-m0.u20.p5.sent1	Таким чином, на початок 2014 року практично у всіх бойових частинах Збройних Сил України, які дислокувалися в Криму, – 36-а окрема бригада берегової оборони в Перевальному, 1-й батальйон морської піхоти у Феодосії, 501-й батальйон морської піхоти в Керчі – було скорочено склад і їх чисельність не перевищувала 5 тисяч 600 військовослужбовців, у той час як чисельність частин Чорноморського флоту Росії, який дислокувався в Криму, та додатково перекинутих сил Російської Федерації становила до 30 тисяч військовослужбовців.
ParlaMint-UA_2019-02-19-m0.u20.p6.sent1	На посилення з’єднань частин Чорноморського флоту наприкінці 2013-2014 років на Кримський півострів приховано було перекинуто частини й підрозділи 76-ї повітрянодесантної дивізії з Пскова, 31-ї десатно-штурмової бригади з Ульяновська, 41-й окремий полк спеціального призначення ПДВ Росії із Кубинки, 10-у і 22-у окремі бригади спеціального призначення ГРУ и ГШ Російської Федерації з Молькіна і Степового; 10-у окрему розвідувальну бригаду із Моздока; 382-й окремий батальйон морської піхоти з Темрюка Краснодарського краю; 414-й і 757-й окремі батальйони морської піхоти Каспійської флотилії, які у подальшому були задіяні для блокування частин та підрозділів Збройних Сил України та перешкоджання виконання ними бойових завдань за призначенням.
ParlaMint-UA_2019-02-19-m0.u20.p6.sent2	Для посилення російського угруповання в Криму в якості резерву було також задіяно і частину 7-ї повітряно-десантної дивізії в Новоросійську та Ставрополі.
ParlaMint-UA_2019-02-19-m0.u20.p7.sent1	На початку 2017 року безпекова ситуація в Криму була складною та важко прогнозованою.
ParlaMint-UA_2019-02-19-m0.u20.p7.sent2	Особовий склад Міністерства внутрішніх справ України після подій на Майдані Незалежності залишився без керівництва і практично був деморалізований.
ParlaMint-UA_2019-02-19-m0.u20.p7.sent3	Український та севастопольський «Беркут» уже співпрацював з Росією та перейшов на бік ворога.
ParlaMint-UA_2019-02-19-m0.u20.p7.sent4	Спецслужби Російської Федерації активно проводили підривну та агітаційну роботу.
ParlaMint-UA_2019-02-19-m0.u20.p8.sent1	Після самоусунення від виконання конституційних обов’язків Президента Януковича та його втечі до Російської Федерації зрадили військовій присязі і перейшли на бік Росії: Начальник Генерального штабу – Головнокомандувач Збройних Сил України Ільїн, командувач Військово-Морських Сил Збройних Сил України Березовський, командири 36-ї окремої бригади берегової оборони, 501-го окремого батальйону морської піхоти та багато інших військових командирів, а також переважна кількість працівників Служби безпеки України і Міністерства внутрішніх справ України в Криму.
ParlaMint-UA_2019-02-19-m0.u20.p9.sent1	Не зрадили своїй країні, перебуваючи в автономії під час її анексії, з 13 тисяч 468 солдат і офіцерів Збройних Сил України лише 3 тисячі 990 військовослужбовців , Міністерства внутрішніх справ України – з 10 тисяч 936 лише 88 , Державної прикордонної служби України – з 1 тисячі 870 лише 519 , Служби безпеки України – з 2 тисяч 240 лише 242 , Управління державної охорони – з 527 лише 20.
ParlaMint-UA_2019-02-19-m0.u21.p1.sent1	Будь ласка, додайте 1 хвилину, щоб завершити.
ParlaMint-UA_2019-02-19-m0.u22.p1.sent1	Для легендування перекидання військовослужбовців Російської Федерації до кордонів України використовувалася теза про проведення навчань та забезпечення безпеки під час Сочинської олімпіади.
ParlaMint-UA_2019-02-19-m0.u22.p1.sent2	Російська Федерація заздалегідь створила біля кордонів України потужне військове угруповання, яке з урахуванням оперативних резервів сягало 200 тисяч осіб.
ParlaMint-UA_2019-02-19-m0.u22.p1.sent3	На сході та півдні України на той час були розташовані тільки частини Збройних Сил України скороченого складу та кадрів.
ParlaMint-UA_2019-02-19-m0.u22.p2.sent1	За оцінкою Генерального штабу Збройних Сил України того часу, загальна чисельність військових частин і підрозділів, які можливо було задіяти для виконання бойових завдань, не перевищувала 5 тисяч військовослужбовців.
ParlaMint-UA_2019-02-19-m0.u22.p2.sent2	При цьому найбільш потужні арсенали і бази зберігання озброєння, ракет і боєприпасів Збройних Сил України, де знаходився стратегічний та оперативний боєзапас на сході та на південному сході України у попередні роки, було знищено.
ParlaMint-UA_2019-02-19-m0.u22.p2.sent3	Таким чином, за своїм складом, укомплектованістю, навченістю та озброєнням Збройні Сили України на початку.
ParlaMint-UA_2019-02-19-m0.u23.p1.sent1	Прошу додати 2 хвилини.
ParlaMint-UA_2019-02-19-m0.u24.p1.sent1	.були неспроможні ефективно протистояти російській агресії.
ParlaMint-UA_2019-02-19-m0.u24.p1.sent2	Для створення військової переваги керівництво Російської Федерації розпочало 20 лютого 2014 року військову операцію, коли відбувалися трагічні події на Майдані, а в Україні фактично було знищено систему виконавчої влади та сектор безпеки і оборони.
ParlaMint-UA_2019-02-19-m0.u24.p2.sent1	В умовах, що склалися, керівництво держави, усвідомлюючи реальну загрозу повномасштабного вторгнення на материкову територію України військ Російської Федерації, які 1 березня 2014 року отримали на це дозвіл російського парламенту, прийняло рішення щодо організації оборони та утримання військових містечок, розташованих на теренах Криму.
ParlaMint-UA_2019-02-19-m0.u24.p2.sent2	Українські солдати і офіцери, що не зрадили військовій присязі, протягом місяця мужньо стримували облогу, надавши можливість керівництву країни провести мобілізацію, злагодження, масштабні навчання та передислокувати з’єднані частини Збройних Сил України на північ, південь та схід України, а також підготувати оборонні рубежі на найбільш загрозливих напрямках, придушивши сепаратистські виступи у багатьох південно-східних регіонах країни.
ParlaMint-UA_2019-02-19-m0.u24.p3.sent1	Все це, а також самовідданість, мужність та патріотизм українського народу, який добровільно став на захист своєї Батьківщини у складі Збройних Сил України, Національної гвардії України, добровольчих батальйонів, та солідарність міжнародного співтовариства з Україною дозволило в подальшому зупинити військову агресію Російської Федерації на сході України та захистити незалежність нашої держави.
ParlaMint-UA_2019-02-19-m0.u24.p4.sent1	Дякую за увагу.
ParlaMint-UA_2019-02-19-m0.u24.p4.sent2	Слава України!
ParlaMint-UA_2019-02-19-m0.u25.p1.sent1	Дякую ще раз пану Ковалю за героїчне керування українськими Збройними Силами в найважчі для країни роки .
ParlaMint-UA_2019-02-19-m0.u25.p2.sent1	До слова запрошується голова Постійної делегації парламенту Канади в Парламентській Асамблеї НАТО, голова Канадсько-української міжпарламентської групи дружби, зрештою, великий друг України Борис Вжесневський .
ParlaMint-UA_2019-02-19-m0.u25.p3.sent1	Увімкніть, будь ласка, мікрофон, 7 хвилин.
ParlaMint-UA_2019-02-19-m0.u26.p1.sent1	Вельмишановний пане Голово Верховної Ради України!
ParlaMint-UA_2019-02-19-m0.u26.p1.sent2	Вельмишановні міністри!
ParlaMint-UA_2019-02-19-m0.u26.p1.sent3	Дорогі військовослужбовці, наші лицарі!
ParlaMint-UA_2019-02-19-m0.u26.p1.sent4	Дорогі депутати!
ParlaMint-UA_2019-02-19-m0.u26.p1.sent5	Нині я стою перед вами у вишиванці мого покійного батька.
ParlaMint-UA_2019-02-19-m0.u26.p1.sent6	10 років тому в сонячний Великодній день батько останній раз одяг цю вишиванку.
ParlaMint-UA_2019-02-19-m0.u26.p1.sent7	Ми сіли під старою вишнею, котру він посадив, і почали розмову про життя.
ParlaMint-UA_2019-02-19-m0.u26.p1.sent8	Батько сказав: «Знаєш, сину, немає життю ані початку, ані кінця.
ParlaMint-UA_2019-02-19-m0.u26.p1.sent9	Моє життя влилося у твоє, а твоє вілляється у твоїх дітей.
ParlaMint-UA_2019-02-19-m0.u26.p1.sent10	Так було поколіннями і продовжиться поколіннями.
ParlaMint-UA_2019-02-19-m0.u26.p1.sent11	Пам’ятай, хто ми і чиї ми діти».
ParlaMint-UA_2019-02-19-m0.u26.p2.sent1	Шановні парламентарії, мені як голові постійної делегації парламенту Канади в Парламентській асамблеї НАТО особливо зворушливо зараз звернутися до вас, у цю видатну мить українського майбутнього і демократії.
ParlaMint-UA_2019-02-19-m0.u26.p3.sent1	Більше 60 років тому у післявоєнний період після Другої світової війни світ постав перед новими викликами.
ParlaMint-UA_2019-02-19-m0.u26.p3.sent2	Йшлося про окупацію центральноєвропейських країн державою, у якої було більше зброї і загартованих у боях дивізій, ніж у цілого західного світу.
ParlaMint-UA_2019-02-19-m0.u26.p3.sent3	Ця військова загроза зі Сходу була тим більше небезпечною, що базувалася на ленінсько-сталінській ідеології, і кремлівське політичне керівництво хотіло випробувати рішучість Заходу.
ParlaMint-UA_2019-02-19-m0.u26.p3.sent4	У Москві Сталін та інші лідери розповідали делегаціям, які їх відвідували, що Кремль підірве рішучість Заходу.
ParlaMint-UA_2019-02-19-m0.u26.p3.sent5	Лише питанням часу було, за їхніми словами, те, що Захід вийде із Берліна, і потім ніщо вже не стоятиме на перешкоді об’єднання Німеччини в російській орбіті.
ParlaMint-UA_2019-02-19-m0.u26.p4.sent1	24 червня 1948 року Москва почала блокаду Берліна, але Німеччина і Захід вистояли, незважаючи на те, що частину німецької території було окуповано радянськими збройними силами.
ParlaMint-UA_2019-02-19-m0.u26.p5.sent1	Якою була б світова історія, якби світ не допустив Західну Німеччину до НАТО і не дозволив Німеччині озброюватися?
ParlaMint-UA_2019-02-19-m0.u26.p5.sent2	Упродовж другої половини ХХ століття НАТО стало щитом, за яким відновлювалася демократія, у той час як радянська авторитарна тюрма народів посилювалася мережею ГУЛАГів і економічно застоювалася.
ParlaMint-UA_2019-02-19-m0.u26.p6.sent1	Грудень 1991 року, можливо, був найважливішим місяцем у сучасній європейській історії не тільки тому, що тоді було підписано Маастрихтський договір, а й тому, що відбувся, зокрема, референдум в Україні, де 90 відсотків громадян проголосували за незалежність, що забезпечило загибель Радянського Союзу.
ParlaMint-UA_2019-02-19-m0.u26.p7.sent1	Проте думка Фукуями та інших про те, що закінчується історія людства, була передчасною, тому що історія сьогодні повторюється у новий спосіб, і новий «-ізм», нова загроза ліберальній демократії надходить з боку Кремля.
ParlaMint-UA_2019-02-19-m0.u26.p7.sent2	Тоді це був Берлін, а сьогодні це Україна, яка піддається блокаді – спершу в енергетиці, а тепер це блокада в Керченській протоці.
ParlaMint-UA_2019-02-19-m0.u26.p8.sent1	П’ять років тому у відважних людей, які брали участь в українській Революції Гідності, стріляли, коли вони несли український та європейський прапори Майданом.
ParlaMint-UA_2019-02-19-m0.u26.p8.sent2	Саме в Україні вперше в історії Європейського Союзу по людях стріляли за те, що вони підняли прапор, який символізує ліберальні демократичні цінності.
ParlaMint-UA_2019-02-19-m0.u26.p9.sent1	Сьогодні українські хоробрі солдати захищають не лише Україну, вони є живим щитом для європейських ліберальних демократій.
ParlaMint-UA_2019-02-19-m0.u26.p9.sent2	Насправді вони захищають ціле людство, і це відбувається у ХХІ столітті.
ParlaMint-UA_2019-02-19-m0.u26.p9.sent3	Ми маємо пам’ятати про геноцид народу України – Голодомор, коли 5 мільйонів українських селян загинули і голод спустошив цілу країну.
ParlaMint-UA_2019-02-19-m0.u26.p10.sent1	Україна – це країна, яка втрачала незалежність п’ять разів, принаймні у минулому столітті, і за це заплатила життями мільйонів синів і дочок.
ParlaMint-UA_2019-02-19-m0.u26.p11.sent1	Сьогодні НАТО і Україна стоять перед історичним вибором – прийняти український народ до Північноатлантичного альянсу чи ні.
ParlaMint-UA_2019-02-19-m0.u26.p11.sent2	Століттями українці платили найдорожчу ціну за свободу серед усіх європейських народів, і сьогодні Україна – це оплот Європи проти Кремля з його неоімперіалістичними намірами.
ParlaMint-UA_2019-02-19-m0.u26.p11.sent3	Без України немає Російської імперії.
ParlaMint-UA_2019-02-19-m0.u26.p11.sent4	Майбутнє історії залежить від України.
ParlaMint-UA_2019-02-19-m0.u27.p1.sent1	Додайте 1 хвилину, щоб завершити.
ParlaMint-UA_2019-02-19-m0.u28.p1.sent1	Як сказав пан Туск, немає Європи без України.
ParlaMint-UA_2019-02-19-m0.u28.p1.sent2	А я додав би: не буде Європи без України!
ParlaMint-UA_2019-02-19-m0.u28.p2.sent1	У тяжкі 1950-ті роки Канада сказала «так», коли йшлося про членство Німеччини в НАТО, потім сказала «так» країнам Балтії, а тепер Канада готова сказати «так» Україні.
ParlaMint-UA_2019-02-19-m0.u28.p2.sent2	Це наша об’єднавча місія.
ParlaMint-UA_2019-02-19-m0.u28.p3.sent1	Шановні друзі, у ці історичні часи ми спільно вирішуємо, чи здійсняться мрії наших предків, чи вашим дітям та нащадкам жити «в сім’ї вольній, новій», чи знову бути народом замученим, розбитим, мов паралітик, на роздоріжжі.
ParlaMint-UA_2019-02-19-m0.u29.p1.sent1	Дайте можливість завершити.
ParlaMint-UA_2019-02-19-m0.u30.p1.sent1	.чую голос батька, і промовляє до нас Шевченковий «Заповіт».
ParlaMint-UA_2019-02-19-m0.u30.p2.sent1	Слава Україні .
ParlaMint-UA_2019-02-19-m0.u31.p1.sent1	Дякую, пане Борисе, за важливі й теплі слова.
ParlaMint-UA_2019-02-19-m0.u31.p2.sent1	Запрошую до слова представника України в Тристоронній контактній групі з мирного врегулювання ситуації в Донецькій і Луганській областях Євгена Кириловича Марчука.
ParlaMint-UA_2019-02-19-m0.u31.p2.sent2	Будь ласка .
ParlaMint-UA_2019-02-19-m0.u32.p1.sent1	Шановний пане Голово!
ParlaMint-UA_2019-02-19-m0.u32.p1.sent2	Шановні народні депутати!
ParlaMint-UA_2019-02-19-m0.u32.p1.sent3	Шановне військове товариство!
ParlaMint-UA_2019-02-19-m0.u32.p1.sent4	Шановні вірні іноземні друзі України!
ParlaMint-UA_2019-02-19-m0.u32.p1.sent5	Ми, українці, дуже пам’ятлива нація.
ParlaMint-UA_2019-02-19-m0.u32.p1.sent6	Ми пам’ятаємо все, що відбулося в нашій історії драматичного, і пам’ятаємо, хто і коли подав руку допомоги Україні.
ParlaMint-UA_2019-02-19-m0.u32.p2.sent1	Ще в 1935 році британський журналіст у Палаті громад Великої Британії, доповідаючи з українського питання, яке він дослідив дуже детально, говорив майже дослівно те, що сьогодні сказали пан Туск і шановний Борис Вжесневський: без стабільної, європейської України не буде спокійної Європи.
ParlaMint-UA_2019-02-19-m0.u32.p2.sent2	Фіксуємо: 1935 рік – ще шість років до початку війни проти України, яка була в складі Радянського Союзу, два роки бушує в Європі фашизм.
ParlaMint-UA_2019-02-19-m0.u32.p2.sent3	Британський журналіст уже тоді зробив цю заяву.
ParlaMint-UA_2019-02-19-m0.u32.p3.sent1	Ми дуже добре пам’ятаємо і будемо пам’ятати, як у 2014 році міжнародна коаліція, яку з великим трудом вдалося створити і Президенту, і нашому зовнішньому відомству, доклала дуже багато зусиль, щоб зупинити російську агресію.
ParlaMint-UA_2019-02-19-m0.u32.p3.sent2	Ми добре пам’ятаємо, як у тому ж 2014 році завдяки цим зусиллям було зупинено активні бойові дії наступального характеру і встановлено, як її називають, контактну лінію, а я її називаю де-факто лінією фронту довжиною 426 кілометрів.
ParlaMint-UA_2019-02-19-m0.u32.p3.sent3	Але ми дуже добре пам’ятаємо і будемо пам’ятати, що рівно через чотири місяці Росія, яка підписала у 2014 році три документи в Мінську, порушила їх усі і почала активні наступальні дії, зайняла практично 1642 квадратні кілометри української території і важливий залізничний пункт Дебальцеве.
ParlaMint-UA_2019-02-19-m0.u32.p4.sent1	Коли зараз, під час переговорів у Мінську.
ParlaMint-UA_2019-02-19-m0.u32.p4.sent2	А вони, до речі, починаються за участю представника України, представника Росії та лише модератора ОБСЄ – більше нікого немає.
ParlaMint-UA_2019-02-19-m0.u32.p4.sent3	І саме там ми говоримо відверто, оскільки я і пан Гризлов давно знаємо один одного, і говоримо таке, що може не подобатися заздалегідь.
ParlaMint-UA_2019-02-19-m0.u32.p4.sent4	А потім, коли вичерпується на такому рівні переговорний процес, за потреби ми запрошуємо представників ОРДО-ОРЛО.
ParlaMint-UA_2019-02-19-m0.u32.p4.sent5	Тобто, щоб було зрозуміло, Тристороння контактна група – це переговори у форматі «Україна – Росія – ОБСЄ», а ОРДЛО чи експерти запрошуються, якщо є проблема.
ParlaMint-UA_2019-02-19-m0.u32.p4.sent6	А далі вже відбувається великий «круглий стіл» переговорів.
ParlaMint-UA_2019-02-19-m0.u32.p5.sent1	Так ось, коли запитуєш російського представника: «Ви визнаєте лінію, встановлену у вересні 2014 року, відповідно до домовленостей, де стоїть ваш підпис?
ParlaMint-UA_2019-02-19-m0.u32.p5.sent2	– Визнаємо.
ParlaMint-UA_2019-02-19-m0.u32.p5.sent3	– А це означає, що Дебальцеве – підконтрольна Україні територія відповідно до чинної на сьогодні угоди.
ParlaMint-UA_2019-02-19-m0.u32.p5.sent4	– Ну, розумієте, така реальність».
ParlaMint-UA_2019-02-19-m0.u32.p6.sent1	Далі.
ParlaMint-UA_2019-02-19-m0.u32.p6.sent2	Коли запитуєш: «Чи виконано пункт 4 того самого документа від 2014 року, у якому визначено, що ОБСЄ створює зону безпеки вздовж неконтрольованої частини українсько-російського державного кордону?
ParlaMint-UA_2019-02-19-m0.u32.p6.sent3	– Ні.
ParlaMint-UA_2019-02-19-m0.u32.p6.sent4	– Чому?
ParlaMint-UA_2019-02-19-m0.u32.p6.sent5	– А тому що не дається доступ ОБСЄ до виконання цієї частини угоди».
ParlaMint-UA_2019-02-19-m0.u32.p7.sent1	Я навів ці два приклади для того.
ParlaMint-UA_2019-02-19-m0.u33.p1.sent1	Будь ласка, додайте 1 хвилину, щоб завершити.
ParlaMint-UA_2019-02-19-m0.u34.p1.sent1	.що Україна щось там не виконує, то коли кладеш на стіл документи, підписані російською стороною, а їх близько десяти, нам відповідають: «Ну, понимаете, такая вот сложилась реальность».
ParlaMint-UA_2019-02-19-m0.u34.p2.sent1	Насамкінець я хочу сказати таке.
ParlaMint-UA_2019-02-19-m0.u34.p2.sent2	Знаєте, яка найпотужніша зброя у війні з Росією, окрім, безумовно, Збройних Сил?
ParlaMint-UA_2019-02-19-m0.u34.p2.sent3	Це єдність нашого українського суспільства.
ParlaMint-UA_2019-02-19-m0.u34.p2.sent4	Що нам у Мінську допомагає?
ParlaMint-UA_2019-02-19-m0.u34.p2.sent5	Те, що ми впевнені, що ті, які проти нас, знають, що в нас за плечима могутні Збройні Сили і консолідована українська нація.
ParlaMint-UA_2019-02-19-m0.u34.p2.sent6	І найголовніше, нам допомагає те, що ми стовідсотково переконані, що Україна переможе.
ParlaMint-UA_2019-02-19-m0.u34.p3.sent1	Слава Україні!
ParlaMint-UA_2019-02-19-m0.u35.p1.sent1	До виступу запрошується член Комітету у закордонних справах та європейських справах Сеймасу Литовської Республіки Емануеліс Зінгеріс.
ParlaMint-UA_2019-02-19-m0.u35.p2.sent1	Запрошую на трибуну .
ParlaMint-UA_2019-02-19-m0.u36.p1.sent1	Шановний головуючий!
ParlaMint-UA_2019-02-19-m0.u36.p1.sent2	Президент України з трибуни парламенту кілька хвилин тому сказав, що 334 депутати дали свої голоси за останній закон про те, що Україна іде до Європи.
ParlaMint-UA_2019-02-19-m0.u36.p1.sent3	Так було в Литві в 1992 році.
ParlaMint-UA_2019-02-19-m0.u36.p1.sent4	Ми сказали, що ніколи не будемо частиною східного союзу.
ParlaMint-UA_2019-02-19-m0.u36.p2.sent1	Шановні друзі, постає питання, як ми ввійдемо в історію?
ParlaMint-UA_2019-02-19-m0.u36.p2.sent2	Це питання стояло 100 років тому.
ParlaMint-UA_2019-02-19-m0.u36.p2.sent3	Тоді п’ять країн сказали до побачення комуністичній Росії.
ParlaMint-UA_2019-02-19-m0.u36.p2.sent4	А далі були успішні 22 роки.
ParlaMint-UA_2019-02-19-m0.u36.p2.sent5	Це 22 роки успішного життя моєї мами і мого тата.
ParlaMint-UA_2019-02-19-m0.u36.p2.sent6	Це було те, що нас надихало в цьому русі.
ParlaMint-UA_2019-02-19-m0.u36.p2.sent7	Це було для нас дуже важливо.
ParlaMint-UA_2019-02-19-m0.u36.p2.sent8	Ми сказали до побачення радянській окупації.
ParlaMint-UA_2019-02-19-m0.u36.p2.sent9	Ми ніколи не визнаємо радянської реальності на нашій землі.
ParlaMint-UA_2019-02-19-m0.u36.p2.sent10	Ми ніколи не визнаємо, що ми раби.
ParlaMint-UA_2019-02-19-m0.u36.p2.sent11	Це наше правило, наша реальність, ми це пам’ятаємо і це було з нами 50 років.
ParlaMint-UA_2019-02-19-m0.u36.p3.sent1	Декілька місяців тому в Женеві ми зустрілися в тому самому приміщенні, де раніше були тих п’ять країн.
ParlaMint-UA_2019-02-19-m0.u36.p3.sent2	Прийшла також українська делегація на чолі з Борисом Тарасюком, і ми згадували 100 років нашої незалежності.
ParlaMint-UA_2019-02-19-m0.u36.p3.sent3	Я хотів би сказати, що пишаюся тим, що Литва головувала в Європейському Союзі.
ParlaMint-UA_2019-02-19-m0.u36.p4.sent1	Пане головуючий, п’ять років тому 28 листопада пан Янукович сказав «ні» Європейському Союзу.
ParlaMint-UA_2019-02-19-m0.u36.p4.sent2	Але ми організували спеціальну конференцію, участь у якій взяли Петро Порошенко, Борис Тарасюк, Мустафа Джемілєв, Віталій Кличко та депутати Європарламенту.
ParlaMint-UA_2019-02-19-m0.u36.p4.sent3	Всі вони сказали «так».
ParlaMint-UA_2019-02-19-m0.u36.p4.sent4	Віталій Кличко сказав: «Якщо Янукович скаже «ні» Європейському Союзу і Угоді про асоціацію, ми розпочнемо процес імпічменту».
ParlaMint-UA_2019-02-19-m0.u36.p4.sent5	Про імпічмент сказали 27 листопада Януковичу, якому не подобалася ідея бути в Європейському Союзі, але водночас він був готовий запросити російські війська в Україну.
ParlaMint-UA_2019-02-19-m0.u36.p4.sent6	Він був зрадником.
ParlaMint-UA_2019-02-19-m0.u36.p5.sent1	Депутати Європарламенту у Вільнюсі підтримали Майдан.
ParlaMint-UA_2019-02-19-m0.u36.p5.sent2	27 листопада ми звернулися з тим, щоб це повстання було демократичне, щоб ви висловилися за ваше майбутнє і за Європейський Союз.
ParlaMint-UA_2019-02-19-m0.u36.p5.sent3	Через п’ять днів, 3 грудня, я був на Майдані.
ParlaMint-UA_2019-02-19-m0.u36.p6.sent1	Тут згадували про Михайлівський монастир.
ParlaMint-UA_2019-02-19-m0.u36.p6.sent2	Я думаю, пане спікере, ви не просто отримали Томос від Константинополя.
ParlaMint-UA_2019-02-19-m0.u36.p6.sent3	У Михайлівському монастирі ченці ховали поранених людей під час Майдану.
ParlaMint-UA_2019-02-19-m0.u36.p7.sent1	У мене був друг Борис Нємцов.
ParlaMint-UA_2019-02-19-m0.u36.p7.sent2	Я сказав йому на початку грудня: ви російський демократ, будьте з Україною на Майдані.
ParlaMint-UA_2019-02-19-m0.u36.p7.sent3	Він приїхав, але його арештували за наказом Януковича.
ParlaMint-UA_2019-02-19-m0.u36.p7.sent4	Після того, як Янукович втік, він був на Майдані.
ParlaMint-UA_2019-02-19-m0.u36.p7.sent5	Я хочу сказати, що Бориса Нємцова вбили в Москві за його дружбу з Україною.
ParlaMint-UA_2019-02-19-m0.u36.p7.sent6	Він був справжнім демократом і підтримував українську демократію.
ParlaMint-UA_2019-02-19-m0.u36.p8.sent1	Насамкінець хочу сказати таке.
ParlaMint-UA_2019-02-19-m0.u36.p8.sent2	Коли ми голосно кричимо: перша – Америка, перша – Литва, перша – Німеччина, то солідарність має бути першою, демократія має бути першою.
ParlaMint-UA_2019-02-19-m0.u36.p8.sent3	На основі солідарності ви маєте фантастичну команду в Раді Європи.
ParlaMint-UA_2019-02-19-m0.u36.p8.sent4	Резолюція за резолюцією приймаються завдяки нашій солідарності.
ParlaMint-UA_2019-02-19-m0.u36.p8.sent5	Остання резолюція – щодо Олега Сенцова: звільніть Олега Сенцова, звільніть 65 політичних в’язнів, звільніть українських моряків!
ParlaMint-UA_2019-02-19-m0.u36.p9.sent1	Тут виступав наш друг Дональд Туск.
ParlaMint-UA_2019-02-19-m0.u36.p9.sent2	Я хочу підтримати його, попросити про трансатлантичну солідарність, а також попросити компенсувати Україні збитки від будівництва газопровіду «Північний потік-2», гарантуючи в чіткій формі майбутнє членство.
ParlaMint-UA_2019-02-19-m0.u36.p10.sent1	Литва знову буде головувати в Євросоюзі, а до того часу ми все робитимемо, і ви станете членами ЄС.
ParlaMint-UA_2019-02-19-m0.u36.p11.sent1	Останнє, що хочу сказати.
ParlaMint-UA_2019-02-19-m0.u36.p11.sent2	Я радий бачити тут молодих бійців і сподіваюся, що вони зроблять швидку кар’єру в українській армії .
ParlaMint-UA_2019-02-19-m0.u37.p1.sent1	Ми завжди відчуваємо підтримку Литви.
ParlaMint-UA_2019-02-19-m0.u37.p1.sent2	Я переконаний, що головування Литви стане початком безпосередньої інтеграції України в ЄС.
ParlaMint-UA_2019-02-19-m0.u37.p1.sent3	Дякую вам.
ParlaMint-UA_2019-02-19-m0.u37.p2.sent1	Запрошую до слова голову Меджлісу кримськотатарського народу, президента Всесвітнього конгресу кримських татар, народного депутата Рефата Чубарова.
ParlaMint-UA_2019-02-19-m0.u37.p2.sent2	Будь ласка .
ParlaMint-UA_2019-02-19-m0.u38.p1.sent1	Шановний пане Голово!
ParlaMint-UA_2019-02-19-m0.u38.p1.sent2	Шановні члени уряду, іноземні гості, учасники засідання, пані та панове!
ParlaMint-UA_2019-02-19-m0.u38.p1.sent3	Завдяки попереднім ораторам, які висвітили багато важливих аспектів міжнародної політики, а також внутрішньої і зовнішньої політики України в контексті протидії російській військовій агресії проти України, дозволю собі відразу перейти до деяких очевидностей, які характеризували Крим і його жителів наприкінці 2013 року – у березні 2014 року.
ParlaMint-UA_2019-02-19-m0.u38.p2.sent1	По-перше, громадянське суспільство Криму наприкінці 2013 року – у січні-лютому 2014 року з надією, як і вся Україна, очікувало на зміни, які виборювалися учасниками Євромайдану.
ParlaMint-UA_2019-02-19-m0.u38.p2.sent2	При цьому багато хто з громадських активістів Криму також брали участь у євромайданах, які відбувалися у різних містах Криму, та організованими групами виїжджали до Києва.
ParlaMint-UA_2019-02-19-m0.u38.p3.sent1	По-друге, 26 лютого 2014 року найактивніша частина громадянського суспільства Криму, близько 15 тисяч осіб, відгукнувшись на заклик Меджлісу кримськотатарського народу, не дозволили керівництву і частині проросійських депутатів Верховної Ради Криму зімітувати проведення позачергової сесії, на якій ними планувалося прийняти звернення до керівництва Росії із закликом втрутитися у внутрішні справи України.
ParlaMint-UA_2019-02-19-m0.u38.p4.sent1	Наступні події показали, що кримські татари, а також етнічні українці та люди інших національностей, зібравшись 26 лютого 2014 року перед Верховною Радою Криму на величезний мирний мітинг на підтримку територіальної цілісності України, своєю рішучістю і мужністю позбавили Кремль можливості реалізувати підготовлений ним план нібито добровільного переходу Криму до складу Росії.
ParlaMint-UA_2019-02-19-m0.u38.p5.sent1	По-третє, десятки тисяч людей увечері 26 лютого 2014 року розходилися від стін Верховної Ради Криму, будучи впевненими в тому, що їм вдалося захистити Україну, Крим, себе і свою свободу.
ParlaMint-UA_2019-02-19-m0.u38.p6.sent1	Здавалося, тепер до своїх прямих обов’язків повинні були приступити українські спецслужби і правоохоронні сили, забезпечивши охорону ключових адміністративних та інших стратегічних об’єктів Криму.
ParlaMint-UA_2019-02-19-m0.u38.p6.sent2	Але замість них у справу вступили російські спецпідрозділи, захопивши о 4 годині ранку 27 лютого 2014 року будівлі Верховної Ради і Ради Міністрів Криму.
ParlaMint-UA_2019-02-19-m0.u38.p6.sent3	На очах шокованого світу розпочався етап відкритого збройного захоплення Криму.
ParlaMint-UA_2019-02-19-m0.u38.p7.sent1	Шановні учасники засідання, п’ять років окупації – це нестерпно тривалий термін, протягом якого російські окупанти піддають громадян України незаконним гонінням і репресіям, у прямому сенсі спотворюють Крим, по-хижацьки нищать унікальні природні об’єкти, руйнують історичні пам’ятки, зводячи численні військові об’єкти та інфраструктуру до них.
ParlaMint-UA_2019-02-19-m0.u38.p8.sent1	Однак найстрашніше, що проводиться російськими окупантами відкрито і на очах у всього світу, – це витіснення кримськотатарського народу зі своєї землі.
ParlaMint-UA_2019-02-19-m0.u38.p8.sent2	Зрозуміло, поки що не методами Сталіна, але посилення репресій по відношенню до корінного народу Криму має на меті змусити кримських татар і етнічних українців самим залишати Крим.
ParlaMint-UA_2019-02-19-m0.u38.p9.sent1	Наше засідання дивляться в режимі онлайн десятки тисяч мешканців Криму.
ParlaMint-UA_2019-02-19-m0.u38.p9.sent2	Вони всі очікують від нас чіткої відповіді на своє головне питання: коли?
ParlaMint-UA_2019-02-19-m0.u38.p9.sent3	Ось чому ми маємо задіяти всі зусилля задля того, аби у 2019 році відбулися помітні зрушення щодо деокупації Криму.
ParlaMint-UA_2019-02-19-m0.u38.p9.sent4	Українській державі, українському суспільству слід конкретними ініціативами залучати основних гравців міжнародної політики до вироблення спільно з Україною плану дій, спрямованих на деокупацію Криму і відновлення державного суверенітету України над Кримом.
ParlaMint-UA_2019-02-19-m0.u38.p10.sent1	Але є одне з домашніх завдань, з виконанням якого ми невиправдано затягнули: робочою групою Конституційної комісії України розроблено законопроект щодо внесення змін та доповнень до Конституції України в частині статусу Автономної Республіки Крим та міста Севастополя.
ParlaMint-UA_2019-02-19-m0.u38.p10.sent2	Закріплення в Конституції України Кримськотатарської національної територіальної автономії у складі Української держави та визначення, що джерелом цієї автономії є право кримськотатарського народу на самовизначення як корінного народу України, надасть нашій державі та нашим міжнародним партнерам.
ParlaMint-UA_2019-02-19-m0.u39.p1.sent1	Будь ласка, додайте 1 хвилину.
ParlaMint-UA_2019-02-19-m0.u40.p1.sent1	.нові правові інструменти та важелі у відновленні суверенітету України над Кримом.
ParlaMint-UA_2019-02-19-m0.u40.p1.sent2	Сподіваємося, у найближчі дні Президент України внесе цей законопроект на розгляд Верховної Ради України.
ParlaMint-UA_2019-02-19-m0.u40.p1.sent3	Впевнений, він буде підтриманий голосами більшості народних депутатів.
ParlaMint-UA_2019-02-19-m0.u40.p2.sent1	Перефразовуючи Дональда Туска, зауважу: не може бути безпечної та суверенної України без Криму.
ParlaMint-UA_2019-02-19-m0.u40.p2.sent2	Тому й кажемо зараз і повторюємо щодня, поки не повернемо: наступного разу у Бахчисараї.
ParlaMint-UA_2019-02-19-m0.u40.p3.sent1	Слава Україні!
ParlaMint-UA_2019-02-19-m0.u41.p1.sent1	Дякую, пане Рефате.
ParlaMint-UA_2019-02-19-m0.u41.p2.sent1	Хочу привітати в залі польську делегацію, яка прибула на наше засідання, і запросити до виступу голову Комітету у закордонних справах Сейму Республіки Польща Ґжеґожа Схетину.
ParlaMint-UA_2019-02-19-m0.u41.p2.sent2	Запрошую на трибуну .
ParlaMint-UA_2019-02-19-m0.u42.p1.sent1	Дорогі українські друзі!
ParlaMint-UA_2019-02-19-m0.u42.p1.sent2	Ми висловлюємо повну солідарність з громадянами України, які з великою рішучістю показують сьогодні світу, що хочуть, щоб їхня країна стала повноправним членом Європейського Союзу.
ParlaMint-UA_2019-02-19-m0.u42.p1.sent3	Польща зробить усе, щоб двері Європи залишалися для України відкритими.
ParlaMint-UA_2019-02-19-m0.u42.p1.sent4	Це слова, з якими до вас, братів-українців, звернувся польський Сейм 3 грудня 2013 року, тоді, коли Майдан лише розпочинався.
ParlaMint-UA_2019-02-19-m0.u42.p2.sent1	Я пишаюся тим, що тоді як голова Комітету у закордонних справах був співавторам цієї ухвали.
ParlaMint-UA_2019-02-19-m0.u42.p2.sent2	Я пишаюся тим, що через три дні, 6 грудня, я стояв перед вами на Майдані та передав вам слова підтримки і солідарності від поляків.
ParlaMint-UA_2019-02-19-m0.u42.p2.sent3	Тоді, коли я розмовляв з людьми на Майдані Незалежності, на Хрещатику, я відчував, що це ключовий момент в історії України і в історії Європи.
ParlaMint-UA_2019-02-19-m0.u42.p3.sent1	Після місяців протестів тоді разом з перемогою Революції Гідності змінилася Україна.
ParlaMint-UA_2019-02-19-m0.u42.p3.sent2	Але змінилася назавжди також і вся Європа.
ParlaMint-UA_2019-02-19-m0.u42.p3.sent3	Так сталося, що тут, на вулицях Києва, віддали своє життя Герої Небесної Сотні.
ParlaMint-UA_2019-02-19-m0.u42.p3.sent4	Я тішуся, що в польських лікарнях тоді було вилікувано сотні майданівців.
ParlaMint-UA_2019-02-19-m0.u42.p3.sent5	Але загинули чергові тисячі героїв і далі гинуть, щоб захистити Україну та Європу від російської агресії на сході.
ParlaMint-UA_2019-02-19-m0.u42.p4.sent1	Ми, поляки, пам’ятаємо це, шануємо героїв і схиляємо перед ними голови.
ParlaMint-UA_2019-02-19-m0.u42.p4.sent2	Ми, поляки, не допустимо і сьогодні самотності України, бо добре знаємо, якою є самотня боротьба.
ParlaMint-UA_2019-02-19-m0.u42.p4.sent3	Ми пам’ятаємо, як 100 років тому у війні 1920 року поляки та українці пліч-о-пліч воювали з більшовицьким нашестям.
ParlaMint-UA_2019-02-19-m0.u42.p4.sent4	Але ми пам’ятаємо також, як у серпні 1944 року, коли мешканці польської столиці стали до народного бою з окупантами, Червона армія не допомогла повстанцям, і Захід залишився до цього повстання байдужим.
ParlaMint-UA_2019-02-19-m0.u42.p4.sent5	У результаті Європа після Другої світової війни була поділена залізною завісою майже на 50 років.
ParlaMint-UA_2019-02-19-m0.u42.p5.sent1	Сьогодні не можна допустити створення нових зон впливу в Європі.
ParlaMint-UA_2019-02-19-m0.u42.p5.sent2	Я говорив про це вам, брати українці, у грудні 2013 року на Майдані і повторюю сьогодні.
ParlaMint-UA_2019-02-19-m0.u42.p5.sent3	Ми, українці, поляки та інші вільні народи Європи, мусимо бути солідарними.
ParlaMint-UA_2019-02-19-m0.u42.p5.sent4	Нам потрібна тим більша солідарність, чим сильніше супротивник намагається нас поділити, чим більше прагне ослабити Європу і Захід.
ParlaMint-UA_2019-02-19-m0.u42.p5.sent5	Ми захистимо нашу спільну сильну Європу.
ParlaMint-UA_2019-02-19-m0.u42.p6.sent1	Хай живе демократична і незалежна Україна!
ParlaMint-UA_2019-02-19-m0.u42.p6.sent2	Хай живе польсько-українська дружба!
ParlaMint-UA_2019-02-19-m0.u42.p6.sent3	Слава Україні!
ParlaMint-UA_2019-02-19-m0.u43.p1.sent1	Сьогодні депутати і президенти з Польщі і Канади виступають українською мовою в українському парламенті.
ParlaMint-UA_2019-02-19-m0.u43.p1.sent2	Дякую вам .
ParlaMint-UA_2019-02-19-m0.u43.p2.sent1	Запрошую до слова доктора юридичних наук, експерта з міжнародного права, Надзвичайного і Повноважного посла, професора Володимира Василенка.
ParlaMint-UA_2019-02-19-m0.u43.p2.sent2	Будь ласка .
ParlaMint-UA_2019-02-19-m0.u44.p1.sent1	Дякую, пане головуючий.
ParlaMint-UA_2019-02-19-m0.u44.p1.sent2	Пане головуючий!
ParlaMint-UA_2019-02-19-m0.u44.p1.sent3	Шановне товариство!
ParlaMint-UA_2019-02-19-m0.u44.p1.sent4	Це честь для мене виступати в цьому залі, де присутні скільки наших героїв, захисників нашої Батьківщини .
ParlaMint-UA_2019-02-19-m0.u44.p2.sent1	У нав’язаній Україні Російським агресором війні Збройні Сили України захищають не просто територію і населення, а святе природнє право українського народу жити у вільній, демократичній, національній державі європейського типу.
ParlaMint-UA_2019-02-19-m0.u44.p3.sent1	Ворог програв бліц-криг, що мав на меті силове розчленування і знищення України.
ParlaMint-UA_2019-02-19-m0.u44.p3.sent2	Тепер він веде злочинну війну на виснаження України, сподіваючись примусити її керівництво піти на поступки, згубні для нашої незалежної державності, демократичного конституційного ладу та обраного нами євроатлантичного цивілізаційного шляху розвитку.
ParlaMint-UA_2019-02-19-m0.u44.p3.sent3	Тому заклики до миру з агресором будь-якою ціною і за рахунок наших життєво важливих національних інтересів є аморальними і неприйнятними.
ParlaMint-UA_2019-02-19-m0.u44.p3.sent4	Такі заклики є актом зради тих, хто із зброєю в руках боронить зараз нашу батьківщину, і наругою над пам’яттю тих, хто поліг у боях за нашу свободу і незалежність.
ParlaMint-UA_2019-02-19-m0.u44.p4.sent1	Мир на умовах агресора – це шлях до продовження війни на знищення України за допомогою вже м’якої сили, інструментом застосування якої є кремлівська агентура в Україні і п’ята колона.
ParlaMint-UA_2019-02-19-m0.u44.p4.sent2	Мир у цій екзистенційній війні можливий лише через нашу перемогу і примус агресора до припинення ним порушень міжнародного правопорядку, звільнення всіх окупованих українських територій і відшкодування завданих нам війною збитків.
ParlaMint-UA_2019-02-19-m0.u44.p5.sent1	Перемогу в цій війні треба здобути насамперед спираючись на власні сили й одночасно використовуючи підтримку наших партнерів і союзників.
ParlaMint-UA_2019-02-19-m0.u44.p5.sent2	Наша перемога неодмінно стане реальністю, якщо влада і суспільство будуть єдині в розумінні того, що націю і державу роблять міцними, сильними і непереможними не лише вмотивовані і добре озброєнні солдати, офіцери, а й також учитель і священик.
ParlaMint-UA_2019-02-19-m0.u44.p5.sent3	Цю думку висловив ще у ХІХ столітті Отто фон Бісмарк.
ParlaMint-UA_2019-02-19-m0.u44.p6.sent1	Ключову роль у зміцненні боєздатності Збройних Сил України має відігравати як поєднання сили зброї і сили духу війська, так і єдність армії і суспільства.
ParlaMint-UA_2019-02-19-m0.u44.p6.sent2	Глибинне підґрунтя такої єдності – українські бойові традиції, український історичний досвід, зіпертий на власну історичну пам’ять, українські звичаї та українську мову.
ParlaMint-UA_2019-02-19-m0.u44.p7.sent1	Пане Голово, я сподіваюся, що завдяки вашим зусиллям закон про українську мову нарешті буде ухвалено парламентом на цій сесії .
ParlaMint-UA_2019-02-19-m0.u44.p7.sent2	Мовний фронт не менш важливий, ніж фронт на полі битви, і цим не можна легковажити.
ParlaMint-UA_2019-02-19-m0.u44.p8.sent1	Відродження і підвищення ефективності Збройних Сил України – тривалий процес, який є далеким від завершення.
ParlaMint-UA_2019-02-19-m0.u44.p8.sent2	Щоб бути успішним, цей процес має неодмінно супроводжуватися формуванням якісно нової української військової еліти та створенням надійного резерву для поновлення особового складу Збройних Сил.
ParlaMint-UA_2019-02-19-m0.u44.p9.sent1	Військові освітні заклади мають готувати професійних воїнів з ментальністю громадянина-патріота, а звичайна школа – середня і вища – виховувати цивільних професіоналів з ментальністю воїна-патріота.
ParlaMint-UA_2019-02-19-m0.u44.p9.sent2	Тільки за такого підходу ми не будемо мати випадків зради у Збройних Силах України і в силових структурах України.
ParlaMint-UA_2019-02-19-m0.u44.p10.sent1	Україна веде боротьбу із сильним, жорстоким, підступним, смертельним ворогом.
ParlaMint-UA_2019-02-19-m0.u44.p10.sent2	Протистояти йому можна і треба, застосовуючи асиметричні відповіді.
ParlaMint-UA_2019-02-19-m0.u44.p10.sent3	Для цього вже сьогодні необхідно критично переглянути Воєнну доктрину України і Закон «Про оборону України», зокрема в частині, що стосується територіальної оборони.
ParlaMint-UA_2019-02-19-m0.u44.p11.sent1	Нова концепція територіальної оборони має передбачати залучення до участі у військових навчаннях і оборонних заходах цивільних громадян України призовного віку і не лише в особливий період, а й у мирний період.
ParlaMint-UA_2019-02-19-m0.u44.p11.sent2	Цивільне населення, взаємодіючи із Збройними Силами, має бути готовим і спроможним чинити тотальний і повсюдний спротив агресору.
ParlaMint-UA_2019-02-19-m0.u44.p11.sent3	В разі необхідності до професійної армії мають приєднуватися мільйони озброєних громадян України.
ParlaMint-UA_2019-02-19-m0.u44.p11.sent4	Тоді організація оборони буде найефективнішою, оскільки агресору буде чинити спротив увесь народ і земля горітиме під ногами агресора .
ParlaMint-UA_2019-02-19-m0.u44.p12.sent1	Звичайно, необхідні колосальні зусилля для оснащення українських Збройних Сил нашою власною зброєю.
ParlaMint-UA_2019-02-19-m0.u44.p12.sent2	Для цього в Україні є належний потенціал, треба його тільки використати.
ParlaMint-UA_2019-02-19-m0.u44.p12.sent3	Високоточна ракетна зброя з потужними боєзарядами – також асиметрична відповідь, яка спроможна зупинити агресора і змусити.
ParlaMint-UA_2019-02-19-m0.u45.p1.sent1	Додайте 1 хвилину, щоб завершити.
ParlaMint-UA_2019-02-19-m0.u46.p1.sent1	.над втратами.
ParlaMint-UA_2019-02-19-m0.u46.p2.sent1	Ще одне.
ParlaMint-UA_2019-02-19-m0.u46.p2.sent2	Свого часу Прем’єр-міністр України Арсеній Яценюк висунув пропозицію збудувати європейський вал, або захисну стіну.
ParlaMint-UA_2019-02-19-m0.u46.p2.sent3	Мені здається, що треба якомога швидше закінчити будівництво цього валу і продовжити його також і вздовж українсько-білоруського кордону.
ParlaMint-UA_2019-02-19-m0.u46.p2.sent4	Тоді ми упередимо можливість завдання удару і з цього напрямку.
ParlaMint-UA_2019-02-19-m0.u46.p3.sent1	Я міг би ще багато говорити, але на цьому дозволю собі закінчити.
ParlaMint-UA_2019-02-19-m0.u46.p4.sent1	Слава Україні!
ParlaMint-UA_2019-02-19-m0.u47.p1.sent1	До слова запрошується Герой України Володимир Жемчугов.
ParlaMint-UA_2019-02-19-m0.u47.p1.sent2	Будь ласка .
ParlaMint-UA_2019-02-19-m0.u48.p1.sent1	Добрий день, шановні українці та закордонні гості!
ParlaMint-UA_2019-02-19-m0.u48.p1.sent2	П’ять років тому в Україні відбулася Революція Гідності, метою якої український народ визначив нашу євроінтеграцію – шлях найближчий Україні історично.
ParlaMint-UA_2019-02-19-m0.u48.p1.sent3	Саме тому Росія напала на нашу країну, захопила частину території України, і ось
ParlaMint-UA_2019-02-19-m0.u48.p2.sent1	уже п’ять років продовжується війна на Донбасі.
ParlaMint-UA_2019-02-19-m0.u48.p3.sent1	Ми не програли цієї війни, але наші сьогоднішні успіхи стали можливі багато в чому завдяки допомозі наших європейських і американських партнерів, які не залишили України і створили економічний тиск на країну-агресора.
ParlaMint-UA_2019-02-19-m0.u48.p4.sent1	Результатом такого тиску стало відносне затишшя на фронті.
ParlaMint-UA_2019-02-19-m0.u48.p4.sent2	Мабуть, затишшям його можуть назвати тільки політики, а українські діти, жінки і матері продовжують втрачати своїх батьків, чоловіків і синів.
ParlaMint-UA_2019-02-19-m0.u48.p4.sent3	Крім того, все більше потрапляють до тюрем Росії українських солдатів, військовополонених, патріотів України на Донбасі і в Криму.
ParlaMint-UA_2019-02-19-m0.u48.p5.sent1	Те, що ми воюємо саме з російською армією, можу підтвердити особисто.
ParlaMint-UA_2019-02-19-m0.u48.p5.sent2	Я, місцевий житель Донбасу, етнічний росіянин, але громадянин України, бачив, як російська армія переходила ночами кордон між Ростовською і Луганською областями.
ParlaMint-UA_2019-02-19-m0.u48.p5.sent3	З 2014 року впродовж двох з половиною років я знаходився на окупованій території Донбасу і брав участь в українському народному опорі російським окупантам, тому що правда була саме на боці України, а не Росії.
ParlaMint-UA_2019-02-19-m0.u48.p5.sent4	Як учасник опору я, поранений, потрапив до полону так званої ЛНР.
ParlaMint-UA_2019-02-19-m0.u48.p5.sent5	Хворий, без рук, осліплий я рік утримувався в тюрмі.
ParlaMint-UA_2019-02-19-m0.u48.p5.sent6	Сподіваюся, що ці факти для вас, європейських політиків, будуть очевидними і вагомими.
ParlaMint-UA_2019-02-19-m0.u48.p6.sent1	Європа спантеличена економічною кризою та політичними розбіжностями з підозріло швидко розбагатілими проросійськими партіями в Європі.
ParlaMint-UA_2019-02-19-m0.u48.p6.sent2	Росія намагається зруйнувати європейську єдність, використовуючи різноманітні брудні технології: лобіювання, підкуп і дезінформацію.
ParlaMint-UA_2019-02-19-m0.u48.p6.sent3	Росія намагається всіляко представити війну проти України як наш внутрішній конфлікт.
ParlaMint-UA_2019-02-19-m0.u48.p7.sent1	Із моїх перемовин з політиками у Стразбурзі та Берліні я зрозумів, що європейські політики недооцінюють ситуацію в Україні і думають, що ми втомимося, зупинимося і згодимося законсервувати визвольну війну, як це сталося з Молдовою і Грузією.
ParlaMint-UA_2019-02-19-m0.u48.p8.sent1	Шановні іноземні політики, наші партнери, шановний пане Дональде Туск, я прошу вас згадати помилки європейських політиків 1938 року, пов’язані з планом економічного умиротворення агресора.
ParlaMint-UA_2019-02-19-m0.u48.p8.sent2	Я впевнений, що ви розумієте, якщо ми залишимося один на один у відкритій війні з Росією, то багато країн злякаються, більше ніхто не захоче йти до Євросоюзу і НАТО.
ParlaMint-UA_2019-02-19-m0.u48.p8.sent3	Але не це найстрашніше, а те, що Росія і її союзники з числа наляканих російською окупацією сусідніх країн і глобальні світові прихильники Росії підірвуть єдність ЄС і НАТО, і це зруйнує їх.
ParlaMint-UA_2019-02-19-m0.u48.p9.sent1	Шановні наші європейські партнери, шановний пане Дональде Туск, ми просимо вас посилити політичний і економічний тиск та санкції проти Росії, щоб вона звільнила Україну, щоб моя сім’я і багато тисяч таких сімей змогли повернутися до своїх рідних домівок, щоб Росія випустила всіх військовополонених і політв’язнів зі своїх тюрем.
ParlaMint-UA_2019-02-19-m0.u48.p9.sent2	Разом ми переможемо.
ParlaMint-UA_2019-02-19-m0.u48.p10.sent1	Слава Україні!
ParlaMint-UA_2019-02-19-m0.u49.p1.sent1	Дякую, шановний пане Володимире.
ParlaMint-UA_2019-02-19-m0.u49.p2.sent1	Дозвольте від імені Верховної Ради України і всіх присутніх, військових у тому числі, подякувати учасникам партизанському руху і руху спротиву, які працюють на окупованих територіях і точно прискорюють повернення цих територій.
ParlaMint-UA_2019-02-19-m0.u49.p3.sent1	Дозвольте також, шановні колеги, запевнити всіх, що українська влада зробить усе можливе для того, щоб, як ми витягли Володимира Жемчугова в 2016 році, витягти всіх і політв’язнів Кремля, і наших військовополонених, і заручників, які залишаються на окупованій території.
ParlaMint-UA_2019-02-19-m0.u49.p4.sent1	Зараз запрошується до слова голова Громадської спілки «Всеукраїнське громадське об’єднання родин загиблих та безвісти зниклих учасників АТО, ветеранів війни та активістів волонтерського руху «Крила 8 сотні» шановну пані Ірину Міхнюк.
ParlaMint-UA_2019-02-19-m0.u49.p4.sent2	Будь ласка, пані Ірино .
ParlaMint-UA_2019-02-19-m0.u50.p1.sent1	Добрий день, вельмишановний Голово Верховної Ради, наші закордонні гості, народні депутати!
ParlaMint-UA_2019-02-19-m0.u50.p1.sent2	Добрий день, шановні мої, любі українці!
ParlaMint-UA_2019-02-19-m0.u50.p1.sent3	Так сталося, що завтра 20 лютого – рівно 4,5 року, як загинув мій чоловік Герой України Олег Міхнюк, сотник 8-ї афганської сотні на Майдані.
ParlaMint-UA_2019-02-19-m0.u50.p1.sent4	Він пройшов війну в Афганістані, бачив смерть і знав ціну життя, але добровольцем пішов на цю страшну війну проти російської агресії і загинув 20 серпня 2014 року в селищі Новосвітлівка Луганської області.
ParlaMint-UA_2019-02-19-m0.u50.p2.sent1	За життя Олег займався реабілітацією і допомогою родинам загиблих і учасників бойових дій в афганській війні.
ParlaMint-UA_2019-02-19-m0.u50.p2.sent2	Але я, будучи його дружиною 16 років, не могла усвідомити, що переживають ці матері, вдови і діти.
ParlaMint-UA_2019-02-19-m0.u50.p2.sent3	Після його смерті я, наші діти, його мама відчули весь жах цієї війни.
ParlaMint-UA_2019-02-19-m0.u50.p2.sent4	Уже п’ять років у нашій країні тривають бойові дії, гинуть люди там і помирають від ран і хвороб тут.
ParlaMint-UA_2019-02-19-m0.u50.p2.sent5	Не передати весь біль словами, коли розумієш, що ніхто не хоче помирати і ніхто не хоче втрачати своїх рідних.
ParlaMint-UA_2019-02-19-m0.u50.p3.sent1	«Війна» – це найстрашніше слово на всіх мовах світу.
ParlaMint-UA_2019-02-19-m0.u50.p3.sent2	Це біль, гіркі сльози, смерть, розлука, тисячі зруйнованих доль і скалічених душ.
ParlaMint-UA_2019-02-19-m0.u50.p3.sent3	Ми, людство ХХІ століття, поборюємо невиліковні хвороби, робимо техногенні відкриття, але досі безсилі перед варварством війни, перед засиллям її смертей.
ParlaMint-UA_2019-02-19-m0.u50.p4.sent1	Війна відібрала у нас найсокровенніше – коханих, рідних героїв, які загинули, не шкодуючи свого життя, заради інших.
ParlaMint-UA_2019-02-19-m0.u50.p4.sent2	Це найвища наша ціна.
ParlaMint-UA_2019-02-19-m0.u50.p4.sent3	Але ми, родини загиблих, сильні і мужні, переживаємо горе, втрати, але водночас розуміємо, що треба жити заради нашого майбутнього і заради пам’яті про своїх рідних.
ParlaMint-UA_2019-02-19-m0.u50.p4.sent4	Ми продовжуємо справи своїх героїв.
ParlaMint-UA_2019-02-19-m0.u50.p4.sent5	Серед нас є військовослужбовці, волонтери, громадські діячі, студенти вищих навчальних закладів – сини загиблих наших героїв.
ParlaMint-UA_2019-02-19-m0.u50.p5.sent1	Більше 2 тисяч 500 дітей залишилися без батьків.
ParlaMint-UA_2019-02-19-m0.u50.p5.sent2	Багато з них народилися після смерті своїх татусів.
ParlaMint-UA_2019-02-19-m0.u50.p5.sent3	Вони ніколи не почують їх голосів.
ParlaMint-UA_2019-02-19-m0.u50.p5.sent4	Тисячі дружин, молодих жінок віком від 19 років залишилися напризволяще з нереалізованими мріями або на самоті з думкою про своїх ненароджених дітей.
ParlaMint-UA_2019-02-19-m0.u50.p6.sent1	Я хочу, щоб ми над цим замислилися і поставили собі запитання: чи кожен з нас зробив усе, щоб зупинити цю російську агресію, і взагалі що ми зробили для того, щоб зупинити війни по всьому світу?
ParlaMint-UA_2019-02-19-m0.u50.p7.sent1	Я дякую тим, хто підтримує членів родин загиблих.
ParlaMint-UA_2019-02-19-m0.u50.p7.sent2	Дякую зарубіжним партнерам.
ParlaMint-UA_2019-02-19-m0.u50.p7.sent3	Я знаю, що вони багато роблять для підтримки наших дітей, дружин і матерів.
ParlaMint-UA_2019-02-19-m0.u50.p7.sent4	Дякую всім, хто шанує і пам’ятає наших героїв.
ParlaMint-UA_2019-02-19-m0.u50.p8.sent1	Слава Україні!
ParlaMint-UA_2019-02-19-m0.u50.p9.sent1	.
ParlaMint-UA_2019-02-19-m0.u51.p1.sent1	Пані Ірино, п’ять років тому саме сотня Олега Міхнюка пробила оточення «Беркуту», вивівши сили майданівців з оточення.
ParlaMint-UA_2019-02-19-m0.u51.p1.sent2	Він помер під час українського наступу – героїчно загинув як Герой України, і на його пам’яті, на його прикладі будуть виховувати покоління українців.
ParlaMint-UA_2019-02-19-m0.u51.p1.sent3	Я знаю, він завжди залишиться з нами як Герой України, як командир.
ParlaMint-UA_2019-02-19-m0.u51.p2.sent1	Дякую .
ParlaMint-UA_2019-02-19-m0.u51.p3.sent1	Запрошую слова українського кримськотатарського політика, колишнього політичного в’язня Кремля Ільмі Умерова.
ParlaMint-UA_2019-02-19-m0.u51.p3.sent2	Будь ласка .
ParlaMint-UA_2019-02-19-m0.u52.p1.sent1	Важко виступати після Володимира та Ірини, але я постараюся.
ParlaMint-UA_2019-02-19-m0.u52.p2.sent1	Шановний Голово Верховної Ради України!
ParlaMint-UA_2019-02-19-m0.u52.p2.sent2	Шановні учасники засідання!
ParlaMint-UA_2019-02-19-m0.u52.p2.sent3	П’ять років російської окупації перетворили Крим на територію абсолютного безправ’я, де життя і свобода людини поставлені в залежніть від ступеня її лояльності до окупаційного режиму.
ParlaMint-UA_2019-02-19-m0.u52.p3.sent1	Росія розмістила в Криму найсучаснішу наступальну зброю, яка є в її арсеналі.
ParlaMint-UA_2019-02-19-m0.u52.p3.sent2	При цьому міжнародні експерти не виключають, що на територію тимчасово окупованого Криму Москва перемістила і ядерні боєприпаси, що доставляються до місця можливого використання літаками або ракетами, розташованими на півострові.
ParlaMint-UA_2019-02-19-m0.u52.p4.sent1	Розглядаючи захоплений нею Крим винятково як військовий плацдарм для реалізації своїх цілей щодо країн Чорноморсько-Середземноморського басейну, Росія як країна-агресор вживає всіх заходів для того, щоб повністю витіснити з півострова людей, які нелояльні до окупантів і зберігають вірність Українській державі.
ParlaMint-UA_2019-02-19-m0.u52.p4.sent2	До числа таких нелояльних російські окупанти віднесли насамперед кримськотатарський народ і етнічних українців.
ParlaMint-UA_2019-02-19-m0.u52.p5.sent1	Головний інструмент, який використовується російськими окупантами для придушення волі людей, дезінтеграції їх єдності і примушення залишати свої домівки, свою землю, – це репресії і гоніння.
ParlaMint-UA_2019-02-19-m0.u52.p5.sent2	При цьому першими і масованими стали репресії, застосовані проти органів національного самврядування кримських татар.
ParlaMint-UA_2019-02-19-m0.u52.p5.sent3	Проміжне рішення Міжнародного суду ООН від квітня 2017 року, згідно з яким країні-агресору приписано негайно скасувати заборону на діяльність Меджлісу кримськотатарського народу, Росія цинічно ігнорує.
ParlaMint-UA_2019-02-19-m0.u52.p6.sent1	Російськими окупантами до Криму привнесено потворні явища, яких Крим раніше не знав.
ParlaMint-UA_2019-02-19-m0.u52.p6.sent2	Насильницькі викрадення і вбивства людей, облави в мечетях, заборона храмів Православної церкви України, звинувачення мирних жителів у начебто належності до терористичних організацій і судилища з вироками по 10-15 років позбавлення волі.
ParlaMint-UA_2019-02-19-m0.u52.p7.sent1	Паралельно на фоні цих гонінь і репресій кримських татар та етнічних українців Російською Федерацією здійснюється масове заселення Криму громадянами Російської Федерації.
ParlaMint-UA_2019-02-19-m0.u52.p7.sent2	Росія вчиняє черговий злочин, проводячи етнічне, культурне і релігійне заміщення цивільного населення окупованого нею Криму.
ParlaMint-UA_2019-02-19-m0.u52.p8.sent1	Серед учасників нашого засідання присутні легендарний лідер кримськотатарського народу Мустафа Джемільов , голова Меджлісу Рефат Чубаров , інші члени Меджлісу, разом з ними вчені, журналісти, студенти.
ParlaMint-UA_2019-02-19-m0.u52.p8.sent2	Я їх згадав лише для того, щоб завірити вас, учасників засідання, але ще більше співвітчизників і співгромадян у Криму: ми обов’язково всі знову зберемося в Криму, в українському Криму, вільному від російських окупантів.
ParlaMint-UA_2019-02-19-m0.u52.p9.sent1	Слава кримськотатарському народу!
ParlaMint-UA_2019-02-19-m0.u52.p9.sent2	Слава українській нації!
ParlaMint-UA_2019-02-19-m0.u52.p9.sent3	Слава Україні!
ParlaMint-UA_2019-02-19-m0.u53.p1.sent1	Колеги, залишилося два виступи.
ParlaMint-UA_2019-02-19-m0.u53.p2.sent1	Запрошую до слова народного депутата України голову Комітету з питань свободи слова та інформаційної політики Вікторію Сюмар.
ParlaMint-UA_2019-02-19-m0.u53.p2.sent2	Будь ласка, пані Вікторіє .
ParlaMint-UA_2019-02-19-m0.u54.p1.sent1	Дякую.
ParlaMint-UA_2019-02-19-m0.u54.p1.sent2	Пане Голово, дорогі друзі, дуже рада бачити тут стількох патріотів і друзів України.
ParlaMint-UA_2019-02-19-m0.u54.p1.sent3	Наприкінці ми почули надзвичайно чутливі виступи.
ParlaMint-UA_2019-02-19-m0.u54.p1.sent4	Найперше я хочу подякувати організаторам цього заходу, які дозволили нам сьогодні дуже багато речей згадати і поділитися своїми висновками, бо пам’ять вкрай важлива і висновки треба робити.
ParlaMint-UA_2019-02-19-m0.u54.p2.sent1	Я зараз говоритиму про інформаційну сферу та інформаційну політику.
ParlaMint-UA_2019-02-19-m0.u54.p2.sent2	Пан Голова у своєму виступі згадував, що 20 лютого, п’ять років тому, в ті дні, коли розстрілювали Небесну Сотню, Росія вже почала окупацію українського Криму.
ParlaMint-UA_2019-02-19-m0.u54.p2.sent3	Я хочу нагадати, що п’ять років тому, коли український Крим уже було окуповано, на території України працювали російські пропагандистські телеканали.
ParlaMint-UA_2019-02-19-m0.u54.p2.sent4	Ці телеканали панували у свідомості людей і фактично відкривали дорогу російським гарматам, танкам, бронетехніці, бо вони проникали всюди панували над розумом.
ParlaMint-UA_2019-02-19-m0.u54.p2.sent5	І ми постали перед величезними викликами, перед якими європейські країни не стояли вже багато десятиліть.
ParlaMint-UA_2019-02-19-m0.u54.p2.sent6	Нам треба було формувати відповіді на ті виклики, і найперше в інформаційній сфері.
ParlaMint-UA_2019-02-19-m0.u54.p3.sent1	Ми поставили собі за мету закрити російські пропагандистські канали.
ParlaMint-UA_2019-02-19-m0.u54.p3.sent2	Ви знаєте, ми отримували десятки звернень від європейських структур, які казали: не можна цього робити, це недемократичні заходи.
ParlaMint-UA_2019-02-19-m0.u54.p3.sent3	Я дуже рада, що ми це зробили максимально швидко і максимально в законний спосіб – за рішенням суду.
ParlaMint-UA_2019-02-19-m0.u54.p3.sent4	Це фактично зупинило розпалювання міжнаціональної ворожнечі, яке відбувалося завдяки тим телеканалам.
ParlaMint-UA_2019-02-19-m0.u54.p3.sent5	Я рада, що сьогодні країни Європи доходять до тих же висновків і роблять подібні речі в себе.
ParlaMint-UA_2019-02-19-m0.u54.p4.sent1	Далі ми зрозуміли, що не тільки медіа грають роль, що Росія проникає в середовище і українських засобів масової інформації через своє кіно, через різноманітні програми, через культурну сферу.
ParlaMint-UA_2019-02-19-m0.u54.p4.sent2	І тоді постало завдання сформувати українську сферу культури, бо на той момент в Україні вона була фактично тотально монополізована Російською Федерацією.
ParlaMint-UA_2019-02-19-m0.u54.p4.sent3	Це було однією з надзвичайно вагомих причин того, що російська агресія в Криму, наприклад, мала такі результати, і того, що ми сьогодні маємо війну на сході України.
ParlaMint-UA_2019-02-19-m0.u54.p5.sent1	Наші пропозиції були такі.
ParlaMint-UA_2019-02-19-m0.u54.p5.sent2	Після закриття російських телеканалів ми впровадили ще декілька достатньо жорстких засобів, зокрема заборону російських фільмів в Україні, особливо тих, які пропагують органи влади і силові структури держави агресора.
ParlaMint-UA_2019-02-19-m0.u54.p5.sent3	Знову-таки було надзвичайно багато криків, що це неправильно і недемократично.
ParlaMint-UA_2019-02-19-m0.u54.p5.sent4	У результаті Україна почала знімати власне кіно, і в нас нарешті вперше з’явилися українські патріотичні фільми про наших героїв, яких ви бачите сьогодні в залі .
ParlaMint-UA_2019-02-19-m0.u54.p6.sent1	Наступним нашим кроком було квотування.
ParlaMint-UA_2019-02-19-m0.u54.p6.sent2	Ми квотували продукт іноземними мовами, зокрема російською.
ParlaMint-UA_2019-02-19-m0.u54.p6.sent3	Ми сказали, що іноземними мовами на українському радіо може бути не більше 65 відсотків продукту, 35 відсотків – українських пісень, 60 відсотків – українською мовою ведення в ефірі.
ParlaMint-UA_2019-02-19-m0.u54.p7.sent1	Ви знаєте, скільки в нас на сьогодні в ефірі пісень українською мовою?
ParlaMint-UA_2019-02-19-m0.u54.p7.sent2	60 відсотків, не 35!
ParlaMint-UA_2019-02-19-m0.u54.p7.sent3	Українська пісня фактично витіснила російську попсу, яка проникала в українську свідомість .
ParlaMint-UA_2019-02-19-m0.u54.p8.sent1	Ми впровадили квоти на телебачення і вилучили російський інформпродукт із квоти європейського, тому що ми ніколи не забували про свою європейськість, про яку тут говорив пан Туск.
ParlaMint-UA_2019-02-19-m0.u54.p8.sent2	Коли ми казали, що російський продукт – це європейський продукт, це було не зовсім так, ми чудово розуміли, що Росія не бере на себе жодних зобов’язань, що це антиєвропейський інформаційний ресурс.
ParlaMint-UA_2019-02-19-m0.u54.p8.sent3	Видаливши це, ми почали продукувати власні програми і нарешті зробили український інформаційний простір, справді, українським.
ParlaMint-UA_2019-02-19-m0.u54.p9.sent1	Далі були подібні заходи, які стосувалися і літератури, і періодики.
ParlaMint-UA_2019-02-19-m0.u54.p9.sent2	Ми не допустили ввезення на територію України друкованої продукції, де була агітація за органи влади чи силові структури держави-агресора.
ParlaMint-UA_2019-02-19-m0.u54.p10.sent1	Так, засоби жорсткі.
ParlaMint-UA_2019-02-19-m0.u54.p10.sent2	Чи можливо було інакше вчиняти в умовах гібридної війни?
ParlaMint-UA_2019-02-19-m0.u54.p10.sent3	Навряд чи.
ParlaMint-UA_2019-02-19-m0.u54.p10.sent4	Ми не забували про свою європейськість, коли продовжували всередині країни проводити реформи, продовжували роздержавлення друкованої преси, продовжували створювати суспільне мовлення, продовжували відкривати Україну.
ParlaMint-UA_2019-02-19-m0.u54.p10.sent5	Чи є на сьогодні більш відкрита країна, ніж Україна, за системою доступу і до інформації про чиновників, і до інформації про публічні фінанси?
ParlaMint-UA_2019-02-19-m0.u54.p11.sent1	Про свою європейськість ми ніколи не забували.
ParlaMint-UA_2019-02-19-m0.u54.p11.sent2	Але ми, як сказав сьогодні пан Голова, показали, що Путіна можна і треба зупиняти, і в інформаційні сфері ми це зробили.
ParlaMint-UA_2019-02-19-m0.u54.p12.sent1	Слава Україні!
ParlaMint-UA_2019-02-19-m0.u55.p1.sent1	Дякую пані Вікторії, яка була ініціатором закриття російських телеканалів у перші тижні війни.
ParlaMint-UA_2019-02-19-m0.u55.p1.sent2	Ми це весь час будемо пам’ятати.
ParlaMint-UA_2019-02-19-m0.u55.p1.sent3	Пані Вікторіє, дякуємо вам .
ParlaMint-UA_2019-02-19-m0.u55.p2.sent1	До заключного слова запрошую голову Комітету у закордонних справах, голову робочої групи з підготовки цього засідання, а насправді головного натхненника цього засідання Ганну Гопко.
ParlaMint-UA_2019-02-19-m0.u55.p2.sent2	Будь ласка, пані Ганно .
ParlaMint-UA_2019-02-19-m0.u56.p1.sent1	Дорогі українці!
ParlaMint-UA_2019-02-19-m0.u56.p1.sent2	Дорогі воїни!
ParlaMint-UA_2019-02-19-m0.u56.p1.sent3	Дорогі глядачі, зокрема, ті, які перебувають на окупованих територіях і в усьому світі, а це понад 20 мільйонів українців!
ParlaMint-UA_2019-02-19-m0.u56.p1.sent4	Дорогі наші іноземні гості!
ParlaMint-UA_2019-02-19-m0.u56.p1.sent5	Насправді це велика честь і велика Божа благодать – бути тут, у незалежній Україні, і сьогодні підбивати підсумки, як наша держава змогла дати відсіч російській агресії.
ParlaMint-UA_2019-02-19-m0.u56.p2.sent1	Зараз тут є багато іноземних гостей, зокрема Малгожата Госевська, яка приїхала з Польщі.
ParlaMint-UA_2019-02-19-m0.u56.p2.sent2	Разом з іншими колегами вона їздила на схід, збирала докази злочинів Російської Федерації.
ParlaMint-UA_2019-02-19-m0.u56.p2.sent3	І я не маю жодного сумніву, що одного дня всі ці докази будуть підставою для того, щоб путінський режим і взагалі держава-агресор сплатила Україні борги і щоб більше ніколи не нападала на інші землі.
ParlaMint-UA_2019-02-19-m0.u56.p2.sent4	Тому ми будемо збирати докази і надалі перемагати, як це минулого року зробив український Ощадбанк, який виграв у міжнародному суді 1 мільярд 300 мільйонів.
ParlaMint-UA_2019-02-19-m0.u56.p2.sent5	Цей величезний напрям засудження російської агресії буде продовжуватися.
ParlaMint-UA_2019-02-19-m0.u56.p3.sent1	Шановні колеги, я хотіла б також сказати, що п’ять років, здавалося б, дуже багато часу, але насправді в історичному проміжку це не так багато із 27 років нашої незалежності, хоча нашій державі понад 1 тисячу років.
ParlaMint-UA_2019-02-19-m0.u56.p3.sent2	Це був унікальний шанс, Революція Гідності дала нам можливість, і ми ним скористалися, тому що за п’ять років ми побачили, що 30 відсотків території України – це об’єднані територіальні громади, які отримали ресурси і вже зараз залучають інвестиції, взяли відповідальність за себе на місцях.
ParlaMint-UA_2019-02-19-m0.u56.p3.sent3	Ми здійснили декомунізацію, назавжди канули в лету пам’ятники Леніну і вже немає культу комуністичного режиму.
ParlaMint-UA_2019-02-19-m0.u56.p3.sent4	Ми перейменували вулиці, ми відроджуємо власну ідентичність: українську музику, українське кіно, українську пісню.
ParlaMint-UA_2019-02-19-m0.u56.p3.sent5	Це надзвичайно важливо!
ParlaMint-UA_2019-02-19-m0.u56.p4.sent1	Ми проголосували за те, що хочемо стати повноправними членами ЄС і НАТО, але це інструмент.
ParlaMint-UA_2019-02-19-m0.u56.p4.sent2	Я не сумніваюся, що ми станемо членами ЄС і НАТО, тому що саме НАТО буде зацікавлено в тому, щоб мати такого сильного партнера, яким уже є Україна, контриб’ютора європейської безпеки.
ParlaMint-UA_2019-02-19-m0.u56.p4.sent3	Але ми маємо туди прийти цілісними, твердо знаючи, що ми – українці, знаючи нашу історію, наші традиції, і їх захищати.
ParlaMint-UA_2019-02-19-m0.u56.p5.sent1	Сьогодні, підбиваючи підсумки, ми розуміємо, що в нас є ще дуже багато внутрішніх питань.
ParlaMint-UA_2019-02-19-m0.u56.p5.sent2	Це буде непростий рік: президентські, парламентські вибори, а у 2020 році – місцеві вибори.
ParlaMint-UA_2019-02-19-m0.u56.p5.sent3	Я хотіла б підтримати пана Туска, який закликав нас до єдності, бо в цьому наша сила.
ParlaMint-UA_2019-02-19-m0.u56.p5.sent4	Але поки Росія готується до повномасштабної війни.
ParlaMint-UA_2019-02-19-m0.u56.p5.sent5	Зокрема, на вихідних у Мюнхені ми бачили, що Захід не знає, що робити з тим, що Росія порушила Договір про ліквідацію ракет середньої та малої дальності, – чи через діалог це вирішити, чи в інший спосіб.
ParlaMint-UA_2019-02-19-m0.u56.p5.sent6	Ми пропонуємо Заходу заборонити будівництво «Північного потоку-2», не дозволяти їм підживлювати Росію фінансово, купуючи енергоносії в Кремля.
ParlaMint-UA_2019-02-19-m0.u56.p6.sent1	Але з іншого боку, ми бачимо, до чого надалі готується Росія.
ParlaMint-UA_2019-02-19-m0.u56.p6.sent2	Вона фактично прагне захопити Білорусь.
ParlaMint-UA_2019-02-19-m0.u56.p6.sent3	Ми подивимося, як пройдуть вибори в Молдові на цих вихідних.
ParlaMint-UA_2019-02-19-m0.u56.p6.sent4	Для нас це надзвичайно важливо.
ParlaMint-UA_2019-02-19-m0.u56.p6.sent5	Я хотіла б сказати, що ми – не жертва російської агресії, а суб’єкт, який пройшов тест на зрілість .
ParlaMint-UA_2019-02-19-m0.u56.p7.sent1	Ми маємо стати прикладом не лише для нас, а бути солідарними з іншими народами, зокрема з народом Білорусі.
ParlaMint-UA_2019-02-19-m0.u56.p7.sent2	Чому я про це кажу?
ParlaMint-UA_2019-02-19-m0.u56.p7.sent3	Тому що Москва готує аншлюс Білорусі на очах Європи, на очах усього світу, і ми маємо сказати своє «ні».
ParlaMint-UA_2019-02-19-m0.u56.p7.sent4	Ми маємо виявити солідарність з корінними народами Російської Федерації, звернути увагу світу і допомогти їм захистити свої мовні, культурні, національні права.
ParlaMint-UA_2019-02-19-m0.u56.p7.sent5	Ми маємо дати надію, нарешті, мислячим росіянам, які прагнуть свободи власної країни, які не хочуть, щоб Росія залишалася тюрмою народів.
ParlaMint-UA_2019-02-19-m0.u56.p8.sent1	У нас велика місія, тому що ми живемо в історичну епоху.
ParlaMint-UA_2019-02-19-m0.u56.p8.sent2	Час України в цій епосі настав.
ParlaMint-UA_2019-02-19-m0.u56.p8.sent3	Тільки усвідомивши, наскільки ми потужна нація, нація пасіонаріїв, ми перестанемо скиглити і нарешті зрозуміємо, що Бог дав нам цю святу землю, цей другий Єрусалим, і ми ще не сказали свого слова у світовому православ’ї після здобуття Томосу, після того, як отримали духовну незалежність.
ParlaMint-UA_2019-02-19-m0.u56.p9.sent1	Я хотіла б сказати, що у ХХІ столітті Україна має надважливу місію, і закликати громадян вірити в себе, дякувати Богу, пам’ятати про тих, кого немає з нами.
ParlaMint-UA_2019-02-19-m0.u56.p9.sent2	Тому ми дякуємо Богу, молимося за всіх тих, які віддали своє життя.
ParlaMint-UA_2019-02-19-m0.u56.p9.sent3	Ми також дякуємо солдатам, які стоять на фронті, дякуємо їхнім родинам.
ParlaMint-UA_2019-02-19-m0.u56.p9.sent4	Ми знаємо, що таке чекати і переживати, чи повернеться, чи ні.
ParlaMint-UA_2019-02-19-m0.u56.p10.sent1	Насамкінець хотілося б побажати українському парламенту, Президенту, уряду України і в цьому році працювати як одна національна збірна, бо тільки так ми непереможні.
ParlaMint-UA_2019-02-19-m0.u56.p11.sent1	Слава Україні!
ParlaMint-UA_2019-02-19-m0.u57.p1.sent1	Шановні колеги, я хочу насамперед подякувати всім, хто взяв участь у сьогоднішньому зібранні, зокрема Ганні Гопко і кожному члену Комітету у закордонних справах, членам робочої групи, які готували це зібрання, бо я вважаю, воно надзвичайно важливе і символічне.
ParlaMint-UA_2019-02-19-m0.u57.p1.sent2	Адже ми не просто згадуємо, не просто підбиваємо підсумки, а й говоримо про майбутнє, аналізуючи весь той період.
ParlaMint-UA_2019-02-19-m0.u57.p2.sent1	П’ять років тому в ці дні ми стояли на палаючих барикадах на Майдані.
ParlaMint-UA_2019-02-19-m0.u57.p2.sent2	П’ять років тому в нас було головне завдання – втримати Майдан, так само, як сьогодні наше головне завдання – втримати Україну.
ParlaMint-UA_2019-02-19-m0.u57.p2.sent3	За цих п’ять років ми стали іншими, навчилися перемагати у всіх сферах і стали прикладом, як здобувати перемогу.
ParlaMint-UA_2019-02-19-m0.u57.p2.sent4	Але ми також знаємо, що головна запорука цієї перемоги – це єдність усередині суспільства, єдність з нашими євроатлантичними партнерами.
ParlaMint-UA_2019-02-19-m0.u57.p2.sent5	Дуже важливо, що сьогодні поруч з нами наші друзі й брати з Польщі, Литви, Європейської Ради, що вони з нами під час цього зібрання.
ParlaMint-UA_2019-02-19-m0.u57.p2.sent6	Це дає нам впевненість, розуміння і відчуття нашої перемоги.
ParlaMint-UA_2019-02-19-m0.u57.p3.sent1	Ми знаємо, яким буде наше майбутнє.
ParlaMint-UA_2019-02-19-m0.u57.p3.sent2	Ми вступимо в ЄС.
ParlaMint-UA_2019-02-19-m0.u57.p3.sent3	Ми будемо членами НАТО.
ParlaMint-UA_2019-02-19-m0.u57.p3.sent4	Ми повернемо Крим.
ParlaMint-UA_2019-02-19-m0.u57.p3.sent5	Ми визволимо Донецьк і Луганськ.
ParlaMint-UA_2019-02-19-m0.u57.p3.sent6	Ми виженемо російського агресора з України.
ParlaMint-UA_2019-02-19-m0.u57.p3.sent7	Успіху, перемоги і миру всім нам!
ParlaMint-UA_2019-02-19-m0.u57.p4.sent1	Шановні колеги, засідання у зв’язку з п’ятою річницею початку збройної агресії Російської Федерації проти України оголошую закритим.
ParlaMint-UA_2019-02-19-m0.u57.p5.sent1	Слава Україні!
ParlaMint-UA_2019-02-19-m0.u57.p6.sent1	.
ParlaMint-UA_2019-02-19-m0.u58.p1.sent1	Героям слава!
ParlaMint-UA_2019-02-19-m0.u58.p1.sent2	Слава Україні!
