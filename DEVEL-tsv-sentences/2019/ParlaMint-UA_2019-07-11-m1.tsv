id	text
ParlaMint-UA_2019-07-11-m1.u1.p1.sent1	У зв’язку з вимогою 158 народних депутатів про скликання позачергового пленарного засідання Верховної Ради України восьмого скликання та відповідно до частини восьмої статті 19 Регламенту Верховної Ради України сьогодні ми проводимо позачергове пленарне засідання.
ParlaMint-UA_2019-07-11-m1.u1.p2.sent1	Прошу народних депутатів підготуватися до реєстрації.
ParlaMint-UA_2019-07-11-m1.u1.p2.sent2	Прошу зайняти робочі місця і прошу народних депутатів зареєструватись для участі в позачерговому засіданні.
ParlaMint-UA_2019-07-11-m1.u1.p2.sent3	І нагадую, треба буде також і письмово зареєструватись.
ParlaMint-UA_2019-07-11-m1.u1.p2.sent4	Прошу провести реєстрацію для участі в позачерговому засіданні.
ParlaMint-UA_2019-07-11-m1.u1.p2.sent5	Прошу зареєструватись.
ParlaMint-UA_2019-07-11-m1.u1.p3.sent1	Зареєстровано 305 народних депутатів.
ParlaMint-UA_2019-07-11-m1.u1.p3.sent2	Позачергове пленарне засідання Верховної Ради України оголошую відкритим.
ParlaMint-UA_2019-07-11-m1.u1.p4.sent1	Шановні колеги, на розгляд позачергового засідання запропоновано розглянути 2 законопроекти: 6449 і 6607.
ParlaMint-UA_2019-07-11-m1.u1.p4.sent2	І я переходжу до їхнього розгляду.
ParlaMint-UA_2019-07-11-m1.u1.p4.sent3	Я пропоную коротко їх розглянути: скорочена процедура, доповідь і голосування.
ParlaMint-UA_2019-07-11-m1.u1.p5.sent1	І я проголошую перехід і хочу нагадати, хлопці і дівчата, треба буде і письмово зареєструватись для позачергового, не забудьте потім.
ParlaMint-UA_2019-07-11-m1.u1.p6.sent1	Отже, 6449 проект Закону про внесення змін до деяких законодавчих актів України щодо посилення відповідальності за злочини вчинені щодо малолітньої чи малолітнього, неповнолітньої чи неповнолітнього та особи, яка не досягла статевої зрілості.
ParlaMint-UA_2019-07-11-m1.u1.p7.sent1	Прошу підтримати розгляд за скороченою процедурою.
ParlaMint-UA_2019-07-11-m1.u1.p7.sent2	Прошу проголосувати за розгляд за скороченою процедурою.
ParlaMint-UA_2019-07-11-m1.u1.p7.sent3	Голосуємо.
ParlaMint-UA_2019-07-11-m1.u1.p7.sent4	Підтримуємо.
ParlaMint-UA_2019-07-11-m1.u1.p7.sent5	150 голосів, будь ласка.
ParlaMint-UA_2019-07-11-m1.u1.p8.sent1	За-154
ParlaMint-UA_2019-07-11-m1.u1.p9.sent1	Рішення прийнято.
ParlaMint-UA_2019-07-11-m1.u1.p10.sent1	Я запрошую до доповіді народного депутата України Ляшка Олега Валерійовича.
ParlaMint-UA_2019-07-11-m1.u1.p10.sent2	Будь ласка.
ParlaMint-UA_2019-07-11-m1.u2.p1.sent1	Шановні українці, шановні колеги, і сьогодні є унікальний шанс нарешті прийняти закони, які зупинять епідемію сексуальних злочинів проти українських дітей.
ParlaMint-UA_2019-07-11-m1.u2.p1.sent2	За перше півріччя цього року в Україні майже 200 діточок стали жертвами сексуального насильства педофілів.
ParlaMint-UA_2019-07-11-m1.u2.p1.sent3	Згадайте трагедію на Одещині, коли була вбита одинадцятирічна дівчинка Дар’я Лук’яненко.
ParlaMint-UA_2019-07-11-m1.u2.p1.sent4	Згадайте трагедію, як 5 липня у Дніпрі був затриманий черговий покидьок, який убив дівчину 2005 року народження, зґвалтував і вбив.
ParlaMint-UA_2019-07-11-m1.u2.p1.sent5	Кожного дня страждає дитина.
ParlaMint-UA_2019-07-11-m1.u2.p1.sent6	За минулу добу четверо дітей стали жертвами педофілів.
ParlaMint-UA_2019-07-11-m1.u2.p2.sent1	Ми пропонуємо прийняти наш закон.
ParlaMint-UA_2019-07-11-m1.u2.p2.sent2	Дякую комітету, який його підтримав за основу і в цілому.
ParlaMint-UA_2019-07-11-m1.u2.p2.sent3	Запровадити найжорсткішу відповідальність за сексуальних маніяків.
ParlaMint-UA_2019-07-11-m1.u2.p2.sent4	Мінімум 15 років тюрми без права дострокового звільнення.
ParlaMint-UA_2019-07-11-m1.u2.p2.sent5	Пожиттєвий нагляд правоохоронних органів за цими злочинцями.
ParlaMint-UA_2019-07-11-m1.u2.p2.sent6	Відкритий, наголошую, відкритий реєстр педофілів.
ParlaMint-UA_2019-07-11-m1.u2.p2.sent7	Щоб не тільки правоохоронні органи, а кожна мама, кожен батько міг зайти і подивитись, де може чатувати загроза, де може бути цей покидьок.
ParlaMint-UA_2019-07-11-m1.u2.p2.sent8	Щоб він на пушечний вистріл не підходив ні до школи, ні до дитсадка, ні до дитячого майданчика.
ParlaMint-UA_2019-07-11-m1.u2.p2.sent9	Хімічна примусова кастрація педофілів, щоб він не міг ґвалтувати дітей.
ParlaMint-UA_2019-07-11-m1.u2.p3.sent1	Якщо ми з вами приймемо ці закони, світовий досвід показує, епідемія сексуального насильства проти дітей буде зупинена.
ParlaMint-UA_2019-07-11-m1.u2.p3.sent2	Давайте це зробимо.
ParlaMint-UA_2019-07-11-m1.u2.p4.sent1	Я звертаюсь до Голови парламенту.
ParlaMint-UA_2019-07-11-m1.u2.p4.sent2	Заради пам’яті Дар’ї Лук’яненко, Тетяни Мізіної, Насті Балябіної, Аліни Васютіної і сотень інших українських дітей, які вже були вбиті, давайте приймемо цей закон.
ParlaMint-UA_2019-07-11-m1.u2.p4.sent3	Я прошу парламент проголосувати за Закон 6449 і назвати цей закон іменем одинадцятирічної.
ParlaMint-UA_2019-07-11-m1.u3.p1.sent1	30 секунд, будь ласка.
ParlaMint-UA_2019-07-11-m1.u4.p1.sent1	І назвати цей закон іменем одинадцятирічної дівчинки з Одещини Дар’ї Лук’яненко, яка стала жертвою педофілів.
ParlaMint-UA_2019-07-11-m1.u4.p1.sent2	В її особі, заради пам’яті усіх цих невинновбитих дітей, зарази порятунку життя наших дітей, українських дітей, давайте приймемо цей закон Дар’ї Лук’яненко, зупинимо злочини проти дітей.
ParlaMint-UA_2019-07-11-m1.u5.p1.sent1	Дякую.
ParlaMint-UA_2019-07-11-m1.u5.p2.sent1	До співдоповіді запрошую голову Комітету з питань законодавчого забезпечення, правоохоронної діяльності Кожем’якіна Андрія Анатолійовича, будь ласка.
ParlaMint-UA_2019-07-11-m1.u6.p1.sent1	Шановний Голово!
ParlaMint-UA_2019-07-11-m1.u6.p1.sent2	Шановні народні депутати!
ParlaMint-UA_2019-07-11-m1.u6.p1.sent3	Комітетом з питань законодавчого забезпечення, правоохоронної діяльності розглянуто проект Закону про внесення змін до деяких законодавчих актів України щодо посилення відповідальності за злочини вчинені щодо малолітньої чи малолітнього, неповнолітньої чи неповнолітнього та особи, яка не досягла статевої зрілості (№6449).
ParlaMint-UA_2019-07-11-m1.u6.p2.sent1	Змінами пропонується, перше, запровадити покарання у виді примусової хімічної кастрації, що полягає в примусовому введені засудженому антиандрогенних препаратів, які складаються з хімічних речовин, що мають на меті зменшити сексуальну активність.
ParlaMint-UA_2019-07-11-m1.u6.p3.sent1	Друге, створити публічний реєстр осіб, які були засуджені до позбавлення волі за зґвалтування неповнолітньої особи, стаття 152 Кримінального кодексу, за сексуальне насильство щодо неповнолітньої особи і стаття 153 за статеві зносини з особою, яка не досягла 16-річного віку, 155, і та за розбещення неповнолітніх.
ParlaMint-UA_2019-07-11-m1.u6.p4.sent1	Третє.
ParlaMint-UA_2019-07-11-m1.u6.p4.sent2	Встановити пожиттєвий адміністративний нагляд за відповідною категорією засуджених осіб звільнених з місць позбавлення волі.
ParlaMint-UA_2019-07-11-m1.u6.p5.sent1	З огляду на збільшення випадків вчинення злочинів проти статевої свободи та статевої недоторканності особи, зокрема, вчинення зґвалтувань та сексуального насильства щодо дітей комітет підтримав ідею запровадження реєстру осіб, які вчиняють статеві злочини.
ParlaMint-UA_2019-07-11-m1.u6.p6.sent1	Комітет ухвалив рішення рекомендувати Верховній Раді України прийняти законопроект за основу та в цілому та як закон.
ParlaMint-UA_2019-07-11-m1.u6.p7.sent1	Дякую.
ParlaMint-UA_2019-07-11-m1.u7.p1.sent1	Дякую.
ParlaMint-UA_2019-07-11-m1.u7.p2.sent1	Отже, колеги, є пропозиція переходити до прийняття рішення.
ParlaMint-UA_2019-07-11-m1.u7.p2.sent2	Я прошу всіх народних депутатів зайти в зал. Я прошу всіх хто вийшов з невідомих причин з залу повернутися для прийняття рішення.
ParlaMint-UA_2019-07-11-m1.u7.p3.sent1	Я прошу голів фракцій змобілізувати особовий склад ввірених вам підрозділів.
ParlaMint-UA_2019-07-11-m1.u7.p3.sent2	Народних депутатів прошу зайти в зал.
ParlaMint-UA_2019-07-11-m1.u7.p4.sent1	Отже, заходимо, колеги.
ParlaMint-UA_2019-07-11-m1.u7.p4.sent2	Готові, колеги?
ParlaMint-UA_2019-07-11-m1.u7.p4.sent3	Пропозиція комітету – в цілому.
ParlaMint-UA_2019-07-11-m1.u7.p4.sent4	Пропозиція комітету – в цілому.
ParlaMint-UA_2019-07-11-m1.u7.p5.sent1	Отже, переходимо до прийняття рішення.
ParlaMint-UA_2019-07-11-m1.u7.p6.sent1	Отже, ставлю на голосування.
ParlaMint-UA_2019-07-11-m1.u7.p7.sent1	Ми приймемо обидва закони чи ні?
ParlaMint-UA_2019-07-11-m1.u7.p8.sent1	Отже, колеги, ставлю на голосування проект Закону про внесення змін до деяких законодавчих актів України щодо посилення відповідальності за злочини, вчинені щодо малолітньої чи малолітнього, неповнолітньої чи неповнолітнього та особи, яка не досягла статевої зрілості (№ 6449).
ParlaMint-UA_2019-07-11-m1.u7.p8.sent2	Комітет пропонує прийняти його за основу і в цілому.
ParlaMint-UA_2019-07-11-m1.u7.p9.sent1	Прошу голосувати.
ParlaMint-UA_2019-07-11-m1.u7.p9.sent2	Прошу підтримати.
ParlaMint-UA_2019-07-11-m1.u7.p9.sent3	Голосуємо.
ParlaMint-UA_2019-07-11-m1.u7.p10.sent1	За-247
ParlaMint-UA_2019-07-11-m1.u7.p11.sent1	Закон прийнятий.
ParlaMint-UA_2019-07-11-m1.u7.p12.sent1	Наступний.
ParlaMint-UA_2019-07-11-m1.u7.p12.sent2	Ми переходимо до проекту Закону про внесення змін до деяких законів України щодо впровадження Єдиного реєстру осіб, № 6607.
ParlaMint-UA_2019-07-11-m1.u7.p13.sent1	Я прошу підтримати розгляд за скороченою процедурою, прошу проголосувати, прошу підтримати.
ParlaMint-UA_2019-07-11-m1.u7.p13.sent2	Голосуємо.
ParlaMint-UA_2019-07-11-m1.u7.p14.sent1	За-224
ParlaMint-UA_2019-07-11-m1.u7.p15.sent1	Одна хвилина від комітету Кожем’якін Андрій Анатолійович.
ParlaMint-UA_2019-07-11-m1.u7.p15.sent2	Недава.
ParlaMint-UA_2019-07-11-m1.u7.p16.sent1	Можемо голосувати в цілому?
ParlaMint-UA_2019-07-11-m1.u7.p17.sent1	В цілому?
ParlaMint-UA_2019-07-11-m1.u7.p17.sent2	Ставлю в цілому.
ParlaMint-UA_2019-07-11-m1.u7.p17.sent3	Комітет, будь ласка, Кожем’якін.
ParlaMint-UA_2019-07-11-m1.u8.p1.sent1	Шановний Голово, шановні колеги, комітет розглянув законопроект № 6607.
ParlaMint-UA_2019-07-11-m1.u8.p1.sent2	Пропонується:
ParlaMint-UA_2019-07-11-m1.u8.p2.sent1	Перше.
ParlaMint-UA_2019-07-11-m1.u8.p2.sent2	До заходів кримінального правового характеру включити добровільний захід медичного характеру у вигляді хімічної кастрації.
ParlaMint-UA_2019-07-11-m1.u8.p3.sent1	Ну, майже повторюються деякі речі, які були в попередньому законопроекті.
ParlaMint-UA_2019-07-11-m1.u8.p4.sent1	Створити реєстр осіб засуджених, що дуже важливо при.
ParlaMint-UA_2019-07-11-m1.u8.p4.sent2	Але, але там є різниця "відкритий", "закритий" реєстр.
ParlaMint-UA_2019-07-11-m1.u8.p4.sent3	В попередньому законопроекті було більш жорстке ставлення до реєстру і доступу до нього.
ParlaMint-UA_2019-07-11-m1.u8.p4.sent4	Але комітет розглянувши цей законопроект і у зв’язку з тим, що це законопроект після того, як він був винесений на обговорення громадськістю, набрав більше 30 тисяч, да, як петиція, голосів, ми його розглянули і, підтримавши суспільство, рекомендували прийняти його за основу і в цілому як закон.
ParlaMint-UA_2019-07-11-m1.u8.p4.sent5	Дякую.
ParlaMint-UA_2019-07-11-m1.u9.p1.sent1	Дякую вам.
ParlaMint-UA_2019-07-11-m1.u9.p2.sent1	Я ставлю на голосування проект закону.
ParlaMint-UA_2019-07-11-m1.u9.p3.sent1	Голосуємо.
ParlaMint-UA_2019-07-11-m1.u9.p3.sent2	Автор Недава.
ParlaMint-UA_2019-07-11-m1.u9.p3.sent3	Ставлю на голосування проект Закону про внесення змін до деяких Законів України щодо впровадження Єдиного реєстру осіб, засуджених за злочини проти статевої свободи і статевої недоторканості (№ 6607) за пропозицією комітету за основу і в цілому з техніко-юридичними правками.
ParlaMint-UA_2019-07-11-m1.u9.p4.sent1	Прошу голосувати.
ParlaMint-UA_2019-07-11-m1.u9.p4.sent2	Прошу підтримати.
ParlaMint-UA_2019-07-11-m1.u9.p4.sent3	Голосуємо.
ParlaMint-UA_2019-07-11-m1.u9.p5.sent1	За-217
ParlaMint-UA_2019-07-11-m1.u9.p6.sent1	Колеги, увага!
ParlaMint-UA_2019-07-11-m1.u9.p6.sent2	Заспокойтеся.
ParlaMint-UA_2019-07-11-m1.u9.p6.sent3	Заспокойтеся всі.
ParlaMint-UA_2019-07-11-m1.u9.p6.sent4	Прошу всіх заспокоїтися перш за все.
ParlaMint-UA_2019-07-11-m1.u9.p7.sent1	Зараз я поставлю на повернення.
ParlaMint-UA_2019-07-11-m1.u9.p8.sent1	Отже, колеги, прошу всіх зайти в зал, зайняти робочі місця.
ParlaMint-UA_2019-07-11-m1.u9.p9.sent1	Колеги, давайте я ще раз поставлю, якщо не буде голосів, відкриваю обговорення.
ParlaMint-UA_2019-07-11-m1.u9.p9.sent2	Ще раз поставлю, якщо немає голосів, відкриваю обговорення.
ParlaMint-UA_2019-07-11-m1.u9.p10.sent1	Я пропоную повернутися до проекту Закону, до голосування за проект Закону 6607.
ParlaMint-UA_2019-07-11-m1.u9.p10.sent2	Прошу проголосувати.
ParlaMint-UA_2019-07-11-m1.u9.p10.sent3	Прошу підтримати.
ParlaMint-UA_2019-07-11-m1.u9.p10.sent4	За повернення.
ParlaMint-UA_2019-07-11-m1.u9.p10.sent5	За повернення, прошу проголосувати.
ParlaMint-UA_2019-07-11-m1.u9.p10.sent6	За повернення.
ParlaMint-UA_2019-07-11-m1.u9.p11.sent1	За-220
ParlaMint-UA_2019-07-11-m1.u9.p12.sent1	Отже, прошу провести запис: 2 – за, 2 – проти.
ParlaMint-UA_2019-07-11-m1.u9.p12.sent2	Запис 2 – за, 2 – проти, будь ласка.
ParlaMint-UA_2019-07-11-m1.u9.p13.sent1	Так, від Радикальної партії – Ляшко.
ParlaMint-UA_2019-07-11-m1.u9.p14.sent1	Приготуватися від "Самопомочі".
ParlaMint-UA_2019-07-11-m1.u10.p1.sent1	Шановні колеги депутати, шановні українці, ми з вами проголосували Закон 6449, який передбачає повністю відкритий реєстр, створюється реєстр педофілів, сексуальних злочинців.
ParlaMint-UA_2019-07-11-m1.u10.p1.sent2	Кожна мати, кожен батько зайде в цей реєстр, подивиться, де той покидьок.
ParlaMint-UA_2019-07-11-m1.u10.p2.sent1	Законопроектом 6607 пропонується створити реєстр, доступ до якого матимуть виключно правоохоронні органи, тобто це не відкритий реєстр – тільки суди, тільки прокуратура, тільки СБУ.
ParlaMint-UA_2019-07-11-m1.u10.p2.sent2	Ви знаєте, на "Петрівці" на базарі можна купити любу інформацію за 300 доларів.
ParlaMint-UA_2019-07-11-m1.u10.p2.sent3	"Злив" інформації, згадайте, як розвідника у Києві підірвали, тому що податкова "злила" інформацію.
ParlaMint-UA_2019-07-11-m1.u10.p3.sent1	Реєстр педофілів повинен бути відкритим для всіх.
ParlaMint-UA_2019-07-11-m1.u10.p3.sent2	Тому я пропоную: прийняти Закон за основу 6607, допрацювати до другого читання, максимально посилити відповідальність за педофілію.
ParlaMint-UA_2019-07-11-m1.u10.p3.sent3	Давайте говорити так: ви бігаєте зараз з однієї причини, вас цікавить піар, а мене цікавить життя людей.
ParlaMint-UA_2019-07-11-m1.u10.p3.sent4	Ви не піартеся, а зробіть відкритий реєстр для того, щоб кожна сім’я знала, де ті педофіли.
ParlaMint-UA_2019-07-11-m1.u10.p3.sent5	А ви хочете, щоб до цього реєстру мали доступ тільки судді і прокурори.
ParlaMint-UA_2019-07-11-m1.u10.p3.sent6	Нам не треба суддів і прокурорів продажних, кожен батько, кожна мати повинні захистити свою сім’ю, а ви хочете, щоб тільки правоохоронці мали доступ.
ParlaMint-UA_2019-07-11-m1.u10.p3.sent7	Неправильних підхід!
ParlaMint-UA_2019-07-11-m1.u10.p3.sent8	Прозорість і відкритість.
ParlaMint-UA_2019-07-11-m1.u10.p4.sent1	Щодо того, що ми тільки зайнялися, наш закон 6449 зареєстрований два з половиною роки тому, і два з половиною роки ми боремося за те, щоб припинити цю вакханалію.
ParlaMint-UA_2019-07-11-m1.u10.p4.sent2	Давайте не махати один на одного, а об’єднати зусилля, щоб зупинити злочинців.
ParlaMint-UA_2019-07-11-m1.u10.p4.sent3	Тому закон – за основу, той – підписати і зупинити вакханалію злочинів проти українців дітей.
ParlaMint-UA_2019-07-11-m1.u11.p1.sent1	Від "Самопомочі" Мустафа Найєм.
ParlaMint-UA_2019-07-11-m1.u11.p2.sent1	Передає "Самопоміч" слово Мустафі Найєму.
ParlaMint-UA_2019-07-11-m1.u11.p2.sent2	Будь ласка.
ParlaMint-UA_2019-07-11-m1.u12.p1.sent1	Шановні колеги, я хочу, щоб ви зараз почули і відчули.
ParlaMint-UA_2019-07-11-m1.u12.p1.sent2	Дивіться, за цим законом не стоять гроші, я особисто працював над законом два роки.
ParlaMint-UA_2019-07-11-m1.u12.p1.sent3	Пан Олег Валерійович вліз два місяці тому, робить на цьому піар.
ParlaMint-UA_2019-07-11-m1.u12.p2.sent1	Друге.
ParlaMint-UA_2019-07-11-m1.u12.p2.sent2	Я хочу завершити.
ParlaMint-UA_2019-07-11-m1.u12.p2.sent3	Тепер по суті.
ParlaMint-UA_2019-07-11-m1.u12.p2.sent4	В законі Олега Валерійовича Ляшка немає реєстру взагалі – це брехня.
ParlaMint-UA_2019-07-11-m1.u12.p2.sent5	Друге.
ParlaMint-UA_2019-07-11-m1.u12.p2.sent6	Я читаю це.
ParlaMint-UA_2019-07-11-m1.u12.p2.sent7	Друге.
ParlaMint-UA_2019-07-11-m1.u12.p2.sent8	Друге.
ParlaMint-UA_2019-07-11-m1.u12.p2.sent9	Дайте договорити.
ParlaMint-UA_2019-07-11-m1.u12.p3.sent1	Друге.
ParlaMint-UA_2019-07-11-m1.u12.p3.sent2	Що ми пропонуємо в реєстрі, який у нас є.
ParlaMint-UA_2019-07-11-m1.u12.p3.sent3	Цей реєстр не буде закритим, реєстр буде повністю відкритий для керівників усіх закладів, де діти навчаються, де вони лікуються, і де вони відпочивають.
ParlaMint-UA_2019-07-11-m1.u12.p3.sent4	Будь-який керівник, будь-який викладач має право доступу до цього реєстру.
ParlaMint-UA_2019-07-11-m1.u12.p4.sent1	Третє.
ParlaMint-UA_2019-07-11-m1.u12.p4.sent2	Закон, який ми пропонуємо, повністю погоджений з усіма правоохоронними органами.
ParlaMint-UA_2019-07-11-m1.u12.p4.sent3	Ми два роки його проходили.
ParlaMint-UA_2019-07-11-m1.u12.p4.sent4	Проти нього виступала і поліція, і прокуратура, ми всі питання узгодили.
ParlaMint-UA_2019-07-11-m1.u12.p5.sent1	Четверте.
ParlaMint-UA_2019-07-11-m1.u12.p5.sent2	За нашим законом стоять 30 тисяч людей, які проголосували петицію за нього.
ParlaMint-UA_2019-07-11-m1.u12.p5.sent3	За ним стоять всі криміналісти в країні, всі викладачі в різних вузах, юристи, фахівці, які приходили на комітет, доводили свою думку, і комітет прийняв рішення через два роки, ще раз наголошую, чотири розгляди.
ParlaMint-UA_2019-07-11-m1.u12.p5.sent4	Ми чотири рази його повертали в комітет, і він був проголосований в цілому в цьому залі був запропонований для голосування.
ParlaMint-UA_2019-07-11-m1.u12.p6.sent1	Тому я вас дуже прошу: законопроект, який запропонував пан Олег Валерійович Ляшко, ми поважаємо ініціативу, він вже проголосований.
ParlaMint-UA_2019-07-11-m1.u12.p6.sent2	Давайте проголосуємо закон, який повністю унормовує це питання і не тільки реєстру, і щодо покарання, і щодо кастрації, і щодо позбавлення волі – всіх питань.
ParlaMint-UA_2019-07-11-m1.u12.p6.sent3	А вже правоохоронні органи вирішать, яким чином вони будуть узгоджувати ці питання.
ParlaMint-UA_2019-07-11-m1.u12.p7.sent1	Дякую.
ParlaMint-UA_2019-07-11-m1.u13.p1.sent1	Дякую.
ParlaMint-UA_2019-07-11-m1.u13.p2.sent1	Від "Народного фронту".
ParlaMint-UA_2019-07-11-m1.u13.p2.sent2	Репліку потім дам.
ParlaMint-UA_2019-07-11-m1.u13.p3.sent1	Він "Народного фронту" Максим Бурбак, будь ласка.
ParlaMint-UA_2019-07-11-m1.u14.p1.sent1	Максим Бурбак, 204 виборчий округ.
ParlaMint-UA_2019-07-11-m1.u14.p1.sent2	Знаєте, я щойно приїхав з Києва для того, щоб вперше проголосувати за Виборчий кодекс.
ParlaMint-UA_2019-07-11-m1.u14.p1.sent3	А друге – взяти участь у позачерговій сесії.
ParlaMint-UA_2019-07-11-m1.u14.p1.sent4	Якщо ми тут розглядаємо питання, як протидіяти цим злочинам, які зараз хвилею захлиснули всю нашу країну, то "Народний фронт" буде голосувати і за один, і за другий законопроект.
ParlaMint-UA_2019-07-11-m1.u14.p1.sent5	Не ламайте списи, хто з вас перший зареєстрував, хто другий, треба боротися з цією проблемою.
ParlaMint-UA_2019-07-11-m1.u14.p1.sent6	І досвід західних країн показує, що хімічна кастрація, вона, після того як вона застосовується, наприклад, у Великобританії рецидиви впали з 40 до 5 відсотків, у Німеччині – до 3 відсотків.
ParlaMint-UA_2019-07-11-m1.u14.p2.sent1	Можна сказати?
ParlaMint-UA_2019-07-11-m1.u14.p2.sent2	Під час однієї зустрічі на окрузі молода мама спитала мене: "Максим Юрійович, а як ви буде реагувати на те, що в Україні зараз хвиля злочинів проти дітей сексуального характеру?".
ParlaMint-UA_2019-07-11-m1.u14.p2.sent3	Я сказав їй щиро, в очі дивлячись: "Знаєте, шановна, я зробив все для того, щоб було скликано позачергову сесію, і ми дали свої підписи".
ParlaMint-UA_2019-07-11-m1.u14.p2.sent4	Сьогодні ми тут повинні проголосувати і вже проголосували перший законопроект, а зараз повинні проголосувати і другий законопроект.
ParlaMint-UA_2019-07-11-m1.u14.p2.sent5	Я переконаний, можна проголосувати з техніко-юридичними правками для того, щоб доопрацювати і щоб це було комплексне вирішення цієї проблеми.
ParlaMint-UA_2019-07-11-m1.u14.p2.sent6	Давайте не ділитися, хто перший, хто другий, всі разом, єдиним фронтом будемо виступати проти злочинів сексуального характеру проти наших дітей.
ParlaMint-UA_2019-07-11-m1.u14.p2.sent7	Але у всіх нас є діти, скоро будуть онуки, і ми повинні їх захищати.
ParlaMint-UA_2019-07-11-m1.u14.p3.sent1	Дякую.
ParlaMint-UA_2019-07-11-m1.u14.p3.sent2	Годі ламати списи!
ParlaMint-UA_2019-07-11-m1.u14.p3.sent3	Голосуємо.
ParlaMint-UA_2019-07-11-m1.u15.p1.sent1	Дякую.
ParlaMint-UA_2019-07-11-m1.u15.p2.sent1	Від "Блоку Петра Порошенка" Суслова.
ParlaMint-UA_2019-07-11-m1.u15.p2.sent2	Будь ласка Суслова.
ParlaMint-UA_2019-07-11-m1.u16.p1.sent1	Шановні колеги, це якраз ті речі, про які ми говоримо емоційно дуже часто на робочих групах, але ми маємо їх обговорювати тут в парламенті без емоцій.
ParlaMint-UA_2019-07-11-m1.u16.p1.sent2	Давайте спочатку визначимося і дамо визначення медичне, що таке педофілія, я хочу вам це зачитати.
ParlaMint-UA_2019-07-11-m1.u16.p1.sent3	"Це психіатрична хвороба.
ParlaMint-UA_2019-07-11-m1.u16.p1.sent4	Серед тих, хто вчиняє статеві злочини проти дітей на педофілію страждає лише декілька відсотків осіб, а більшість є здоровими.
ParlaMint-UA_2019-07-11-m1.u16.p1.sent5	Хімічна кастрація – це єдиний на сьогодні хімічно і клінічно доведений спосіб лікування педофілів".
ParlaMint-UA_2019-07-11-m1.u16.p2.sent1	Що для нас важливо?
ParlaMint-UA_2019-07-11-m1.u16.p2.sent2	Для нас важливо, що над цим законопроектом це скликання парламенту працювало майже 3 роки.
ParlaMint-UA_2019-07-11-m1.u16.p2.sent3	Його співавторами є переважна більшість народних депутатів з абсолютно різних фракцій.
ParlaMint-UA_2019-07-11-m1.u16.p2.sent4	Ми перереєстровували його 3 рази і завдання для того.
ParlaMint-UA_2019-07-11-m1.u16.p2.sent5	І кожен раз перереєстровуючи, ми намагалися його вдосконалити і врахувати всі пропозиції і наших міжнародних партнерів, і партнерів з інших.
ParlaMint-UA_2019-07-11-m1.u16.p2.sent6	і з інших комітетів парламенту українського.
ParlaMint-UA_2019-07-11-m1.u16.p3.sent1	Що ми просимо?
ParlaMint-UA_2019-07-11-m1.u16.p3.sent2	Ми просимо підтримати 6607 за основу і в цілому.
ParlaMint-UA_2019-07-11-m1.u16.p3.sent3	Чому?
ParlaMint-UA_2019-07-11-m1.u16.p3.sent4	Тому що тільки цей законопроект містить норму про створення закритого реєстру, доступ до якого будуть мати не тільки представники Мін’юсту і правоохоронних органів, а й ще всі керівники усіх закладів навчальних, тобто тих закладів, які працюють безпосередньо з дітьми.
ParlaMint-UA_2019-07-11-m1.u16.p4.sent1	Саме цей законопроект передбачає за зґвалтування малолітньої або малолітнього, стаття 152 Кримінального кодексу України, збільшити санкцію від 12 до 15 років, зараз – від 8 до 15.
ParlaMint-UA_2019-07-11-m1.u16.p4.sent2	За вчинення зґвалтування малолітньої чи малолітнього повторно або особи, яка раніше вчиняла злочини проти статевої свободи та статевої недоторканності малолітньої чи малолітнього, пропонується карати на строк від 10 до 15 років чи довічним позбавленням волі.
ParlaMint-UA_2019-07-11-m1.u16.p5.sent1	Я розумію, що є багато співавторів.
ParlaMint-UA_2019-07-11-m1.u16.p5.sent2	Але якраз це питання, яке має об’єднувати зал, а не роз’єднувати, прошу підтримати за основу і в цілому.
ParlaMint-UA_2019-07-11-m1.u16.p6.sent1	Дякую.
ParlaMint-UA_2019-07-11-m1.u17.p1.sent1	Дякую.
ParlaMint-UA_2019-07-11-m1.u17.p2.sent1	Репліка.
ParlaMint-UA_2019-07-11-m1.u17.p2.sent2	Ляшко – 1 хвилина.
ParlaMint-UA_2019-07-11-m1.u18.p1.sent1	Колега, прізвище якого я не хочу називати, двічі збрехав.
ParlaMint-UA_2019-07-11-m1.u18.p2.sent1	Перше.
ParlaMint-UA_2019-07-11-m1.u18.p2.sent2	Наш законопроект, який ми прийняли в цілому 6449, зареєстрований 16 травня 2017 року, більше 2років тому, ми боремося за цей закон.
ParlaMint-UA_2019-07-11-m1.u18.p3.sent1	Законопроект 6607, який ми зараз розглядаємо, зареєстрований через півтора місяці після нашого, 21 червня 2017 року.
ParlaMint-UA_2019-07-11-m1.u18.p4.sent1	Ми зібрали 162 підписи народних депутатів.
ParlaMint-UA_2019-07-11-m1.u18.p4.sent2	І я дякую всім фракціям, хто під це підписався, для того, щоб ми провели сесію.
ParlaMint-UA_2019-07-11-m1.u18.p5.sent1	Закон, який ми з вами прийняли, передбачає відкритий реєстр педофілів, мінімум 15 років тюрми, без будь якої вилки від 12, від 7, від 8.
ParlaMint-UA_2019-07-11-m1.u18.p5.sent2	П’ятнадцять років і крапка.
ParlaMint-UA_2019-07-11-m1.u18.p5.sent3	І без права дострокового звільнення.
ParlaMint-UA_2019-07-11-m1.u18.p5.sent4	І пожиттєвий нагляд за педофілами.
ParlaMint-UA_2019-07-11-m1.u18.p5.sent5	І відкритий реєстр для кожної сім’ї, а не тільки для правоохоронців, які здають за гроші інформацію.
ParlaMint-UA_2019-07-11-m1.u18.p5.sent6	Тому я не розумію, навколо чого ми "ламаємо списи".
ParlaMint-UA_2019-07-11-m1.u18.p5.sent7	Діти, які можуть бути потенційними жертвами цих педофілів, про тих треба думати, а не про власний піар перед виборами.
ParlaMint-UA_2019-07-11-m1.u19.p1.sent1	Зараз даю і комітету, і автору, і Трояну по 1 хвилині.
ParlaMint-UA_2019-07-11-m1.u19.p1.sent2	Достатньо по хвилині?
ParlaMint-UA_2019-07-11-m1.u19.p1.sent3	Будь ласка.
ParlaMint-UA_2019-07-11-m1.u19.p1.sent4	Можливо, голова комітету скаже якусь компромісну позицію, Кожем’якін, будь ласка.
ParlaMint-UA_2019-07-11-m1.u20.p1.sent1	Шановні колеги!
ParlaMint-UA_2019-07-11-m1.u20.p1.sent2	Я, по-перше, хочу сказати щодо дат, дат реєстрації.
ParlaMint-UA_2019-07-11-m1.u20.p1.sent3	У нас є Антон Володимирович Яценко він член нашого комітету, він зареєстрував подібний законопроект ще в 2016 році, це для того, щоб тут ви не змагались по реєстрації, ось він зараз стоїть, автор цього законопроекту, його, на жаль, не винесли сьогодні.
ParlaMint-UA_2019-07-11-m1.u20.p1.sent4	Це перше.
ParlaMint-UA_2019-07-11-m1.u20.p2.sent1	І друге, проект пана Ляшка він не дозволяє хімічну кастрацію робити як вид кримінального покарання.
ParlaMint-UA_2019-07-11-m1.u20.p2.sent2	Цей законопроект він робить хімічну кастрацію як медичний захід, розумієте?
ParlaMint-UA_2019-07-11-m1.u20.p2.sent3	От в цьому різниця.
ParlaMint-UA_2019-07-11-m1.u20.p2.sent4	Людина відбула покарання, а потім захотіла або не захотіла і медичний захід.
ParlaMint-UA_2019-07-11-m1.u20.p2.sent5	Я вважаю, що тут повинна бути більш жорстка позиція держави.
ParlaMint-UA_2019-07-11-m1.u20.p3.sent1	Дякую.
ParlaMint-UA_2019-07-11-m1.u21.p1.sent1	Яка пропозиція ваша, пане Андрій?
ParlaMint-UA_2019-07-11-m1.u21.p1.sent2	Як голосувати?
ParlaMint-UA_2019-07-11-m1.u22.p1.sent1	Позиція дуже проста, рішення комітету було дуже правильним і юридично-політичним, чому?
ParlaMint-UA_2019-07-11-m1.u22.p1.sent2	Тому що 30 тисяч зібраних підписів під петицією, ми не могли зробити інакше, ми його винесли до залу, раз.
ParlaMint-UA_2019-07-11-m1.u22.p2.sent1	Зал визначився, тому що 150 підписів було зібрано за законопроект Ляшка, перший.
ParlaMint-UA_2019-07-11-m1.u22.p2.sent2	Петиція друга, проголосували, рішення прийнято.
ParlaMint-UA_2019-07-11-m1.u22.p2.sent3	Але, якщо ми зараз приймемо цей законопроект в цілому, виникне колізія юридична, тому що в одну статтю Кримінального кодексу не можна вносити два рази зміни.
ParlaMint-UA_2019-07-11-m1.u22.p2.sent4	Тому не один із законів працювати не буде.
ParlaMint-UA_2019-07-11-m1.u22.p3.sent1	Дякую.
ParlaMint-UA_2019-07-11-m1.u23.p1.sent1	А за основу можемо приймати?
ParlaMint-UA_2019-07-11-m1.u24.p1.sent1	А за основу ми можемо прийняти.
ParlaMint-UA_2019-07-11-m1.u25.p1.sent1	Я розумію, як голосувати.
ParlaMint-UA_2019-07-11-m1.u25.p2.sent1	Будь ласка, Недава, Недава Олег Анатолійович, одна хвилина.
ParlaMint-UA_2019-07-11-m1.u26.p1.sent1	Я дякую всім 30 тисячам людей, які підтримали наш законопроект 6607.
ParlaMint-UA_2019-07-11-m1.u26.p1.sent2	І я хочу вам повідомити, що реєстри у нас закриті тільки для всеобщого загалу, але для фахівців вони відкриті.
ParlaMint-UA_2019-07-11-m1.u26.p1.sent3	Відкриті.
ParlaMint-UA_2019-07-11-m1.u26.p2.sent1	Далі: в нашому законопроекті реєстр обозначений в самому законопроекті.
ParlaMint-UA_2019-07-11-m1.u26.p2.sent2	В законопроекті колеги, створення реєстру віддається Кабінету Міністрів, і в законі створення реєстру не прописано.
ParlaMint-UA_2019-07-11-m1.u26.p3.sent1	В нашому законопроекті є санкція від 12 до 15, і вона збільшена.
ParlaMint-UA_2019-07-11-m1.u26.p3.sent2	А якщо це другий раз, то це довічне ув’язнення.
ParlaMint-UA_2019-07-11-m1.u26.p3.sent3	У колеги такого немає.
ParlaMint-UA_2019-07-11-m1.u26.p4.sent1	Тому я всіх прошу підтримати, всіх людей, які підтримали наш законопроект 6607, за основу і в цілому.
ParlaMint-UA_2019-07-11-m1.u26.p4.sent2	Це він відпрацьований всіма: і громадськістю, і фахівцями.
ParlaMint-UA_2019-07-11-m1.u26.p4.sent3	Ми багато проводили.
ParlaMint-UA_2019-07-11-m1.u26.p4.sent4	І, будь ласка, дайте слово пану Трояну.
ParlaMint-UA_2019-07-11-m1.u26.p4.sent5	У них є своя точка зору.
ParlaMint-UA_2019-07-11-m1.u27.p1.sent1	Будь ласка, Троян, одна хвилина.
ParlaMint-UA_2019-07-11-m1.u27.p1.sent2	Троян, виступаєте?
ParlaMint-UA_2019-07-11-m1.u27.p1.sent3	Хвилину Троян.
ParlaMint-UA_2019-07-11-m1.u28.p1.sent1	Дякую.
ParlaMint-UA_2019-07-11-m1.u28.p1.sent2	Шановні народні депутати, я як людина, особисто як українець, який має чотирьох сестер і двох братів, підтримую Олега Валерійовича закон, особисто як людина.
ParlaMint-UA_2019-07-11-m1.u28.p2.sent1	Я як правоохоронець підтримую закон 6607 чому?
ParlaMint-UA_2019-07-11-m1.u28.p2.sent2	Тому що самосуд, якщо ми зробимо відкриті реєстри, самосуд над ними буде великий, знаючи нашу ментальність.
ParlaMint-UA_2019-07-11-m1.u28.p2.sent3	Але давайте приймемо і перший, і другий закони, і хай вищий Конституційний суд вирішить, який закон вірний.
ParlaMint-UA_2019-07-11-m1.u28.p2.sent4	Дякую.
ParlaMint-UA_2019-07-11-m1.u29.p1.sent1	Репліка Яценко.
ParlaMint-UA_2019-07-11-m1.u29.p1.sent2	Одна хвилина.
ParlaMint-UA_2019-07-11-m1.u29.p1.sent3	І переходимо до голосування.
ParlaMint-UA_2019-07-11-m1.u30.p1.sent1	Шановний пане Голово, шановні колеги, свого часу я подав такий же самий закон 6151, ще, дійсно, в 16-му році, про примусову кастрацію педофілів, і він дуже схожий на проект пана Ляшка, який сьогодні ми стали співавторами в цьому законі.
ParlaMint-UA_2019-07-11-m1.u30.p1.sent2	І я готовий в принципі підтримати і сказати, що єдиний захід для педофіла це його примусова кастрація.
ParlaMint-UA_2019-07-11-m1.u30.p1.sent3	Тобто ми дуже ніжно чомусь ставимось до різних збоченців, які ґвалтують дітей, слухаємо різних так званих експертів, різні громадські так звані організації.
ParlaMint-UA_2019-07-11-m1.u30.p2.sent1	Але ще раз хочу сказати, що, на мою думку, життя навіть однієї дитини варто того, щоб ми, в принципі, прийняли цей закон Ляшка саме.
ParlaMint-UA_2019-07-11-m1.u30.p3.sent1	Тому моя пропозиція така, можна прийняти в першому читанні інший закон, але давайте чітко розуміти: ми маємо стояти на стороні дітей, а не будь-яких експертів, посольств і так далі.
ParlaMint-UA_2019-07-11-m1.u30.p3.sent2	Дякую за увагу.
ParlaMint-UA_2019-07-11-m1.u31.p1.sent1	Дякую.
ParlaMint-UA_2019-07-11-m1.u31.p2.sent1	Отже, колеги, я запропоную спочатку, я ставлю на голосування пропозицію комітету в цілому, якщо вони не проходить, я ставлю за основу.
ParlaMint-UA_2019-07-11-m1.u31.p2.sent2	Так добре?
ParlaMint-UA_2019-07-11-m1.u31.p2.sent3	Так буде правильно і справедливо.
ParlaMint-UA_2019-07-11-m1.u31.p2.sent4	Отже перше голосування в цілому.
ParlaMint-UA_2019-07-11-m1.u31.p2.sent5	Якщо не проходить, за основу.
ParlaMint-UA_2019-07-11-m1.u31.p3.sent1	Ми завершили розгляд поетку закону 6607, і я ставлю на голосування першу пропозицію, пропозицію комітету, щоб проект закону 6607 прийняти за основу і в цілому.
ParlaMint-UA_2019-07-11-m1.u31.p3.sent2	Хто підтримує дану пропозицію, прошу голосувати.
ParlaMint-UA_2019-07-11-m1.u31.p3.sent3	Голосуємо.
ParlaMint-UA_2019-07-11-m1.u31.p4.sent1	За-192
ParlaMint-UA_2019-07-11-m1.u31.p5.sent1	Рішення не прийнято.
ParlaMint-UA_2019-07-11-m1.u31.p6.sent1	І наступне, проект закону 6607 за основу.
ParlaMint-UA_2019-07-11-m1.u31.p6.sent2	Прошу проголосувати, прошу підтримати.
ParlaMint-UA_2019-07-11-m1.u31.p6.sent3	За основу.
ParlaMint-UA_2019-07-11-m1.u31.p6.sent4	Давайте об’єднаємося і підтримаємо – це буде правильно.
ParlaMint-UA_2019-07-11-m1.u31.p6.sent5	За основу.
ParlaMint-UA_2019-07-11-m1.u31.p6.sent6	Голосуємо.
ParlaMint-UA_2019-07-11-m1.u31.p6.sent7	Підтримуємо.
ParlaMint-UA_2019-07-11-m1.u31.p6.sent8	За основу.
ParlaMint-UA_2019-07-11-m1.u31.p6.sent9	Голосуємо.
ParlaMint-UA_2019-07-11-m1.u31.p7.sent1	За-228
ParlaMint-UA_2019-07-11-m1.u31.p8.sent1	Рішення прийнято.
ParlaMint-UA_2019-07-11-m1.u31.p9.sent1	Проект закону 6607 прийнятий за основу.
ParlaMint-UA_2019-07-11-m1.u31.p10.sent1	Колеги, тепер хочу повідомити, є у нас кілька заяв.
ParlaMint-UA_2019-07-11-m1.u31.p10.sent2	Одна заява від фракцій "Народного фронту" і БПП.
ParlaMint-UA_2019-07-11-m1.u31.p10.sent3	І вони готові замінити заяву на виступ від трибуни.
ParlaMint-UA_2019-07-11-m1.u31.p10.sent4	І я запрошую до трибуни Михайла Бондаря.
ParlaMint-UA_2019-07-11-m1.u31.p10.sent5	І потім кілька заяв про голосування.
ParlaMint-UA_2019-07-11-m1.u31.p11.sent1	І, колеги, через 5 хвилин біля входу давайте зробимо фотографію разом, біля входу з площі Конституції.
ParlaMint-UA_2019-07-11-m1.u31.p11.sent2	Восьме скликання.
ParlaMint-UA_2019-07-11-m1.u31.p11.sent3	За 5-7 хвилин, біля входу фотографія.
ParlaMint-UA_2019-07-11-m1.u31.p12.sent1	3 хвилини, Михайло Бондар, будь ласка.
ParlaMint-UA_2019-07-11-m1.u32.p1.sent1	Шановні колеги, я хочу звернутися до вас на рахунок Закону 10307.
ParlaMint-UA_2019-07-11-m1.u32.p1.sent2	Це, як Андрій Володимирович вже говорив, по шахтарських питаннях.
ParlaMint-UA_2019-07-11-m1.u32.p1.sent3	Якщо є зауваження до цього закону, я буду просто колег просити проголосувати і обговорити цей закон, які там є зауваження.
ParlaMint-UA_2019-07-11-m1.u32.p1.sent4	Але найголовніше, що це закон якраз про заборгованість перед шахтарями, це їхні заробітні плати.
ParlaMint-UA_2019-07-11-m1.u32.p1.sent5	Тому, будь ласка, проголосуйте, включіть.
ParlaMint-UA_2019-07-11-m1.u32.p1.sent6	Давайте обговоримо і знімемо всі ті зауваження, які до нього є, і тоді проголосуємо вже без зауважень.
ParlaMint-UA_2019-07-11-m1.u32.p2.sent1	Дякую.
ParlaMint-UA_2019-07-11-m1.u33.p1.sent1	Дякую вам.
ParlaMint-UA_2019-07-11-m1.u33.p2.sent1	Прошу зачитати.
ParlaMint-UA_2019-07-11-m1.u33.p2.sent2	І хочу сказати, що, власне, Михайло Бондар, який займається проблемою шахтарів вже багато років, мені дуже прикро, що ваш законопроект сьогодні не був підтриманий в залі.
ParlaMint-UA_2019-07-11-m1.u33.p2.sent3	Бо це ваша робота – підтримка шахтарів зі свого округу.
ParlaMint-UA_2019-07-11-m1.u33.p2.sent4	Пане Михайле, ми після обіду його спробуємо ще раз поставити, щоб підтримати шахтарів.
ParlaMint-UA_2019-07-11-m1.u33.p2.sent5	І вам дуже дякую за наполегливу роботу для шахтарів.
ParlaMint-UA_2019-07-11-m1.u33.p3.sent1	Дякую, пане Михайле.
ParlaMint-UA_2019-07-11-m1.u33.p4.sent1	Зараз Ірина Геращенко.
ParlaMint-UA_2019-07-11-m1.u33.p4.sent2	Кілька оголошень.
ParlaMint-UA_2019-07-11-m1.u34.p1.sent1	Шановні колеги, до президії Верховної Ради України надійшли заяви.
ParlaMint-UA_2019-07-11-m1.u34.p2.sent1	Заява від народного депутата Артура Палатного, що картка не спрацювала під час голосування за законопроект про внесення змін до деяких законодавчих актів України щодо посилення відповідальності за злочини, вчинені щодо малолітньої чи малолітнього, № 6449, і просить врахувати його голос "за".
ParlaMint-UA_2019-07-11-m1.u34.p3.sent1	Так само, з такою ж заявою звернувся Віктор Кривенко.
ParlaMint-UA_2019-07-11-m1.u34.p3.sent2	Його картка не спрацювала під час голосування за законопроект 6449.
ParlaMint-UA_2019-07-11-m1.u34.p3.sent3	Його голос "за".
ParlaMint-UA_2019-07-11-m1.u34.p4.sent1	Так само, Ольга Бєлькова просить зарахувати її голос "за" під час голосування 6449.
ParlaMint-UA_2019-07-11-m1.u34.p5.sent1	Так само Ірина Геращенко в президії скаржиться на те, що її картка не спрацювала під час голосування за законопроект 6449.
ParlaMint-UA_2019-07-11-m1.u34.p5.sent2	Просить рахувати її голос "за".
ParlaMint-UA_2019-07-11-m1.u34.p6.sent1	І народний депутата Валерій Карпунцов повідомляє, що голосував за законопроект 6449, а його картка не спрацювала.
ParlaMint-UA_2019-07-11-m1.u34.p7.sent1	Я прошу врахувати ці позиції.
ParlaMint-UA_2019-07-11-m1.u34.p8.sent1	Шановні колеги, і зараз ми запрошуємо з Головою Верховної Ради Андрієм Володимировичем Парубієм всіх наших колег з усіх фракцій до центрального виходу з парламенту для колективного фотографування історичного Верховної Ради восьмого скликання.
ParlaMint-UA_2019-07-11-m1.u35.p1.sent1	Дякую.
ParlaMint-UA_2019-07-11-m1.u35.p2.sent1	Отже, колеги, ми вичерпали порядок позачергової сесії.
ParlaMint-UA_2019-07-11-m1.u35.p2.sent2	І я хочу нагадати вам: треба зареєструватися на позачергову сесію і письмово теж.
ParlaMint-UA_2019-07-11-m1.u35.p3.sent1	На цьому позачергове пленарне засідання Верховної Ради України оголошую закритим.
ParlaMint-UA_2019-07-11-m1.u35.p4.sent1	Нагадую, що вечірнє пленарне засідання відбудеться о 16-й годині.
ParlaMint-UA_2019-07-11-m1.u35.p4.sent2	Всіх запрошую до зали і вітаю з успішною роботою.
ParlaMint-UA_2019-07-11-m1.u35.p4.sent3	Через 5 хвилин – площа Конституції, фотографії, запрошую всіх, будь ласка.
