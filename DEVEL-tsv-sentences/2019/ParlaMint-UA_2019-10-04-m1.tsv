id	text
ParlaMint-UA_2019-10-04-m1.u1.p1.sent1	Шановні колеги, будь ласка, займайте свої місця, підготуйтеся до реєстрації.
ParlaMint-UA_2019-10-04-m1.u1.p2.sent1	Шановні колеги, будь ласка, підготуйтесь до реєстрації.
ParlaMint-UA_2019-10-04-m1.u1.p2.sent2	Шановні колеги, реєструємось.
ParlaMint-UA_2019-10-04-m1.u1.p3.sent1	В залі зареєстровано 369 народних депутатів України.
ParlaMint-UA_2019-10-04-m1.u1.p3.sent2	Вечірнє засідання Верховної Ради України оголошую відкритим.
ParlaMint-UA_2019-10-04-m1.u1.p4.sent1	Шановні колеги, будь ласка, займіть свої місця, пару оголошень зараз зачитає Перший заступник Голови Верховної Ради України, і переходимо до питання – Програма діяльності Кабінету Міністрів України.
ParlaMint-UA_2019-10-04-m1.u2.p1.sent1	Шановні колеги, поки ви займаєте свої місця, я з превеликим задоволенням оголошу, що у нас множаться міжфракційні депутатські об’єднання.
ParlaMint-UA_2019-10-04-m1.u2.p2.sent1	У зв’язку з цим оголошую про створення міжфракційного депутатського об’єднання "За ФОПів".
ParlaMint-UA_2019-10-04-m1.u2.p2.sent2	Головою.
ParlaMint-UA_2019-10-04-m1.u2.p2.sent3	перепрошую, співголовами цього об’єднання обрано народних депутатів України Підласу Роксолану Андріївну та Грищука Романа Павловича.
ParlaMint-UA_2019-10-04-m1.u2.p2.sent4	Так, все: за ФОПів спокійні.
ParlaMint-UA_2019-10-04-m1.u2.p3.sent1	Далі наступне.
ParlaMint-UA_2019-10-04-m1.u2.p3.sent2	Створення міжфракційного депутатського об’єднання "Питна вода".
ParlaMint-UA_2019-10-04-m1.u2.p3.sent3	Головою цього об’єднання обрано народного депутата України Юрія Анатолійовича Шаповалова.
ParlaMint-UA_2019-10-04-m1.u2.p4.sent1	Створено міжфракційне депутатське об’єднання "Платформа з трансформації вугільних регіонів".
ParlaMint-UA_2019-10-04-m1.u2.p4.sent2	Головою цього об’єднання обрано народного депутата України Гриб Вікторію Олександрівну.
ParlaMint-UA_2019-10-04-m1.u2.p5.sent1	І допоки останнє оголошення щодо створення міжфракційного депутатського об’єднання "Антирейдерська коаліція".
ParlaMint-UA_2019-10-04-m1.u2.p5.sent2	Головою цього об’єднання обрано народного депутата України Олександра Анатолійовича Качуру.
ParlaMint-UA_2019-10-04-m1.u2.p6.sent1	Вітаю наших колег з об’єднаннями над такими важливими питаннями.
ParlaMint-UA_2019-10-04-m1.u3.p1.sent1	Шановні колеги, будь ласка, займіть своїх місця, підготуйтесь до розгляду питання.
ParlaMint-UA_2019-10-04-m1.u3.p2.sent1	Шановні колеги, згідно пункту 11 частини першої статті 85 Конституції України, до повноважень Верховної Ради України належить розгляд і прийняття рішення щодо схвалення Програми діяльності Кабінету Міністрів України.
ParlaMint-UA_2019-10-04-m1.u3.p3.sent1	29 вересня відповідно до вимог чинного законодавства урядом внесено Програму діяльності Кабінету Міністрів на розгляд Верховної Ради України.
ParlaMint-UA_2019-10-04-m1.u3.p3.sent2	Відповідно до статті 227 Регламенту пропонується наступний порядок розгляду Програми діяльності Кабінету Міністрів: доповідь Прем’єр-міністра – до 15 хвилин; відповіді на запитання – до 10 хвилин; виступи від депутатських фракцій і груп – до 18 хвилин; виступи народних депутатів по одному представнику від кожного комітету – до 45 хвилин; виступи від народних депутатів – до 6 хвилин; заключне слово Прем’єр-міністра – до 3 хвилин; прийняття рішення.
ParlaMint-UA_2019-10-04-m1.u3.p3.sent3	Орієнтовний час розгляду цього питання – 1 година 40 хвилин.
ParlaMint-UA_2019-10-04-m1.u3.p3.sent4	Якщо немає заперечень, прошу.
ParlaMint-UA_2019-10-04-m1.u3.p3.sent5	пропоную перейти до розгляду цього питання.
ParlaMint-UA_2019-10-04-m1.u3.p4.sent1	До слова для доповіді запрошується Прем’єр-міністр України Гончарук Олексій Валерійович.
ParlaMint-UA_2019-10-04-m1.u4.p1.sent1	Дякую, колеги.
ParlaMint-UA_2019-10-04-m1.u4.p1.sent2	Це абсолютно робочий момент, тому я спробую бути максимально лаконічним і конкретним.
ParlaMint-UA_2019-10-04-m1.u4.p2.sent1	Перш за все, хочу подякувати вам за місяць роботи.
ParlaMint-UA_2019-10-04-m1.u4.p2.sent2	На мою думку, ми зробили багато крутих, класних речей разом.
ParlaMint-UA_2019-10-04-m1.u4.p2.sent3	І мені дуже приємно констатувати той факт, що ми знайшли, на мою думку, між Кабінетом Міністрів і Верховною Радою той необхідний формат роботи, який дозволяє нам бути ефективними.
ParlaMint-UA_2019-10-04-m1.u4.p3.sent1	За цей період часу ви приймали законопроекти – ми втілювали їх в життя.
ParlaMint-UA_2019-10-04-m1.u4.p3.sent2	Ви прийняли законопроекти про детінізацію економіки і боротьбу з контрабандою, уповноважені економічні оператори – це все вже працює, ми все це вже імплементуємо.
ParlaMint-UA_2019-10-04-m1.u4.p3.sent3	Ми створюємо нову митницю і нову податкову.
ParlaMint-UA_2019-10-04-m1.u4.p3.sent4	Буквально позавчора на засіданні уряду ми утворили нові територіальні підрозділи митниці.
ParlaMint-UA_2019-10-04-m1.u4.p3.sent5	Протягом двох, приблизно трьох тижнів ми наповнимо їх, ці територіальні підрозділи, новими людьми, і вони будуть якісно, без корупції професійно вже надавати послуги нашому бізнесу.
ParlaMint-UA_2019-10-04-m1.u4.p3.sent6	Це – наш спільний результат.
ParlaMint-UA_2019-10-04-m1.u4.p4.sent1	Ви прийняли рішення про зняття обмежень на приватизацію і створили механізми концесії, ухвалили дуже важливий законопроект.
ParlaMint-UA_2019-10-04-m1.u4.p4.sent2	Вже на цьому тижні ми провели в Одесі зустріч з тридцятьма інвесторами з більш ніж десяти іноземних країн, які готові інвестувати в українські порти.
ParlaMint-UA_2019-10-04-m1.u4.p4.sent3	І це лише початок.
ParlaMint-UA_2019-10-04-m1.u4.p4.sent4	Це також наш спільний результат,
ParlaMint-UA_2019-10-04-m1.u4.p5.sent1	Ви спростили, дякуємо вам за це дуже сильно, прийнявши Закон 1066: порядок прийняття і звільнення державних службовців.
ParlaMint-UA_2019-10-04-m1.u4.p5.sent2	Ми, дякуючи вам, перезавантажили перші 13 органів виконавчої влади – тих, переважно до яких було найбільше питань щодо корупції: ГАСК, Держкомзем, Держлісагентство, Держгеонадра.
ParlaMint-UA_2019-10-04-m1.u4.p5.sent3	У всіх цих органів вже будуть інші керівники.
ParlaMint-UA_2019-10-04-m1.u4.p5.sent4	Ми оголосили зараз конкурси, і тому я закликаю вас, шановні народні обранці, також залучайтеся.
ParlaMint-UA_2019-10-04-m1.u4.p5.sent5	Будь ласка, розказуйте людям, давайте нам порядних професійних людей, які очолять роботу в цих органах.
ParlaMint-UA_2019-10-04-m1.u4.p6.sent1	Ми на першому засіданні уряду нашого ліквідували УБЕП в Міністерстві внутрішніх справ.
ParlaMint-UA_2019-10-04-m1.u4.p6.sent2	Так, я знаю, що функції на рівні закону ще залишилися, але вчора ви ухвалили в першому читанні Закон про державну фіскальну службу, і я дуже сподіваюся, що найближчим часом вона запрацює.
ParlaMint-UA_2019-10-04-m1.u4.p6.sent3	Все це приклади нашої спільної роботи, за яку я хочу вам подякувати.
ParlaMint-UA_2019-10-04-m1.u4.p7.sent1	З кожним днем я бачу, що ця робота стає все більш ефективною.
ParlaMint-UA_2019-10-04-m1.u4.p7.sent2	Ми напрацьовуємо особисті контакти.
ParlaMint-UA_2019-10-04-m1.u4.p7.sent3	Але є одна обставина, яка, на мою думку, має йти поступово в минуле.
ParlaMint-UA_2019-10-04-m1.u4.p7.sent4	Це оцей так званий "режим форсування", да, ви його називаєте "турборежим".
ParlaMint-UA_2019-10-04-m1.u4.p7.sent5	Це ненормально.
ParlaMint-UA_2019-10-04-m1.u4.p7.sent6	Це ненормально.
ParlaMint-UA_2019-10-04-m1.u4.p8.sent1	Ми мали ухвалювати закони дуже швидко і на рівні уряду, і на рівні парламенту, і ми дякуємо вам за це.
ParlaMint-UA_2019-10-04-m1.u4.p8.sent2	Але на майбутнє ми маємо побудувати роботу системно для того, щоби показати приклад, як український уряд і український парламент може бути передбачуваним, у тому числі для суспільства і бізнесу.
ParlaMint-UA_2019-10-04-m1.u4.p9.sent1	Основою цього.
ParlaMint-UA_2019-10-04-m1.u4.p9.sent2	Основою цієї роботи ми пропонуємо зробити Програму діяльності уряду.
ParlaMint-UA_2019-10-04-m1.u4.p9.sent3	Це документ, який я сьогодні хочу вам презентувати, ви його вже бачили, читали, ми з багатьма з вас його дискутували.
ParlaMint-UA_2019-10-04-m1.u4.p9.sent4	Він є фундаментом для нашої майбутньої роботи і основою для того, щоби через рік вам було за чим оцінювати роботу уряду.
ParlaMint-UA_2019-10-04-m1.u4.p9.sent5	Це наші спільні цілі, їх 78.
ParlaMint-UA_2019-10-04-m1.u4.p9.sent6	Ці 78 цілей розбиті на три розділи.
ParlaMint-UA_2019-10-04-m1.u4.p10.sent1	Перший розділ присвячений розвитку людського капіталу, ми починаємо з людини.
ParlaMint-UA_2019-10-04-m1.u4.p10.sent2	Там є п’ять складових: освіта, охорона здоров’я, соціальна політика, захист ветеранів і культура та розвиток спорту.
ParlaMint-UA_2019-10-04-m1.u4.p11.sent1	З вашого дозволу, я дуже коротко пройдуся по тих ключових ідеях, які ми закладаємо в роботу по цих напрямках.
ParlaMint-UA_2019-10-04-m1.u4.p12.sent1	Перше.
ParlaMint-UA_2019-10-04-m1.u4.p12.sent2	Освіта.
ParlaMint-UA_2019-10-04-m1.u4.p12.sent3	Звичайно, продовження Нової української школи.
ParlaMint-UA_2019-10-04-m1.u4.p12.sent4	На нашу думку, це хороший приклад, коли ми можемо взяти той.
ParlaMint-UA_2019-10-04-m1.u4.p12.sent5	ту роботу, яка велася до нас і, вдосконаливши, її продовжувати.
ParlaMint-UA_2019-10-04-m1.u4.p12.sent6	Це правильний, на нашу думку, шлях.
ParlaMint-UA_2019-10-04-m1.u4.p13.sent1	Також важливою є лібералізація діяльності приватних закладів, приватних шкіл, приватних дитячих садочків.
ParlaMint-UA_2019-10-04-m1.u4.p13.sent2	Ми маємо створити умови, за яких бізнес в тому числі зможе надавати такі послуги.
ParlaMint-UA_2019-10-04-m1.u4.p14.sent1	Університети, наука також мають бути реформовані.
ParlaMint-UA_2019-10-04-m1.u4.p14.sent2	Ми маємо перестати витрачати державні кошти на стіни і приміщення і маємо запровадити такий адресний підхід, де, отримуючи стипендію, отримуючи інші стимулюючі виплати, гранти, ми будемо надавати можливість талановитим людям, які хочуть здобувати освіту і займатися наукою, розвиватися.
ParlaMint-UA_2019-10-04-m1.u4.p14.sent3	Ми маємо створювати правильні стимули нашими грошима, а не дотувати неефективність.
ParlaMint-UA_2019-10-04-m1.u4.p15.sent1	Охорона здоров’я.
ParlaMint-UA_2019-10-04-m1.u4.p15.sent2	Принцип "гроші ходять за пацієнтом", однозначно має бути, на нашу думку, збереженим.
ParlaMint-UA_2019-10-04-m1.u4.p15.sent3	Це дуже правильний принцип.
ParlaMint-UA_2019-10-04-m1.u4.p16.sent1	Тут такий самий підхід: ні – фінансуванню стель, стін, приміщень, ліжок, так – фінансуванню послуг, які надаються пацієнтам.
ParlaMint-UA_2019-10-04-m1.u4.p16.sent2	Це засадничий принцип.
ParlaMint-UA_2019-10-04-m1.u4.p16.sent3	Продовжена має бути програма "Доступні ліки".
ParlaMint-UA_2019-10-04-m1.u4.p16.sent4	Ми подивилися на неї, вона непогано працює, її треба розвивати, розширювати, але вона нормальна.
ParlaMint-UA_2019-10-04-m1.u4.p17.sent1	Автономізація лікарень та індивідуальне ліцензування лікарів.
ParlaMint-UA_2019-10-04-m1.u4.p17.sent2	Лікарям потрібно дати більше свободи і персональну відповідальність за те, що вони роблять, за їх діяльність, щоб вони мали можливість розвиватися і персональну свою історію формувати.
ParlaMint-UA_2019-10-04-m1.u4.p17.sent3	Хорошим інструментом для цього, який ми пропонуємо, є інструмент індивідуального ліцензування лікарів.
ParlaMint-UA_2019-10-04-m1.u4.p17.sent4	Це інструмент у майбутньому може адмініструватися самоврядуванням лікарів.
ParlaMint-UA_2019-10-04-m1.u4.p17.sent5	Самоврядування лікарів, як і будь-яке інше професійне самоврядування, має розвиватися в Україні.
ParlaMint-UA_2019-10-04-m1.u4.p18.sent1	Наступне, соціальна політика.
ParlaMint-UA_2019-10-04-m1.u4.p18.sent2	Головна задача наша на наступні п’ять років – це подолати бідність.
ParlaMint-UA_2019-10-04-m1.u4.p18.sent3	Це не просто якась високопарна пропозиція.
ParlaMint-UA_2019-10-04-m1.u4.p18.sent4	Ми знаємо, ми рахуємо зараз, у нас в Україні, на жаль, більше десяти мільйонів наших співгромадян живуть за межею бідності.
ParlaMint-UA_2019-10-04-m1.u4.p18.sent5	Що це означає?
ParlaMint-UA_2019-10-04-m1.u4.p18.sent6	Це означає, що вони отримують менше, ніж прожитковий мінімум.
ParlaMint-UA_2019-10-04-m1.u4.p18.sent7	Якщо ще врахувати, що прожитковий мінімум, який задекларований у нас на папері, є дуже спірним, будемо казати, да, у нас поки він зафіксований, немає підстав ставити його під сумнів офіційно, але ми точно в уряді дивимося на те, як його переглянути.
ParlaMint-UA_2019-10-04-m1.u4.p19.sent1	На нашу думку, сьогодні той прожитковий мінімум, який декларується і гарантується державою, на жаль, не є достатнім для того, щоб людина почувала себе гідно і жила достойно.
ParlaMint-UA_2019-10-04-m1.u4.p19.sent2	Його.
ParlaMint-UA_2019-10-04-m1.u4.p19.sent3	над цим потрібно працювати.
ParlaMint-UA_2019-10-04-m1.u4.p19.sent4	Звичайно, на це потрібні ресурси.
ParlaMint-UA_2019-10-04-m1.u4.p19.sent5	За нашими розрахунками на те, щоби прямо зараз взяти і забезпечити всіх наших громадян достойним рівнем доходу, потрібно було би витратити приблизно 140-150 мільярдів гривень.
ParlaMint-UA_2019-10-04-m1.u4.p19.sent6	Ці гроші неможливо одразу знайти в бюджеті, але ми маємо точно працювати, щоб протягом наступних п’яти років економічне зростання надало нам необхідний для цього ресурс.
ParlaMint-UA_2019-10-04-m1.u4.p20.sent1	Ми виходимо з того, що 1 відсоток економічного зростання дорівнює приблизно 15 мільярдам гривень надходжень до державного бюджету.
ParlaMint-UA_2019-10-04-m1.u4.p20.sent2	Це розрахунок, звичайно, приблизний, але це приблизно той орієнтир, з якого ми виходимо, розраховуючи наші соціальні програми.
ParlaMint-UA_2019-10-04-m1.u4.p21.sent1	Також є дуже важливою точність використання і надання цих соціальних послуг, соціального захисту, тому що у нас дуже багато фейкової інформації в наших реєстрах.
ParlaMint-UA_2019-10-04-m1.u4.p21.sent2	Ми маємо в цьому році, ми шукаємо можливість в цьому році провести так званий електронний перепис населення, тобто об’єднати всі бази даних для того, щоби побачити, а скільки насправді в нас населення, а яке воно, що це за люди, яку допомогу вони отримують.
ParlaMint-UA_2019-10-04-m1.u4.p21.sent3	Над цією важливою задачею ми вже працюємо разом з нашим Міністерством соціальної політики.
ParlaMint-UA_2019-10-04-m1.u4.p21.sent4	Ми розраховуємо на те, що ми точніше будемо розпоряджатися грошима, а це означає, що більше грошей отримає той, кому це насправді потрібно.
ParlaMint-UA_2019-10-04-m1.u4.p22.sent1	Ми виходимо з того, що українська сім’я, українське домогосподарство, доходи яких є не дуже високими, не повинні витрачати більш ніж 15 відсотків від свого сукупного доходу на комунальні послуги.
ParlaMint-UA_2019-10-04-m1.u4.p22.sent2	Поки ми не забезпечимо інший рівень доходів для цих людей, держава повинна захищати такі сім’ї і допомагати їм, підтримувати за рахунок програми субсидій, яку безумовно, буде продовжено.
ParlaMint-UA_2019-10-04-m1.u4.p23.sent1	Культура і спорт.
ParlaMint-UA_2019-10-04-m1.u4.p23.sent2	Важко недооцінити ці важливі сфери.
ParlaMint-UA_2019-10-04-m1.u4.p23.sent3	Перш за все, звідти потрібно прибрати корупцію, оці всі інструменти, історико-архітектурні обґрунтування і так далі, і тому подібне – все те, на чому сьогодні в тому числі продовжують збирати хабарі.
ParlaMint-UA_2019-10-04-m1.u4.p24.sent1	Так само ми маємо подивитися в сторону розвитку масового спорту.
ParlaMint-UA_2019-10-04-m1.u4.p24.sent2	Людина буде здоровою, якщо вона постійно займається фізичною активністю і ми як уряд думаємо, яким чином це правильно стимулювати і створити умови для українця, щоби йому було де цим нормально займатися.
ParlaMint-UA_2019-10-04-m1.u4.p25.sent1	Ветерани.
ParlaMint-UA_2019-10-04-m1.u4.p25.sent2	Це не про соціальну політику, це не про соціальний захист, це про пошану і гідність для тих людей, які в потрібний час стали на захист нашої Батьківщини.
ParlaMint-UA_2019-10-04-m1.u4.p25.sent3	Тому політика ветеранів є дуже важливою, і вона буде здійснюватися не з підходу, що потрібно захистити, а з підходу, що потрібно надати певну, ну, прояв поваги і пошани.
ParlaMint-UA_2019-10-04-m1.u4.p25.sent4	Ми таргетуємо, ми ставимо собі за мету, щоб українське суспільство поважало людину і віддавало йому необхідну пошану, ту людину, яка стала на захист нашої країни в потрібний час.
ParlaMint-UA_2019-10-04-m1.u4.p26.sent1	Все це має бути забезпечено економічно.
ParlaMint-UA_2019-10-04-m1.u4.p26.sent2	Тому для того, щоби у державі були ресурси для забезпечення всього цього, нам потрібно економічне зростання.
ParlaMint-UA_2019-10-04-m1.u4.p26.sent3	Ми ставимо собі за мету за наступні 5 років добитися 40-відсоткового економічного зростання.
ParlaMint-UA_2019-10-04-m1.u4.p26.sent4	Це реалістично.
ParlaMint-UA_2019-10-04-m1.u4.p26.sent5	Для цього в наступному році треба зрости на 5 і кожний наступний рік на 7 відсотків.
ParlaMint-UA_2019-10-04-m1.u4.p26.sent6	Такі періоди в історії нашої країни вже були, в інших країнах також.
ParlaMint-UA_2019-10-04-m1.u4.p26.sent7	Це абсолютно реальна історія.
ParlaMint-UA_2019-10-04-m1.u4.p26.sent8	Для цього потрібно підвищити рівень економічної свободи в країні, тому що вільна людина є більш продуктивною.
ParlaMint-UA_2019-10-04-m1.u4.p26.sent9	Чим більше обмежень, тим більше людина скована і не може себе реалізувати.
ParlaMint-UA_2019-10-04-m1.u4.p26.sent10	Тому наша ідеологічна платформа, з якою ми підходимо до економічного розвитку, – це, безумовно, економічна свобода.
ParlaMint-UA_2019-10-04-m1.u4.p27.sent1	В цьому блоці ми починаємо з фінансів.
ParlaMint-UA_2019-10-04-m1.u4.p27.sent2	Держава має бути прогнозованою, тому що бізнес може розвиватися в середовищі, яке є прогнозованим, щоб він міг планувати, тоді ресурси є дешевшими.
ParlaMint-UA_2019-10-04-m1.u4.p27.sent3	Для цього ми запроваджуємо на наступний рік, у нас уже буде трирічне бюджетне планування.
ParlaMint-UA_2019-10-04-m1.u4.p27.sent4	Це означає, що ми як держава будемо приймати бюджет не на один рік, а на три.
ParlaMint-UA_2019-10-04-m1.u4.p27.sent5	Це дасть нам можливість більше, як би більшої прогнозованості.
ParlaMint-UA_2019-10-04-m1.u4.p28.sent1	Так само ми пропонуємо менше позичати.
ParlaMint-UA_2019-10-04-m1.u4.p28.sent2	Україна повинна менше позичати, а для цього потрібно знижувати дефіцит державного бюджету.
ParlaMint-UA_2019-10-04-m1.u4.p28.sent3	На наступний рік він все ще великий, і кожен наступний рік ми будемо пропонувати вам його зменшувати.
ParlaMint-UA_2019-10-04-m1.u4.p29.sent1	Так само ми маємо намір здешевлювати обслуговування державного боргу.
ParlaMint-UA_2019-10-04-m1.u4.p29.sent2	Для цього логіка загальна, там є цілий окремий документ, який називається "Стратегія управління державним боргом", його можна почитати, подивитись.
ParlaMint-UA_2019-10-04-m1.u4.p29.sent3	Він дуже детально пояснює, що ми пропонуємо робити, щоби борг ставав меншим.
ParlaMint-UA_2019-10-04-m1.u4.p29.sent4	Двома словами я можу сказати, що ми поступово замінятимемо більш дешеві і довгі гроші.
ParlaMint-UA_2019-10-04-m1.u4.p29.sent5	більш дорогі і короткі гроші більш дешевими і довгими.
ParlaMint-UA_2019-10-04-m1.u4.p29.sent6	І поступово заміняючи, ми зменшуємо навантаження на наш бюджет і за рахунок економічного зростання зменшуємо долю в ВВП і в бюджеті.
ParlaMint-UA_2019-10-04-m1.u4.p30.sent1	Так само ми хочемо подивитися уважно на систему оподаткування.
ParlaMint-UA_2019-10-04-m1.u4.p30.sent2	Сьогодні вона не є і не виглядає нам дуже справедливою, і, на нашу думку, створює не дуже правильні стимули.
ParlaMint-UA_2019-10-04-m1.u4.p31.sent1	Почнемо з податкового адміністрування.
ParlaMint-UA_2019-10-04-m1.u4.p31.sent2	Багато речей.
ParlaMint-UA_2019-10-04-m1.u4.p31.sent3	Ми вже з вами на цю дискутуємо, загальний принцип дуже простий: держава повинна забезпечити рівні правила гри.
ParlaMint-UA_2019-10-04-m1.u4.p31.sent4	Щоб, наприклад, великі підприємства не ховалися і не намагалися вдаватись маленькими, розраховуючи на якісь пільги.
ParlaMint-UA_2019-10-04-m1.u4.p32.sent1	В той саме час.
ParlaMint-UA_2019-10-04-m1.u4.p32.sent2	В той саме час адміністрування має ставати максимально дешевим, щоб кількість годин, яку витрачає український бізнесмен на оплату податків і на її адміністрування, зменшувались.
ParlaMint-UA_2019-10-04-m1.u4.p32.sent3	Відповідь на це питання дуже просте – цифровізація, тобто оцифровування всіх процесів наскільки це взагалі можливо.
ParlaMint-UA_2019-10-04-m1.u4.p33.sent1	Податкова система складається з багатьох різних податків.
ParlaMint-UA_2019-10-04-m1.u4.p33.sent2	На нашу думку, і те, що ми закладаємо в нашу податкову політику, кількість податків на створення – так звані екстерналії – тобто на створення шкідливих наслідків, тобто, наприклад, на викиди, на забруднення, має збільшуватись.
ParlaMint-UA_2019-10-04-m1.u4.p33.sent3	Такі податки можна і потрібно збільшувати.
ParlaMint-UA_2019-10-04-m1.u4.p33.sent4	Той, хто засмічує, той, хто забруднює і той, хто створює шкоду своєю діяльністю, може оподатковуватись більше.
ParlaMint-UA_2019-10-04-m1.u4.p33.sent5	В той самий час той, хто інвестує, приносить прибуток, працює, поступово має платити менше.
ParlaMint-UA_2019-10-04-m1.u4.p33.sent6	Нам потрібно за допомогою податкової системи змінювати стимули.
ParlaMint-UA_2019-10-04-m1.u4.p34.sent1	Докорінна реформа системи.
ParlaMint-UA_2019-10-04-m1.u5.p1.sent1	Дайте завершити, будь ласка, 30 секунд.
ParlaMint-UA_2019-10-04-m1.u6.p1.sent1	30 секунд?
ParlaMint-UA_2019-10-04-m1.u7.p1.sent1	Олексій Валерійович.
ParlaMint-UA_2019-10-04-m1.u8.p1.sent1	Давайте зробимо це разом, да, так у вас говорять?
ParlaMint-UA_2019-10-04-m1.u9.p1.sent1	Ви ж кажете про турборежим.
ParlaMint-UA_2019-10-04-m1.u9.p1.sent2	Бачите, у вас 15 хвилин.
ParlaMint-UA_2019-10-04-m1.u9.p1.sent3	В цьому залі ніхто 15 хвилин не виступав.
ParlaMint-UA_2019-10-04-m1.u10.p1.sent1	Колеги, колеги, я був і є прибічником швидкого прийняття рішень.
ParlaMint-UA_2019-10-04-m1.u10.p1.sent2	Я вам дуже дякую, що ми витримали разом цей темп.
ParlaMint-UA_2019-10-04-m1.u10.p2.sent1	Я говорю просто про те, що далі від нас просять такої прогнозованості.
ParlaMint-UA_2019-10-04-m1.u10.p3.sent1	Закінчуючи.
ParlaMint-UA_2019-10-04-m1.u10.p3.sent2	Я готовий і мій уряд, наш уряд, готовий відповісти на всі питання, які у вас будуть.
ParlaMint-UA_2019-10-04-m1.u10.p3.sent3	Ця програма – це робочий документ, за яким ми вимірюватимемо нашу спільну ефективність.
ParlaMint-UA_2019-10-04-m1.u10.p3.sent4	Після того, як ви її, дай Бог, затвердите, ми спільно по кожній цілі сядемо і будемо формувати політику разом з комітетами для того, щоб вона була зрозуміла і вам, і нам, і саме головне – суспільству.
ParlaMint-UA_2019-10-04-m1.u10.p4.sent1	Я вам дуже дякую.
ParlaMint-UA_2019-10-04-m1.u10.p4.sent2	Я переконаний, що в сукупності своїй наша спільна діяльність принесе Україні щастя.
ParlaMint-UA_2019-10-04-m1.u10.p4.sent3	Ми створимо сильну державу для вільного суспільства, яке зробить українця щасливим.
ParlaMint-UA_2019-10-04-m1.u10.p5.sent1	Дякую вам дуже за увагу, колеги.
ParlaMint-UA_2019-10-04-m1.u11.p1.sent1	Дякую.
ParlaMint-UA_2019-10-04-m1.u11.p2.sent1	Колеги, будь ласка, запишіться на запитання до Прем’єр-міністра України.
ParlaMint-UA_2019-10-04-m1.u11.p3.sent1	Климпуш-Цинцадзе Іванна Орестівна.
ParlaMint-UA_2019-10-04-m1.u12.p1.sent1	Добрий день!
ParlaMint-UA_2019-10-04-m1.u12.p1.sent2	Шановний пане Прем’єр-міністре, ми дякуємо, що ви представили своє бачення Програми дій уряду.
ParlaMint-UA_2019-10-04-m1.u12.p1.sent3	Разом з тим, мені боляче читати, що в пріоритетних планах і завданнях уряду взагалі не міститься питання щодо відбиття триваючої російської агресії і відновлення територіальної цілісності України.
ParlaMint-UA_2019-10-04-m1.u12.p1.sent4	Наскільки я розумію, Закон про Кабінет Міністрів і Конституція говорять про те, що Кабмін забезпечує державний суверенітет і здійснення зовнішньої політики держави.
ParlaMint-UA_2019-10-04-m1.u12.p1.sent5	В цьому зв’язку у мене питання: чому Програма дій уряду складена таким чином, наче нам не потрібно ані протидіяти агресії, ані не треба відновлювати територіальну цілісність, ані нам ніби не треба забезпечувати збереження міжнародної підтримки України і продовження санкційного тиску і санкційного режиму по відношенню до Російської Федерації?
ParlaMint-UA_2019-10-04-m1.u12.p1.sent6	Прошу пояснити, чи невже уряд вважає, що ці завдання вже виконані.
ParlaMint-UA_2019-10-04-m1.u13.p1.sent1	Дайте завершити, будь ласка.
ParlaMint-UA_2019-10-04-m1.u13.p1.sent2	10 секунд дайте.
ParlaMint-UA_2019-10-04-m1.u14.p1.sent1	Питання в тому, чи уряд вважає, що ці завдання вже є виконаними, реалізованими, чи в який спосіб він буде забезпечувати виконання цих надпріоритетних завдань для національної безпеки і для розвитку.
ParlaMint-UA_2019-10-04-m1.u15.p1.sent1	Можу відповідати, да?
ParlaMint-UA_2019-10-04-m1.u15.p1.sent2	Я вам дуже дякую.
ParlaMint-UA_2019-10-04-m1.u15.p2.sent1	Читаю розділ XV "Міністерство оборони".
ParlaMint-UA_2019-10-04-m1.u15.p2.sent2	Ціль перша: держава готова дати відсіч військовій агресії за всіма реалістичними сценаріями".
ParlaMint-UA_2019-10-04-m1.u15.p3.sent1	Звичайно, звичайно, звичайно, ці задачі не виконані і не досягнені ще.
ParlaMint-UA_2019-10-04-m1.u15.p3.sent2	Звичайно, нам потрібно постійно нарощувати спроможність Збройних Сил, і про це в програмі йдеться.
ParlaMint-UA_2019-10-04-m1.u15.p3.sent3	Звичайно, нам потрібно продовжувати співпрацю з НАТО, і ми стоїмо на цьому.
ParlaMint-UA_2019-10-04-m1.u15.p3.sent4	Питання лише в тому, що наш фокус все ж таки економічний.
ParlaMint-UA_2019-10-04-m1.u15.p3.sent5	Ми вважаємо, що для того, щоб у Збройних Сил України були ресурси, ми маємо досягнути економічного зростання.
ParlaMint-UA_2019-10-04-m1.u15.p3.sent6	Тому пріоритетом нашим залишається економічне зростання.
ParlaMint-UA_2019-10-04-m1.u15.p3.sent7	Це те, на чому ми робимо фокус.
ParlaMint-UA_2019-10-04-m1.u15.p4.sent1	Проте в той самий час я хочу нагадати, що уряд – це лише один з органів в системі органів виконавчої влади і взагалі державної влади.
ParlaMint-UA_2019-10-04-m1.u15.p4.sent2	Є Президент – Верховний Головнокомандувач, є Рада національної безпеки і оборони – і разом з ними в координації.
ParlaMint-UA_2019-10-04-m1.u15.p4.sent3	Тому ми не можемо як уряд повністю, повністю монополізувати на себе, взяти на себе, ну, декларування цих важливих завдань.
ParlaMint-UA_2019-10-04-m1.u15.p4.sent4	Але якщо ви уважно подивитися, в програмі містяться всі необхідні задачі і цілі, спрямовані на те, щоб у нас як у держави була можливість відбити будь-яку агресію.
ParlaMint-UA_2019-10-04-m1.u16.p1.sent1	Южаніна Ніна Петрівна.
ParlaMint-UA_2019-10-04-m1.u17.p1.sent1	Шановний пане Прем’єр-міністре, я натомість бачу у ваших цілях лише гасла.
ParlaMint-UA_2019-10-04-m1.u17.p1.sent2	Я зараз вам наведу конкретний приклад.
ParlaMint-UA_2019-10-04-m1.u17.p1.sent3	У вас ціль 6.6 говорить, що ми уторимо Бюро фінансових розслідувань, аналітичний центр фінансових розслідувань "білокомірцевих".
ParlaMint-UA_2019-10-04-m1.u17.p1.sent4	Не знаю, що це, правда.
ParlaMint-UA_2019-10-04-m1.u17.p1.sent5	Натомість законопроект 1208-2, який ми прийняли в першому читанні, створює правоохоронний орган з усією повнотою повноважень досудових розслідувань з можливістю проведення оперативно-розшукових дій та застосування поліцейських заходів.
ParlaMint-UA_2019-10-04-m1.u17.p1.sent6	Питання.
ParlaMint-UA_2019-10-04-m1.u17.p1.sent7	Чи розумієте ви відмінність між аналітичним центром і правоохоронним органом?
ParlaMint-UA_2019-10-04-m1.u17.p1.sent8	І який саме цент, чи бюро, ви збираєтесь створити?
ParlaMint-UA_2019-10-04-m1.u17.p2.sent1	І друга частина питання.
ParlaMint-UA_2019-10-04-m1.u17.p2.sent2	Ви пишете в цілі номер 6.
ParlaMint-UA_2019-10-04-m1.u17.p2.sent3	2: ми підвищимо прозорість та ефективність податкових аудитів та запровадимо ефективний механізм розгляду скарг.
ParlaMint-UA_2019-10-04-m1.u17.p2.sent4	Чи це не означає, що стратегія іде ж знову через прийняття додаткового тиску на бізнес, який прямо випливає уже з прийнятих законів.
ParlaMint-UA_2019-10-04-m1.u18.p1.sent1	Ніна Петрівна, 10 секунд.
ParlaMint-UA_2019-10-04-m1.u19.p1.sent1	Я маю на увазі прийняті закони 1053-1, 1210, який на підході, і щодо збільшення кількості підстав для перевіряючих.
ParlaMint-UA_2019-10-04-m1.u20.p1.sent1	Пане Прем’єр-міністр.
ParlaMint-UA_2019-10-04-m1.u21.p1.sent1	Так, будь ласка.
ParlaMint-UA_2019-10-04-m1.u21.p1.sent2	Я би зараз розділив питання програми і питання окремих законопроектів з багатьох причин.
ParlaMint-UA_2019-10-04-m1.u21.p1.sent3	Перш за все тому, що кожен законопроект – це окрема велика дискусія.
ParlaMint-UA_2019-10-04-m1.u21.p1.sent4	І якщо ми йдемо глибоко в інструменти, потрібно в тому числі мати й текст зараз, пам’ятати його на пам’ять.
ParlaMint-UA_2019-10-04-m1.u21.p1.sent5	Я не пам’ятаю текст всіх законопроектів.
ParlaMint-UA_2019-10-04-m1.u21.p1.sent6	Я переконаний в тому, що ми можемо з вами подискутувати по окремих, будь-яких окремих інструментах в рамках розгляду окремих законопроектів.
ParlaMint-UA_2019-10-04-m1.u21.p2.sent1	Наша загальна ідеологія полягає в наступному, що бізнес потрібно стимулювати платити податки.
ParlaMint-UA_2019-10-04-m1.u21.p2.sent2	Коли ти змушений, змушений застосовувати до бізнесу якісь заходи примусу, ти вже програв.
ParlaMint-UA_2019-10-04-m1.u21.p2.sent3	Якщо держава змушена застосовувати бізнес, сплачувати податки, вона вже програла.
ParlaMint-UA_2019-10-04-m1.u21.p2.sent4	Це означає, що ти недокомунікував, ти не створив зручні інструменти сплати податків, або ти створив несправедливу систему, і хтось відчуває, що він не повинен сплачувати податки.
ParlaMint-UA_2019-10-04-m1.u21.p3.sent1	Для нас це абсолютна аксіома, що орган правоохоронний, який має працювати з бізнесом, повинен діяти не через силу, а через аналітику і через діалог і стимулювання.
ParlaMint-UA_2019-10-04-m1.u21.p3.sent2	Це загальний принцип, який ми точно як уряд будемо відстоювати.
ParlaMint-UA_2019-10-04-m1.u21.p3.sent3	В той самий час ми свідомі того, що держава повинна мати і жорсткі інструменти впливу.
ParlaMint-UA_2019-10-04-m1.u21.p3.sent4	Але це крайній захід, який має застосовуватися.
ParlaMint-UA_2019-10-04-m1.u21.p4.sent1	Про дизайн окремих інструментів ми готові подискутувати в рамках кожного окремого законопроекту.
ParlaMint-UA_2019-10-04-m1.u21.p4.sent2	Персонально я також готовий.
ParlaMint-UA_2019-10-04-m1.u22.p1.sent1	Дякую.
ParlaMint-UA_2019-10-04-m1.u22.p2.sent1	Железняк Ярослав Іванович, фракція "Голос".
ParlaMint-UA_2019-10-04-m1.u23.p1.sent1	Прошу передати слово Роману Лозинському.
ParlaMint-UA_2019-10-04-m1.u24.p1.sent1	Роман Михайлович Лозинський.
ParlaMint-UA_2019-10-04-m1.u25.p1.sent1	Шановний Прем’єр-міністр, ви у своїй промові згадували про наш міжнародний фонд, який є надзвичайно важливий.
ParlaMint-UA_2019-10-04-m1.u25.p1.sent2	Натомість у Програмі дій уряду ми бачимо три цілі, жодна з них не згадує і не вказує, в який спосіб дипломатичними методами ми будемо боротися з агресором і його перемагати, яким чином ми будемо перемагати Росію дипломатичними методами.
ParlaMint-UA_2019-10-04-m1.u25.p1.sent3	Чи це буде уточнено у Програмі дій уряду?
ParlaMint-UA_2019-10-04-m1.u25.p2.sent1	Також ви згадували про позитив нового закону, прийнятого щодо державної служби.
ParlaMint-UA_2019-10-04-m1.u25.p2.sent2	Натомість впродовж останніх тижнів ми бачимо, що відбувається у Міністерстві охорони здоров’я, по суті, заблокована робота декількох директоратів, і старими методами пробують витіснити державних службовців, які прийшли у післяреволюційний період на державну службу.
ParlaMint-UA_2019-10-04-m1.u25.p2.sent3	Яким чином ми зможемо вирішити цю проблему?
ParlaMint-UA_2019-10-04-m1.u25.p3.sent1	І також скажіть, будь ласка, щодо освітнього питання.
ParlaMint-UA_2019-10-04-m1.u25.p3.sent2	Чи до другого читання бюджету будуть змінені цифри щодо оплати і зарплат.
ParlaMint-UA_2019-10-04-m1.u26.p1.sent1	10 секунд дайте.
ParlaMint-UA_2019-10-04-m1.u27.p1.sent1	І останнє питання щодо освітян.
ParlaMint-UA_2019-10-04-m1.u27.p1.sent2	Чи буде до другого читання в бюджеті змінено розрахунки оплат освітянам?
ParlaMint-UA_2019-10-04-m1.u27.p1.sent3	Дякую.
ParlaMint-UA_2019-10-04-m1.u28.p1.sent1	Відповідаю.
ParlaMint-UA_2019-10-04-m1.u28.p1.sent2	В одному документі неможливо, яким би він не був, дати відповіді на абсолютно всі питання.
ParlaMint-UA_2019-10-04-m1.u28.p1.sent3	Питання протистояння, якщо ми говоримо серйозно, колеги, питання протистояння з агресором – це питання оцінки сценаріїв.
ParlaMint-UA_2019-10-04-m1.u28.p1.sent4	І тому, якщо серйозно говорити про якийсь документ, в якому написано, як когось перемогти або там комусь протистояти, то це мав би бути документ з як мінімум, я не знаю, декількома десятками різних сценаріїв, варіантів і так далі.
ParlaMint-UA_2019-10-04-m1.u28.p2.sent1	Загальний підхід дуже простий.
ParlaMint-UA_2019-10-04-m1.u28.p2.sent2	Український дипломат абсолютно точно має розуміти, що Україна стала жертвою агресії, що Крим – це Україна, що Донбас – це також Україна.
ParlaMint-UA_2019-10-04-m1.u28.p2.sent3	Ці всі дуже чіткі політичні меседжі, вони вже зараз є і вони нами задекларовані.
ParlaMint-UA_2019-10-04-m1.u28.p3.sent1	Так само український дипломат має бути добре нормально забезпечений, для того щоб йому не думати, де йому заробити якусь копійку.
ParlaMint-UA_2019-10-04-m1.u28.p3.sent2	Якщо він нормально забезпечений, він може думати про інтереси країни.
ParlaMint-UA_2019-10-04-m1.u28.p3.sent3	Це говорячи про дипломатичні речі.
ParlaMint-UA_2019-10-04-m1.u28.p3.sent4	Цілі задекларовані.
ParlaMint-UA_2019-10-04-m1.u28.p3.sent5	Ми можемо подискутувати по деталях, як кожна з них може досягатися.
ParlaMint-UA_2019-10-04-m1.u28.p4.sent1	З приводу освітян, з приводу освітян.
ParlaMint-UA_2019-10-04-m1.u28.p4.sent2	Ми запропонували вам друзі бюджет до першого читання.
ParlaMint-UA_2019-10-04-m1.u28.p4.sent3	В цьому бюджеті ми виходили з того макроекономічного прогнозу, який у нас на той момент був, – це весна.
ParlaMint-UA_2019-10-04-m1.u28.p4.sent4	Весняний макропрогноз ми вважаємо не дуже актуальним.
ParlaMint-UA_2019-10-04-m1.u28.p4.sent5	Тому найближчим часом вже за пару тижнів ми матимемо новий макропрогноз з новим прогнозом зростання.
ParlaMint-UA_2019-10-04-m1.u28.p4.sent6	Там ми побачимо, скільки доходів ми матимемо з вами, як держава в наступному році.
ParlaMint-UA_2019-10-04-m1.u28.p4.sent7	Виходячи з цього, ми і будемо визначати цифри видатків і забезпечень, в тому числі освітянам.
ParlaMint-UA_2019-10-04-m1.u28.p5.sent1	Така відповідь.
ParlaMint-UA_2019-10-04-m1.u28.p5.sent2	Розгорнутішу відповідь мені, на жаль, не дає можливість за часом, вибачте.
ParlaMint-UA_2019-10-04-m1.u29.p1.sent1	Дякую.
ParlaMint-UA_2019-10-04-m1.u29.p2.sent1	Дайте договорити, будь ласка.
ParlaMint-UA_2019-10-04-m1.u30.p1.sent1	Да, дякую, вибачте, забув.
ParlaMint-UA_2019-10-04-m1.u30.p1.sent2	Ситуація в МОЗі.
ParlaMint-UA_2019-10-04-m1.u30.p1.sent3	Я дуже добре знаю персонально десятків колег, які працюють в МОЗі.
ParlaMint-UA_2019-10-04-m1.u30.p1.sent4	Там дуже неоднозначні оцінки того, що відбувається.
ParlaMint-UA_2019-10-04-m1.u30.p1.sent5	У мене є абсолютна довіра міністру, я абсолютно переконаний, що це фахова, розумна людина, і вона зараз найближчим часом побудує команду, яка здатна буде досягати цих цілей.
ParlaMint-UA_2019-10-04-m1.u30.p2.sent1	Я переконаний в тому, що професійні нормальні люди знайдуть між собою спільну мову.
ParlaMint-UA_2019-10-04-m1.u30.p2.sent2	А те, що зараз відбувається це просто помилки комунікацій.
ParlaMint-UA_2019-10-04-m1.u30.p2.sent3	Я з цього абсолютно точно виходжу.
ParlaMint-UA_2019-10-04-m1.u30.p3.sent1	Я особисто докладаю всіх залежних від мене зусиль, щоб ця історія, вона завершилась максимально конструктивно.
ParlaMint-UA_2019-10-04-m1.u31.p1.sent1	Дякую.
ParlaMint-UA_2019-10-04-m1.u31.p1.sent2	Дякую, пане Прем’єр-міністр.
ParlaMint-UA_2019-10-04-m1.u31.p2.sent1	Ні, нуль.
ParlaMint-UA_2019-10-04-m1.u31.p2.sent2	Ви, якщо не бачите нуль, то там три нулі зараз написані.
ParlaMint-UA_2019-10-04-m1.u31.p3.sent1	Прошу записатись на виступи від депутатських фракцій та груп.
ParlaMint-UA_2019-10-04-m1.u31.p4.sent1	Дякую.
ParlaMint-UA_2019-10-04-m1.u31.p5.sent1	Констанкевич Ірина Мирославівна, депутатська група "За майбутнє".
ParlaMint-UA_2019-10-04-m1.u31.p6.sent1	Батенко Тарас Іванович.
ParlaMint-UA_2019-10-04-m1.u32.p1.sent1	Шановний Прем’єр-міністре України, шановний уряде!
ParlaMint-UA_2019-10-04-m1.u32.p1.sent2	Самокритика і визнання помилок – це завжди корисно.
ParlaMint-UA_2019-10-04-m1.u32.p1.sent3	Я про турборежим.
ParlaMint-UA_2019-10-04-m1.u32.p1.sent4	Турборежим – це ненормальна норма.
ParlaMint-UA_2019-10-04-m1.u32.p1.sent5	Системна норма – це good.
ParlaMint-UA_2019-10-04-m1.u32.p1.sent6	Ми погоджуємося з таким підходом Прем’єр-міністра України.
ParlaMint-UA_2019-10-04-m1.u32.p2.sent1	Але нам важливо, щоб так само позиція Прем’єр-міністра України тут збігалася з позицією коаліції, яка присутня в цьому парламенті.
ParlaMint-UA_2019-10-04-m1.u32.p2.sent2	Тому для нас важливо почути як би єдину позицію, тому що ми знаємо, що програма уряду має базуватися на програмі коаліції, яка сформована у Верховній Раді України.
ParlaMint-UA_2019-10-04-m1.u32.p2.sent3	А коаліції.
ParlaMint-UA_2019-10-04-m1.u32.p2.sent4	програми коаліції ми так і не побачили.
ParlaMint-UA_2019-10-04-m1.u32.p2.sent5	Коаліція сформована, а програми коаліції ми не маємо.
ParlaMint-UA_2019-10-04-m1.u32.p3.sent1	Але разом з тим, друзі, ми вітаємо готовність уряду досягнути в результаті реалізації заявленої амбіційної програми зростання ВВП на 40 відсотків за наступні 5 років.
ParlaMint-UA_2019-10-04-m1.u32.p3.sent2	Позитивні зміни демографічної ситуації, створення 1 мільйона робочих місць, приведення в хороший стан усіх основних доріг (амбітний план – до 24 тисяч кілометрів), побудова 5 морських портів і 15 аеропортів.
ParlaMint-UA_2019-10-04-m1.u32.p3.sent3	Водночас у нас, депутатської групи "За майбутнє" , ми зустрічалися з Прем’єр-міністром України напередодні, все-таки є пересторога, що документ, який ми обговорюємо, насправді більше складається не на програму діяльності, а все-таки на декларацію про наміри, набір цілей і гасел.
ParlaMint-UA_2019-10-04-m1.u32.p3.sent4	Нас не полишає відчуття, що писали цей документ поспіхом для формального дотримання вимог законів України "Про Кабінет Міністрів України" та "Про Регламент Верховної Ради України", які вимагають внести до Верховної Ради, як ви знаєте, такий документ протягом місяця з часу формування Кабінету Міністрів України.
ParlaMint-UA_2019-10-04-m1.u32.p4.sent1	Я хочу звернути увагу також на те, що з боку уряду, з одного боку, уряд декларує забезпечення соціальних стандартів, зокрема збільшення зарплат педагогічним працівникам, видатків на розвиток науки, про що ми почули з вуст Прем’єр-міністра України, сприяння забезпеченню житлом захисників України і внутрішньо переміщених осіб, а з іншого боку ми чуємо про обмеження частки соціального забезпечення в загальному обсязі видатків держбюджету до скромних 30 відсотків.
ParlaMint-UA_2019-10-04-m1.u32.p4.sent2	Ми чуємо в Програмі діяльності уряду про створення умов для громадян України для накопичення на власну старість, а з вуст Міністерства соцполітики ми чуємо про те, що накопичувальну систему найближчим часом реалізовано не буде; ми чуємо про багато протиріч, які є у вустах окремих міністерств і які ми бачимо зараз і читаємо в програмі уряду України.
ParlaMint-UA_2019-10-04-m1.u32.p4.sent3	Так само децентралізація, адмінтериторіальна реформа.
ParlaMint-UA_2019-10-04-m1.u32.p4.sent4	Ми хочемо почути з вуст Прем’єр-міністра.
ParlaMint-UA_2019-10-04-m1.u33.p1.sent1	Дайте 10 секунд.
ParlaMint-UA_2019-10-04-m1.u34.p1.sent1	Ми хочемо почути з вуст Прем’єр-міністра України, коли буде завершена адмінтериторіальна реформа і децентралізація в цілому, і що це не відобразиться на економічних і фінансових потужностях.
ParlaMint-UA_2019-10-04-m1.u35.p1.sent1	Дякую.
ParlaMint-UA_2019-10-04-m1.u35.p2.sent1	Безугла Мар’яна Володимирівна, фракція "Слуга народу".
ParlaMint-UA_2019-10-04-m1.u35.p2.sent2	Мікрофон включіть.
ParlaMint-UA_2019-10-04-m1.u35.p2.sent3	Мікрофон включіть.
ParlaMint-UA_2019-10-04-m1.u35.p2.sent4	Мікрофон з місця.
ParlaMint-UA_2019-10-04-m1.u35.p2.sent5	Кому?
ParlaMint-UA_2019-10-04-m1.u36.p1.sent1	Корнієнку.
ParlaMint-UA_2019-10-04-m1.u37.p1.sent1	Корнієнко Олександр Сергійович.
ParlaMint-UA_2019-10-04-m1.u38.p1.sent1	Шановні колеги, шановна президія, шановний уряд!
ParlaMint-UA_2019-10-04-m1.u38.p1.sent2	Хочемо сказати кілька слів від фракції партії "Слуга народу".
ParlaMint-UA_2019-10-04-m1.u38.p1.sent3	Ну, дійсно, програма уряду вперше представлена в такому новому форматі.
ParlaMint-UA_2019-10-04-m1.u38.p1.sent4	Ви могли ознайомитися, і я хочу закликати кожного українця ознайомитися з цією програмою за адресою program.kmu.gov.ua.
ParlaMint-UA_2019-10-04-m1.u38.p1.sent5	На жаль, у нас немає можливості показати адресу сайту на моніторах, але думаю, ми до цього скоро дійдемо.
ParlaMint-UA_2019-10-04-m1.u38.p1.sent6	І це, дійсно, не проста красива картинка, це відображення сучасного підходу до цілей та напрямків розвитку.
ParlaMint-UA_2019-10-04-m1.u38.p2.sent1	По-перше, програма уряду має чітку ієрархію цілей, де на першому місці стоять цілі економічного зростання з темпами 5-7 відсотків на рік, що дозволить нам вийти на 40 відсотків за 5 років.
ParlaMint-UA_2019-10-04-m1.u38.p2.sent2	Це залучення 50 (і це мінімум, про який каже уряд) мільярдів доларів інвестицій.
ParlaMint-UA_2019-10-04-m1.u38.p2.sent3	Це дуже амбітний обсяг, але він критично необхідний для розвитку країни.
ParlaMint-UA_2019-10-04-m1.u38.p2.sent4	Це запровадження реального прожиткового мінімуму на рівні закону і, відповідно, соціальних гарантій з цим пов’язаних.
ParlaMint-UA_2019-10-04-m1.u38.p2.sent5	Це зміна демографічного тренду, тобто все-таки перехід до підвищення народжуваності та заохочення повернення наших українців, які зараз багато де по світу працюють.
ParlaMint-UA_2019-10-04-m1.u38.p2.sent6	Створення одного мільйона додаткових робочих місць.
ParlaMint-UA_2019-10-04-m1.u38.p2.sent7	Потужні інфраструктурні рішення по дорогах, аеропортах, морських портах.
ParlaMint-UA_2019-10-04-m1.u38.p2.sent8	Зменшення забруднення довкілля.
ParlaMint-UA_2019-10-04-m1.u38.p3.sent1	Цілі, викладені в програмі, є зрозумілими кожному українцю, вони дають вичерпне уявлення, якою ми хочемо бачити нашу країну, який ми хочемо бачити рівень життя в ній, рівень добробуту.
ParlaMint-UA_2019-10-04-m1.u38.p4.sent1	Власне, важливо і те, що програма уряду, як і програма Президента Зеленського, з якою він йшов на вибори і з якою на вибори йшла наша партія, це програма, орієнтована на людину, в центрі стоїть людина.
ParlaMint-UA_2019-10-04-m1.u38.p4.sent2	Ми – людиноцентрична сила, ми будемо це повторювати і втілювати в наші законодавчі ініціативи, а уряд буде втілювати в їх практичну діяльність.
ParlaMint-UA_2019-10-04-m1.u38.p5.sent1	Цілі програми по кожному міністру, по кожному міністерству.
ParlaMint-UA_2019-10-04-m1.u38.p5.sent2	орієнтовані на досягнення результатів для людей.
ParlaMint-UA_2019-10-04-m1.u38.p5.sent3	Вперше в історії України уряд бере на себе зобов’язання комплексного поліпшення життя людей.
ParlaMint-UA_2019-10-04-m1.u38.p5.sent4	Мова йде про різні аспекти життя: від доходів до екологічних умов життя, від освіти до медицині і до рівня монополізації економіки.
ParlaMint-UA_2019-10-04-m1.u38.p6.sent1	В програмі уряду вперше маємо вимірювані цілі та персональну відповідальність, це теж дуже важливо.
ParlaMint-UA_2019-10-04-m1.u38.p6.sent2	Цілі – п’ятирічні, але контроль передбачений в горизонті – 1 рік.
ParlaMint-UA_2019-10-04-m1.u38.p6.sent3	Ми будемо постійно бачити прогрес чи гальмування в досягненні тих чи інших цілей.
ParlaMint-UA_2019-10-04-m1.u38.p6.sent4	Вперше в історії України показники і цілі прив’язані до особистих показників міністрів, тобто ми зможемо визначити сферу персональної відповідальності кожного, за якою ми будемо оцінювати вплив, внесок роботи того чи іншого міністра.
ParlaMint-UA_2019-10-04-m1.u38.p6.sent5	І це новий рівень політичної відповідальності, це новий рівень відкритості.
ParlaMint-UA_2019-10-04-m1.u38.p6.sent6	Довгострокові цілі, представлені в програмі, передбачають розмаїття способів їх досягнення.
ParlaMint-UA_2019-10-04-m1.u38.p6.sent7	Це означає, колеги, що ми теж відповідальні з вами за цю програму.
ParlaMint-UA_2019-10-04-m1.u38.p6.sent8	І ми не просто зараз будемо за неї голосувати і за неї забудемо.
ParlaMint-UA_2019-10-04-m1.u38.p6.sent9	Далі своїми законопроектами.
ParlaMint-UA_2019-10-04-m1.u39.p1.sent1	Дякую, Олександр Сергійович.
ParlaMint-UA_2019-10-04-m1.u39.p1.sent2	Дайте 10 секунд ще.
ParlaMint-UA_2019-10-04-m1.u40.p1.sent1	Кожен з нас візьме свою частину відповідальності за втілення цієї програми в життя.
ParlaMint-UA_2019-10-04-m1.u40.p1.sent2	І зробимо це разом.
ParlaMint-UA_2019-10-04-m1.u41.p1.sent1	Наталія Ігорівна Приходько.
ParlaMint-UA_2019-10-04-m1.u41.p1.sent2	Наталія Юріївна Королевська.
ParlaMint-UA_2019-10-04-m1.u42.p1.sent1	Шановні колеги, шановні присутні!
ParlaMint-UA_2019-10-04-m1.u42.p1.sent2	Ми всі розуміємо, що програма уряду – це дорожня карта на наступні 5 років.
ParlaMint-UA_2019-10-04-m1.u42.p1.sent3	Скажемо так, тест на профпригодність даного уряду виконати ті передвиборчі обіцянки перед довірливими виборцями.
ParlaMint-UA_2019-10-04-m1.u42.p1.sent4	Це головний біль цього уряду, як тепер все те, що наобіцяла монокоаліція, виконати та вжити в життя.
ParlaMint-UA_2019-10-04-m1.u42.p1.sent5	внести в життя людей.
ParlaMint-UA_2019-10-04-m1.u42.p2.sent1	Сьогодні люди для нас для кожного ставлять головні питання: що буде з миром, що буде з тарифами, з пенсіями, соціальним захистом, які будуть соціальні стандарти, що буде з робочими місцями, як зараз виплатити борги по заробітним платам та які будуть заробітні плати в нашій країні?
ParlaMint-UA_2019-10-04-m1.u42.p2.sent2	А підприємці ще ставлять питання: навіщо уряд знищує малий та середній бізнес, працюючий на упрощенной системі оподаткування.
ParlaMint-UA_2019-10-04-m1.u42.p2.sent3	Ми всі очікували побачити чіткий план дій, завдання, виконання, ключові показники ефективності роботи уряду.
ParlaMint-UA_2019-10-04-m1.u42.p3.sent1	Що ми побачили?
ParlaMint-UA_2019-10-04-m1.u42.p3.sent2	Ми побачили трактат про те, що ми за все хороше проти всього плохого.
ParlaMint-UA_2019-10-04-m1.u42.p3.sent3	Хочеться вірити, але ж, на жаль, немає жодних підстав.
ParlaMint-UA_2019-10-04-m1.u42.p3.sent4	Тому що вибачте, коли я відкриваю 26 сторінку програми та читаю: "Майбутні пенсіонери мають знати, що треба робити, аби забезпечити власну старість, а держава має забезпечувати достатнє інформування".
ParlaMint-UA_2019-10-04-m1.u42.p4.sent1	Ну, ви що, жартуєте?
ParlaMint-UA_2019-10-04-m1.u42.p4.sent2	Та ви не інформування повинні забезпечувати, а ви повинні забезпечувати сьогодні ту пенсію, яку люди собі заробили.
ParlaMint-UA_2019-10-04-m1.u42.p4.sent3	Ви повинні сьогодні захистити Пенсійний фонд від банкрутства, ви сьогодні повинні мобілізувати всі ресурси для того, щоб те, що ви назвали человекоцентричной програмою уряду, стало дійсно для людини в нашій країні, для людини, яка відпрацювала все життя, для людини, яка сьогодні працює, для людини, яка потребує соціального захисту.
ParlaMint-UA_2019-10-04-m1.u42.p5.sent1	Це не програма обіцянок, це програма виконання вже даних обіцянок.
ParlaMint-UA_2019-10-04-m1.u42.p5.sent2	А ви нам що розповідаєте?
ParlaMint-UA_2019-10-04-m1.u42.p5.sent3	15 відсотків від доходу родини буде ЖКГ, добре, але ви в бюджеті зменшуєте виплати на субсидії.
ParlaMint-UA_2019-10-04-m1.u42.p5.sent4	Ви нам розповідаєте про енергонезалежність, но при цьому при всьому зараз продовжуються знущання над шахтарями.
ParlaMint-UA_2019-10-04-m1.u42.p5.sent5	В нас залишилося 33 державних шахти, 8 вже не працює, в наступному році такими кроками залишиться 5 державних шахт, 3 місяці борги по зарплатам шахтарів і все так далі в кожному напрямку.
ParlaMint-UA_2019-10-04-m1.u42.p6.sent1	Шановні, ну, нам дуже хочеться бути конструктивними.
ParlaMint-UA_2019-10-04-m1.u42.p6.sent2	Нам дуже хочеться підтримати.
ParlaMint-UA_2019-10-04-m1.u43.p1.sent1	10 секунд, будь ласка.
ParlaMint-UA_2019-10-04-m1.u44.p1.sent1	Нам дуже хочеться підтримати програму ефективного уряду, але ж, на жаль, для цього треба зробити програму, яка би об’єднала сьогодні в країні професіоналів.
ParlaMint-UA_2019-10-04-m1.u45.p1.sent1	Дякуємо.
ParlaMint-UA_2019-10-04-m1.u45.p2.sent1	Будь ласка, наступний народний депутат Бобровська Соломія Анатоліївна, політична партія "Голос".
ParlaMint-UA_2019-10-04-m1.u46.p1.sent1	Добрий день, шановні колеги, ми уважно вивчили програму і хочемо сказати наступне, фракція "Голос".
ParlaMint-UA_2019-10-04-m1.u46.p1.sent2	Програма, зразу видно по програмі, хто з міністрів дійсно розуміє, про що він пише, а хто не дуже.
ParlaMint-UA_2019-10-04-m1.u46.p1.sent3	Тому якби я думаю, що це більше до Прем’єр-міністра, але є багато розділів, які написані в якості творчого дитячого звіту.
ParlaMint-UA_2019-10-04-m1.u46.p2.sent1	Що би хотілося відмітити?
ParlaMint-UA_2019-10-04-m1.u46.p2.sent2	Перше, що програма має непогані розділи, але все разом воно не є одною цілісною програмою, тому що одні розділи не відповідають іншим.
ParlaMint-UA_2019-10-04-m1.u46.p3.sent1	Хочу сказати на прикладі, що для того, щоб довести дитину за 30 хвилин до опорної школи, як це написано в програмі уряду, перш за все треба зробити дороги і інфраструктуру, бо вона туди ніколи не доїде і не попаде.
ParlaMint-UA_2019-10-04-m1.u46.p3.sent2	Для того, щоб боротися за продовження життя українців і щоб вони довше жили, в тому числі, я нагадаю, Україна – друга країна в Європі, в якій помирає велика кількість людей від алкоголізму, нам пропонують з вами тим, що будуть розповідати дошкільнятам, як це шкідливо.
ParlaMint-UA_2019-10-04-m1.u46.p3.sent3	Але це не допоможе, тому що в державі є набагато більше можливостей і інститутів, які повинні цим займатися, в тому числі і Національна служба здоров’я, яка взагалі не була зазначена в цій програмі.
ParlaMint-UA_2019-10-04-m1.u46.p4.sent1	Також хочу сказати, що для того, щоб створити 1 мільйон робочих місць, нагадую, за світовими оцінками, одне робоче місце коштує створення нового робочого місця від 30 до 200 тисяч доларів.
ParlaMint-UA_2019-10-04-m1.u46.p4.sent2	Для цього треба дуже-дуже і дуже багато грошей в країні, інвестиції, а для цього треба терміново міняти все, про що ми багато тут говоримо: і про судову реформу, і про прокуратуру, і про все інше.
ParlaMint-UA_2019-10-04-m1.u46.p4.sent3	Це трохи виглядає нереалістично і популістично.
ParlaMint-UA_2019-10-04-m1.u46.p5.sent1	Також хочу сказати, що було б, ну, як я вже сказала вже, повинна бути гармонізована.
ParlaMint-UA_2019-10-04-m1.u46.p5.sent2	На жаль, відсутні такі важливі розділи, як деокупація і реінтеграція Донбасу і Криму, що ми там робимо, яка наша політика, скільки грошей ми туди вкладаємо.
ParlaMint-UA_2019-10-04-m1.u46.p5.sent3	Неможливо зробити деокупацію і реінтеграцію без того, щоб інвестувати туди.
ParlaMint-UA_2019-10-04-m1.u46.p6.sent1	Тому хотілось би побачити цю програму більш гармонічною, одні розділи повинні відповідати іншим, в тому числі і цілі конкретні вимірювання повинні відповідати одні іншим.
ParlaMint-UA_2019-10-04-m1.u46.p6.sent2	Програма повинна відповідати бюджету, який був наданий парламенту і на який парламент витратив багато часу.
ParlaMint-UA_2019-10-04-m1.u46.p6.sent3	На жаль, вона не дуже відповідають.
ParlaMint-UA_2019-10-04-m1.u46.p6.sent4	А також ми хочемо, щоб це були не окремі пазли, а була одна велика картина успішної України.
ParlaMint-UA_2019-10-04-m1.u46.p7.sent1	Дуже дякую.
ParlaMint-UA_2019-10-04-m1.u47.p1.sent1	Дякую вам.
ParlaMint-UA_2019-10-04-m1.u47.p2.sent1	До слова запрошується народний депутат України Олексій Олексійович Гончаренко, фракція політичної партії "Європейська солідарність".
ParlaMint-UA_2019-10-04-m1.u47.p3.sent1	Ще раз.
ParlaMint-UA_2019-10-04-m1.u47.p3.sent2	Олексій Олексійович Гончаренко, партія "Європейська солідарність", північ Одещини.
ParlaMint-UA_2019-10-04-m1.u48.p1.sent1	Дякую.
ParlaMint-UA_2019-10-04-m1.u48.p1.sent2	Дуже приємно, що і пан перший віце-спікер вже знає, який округ я представляю.
ParlaMint-UA_2019-10-04-m1.u48.p2.sent1	Олексій Гончаренко, північ Одещини, "Європейська солідарність".
ParlaMint-UA_2019-10-04-m1.u48.p2.sent2	Шановні друзі, ви знаєте, я думаю, що почати треба з наступного.
ParlaMint-UA_2019-10-04-m1.u48.p2.sent3	Уряд – це добре.
ParlaMint-UA_2019-10-04-m1.u48.p2.sent4	Шановний пан Прем’єр-міністр.
ParlaMint-UA_2019-10-04-m1.u48.p2.sent5	Шановний пан Прем’єр-міністр.
ParlaMint-UA_2019-10-04-m1.u48.p2.sent6	Шановний пан Прем’єр-міністр, я все-таки звертаюсь до вас.
ParlaMint-UA_2019-10-04-m1.u48.p3.sent1	Я думаю, що почати ми маємо з наступного.
ParlaMint-UA_2019-10-04-m1.u48.p3.sent2	Сьогодні вся Україна святкує наступаючий День вчителя.
ParlaMint-UA_2019-10-04-m1.u48.p3.sent3	Сьогодні всі ви стоячи аплодували новообраному складу Центральної виборчої комісії.
ParlaMint-UA_2019-10-04-m1.u48.p3.sent4	Я думаю, що 500 тисяч українських вчителів заслуговують на те, щоб ми разом поаплодували стоячи і подякували всі!
ParlaMint-UA_2019-10-04-m1.u48.p3.sent5	Давайте разом подякуємо українським вчителям, які сьогодні працюють і створюють насправді майбутнє нашої країни!
ParlaMint-UA_2019-10-04-m1.u48.p4.sent1	Дякую, шановні друзі!
ParlaMint-UA_2019-10-04-m1.u48.p4.sent2	Слава українському вчителю!
ParlaMint-UA_2019-10-04-m1.u48.p5.sent1	Так ось, був би найкращий подарунок для українських вчителів, якщо б наш уряд сьогодні прийшов і сказав: "Ми хочемо підвищити матеріальне забезпечення вчителя".
ParlaMint-UA_2019-10-04-m1.u48.p5.sent2	Хай не до 4 тисяч доларів, як обіцяли на виборах команда Зеленського, а хоча б на 4 тисячі гривень, те, що було зроблено ще минулим урядом, тією "злочинною владою", яку так критикують, а що ви зараз не збираєтесь виконувати, і чого нема ні в бюджеті, ніде.
ParlaMint-UA_2019-10-04-m1.u48.p6.sent1	Взагалі, коли, ось, я тримаю зараз в руках цей твір – Програма уряду України – вибачте, це твір відмінника 11 класу на тему: "Україна моєї мрії".
ParlaMint-UA_2019-10-04-m1.u48.p6.sent2	Ну, я маю право так казати, бо, послухайте, що там написано: "Українці довше живуть, менше хворіють, українці щасливі, українці знають про свою країну".
ParlaMint-UA_2019-10-04-m1.u48.p6.sent3	Це все класно.
ParlaMint-UA_2019-10-04-m1.u48.p6.sent4	А як?
ParlaMint-UA_2019-10-04-m1.u48.p6.sent5	Ну, перл, це взагалі.
ParlaMint-UA_2019-10-04-m1.u48.p6.sent6	Я, знаєте, я просто найкраще, що я бачу у вас, це окрему увагу.
ParlaMint-UA_2019-10-04-m1.u48.p6.sent7	Це я зараз процитую: "Окрему увагу ми приділимо тим громадянам, які мешкають у гуртожитках на незрозумілих юридичних підставах.
ParlaMint-UA_2019-10-04-m1.u48.p6.sent8	Їх права повинні бути захищені.
ParlaMint-UA_2019-10-04-m1.u48.p6.sent9	Це сприятиме підвищенню рівня народжуваності та зменшить рівень тривожності серед населення, що не забезпечене житлом, та сприятиме зменшенню кількості людей, що емігрують з України".
ParlaMint-UA_2019-10-04-m1.u48.p7.sent1	У мене, пане Гончарук, одне питання: що буде спочатку – підвищиться народжуваність чи знизиться тривожність?
ParlaMint-UA_2019-10-04-m1.u48.p7.sent2	Як воно взаємопов’язано?
ParlaMint-UA_2019-10-04-m1.u48.p7.sent3	Це є абсолютний твір, я повторюсь, на вільну тему.
ParlaMint-UA_2019-10-04-m1.u48.p7.sent4	І це насправді дивує.
ParlaMint-UA_2019-10-04-m1.u48.p7.sent5	Бо якщо ви не знаєте, як написати, дійсно, програму уряду, то це не так складно.
ParlaMint-UA_2019-10-04-m1.u48.p7.sent6	Ви могли б звернутись.
ParlaMint-UA_2019-10-04-m1.u48.p7.sent7	Є ось, наприклад, книжки.
ParlaMint-UA_2019-10-04-m1.u48.p7.sent8	Я спеціально для вас купив книжку Майкла Барбера "Як керувати урядом", який британський урядовець, він написав книжку зрозумілою українською мовою, тут є приклади, які мають бути цілі, по роках, наприклад, по грамотності, по відсотках, по все.
ParlaMint-UA_2019-10-04-m1.u48.p7.sent9	Я, пане Прем’єр-міністре, подарую вам зараз цю книгу.
ParlaMint-UA_2019-10-04-m1.u49.p1.sent1	10 секунд і все.
ParlaMint-UA_2019-10-04-m1.u50.p1.sent1	Дякую.
ParlaMint-UA_2019-10-04-m1.u50.p1.sent2	10 секунд.
ParlaMint-UA_2019-10-04-m1.u50.p1.sent3	Завершую.
ParlaMint-UA_2019-10-04-m1.u50.p2.sent1	Подарую вам цю книжку, прошу вас її вивчити і більше не носити нам такі твори, а носити реальну Програму уряду України.
ParlaMint-UA_2019-10-04-m1.u50.p2.sent2	Дякую.
ParlaMint-UA_2019-10-04-m1.u51.p1.sent1	Дякую.
ParlaMint-UA_2019-10-04-m1.u51.p2.sent1	Андрій Іванович Ніколаєнко, "Батьківщина".
ParlaMint-UA_2019-10-04-m1.u52.p1.sent1	Шановний пане Голово, шановний пане Прем’єр-міністре, урядовці і шановні колеги!
ParlaMint-UA_2019-10-04-m1.u52.p1.sent2	Я не буду змагатись з Олексієм Гончаренко в епатажі стосовно того, щось презентувати, але насправді ми уважно у фракції "Батьківщина" проаналізували документ, особливо його галузеві певні функціональні аспекти і можемо констатувати, що, в принципі, я думаю, як і більшість українців, ми були б щасливі, якби Україна за 5 років виглядала так, як написано в тому, що називається Програма дій уряду, підкреслюю слово "дій".
ParlaMint-UA_2019-10-04-m1.u52.p1.sent3	Більше того, обґрунтовано вважаємо, що в Україні є потенціал навіть перевищити ті цілі про 40 відсотків, 50 мільярдів не є ліміт і багато іншого.
ParlaMint-UA_2019-10-04-m1.u52.p1.sent4	Але далі буде дещо сумніше.
ParlaMint-UA_2019-10-04-m1.u52.p2.sent1	Орієнтири дуже добрі.
ParlaMint-UA_2019-10-04-m1.u52.p2.sent2	Але що стосується самих дій, що ж потрібно зробити, щоб досягнути омріяних 50 мільярдів зовнішніх інвестицій, 24 тисяч кілометрів доріг і інше – з цим велика проблема.
ParlaMint-UA_2019-10-04-m1.u52.p2.sent3	І це є головне, що нас турбує.
ParlaMint-UA_2019-10-04-m1.u52.p2.sent4	Тому що, фактично, якщо ми дивимось на інші документи, а саме на державний бюджет, в якому передбачено віддавати третину його на повернення зовнішніх боргів, якщо ми дивимось на ряд інших завдань, які стоять перед нами, ми бачимо, що це не має жодних під собою можливостей до виконання.
ParlaMint-UA_2019-10-04-m1.u52.p2.sent5	Ну, якщо зупинитись на 50 мільярдах закордонних інвестицій, а я сподіваюсь, і українських теж багато.
ParlaMint-UA_2019-10-04-m1.u52.p2.sent6	Паралельно ми вже прийняли певні законопроекти, які б’ють по малому, середньому бізнесу, і на підході, а сьогодні стоять, вони на сьогодні в розгляді (це 1209 і 1210), які будуть бити по економіці в цілому, по основних експортно орієнтованих галузях економіки.
ParlaMint-UA_2019-10-04-m1.u52.p2.sent7	Тобто ми кажемо, що посилення адміністрування, що ряд інших змін можуть зробити Україну більш привабливою.
ParlaMint-UA_2019-10-04-m1.u52.p2.sent8	Ми цими змінами пам’ятаємо, що ми стаємо менш привабливими ніж наші перші ж сусіди, навіть Польща або сусідня до нас Румунія.
ParlaMint-UA_2019-10-04-m1.u52.p2.sent9	Інші нормативи, які кажуть: "Україна має стати енергонезалежною".
ParlaMint-UA_2019-10-04-m1.u52.p2.sent10	Шановні, законопроектом, який ви хочете розглянути і затвердити в першому читанні сьогодні, ми передбачаємо вбивати мотивацію закордонних інвесторів йти в українську газовидобувну галузь.
ParlaMint-UA_2019-10-04-m1.u52.p2.sent11	Ми не можемо собі дозволити, оскільки ми чітко про це кажемо і за те, щоб українські селяни працювали і фермери працювали в Україні на землі, на своїй землі, при цьому підтримати такий законопроект за земельну реформу, який сьогодні оприлюднений цим урядом.
ParlaMint-UA_2019-10-04-m1.u52.p3.sent1	Тому, враховуючи всі ці моменти, а особливо те, що, наприклад, ми всі не любимо монополістів, а тут написано, що монополій не буде, тільки нагадую, це повноваження Верховної Ради, а не уряду, і Антимонопольний комітет є незалежним органом.
ParlaMint-UA_2019-10-04-m1.u53.p1.sent1	10 секунд, а не 10 хвилин, Андрій Іванович.
ParlaMint-UA_2019-10-04-m1.u54.p1.sent1	хвилин, але 10 секунд.
ParlaMint-UA_2019-10-04-m1.u54.p2.sent1	Отже, цілі гарні.
ParlaMint-UA_2019-10-04-m1.u54.p2.sent2	Якщо потрібна допомога в написанні дій, як цих цілей досягнути, то ми готові допомогти.
ParlaMint-UA_2019-10-04-m1.u55.p1.sent1	Дякую, Андрій Іванович.
ParlaMint-UA_2019-10-04-m1.u55.p2.sent1	Виступи народних депутатів від комітетів.
ParlaMint-UA_2019-10-04-m1.u55.p2.sent2	Я пропоную наступним чином, я дам кожному голові комітету по 2 хвилини на виступ.
ParlaMint-UA_2019-10-04-m1.u55.p2.sent3	Почну з Комітету з питань економічного розвитку, який розглядав питання.
ParlaMint-UA_2019-10-04-m1.u55.p3.sent1	Підласа Роксолана Андріївна.
ParlaMint-UA_2019-10-04-m1.u55.p3.sent2	Краще з трибуни.
ParlaMint-UA_2019-10-04-m1.u55.p3.sent3	2 хвилини.
ParlaMint-UA_2019-10-04-m1.u56.p1.sent1	Шановні колеги, доброго дня!
ParlaMint-UA_2019-10-04-m1.u56.p1.sent2	Програма дій уряду відображає чесну позицію.
ParlaMint-UA_2019-10-04-m1.u56.p1.sent3	Якщо ми хочемо збільшувати видатки на соціальну сферу, нам потрібно підвищувати надходження бюджету.
ParlaMint-UA_2019-10-04-m1.u56.p1.sent4	Єдиний справедливий спосіб збільшити надходження – це стимулювати економічне зростання.
ParlaMint-UA_2019-10-04-m1.u56.p1.sent5	Теорія нам говорить, що основним стримуючим чинником для зростання економіки зазвичай є слабка конкуренція на ринках.
ParlaMint-UA_2019-10-04-m1.u56.p1.sent6	Тому один з основоположних принципів роботи в сфері економіки – це демонополізація та розвиток економічної конкуренції.
ParlaMint-UA_2019-10-04-m1.u56.p2.sent1	Україна сьогодні займає 83 місце за розвитком конкуренції в світі.
ParlaMint-UA_2019-10-04-m1.u56.p2.sent2	Одна з очевидних причин – це слабкий та політизований Антимонопольний комітет.
ParlaMint-UA_2019-10-04-m1.u56.p2.sent3	Але це велика помилка вважати, що одне перезавантаження АМКУ вирішить проблему розвитку конкуренції.
ParlaMint-UA_2019-10-04-m1.u56.p2.sent4	Не менша проблема – це засилля державних підприємств, які користуються пільгами від держави.
ParlaMint-UA_2019-10-04-m1.u56.p2.sent5	І наведення ладу в управлінні державною власністю – одне із завдань, які перед собою ставить уряд.
ParlaMint-UA_2019-10-04-m1.u56.p2.sent6	І Комітет економічного розвитку готовий допомагати у виконанні цього завдання.
ParlaMint-UA_2019-10-04-m1.u56.p3.sent1	Ще одна перепона на шляху до розвитку конкуренції – це зарегульованість економіки, процедура отримання ліцензій та дозволів, процедури реєстрації та адміністрування податків.
ParlaMint-UA_2019-10-04-m1.u56.p3.sent2	Тому уряд спільно з парламентом вже ухвалює ініціативи для підвищення позицій України в рейтингу Doing Business та спрощення роботи для усіх підприємців.
ParlaMint-UA_2019-10-04-m1.u56.p4.sent1	Ми почули, що уряд розуміє важливість підвищення продуктивності праці як основи для зростання економіки.
ParlaMint-UA_2019-10-04-m1.u56.p5.sent1	Ми бачимо, що Мінекономіки також розуміє, що ніякі точки росту не врятують українську економіку, і робить ставку на розвиток усіх галузей.
ParlaMint-UA_2019-10-04-m1.u56.p5.sent2	Саме тому Комітет економічного розвитку підтримує Програму дій уряду та закликає всіх депутатів також її підтримати.
ParlaMint-UA_2019-10-04-m1.u56.p6.sent1	Дякую.
ParlaMint-UA_2019-10-04-m1.u57.p1.sent1	Добре.
ParlaMint-UA_2019-10-04-m1.u57.p2.sent1	Слово для доповіді надається Сольському Миколі Тарасовичу.
ParlaMint-UA_2019-10-04-m1.u57.p2.sent2	Для виступу, вибачте.
ParlaMint-UA_2019-10-04-m1.u58.p1.sent1	Дякую, пане Голово.
ParlaMint-UA_2019-10-04-m1.u58.p2.sent1	Доброго дня всім колегам!
ParlaMint-UA_2019-10-04-m1.u58.p2.sent2	Міністерство розвитку економіки, торгівлі та сільського господарства уряду України ставить ряд цілий в агросфері, досягнення яких сприятиме пожвавленню економіки, зокрема завдяки стимулюванню та підвищенню економічної активності в аграрній сфері.
ParlaMint-UA_2019-10-04-m1.u58.p3.sent1	Для її досягнення пропонується вчинити наступні ряд кроків.
ParlaMint-UA_2019-10-04-m1.u58.p3.sent2	Скасувати мораторій на обіг земель сільськогосподарського призначення, як результат ефективність та продуктивність використання сільськогосподарських.
ParlaMint-UA_2019-10-04-m1.u58.p3.sent3	суттєво буде зростати щороку за рахунок підвищення рівня економічної конкуренції, а також за рахунок збільшення тих галузей і розвитку тих галузей сільського господарства, які стримуються мораторієм.
ParlaMint-UA_2019-10-04-m1.u58.p3.sent4	Провести дерегуляцію з питань землеустрою, вирівняти податки на землю.
ParlaMint-UA_2019-10-04-m1.u58.p3.sent5	Це, зокрема, стосується податку на землю, як мінімум це повинно бути вирівняно з податками, які платять підприємства, зареєстровані на четвертій групі.
ParlaMint-UA_2019-10-04-m1.u58.p3.sent6	Ввести запобіжники проти земельного рейдерства та запровадити сучасну інфраструктуру просторових даних.
ParlaMint-UA_2019-10-04-m1.u58.p3.sent7	Крім того, серед задач уряду, які абсолютно зрозумілі і підтримуються, я думаю, максимально всіма депутатами і суспільством, це забезпечення внесення відомостей про земельні ділянки до Державного земельного кадастру до кінця 2020 року.
ParlaMint-UA_2019-10-04-m1.u58.p3.sent8	Крім того, планується надати державну фінансову підтримку фермерам на купівлю землі сільськогосподарського призначення та розвиток свого бізнесу, розвиток системи безпечності, контролю і якості продукції, застосування в Україні прикладів ЄС, перелік харчових добавок, ароматизаторів, ензимів, запровадження з 2020 року системи добровільної сертифікації продукції тваринного походження.
ParlaMint-UA_2019-10-04-m1.u58.p3.sent9	Запровадження розвитку малого, середнього бізнесу шляхом надання дешевих.
ParlaMint-UA_2019-10-04-m1.u59.p1.sent1	10 секунд.
ParlaMint-UA_2019-10-04-m1.u59.p1.sent2	Але, колеги, давайте так, щоб ми вкладались в час.
ParlaMint-UA_2019-10-04-m1.u60.p1.sent1	Додатково також хочу повідомити, що вже наступного тижня в середу аграрний комітет збереться, щоб розглянути детально програму уряду і окремо також її обговорити.
ParlaMint-UA_2019-10-04-m1.u61.p1.sent1	Комітет з питань бюджету Арістов Юрій Юрійович.
ParlaMint-UA_2019-10-04-m1.u61.p2.sent1	Але прохання вкладатися у 2 хвилини, так як це передбачено нашим регламентом.
ParlaMint-UA_2019-10-04-m1.u62.p1.sent1	Шановний Дмитро Олександрович, колеги!
ParlaMint-UA_2019-10-04-m1.u62.p1.sent2	Шановний Прем’єр-міністр та члени уряду!
ParlaMint-UA_2019-10-04-m1.u62.p1.sent3	Щодо поданої урядом Програми діяльності Кабінету Міністрів в межах компетенції Комітету з питань бюджету та відведеного часу хочу звернути увагу, що підтримуються поставлені Міністерством фінансів цілі в рамках забезпечення макроекономічної стабілізації та зміцнення системи державних фінансів.
ParlaMint-UA_2019-10-04-m1.u62.p1.sent4	А саме щодо скорочення рівня державного боргу до 40 відсотків валового внутрішнього продукту та бюджетного дефіциту до півтора відсотки ВВП на кінець 24-го року, а також зменшення вартості обслуговування державного боргу.
ParlaMint-UA_2019-10-04-m1.u62.p2.sent1	На сьогодні значні обсяги державного боргу на величезні суми витрат на його обслуговування, погашення не дають можливості спрямувати необхідні бюджетні ресурси на найбільш важливі сфери: соціальний захист населення, освіту, медицину, розвиток регіонів тощо.
ParlaMint-UA_2019-10-04-m1.u62.p3.sent1	Важливим завданням вбачається передбачене програмою діяльності досягнення мінімального відхилення фактичних показників бюджету від запланованих, що досі не вдавалось жодному уряду.
ParlaMint-UA_2019-10-04-m1.u62.p3.sent2	Виконанням такого завдання має забезпечити безпосередньо новий уряд шляхом суттєвого підвищення якості планування бюджетних показників, здійснення постійного моніторингу та вчасного реагування на можливі ризики під час виконання бюджету.
ParlaMint-UA_2019-10-04-m1.u62.p3.sent3	Крім того, варто приділити увагу питанням ефективності розподілу і використанню коштів державного бюджету та досягненню результативних показників, а також посиленню контролю за надходженням-витрачанням бюджетних коштів.
ParlaMint-UA_2019-10-04-m1.u62.p4.sent1	Окремо варто відмітити, що уряд має конструктивно попрацювати з парламентом щодо імплементації ключових програмних завдань Президента України та передбачених програм діяльності Кабінету Міністрів у законопроекті про Державний бюджет на 20-й рік.
ParlaMint-UA_2019-10-04-m1.u62.p5.sent1	На завершення хочу побажати уряду плідної і продуктивної роботи, ефективної взаємодії з парламентом, виконання в повному обсязі програм діяльності та досягнення поставлених цілей для підвищення добробуту громадян і розвитку країни.
ParlaMint-UA_2019-10-04-m1.u62.p6.sent1	Дякую за увагу.
ParlaMint-UA_2019-10-04-m1.u63.p1.sent1	Дякую.
ParlaMint-UA_2019-10-04-m1.u63.p2.sent1	Ткаченко Олександр Владиславович, Комітет з питань гуманітарної та інформаційної політики.
ParlaMint-UA_2019-10-04-m1.u64.p1.sent1	Добрим день!
ParlaMint-UA_2019-10-04-m1.u64.p1.sent2	Чим зазвичай були сфери культури, туризму і молоді, спорту?
ParlaMint-UA_2019-10-04-m1.u64.p1.sent3	Переважно це сфери, які завжди були безпритульниками в нашій державі, про них згадували лише переважно на свята, вони були останніми в чергу на фінансуванні.
ParlaMint-UA_2019-10-04-m1.u64.p1.sent4	Хоча насправді це потужний двигун для економіки і для об’єднання держави.
ParlaMint-UA_2019-10-04-m1.u64.p2.sent1	Жодна країна у світі не виходила з кризи лише виключно завдяки економічним реформам і економічним факторам, а в першу чергу завдяки культурі, ідеї державності, релігії та національних інтересів.
ParlaMint-UA_2019-10-04-m1.u64.p2.sent2	Саме покликане нове Міністерство культури, молоді та спорту зробити надзвичайно важливу і велику реформу в нашій країні.
ParlaMint-UA_2019-10-04-m1.u64.p2.sent3	Ці індустрії ми називаємо креативними.
ParlaMint-UA_2019-10-04-m1.u64.p2.sent4	У креативних індустрій, відповідно, мають бути і певні індикатори ефективності.
ParlaMint-UA_2019-10-04-m1.u64.p2.sent5	Мова в першу чергу йде про забезпечення нормальною інформацією не тільки наших громадян без маніпуляції, але і інформацією на окупованих територіях.
ParlaMint-UA_2019-10-04-m1.u64.p2.sent6	Мова йде про критерії, які дозволять мати вибір і можливість споживати культурні послуги.
ParlaMint-UA_2019-10-04-m1.u64.p2.sent7	Це означає збільшення відвідуваності музеїв, театрів і так далі.
ParlaMint-UA_2019-10-04-m1.u64.p2.sent8	Це належність до єдиного культурного простору, де про ідентичність відчуття громадянина та візії, місця та ролі України йде мова в першу чергу.
ParlaMint-UA_2019-10-04-m1.u64.p2.sent9	Індикатор активної участі у суспільному житті молодих українців і зайняття фізичною культурою, і активні подорожі Україною, замість того, щоб ми продовжували вивозити мільярди доларів за кордон.
ParlaMint-UA_2019-10-04-m1.u64.p3.sent1	Я б хотів, щоб через 5 років наше міністерство зробило звіт про те, яким чином ми збільшили хоча б до 5 відсотків доходів бюджету країни доходи від туризму, щоб українські фільми збирали коштів в прокаті більше, ніж голлівудські блокбастери, а масовим спортом займалося надзвичайно велика., хоча б 50 відсотків українців.
ParlaMint-UA_2019-10-04-m1.u64.p3.sent2	Тому бажаю успіху новому міністерству і агітую всіх голосувати.
ParlaMint-UA_2019-10-04-m1.u65.p1.sent1	Дякую.
ParlaMint-UA_2019-10-04-m1.u65.p2.sent1	Слово надається голові Комітету з питань екологічної політики та природокористування Бондаренку Олегу Володимировичу.
ParlaMint-UA_2019-10-04-m1.u66.p1.sent1	Доброго дня, шановний уряд, доброго дня, шановні колеги!
ParlaMint-UA_2019-10-04-m1.u66.p1.sent2	Сьогодні ми визначаємо стратегію діяльності уряду за всіма напрямами життя країни на декілька років.
ParlaMint-UA_2019-10-04-m1.u66.p1.sent3	Це надзвичайно відповідальний документ, і в результаті його реалізації суспільство має впевнитися, що держава робить усе можливе для виконання своїх функцій та дотримання гарантій прав і свобод, визначених Конституцією.
ParlaMint-UA_2019-10-04-m1.u66.p2.sent1	Комітет з питань екологічної політики і природокористування підтримує те, що значна частина програми присвячена покращанню стану навколишнього середовища та зосереджена на сприятливому для людини довкіллі, і це надзвичайно важливо, зважаючи на екологічну ситуацію, в якій знаходиться наша країна: навантаження на природне середовище зростає, промислове забруднення продовжує загрожувати здоров’ю населення, екологічній безпеці та економічній стабільності держави.
ParlaMint-UA_2019-10-04-m1.u66.p2.sent2	Практично не залишилося природних ресурсів, стан яких можна назвати хоча б задовільним.
ParlaMint-UA_2019-10-04-m1.u66.p3.sent1	Звістка про об’єднання Мінприроди і Міненерго спочатку була негативно сприйнята екоспільнотою та комітетом, але подальша конструктивна співпраця і повне взаєморозуміння пріоритетності проблем довкілля з боку новоствореного міністерства надали нам впевненості в обґрунтованості такого об’єднання.
ParlaMint-UA_2019-10-04-m1.u66.p4.sent1	Однак викликає занепокоєння деяка декларативність заявлених цілей без індикаторів реальних показників ефективності.
ParlaMint-UA_2019-10-04-m1.u66.p4.sent2	Окремі показники ефективності використання природних ресурсів визначається чомусь доходом на одиницю ресурсу, а не скороченням обсягів їх використання і зростанням відтворення.
ParlaMint-UA_2019-10-04-m1.u66.p4.sent3	Ціль збереження природних екосистем для нащадків не має жодного індикатора для оцінки ефективності.
ParlaMint-UA_2019-10-04-m1.u66.p5.sent1	Не зважаючи на це, Комітет з питань екологічної політики та природокористування підтримує запропоновані в програмі цілі та у співпраці з урядом буде сприяти їх втіленню, зокрема розвиваючи та вдосконалюючи законодавство з питань охорони довкілля та природокористування.
ParlaMint-UA_2019-10-04-m1.u67.p1.sent1	Дякую.
ParlaMint-UA_2019-10-04-m1.u67.p2.sent1	Слово надається Герусу Андрію Михайловичу, Комітет з питань енергетики та житлово-комунального господарства.
ParlaMint-UA_2019-10-04-m1.u68.p1.sent1	Доброго дня, шановні колеги, шановний уряд!
ParlaMint-UA_2019-10-04-m1.u68.p1.sent2	Я, перш за все, хотів би відмітити, що в урядовій програмі є, дійсно, дуже багато конкретних речей, які може відчути кожен українець і може відчути український народ в реальному житті.
ParlaMint-UA_2019-10-04-m1.u68.p1.sent3	Перш за все, я хотів би відмітити дві речі, на які я особисто звернув увагу, і які я хочу позитивно відмітити.
ParlaMint-UA_2019-10-04-m1.u68.p2.sent1	Те, що стосується енергоефективності.
ParlaMint-UA_2019-10-04-m1.u68.p2.sent2	В програмі уряду прописано, що за п’ять років має знизитися рівень втрат тепла, рівень втрат гарячої води і покращитись енергоефективність таким чином, щоби показник зменшення складав 20 відсотків.
ParlaMint-UA_2019-10-04-m1.u68.p2.sent3	Я хочу сказати, що 20 відсотків – це практично означає зменшення або економія на комунальних тарифах, на комунальних платіжках для кожної української сім’ї в межах 8-10 тисяч гривень у рік.
ParlaMint-UA_2019-10-04-m1.u68.p2.sent4	Таким чином, це, дійсно, можна сказати, що це є людиноцентрична програма, тому що, власне, такі дії і відчує на собі кожен українець.
ParlaMint-UA_2019-10-04-m1.u68.p3.sent1	Друге питання, яке я також хотів би відмітити, це питання антимонопольного середовища і створення конкуренції.
ParlaMint-UA_2019-10-04-m1.u68.p3.sent2	В програмі уряду передбачено, що індекс Герфіндаля-Гіршмана в п’яти секторах, в п’яти найбільших індустріях має бути зменшений вдвічі, і це також має безпосередній вплив на кожного українця, тому що, наприклад, сьогодні в рамках "бурштинського острову" (це три західноукраїнські області) одна компанія контролює 95 відсотків генерації електроенергії і, як наслідок, саме в трьох областях – Івано-Франківська, Закарпатська і Львівська – ми маємо ціну електроенергії на 20 відсотків вищу, аніж в усіх інших областях.
ParlaMint-UA_2019-10-04-m1.u68.p3.sent3	Тому це теж надзвичайно важливе питання, і дуже добре, що уряд поставив це в пріоритети.
ParlaMint-UA_2019-10-04-m1.u68.p4.sent1	І третій момент, на який я хочу звернути увагу.
ParlaMint-UA_2019-10-04-m1.u68.p4.sent2	Пані Оксана Маркарова.
ParlaMint-UA_2019-10-04-m1.u68.p4.sent3	вже була політична обіцянка про те, що є додаткові один мільярд гривень, який буде закладено в бюджет 2019 року на українську державну вугільну галузь.
ParlaMint-UA_2019-10-04-m1.u68.p4.sent4	Тому я хотів би, щоби ми це питання якомога швидше могли вирішити у змінах до бюджету, тому що українські шахтарі чекають цей додатковий мільярд гривень, він дуже потрібен.
ParlaMint-UA_2019-10-04-m1.u69.p1.sent1	Дякую, Андрій Михайлович.
ParlaMint-UA_2019-10-04-m1.u69.p2.sent1	Слово надається голові Комітету з питань здоров’я нації, медичної допомоги та медичного страхування Радуцькому Михайлу Борисовичу.
ParlaMint-UA_2019-10-04-m1.u69.p2.sent2	Дотримуйтесь регламенту, будь ласка.
ParlaMint-UA_2019-10-04-m1.u70.p1.sent1	Шановні колеги, шановний Голова, шановний уряд, шановний народ України!
ParlaMint-UA_2019-10-04-m1.u70.p1.sent2	У нас спільне бачення мети і пріоритетів з Президентом України і щільна взаємодія з урядом для їх реалізації.
ParlaMint-UA_2019-10-04-m1.u70.p1.sent3	Наша мета – більш доступна, якісна та ощадлива медицина в Україні, адже життя українців – найвища цінність.
ParlaMint-UA_2019-10-04-m1.u70.p1.sent4	Пріоритетні завдання трансформації системи охорони здоров’я України, на яких наш комітет робить принциповий акцент – це розвинути успіхи та усунути недоліки медичної реформи, розширити доступ громадян до системи охорони здоров’я, підвищити якість медичних послуг та медикаментів, забезпечити раціональне використання коштів в системи охорони здоров’я.
ParlaMint-UA_2019-10-04-m1.u70.p1.sent5	Демонополізація, державне приватне партнерство та конкуренція в інтересах пацієнтів.
ParlaMint-UA_2019-10-04-m1.u70.p2.sent1	Щоб реалізувати ці пріоритети, ми в найближчій перспективі запровадимо: страхову медицину з широким гарантованим пакетом, оплачуваним державою; справедливу формулу та підвищення оплати праці медичного персоналу; страхування професійної відповідальності лікарів та ефективне лікарське самоврядування; жорсткий контроль справжності та якості ліків через систему GMP, QR-кодування; здешевлення ліків через запровадження фармпослуги, закупівлі in bulk; розвиток вітчизняного фармвиробництва.
ParlaMint-UA_2019-10-04-m1.u70.p2.sent2	Максимальна адаптація українського законодавства до євродиректив і безпосереднього у медицині і фармацевтичній індустрії і в освітній сфері.
ParlaMint-UA_2019-10-04-m1.u70.p2.sent3	Безкомпромісна антикорупція, розумна дерегуляція і еHealth, максимальне скорочення штучних довідок і дозволів та перехід на електронні сервіси.
ParlaMint-UA_2019-10-04-m1.u70.p3.sent1	В комітеті у взаємодії з МОЗ та кращими експертами розробляється відповідні законопроекти.
ParlaMint-UA_2019-10-04-m1.u70.p3.sent2	Ми розраховуємо на їх повну підтримку в парламенті і на уряд України, який нам допоможе це втілити.
ParlaMint-UA_2019-10-04-m1.u70.p4.sent1	Дякую.
ParlaMint-UA_2019-10-04-m1.u71.p1.sent1	Дякуємо.
ParlaMint-UA_2019-10-04-m1.u71.p2.sent1	Комітет з питань зовнішньої політики та міжпарламентського співробітництва.
ParlaMint-UA_2019-10-04-m1.u71.p2.sent2	Яременко Богдан Васильович, голова комітету.
ParlaMint-UA_2019-10-04-m1.u72.p1.sent1	Шановний пане Голово, шановні колеги!
ParlaMint-UA_2019-10-04-m1.u72.p1.sent2	На наш розгляд, до нашої уваги запропоновано новаторський і цікавий документ.
ParlaMint-UA_2019-10-04-m1.u72.p1.sent3	І я розумію, чому колеги, які сидять на політичній гальорці, не зовсім сприймають, тому що вони звикли до розлогих політичних казок, які викладені стилем, коли немає відповідальних, коли немає можливості перевірити чи виконано, чи не виконано.
ParlaMint-UA_2019-10-04-m1.u72.p2.sent1	У проекті документу, який поданий урядом, можна чітко і легко зрозуміти, які пріоритети, що збирається уряд зробити і як ми перевіримо чи досягнуті задекларовані результати.
ParlaMint-UA_2019-10-04-m1.u72.p3.sent1	Мені дуже приємно, що крім новаторства цей документ є людиноцентричним.
ParlaMint-UA_2019-10-04-m1.u72.p3.sent2	У зовнішньополітичній сфері людиноцентричність документа полягає в тому, що вперше пріоритетом Міністерства закордонних справ визначено – громадянин, його потреби, доступність тих послуг, які повинно надавати зовнішньополітичне відомство.
ParlaMint-UA_2019-10-04-m1.u72.p4.sent1	Важливим пріоритетом є зовнішньоекономічна діяльність, що, мені здається, цілком віддзеркалює наше розуміння ситуації в країні, коли ми потребуємо додаткових ресурсів розвитку і для оборони.
ParlaMint-UA_2019-10-04-m1.u72.p5.sent1	Можна погодитися з тими колегами, які дорікнули уряду про те, що відсутні в документі зовнішньополітичні орієнтири.
ParlaMint-UA_2019-10-04-m1.u72.p5.sent2	Тут потрібно Прем’єр-міністру звернути увагу на те, що не тільки законотворча діяльність Верховної Ради має бути прогнозована, але й політична діяльність уряду.
ParlaMint-UA_2019-10-04-m1.u72.p6.sent1	І слід особливо наголосити на винятково точній коректній прагматичній професійній викладці тих питань, за які відповідає віце-прем’єр-міністр України з питань європейської та євроатлантичної інтеграції.
ParlaMint-UA_2019-10-04-m1.u72.p6.sent2	Без популізму, чітко, зрозуміло, що для інтеграції в ЄС і НАТО робитиме наша держава, для того, щоб не випрошувати членство, а робити все, щоб наближати той момент, коли ми.
ParlaMint-UA_2019-10-04-m1.u73.p1.sent1	Дякую, Богдане Васильовичу.
ParlaMint-UA_2019-10-04-m1.u73.p2.sent1	Слово надається Жану Венсановичу Беленюку, заступнику голови, першому заступнику голови Комітету з питань молоді і спорту.
ParlaMint-UA_2019-10-04-m1.u73.p3.sent1	Підготуватись Климпуш-Цинцадзе.
ParlaMint-UA_2019-10-04-m1.u74.p1.sent1	Дякую за слово.
ParlaMint-UA_2019-10-04-m1.u74.p2.sent1	Жан Беленюк, "Слуга народу".
ParlaMint-UA_2019-10-04-m1.u74.p2.sent2	По-перше, хотів би подякувати Прем’єр-міністру за те, що він взагалі у своїй промові згадав про спорт, він згадав про масовий спорт.
ParlaMint-UA_2019-10-04-m1.u74.p2.sent3	Але ж хочу додати, що крім масового спорту у нас існує ще спорт високих досягнень, існують олімпійці, спортсмени, які прославляють нашу країну на міжнародній арені і формують позитивний імідж нашої країни на весь загал.
ParlaMint-UA_2019-10-04-m1.u74.p2.sent4	І взагалі, я вважаю, що спорт має стратегічне значення для нашої країни.
ParlaMint-UA_2019-10-04-m1.u74.p2.sent5	І це запорука здоров’я всіх українців, треба про це пам’ятати.
ParlaMint-UA_2019-10-04-m1.u74.p2.sent6	І чим більше ми будемо вкладати саме в спорт, тим менше нам доведеться вкладати у медицину після.
ParlaMint-UA_2019-10-04-m1.u74.p3.sent1	Але зараз, на жаль, спорт має багато проблем.
ParlaMint-UA_2019-10-04-m1.u74.p3.sent2	І одна з таких нагальних проблем – це фінансування тренерів дитячо-юнацьких шкіл, які зараз від’їжджають за кордон і тренують, на жаль, інших спортсменів, які виборюють для тих країн золоті медалі.
ParlaMint-UA_2019-10-04-m1.u74.p3.sent3	Застаріла матеріально-технічна база, ось, і спортивні об’єкти не відновлюються протягом десятиліть, на жаль.
ParlaMint-UA_2019-10-04-m1.u74.p3.sent4	А поняття про спортивну медицину в нас взагалі перестало існувати.
ParlaMint-UA_2019-10-04-m1.u74.p3.sent5	І дуже би хотілось спитати у Прем’єр-міністра як державним бюджетом уряд буде вирішувати ці, дійсно, нагальні питання.
ParlaMint-UA_2019-10-04-m1.u74.p4.sent1	Дякую за увагу.
ParlaMint-UA_2019-10-04-m1.u74.p4.sent2	І чекаю на відповідь.
ParlaMint-UA_2019-10-04-m1.u75.p1.sent1	Дякую, Жан Венсанович.
ParlaMint-UA_2019-10-04-m1.u75.p2.sent1	Слово надається голові Комітету з питань інтеграції України з Європейським Союзом Климпуш-Цинцадзе Іванні Орестівні.
ParlaMint-UA_2019-10-04-m1.u76.p1.sent1	Добрий день, шановний пане Голово, шановний пане Прем’єр-міністр, шановні колеги!
ParlaMint-UA_2019-10-04-m1.u76.p1.sent2	Ну, це перший голова комітету, що не належить до політичної партії "Слуга народу".
ParlaMint-UA_2019-10-04-m1.u76.p1.sent3	Я хотіла би також наголосити на тому, що ми раді, що в Програмі дій уряду відображено частини, що стосуються європейської і євроатлантичної інтеграції.
ParlaMint-UA_2019-10-04-m1.u76.p1.sent4	Ми також вдячні Міністерству економічного розвитку, торгівлі і сільського господарства за те, що вони приділили окрему увагу виконанню Угоди про асоціацію і детально розписали конкретні заходи, які вони планують вжити.
ParlaMint-UA_2019-10-04-m1.u76.p1.sent5	Разом з тим, ми не помітили у Програмі дій уряду виконання тих пріоритетів, які були схвалені і 19-м, і 20-м самітами Україна – ЄС щодо інтеграції України до енергетичного, цифрового ринку Європейського Союзу, а також щодо інтегрованого управління кордонами.
ParlaMint-UA_2019-10-04-m1.u76.p1.sent6	Хотілося б бачити, власне кажучи, дії в цьому напрямку.
ParlaMint-UA_2019-10-04-m1.u76.p2.sent1	Немає, на жаль, згадки про наміри Україною виконати всі зобов’язання щодо Угоди про асоціацію.
ParlaMint-UA_2019-10-04-m1.u76.p2.sent2	Хоча так виглядає, що програма розрахована на 5 років.
ParlaMint-UA_2019-10-04-m1.u76.p3.sent1	Ну, і, власне кажучи, хотілося б звернути увагу, що там мало би бути побажання і прагнення започаткувати підготовку аналітичних звітів, скринінгу про стан відповідності виконання Угоди про асоціацію.
ParlaMint-UA_2019-10-04-m1.u76.p4.sent1	Ну, і ще одне.
ParlaMint-UA_2019-10-04-m1.u76.p4.sent2	Мені надзвичайно, колеги, прикро, що цей уряд, такий прогресивний уряд, відмовився від пріоритезації забезпечення рівності між чоловіками і жінками.
ParlaMint-UA_2019-10-04-m1.u76.p4.sent3	Видно, вони не знають, що більше залучення жіночої праці дає можливість росту ВВП навіть в таких економіках як в Сполучених Штатах на 5 відсотків, в таких економіках як в Японії – на 9 відсотків.
ParlaMint-UA_2019-10-04-m1.u76.p4.sent4	Ви просто, колеги, на жаль, втрачаєте серйозний ресурс, серйозний ресурс суспільства.
ParlaMint-UA_2019-10-04-m1.u76.p4.sent5	Я би просила скоригувати вашу.
ParlaMint-UA_2019-10-04-m1.u77.p1.sent1	10 секунд, Іванно Орестівно.
ParlaMint-UA_2019-10-04-m1.u78.p1.sent1	і все-таки пріоритезувати завдання гендерної рівності в Україні.
ParlaMint-UA_2019-10-04-m1.u78.p1.sent2	53 відсотки населення – це жінки, не забувайте про те, що це частина.
ParlaMint-UA_2019-10-04-m1.u79.p1.sent1	Слово надається голові Комітету з питань організації державної влади, місцевого самоврядування, регіонального розвитку та містобудування Клочку Андрію Андрійовичу.
ParlaMint-UA_2019-10-04-m1.u80.p1.sent1	Добрий день, шановні колеги!
ParlaMint-UA_2019-10-04-m1.u80.p1.sent2	Як голова Комітету з питань організації державної влади, місцевого самоврядування, регіонального розвитку та містобудування хочу висловити підтримку пріоритетам, визначеним у Програмі уряду профільним Міністерством розвитку громад та територій України.
ParlaMint-UA_2019-10-04-m1.u80.p2.sent1	Успішна реалізація семи обраних напрямків роботи дозволить підвищити комфорт життя громадян в усіх регіонах держави.
ParlaMint-UA_2019-10-04-m1.u80.p2.sent2	Важливо, що ключовим напрямком діяльності міністерства визначено реалізацію права українців на комфортне та доступне житло.
ParlaMint-UA_2019-10-04-m1.u80.p2.sent3	Вперше на порядку денному серед основних державних пріоритетів з’явилася концепція державної житлової політики, в основі якої закладено системний підхід.
ParlaMint-UA_2019-10-04-m1.u80.p2.sent4	Це дасть можливість вирішити ключові проблеми на ринку житла та підвищить рівень задоволення громадян їх житловими умовами.
ParlaMint-UA_2019-10-04-m1.u80.p3.sent1	Також вітаю наміри уряду розпочати системну роботу над впровадженнями підходів сталого просторового розвитку, обов’язковості наявності містобудівної документації для будівництва та подолання корупції у сфері державного архітектурно-будівельного контролю.
ParlaMint-UA_2019-10-04-m1.u80.p3.sent2	В цьому контексті хочу звернути вашу увагу на необхідність вирішення проблеми довгобудів та започаткування більш ефективної, безпечної схеми залучення коштів інвесторів фізичних осіб у будівництво житла.
ParlaMint-UA_2019-10-04-m1.u80.p4.sent1	Також наголошую на пріоритетності ще одного болючого для українських громадян питання отримання якісних і доступних житлових комунальних послуг.
ParlaMint-UA_2019-10-04-m1.u80.p4.sent2	Реалізація стратегічного завдання, закладеного в Програмі уряду, а саме: підвищення енергоефективності у громадянських будівлях і житловому секторі, що буде реалізовуватись за допомогою інструментів державної підтримки, зокрема фонду енергоефективності, сприятиме зменшенню витрат споживачів на комунальні послуги.
ParlaMint-UA_2019-10-04-m1.u80.p4.sent3	Також програмою заплановано розроблення єдиної системи моніторингу споживання енергії споруд і будівель органів державної та місцевої влади.
ParlaMint-UA_2019-10-04-m1.u80.p4.sent4	Це впроваджуватиметься шляхом запуску бази даних енергетичних та експлуатаційних характеристик будівель.
ParlaMint-UA_2019-10-04-m1.u80.p5.sent1	Насамкінець зазначу, що комітет готовий до тісної співпраці з міністерством та Кабінетом Міністрів у реалізації, визначених Програмою уряду, пріоритетних напрямків діяльності.
ParlaMint-UA_2019-10-04-m1.u80.p6.sent1	Дякую за увагу.
ParlaMint-UA_2019-10-04-m1.u81.p1.sent1	Дякую.
ParlaMint-UA_2019-10-04-m1.u81.p2.sent1	Слово надається Завітневичу Олександру Михайловичу, Комітет з питань національної безпеки, оборони та розвідки.
ParlaMint-UA_2019-10-04-m1.u82.p1.sent1	Доброго дня, шановний Голово Верховної Ради України, шановні народні депутати України, члени уряду!
ParlaMint-UA_2019-10-04-m1.u82.p1.sent2	Передусім хочу подякувати уряду за представлення Програми діяльності Кабінету Міністрів України, в якій викладені пріоритетні цілі, які ставить перед собою уряд.
ParlaMint-UA_2019-10-04-m1.u82.p2.sent1	Хотів би наголосити, що забезпечення національної безпеки України, відновлення її територіальної цілісності та державного суверенітету, а також посилення позицій держави до суб’єктного рівня у системі міжнародної безпеки були і залишаються одними із пріоритетних питань, що стоять на порядку денному та потребують особливої уваги.
ParlaMint-UA_2019-10-04-m1.u82.p2.sent2	Актуальними загрозами національній безпеці України, які потребують розробки дорожніх карт з метою невідкладного реагування на них та їх нейтралізація залишається.
ParlaMint-UA_2019-10-04-m1.u82.p2.sent3	Зокрема, агресія Російської Федерації проти України в Керченській протоці та в Донецькій і Луганській областях, анексія Автономної Республіки Крим та порушення громадян України.
ParlaMint-UA_2019-10-04-m1.u82.p2.sent4	прав громадян України на її території.
ParlaMint-UA_2019-10-04-m1.u82.p3.sent1	Як голова профільного парламентського комітету прошу уряд зосередити зусилля на демократичному цивільному контролі над сектором національної безпеки і оборони, зокрема за цільовим та ефективним витрачанням коштів державного бюджету, запровадження цінностей та стандартів НАТО, у вдосконаленні законодавства з питань управління об’єктами державної власності в оборонно-промисловому комплексі та унормуванні закупівель для потреб оборони, підвищення соціального захисту військовослужбовців та членів їх сімей.
ParlaMint-UA_2019-10-04-m1.u82.p3.sent2	На жаль, в програмі не включено питання розвитку "Укроборонпрому".
ParlaMint-UA_2019-10-04-m1.u82.p4.sent1	Маю велику надію на спільне успішне подолання усіх викликів і загроз.
ParlaMint-UA_2019-10-04-m1.u82.p4.sent2	Тож бажаю Кабінету Міністрів України успіху в досягненні поставленої високої мети.
ParlaMint-UA_2019-10-04-m1.u82.p5.sent1	Дякую за увагу.
ParlaMint-UA_2019-10-04-m1.u83.p1.sent1	Дякую.
ParlaMint-UA_2019-10-04-m1.u83.p2.sent1	Шановні колеги, до слова запрошується голова Комітету з питань прав людини, деокупації та реінтеграції тимчасово окупованих територій у Донецькій, Луганській областях та Автономній Республіці Крим в місті Севастополі, національних меншин та міжнаціональних відносин Лубінець Дмитро Валерійович.
ParlaMint-UA_2019-10-04-m1.u84.p1.sent1	Шановна президія, шановні народні депутати, ну, я хотів би, шановний пан Прем’єр-міністр, я хотів би, щоб, коли виступають голови депутатських комітетів, і Прем’єр-міністр, і всі члени уряду все ж таки слухали, що ми тут розказуємо.
ParlaMint-UA_2019-10-04-m1.u84.p1.sent2	А то таке враження, що ми це робимо самі для себе.
ParlaMint-UA_2019-10-04-m1.u84.p2.sent1	Я хотів сказати, що саме наш комітет ініціював перше виїзне засідання на територію Донецької і Луганської області з 20 жовтня по 25.
ParlaMint-UA_2019-10-04-m1.u84.p2.sent2	І запрошуємо членів уряду або в якості заступників долучитись до нас.
ParlaMint-UA_2019-10-04-m1.u84.p3.sent1	Комітет з питань прав людини.
ParlaMint-UA_2019-10-04-m1.u84.p3.sent2	Дійсно, гарні слова, гарні гасла прописані в програмі, але ми хотіли б, щоб реальний захист прав людей це було записано в державному бюджеті.
ParlaMint-UA_2019-10-04-m1.u84.p3.sent3	Це не було скорочення соціальних програм, це реальний захист, коли програма підкріплена фінансовим ресурсом.
ParlaMint-UA_2019-10-04-m1.u84.p3.sent4	Коли ми кажемо про ветеранів, про тимчасово переміщених осіб, про вчителів, про дітей, про сиріт, то все це соціальні програми, які є в державному бюджеті, і вони повинні бути захищені і підкріплені фінансовим ресурсом.
ParlaMint-UA_2019-10-04-m1.u84.p3.sent5	Ми дуже про це вас просимо.
ParlaMint-UA_2019-10-04-m1.u84.p4.sent1	Деокупація і реінтеграція тимчасово окупованих територій Донецької і Луганської областей та Автономної Республіки Крим.
ParlaMint-UA_2019-10-04-m1.u84.p4.sent2	Оця назва зачіпає практично весь спектр кожного міністерства в українському уряді.
ParlaMint-UA_2019-10-04-m1.u84.p4.sent3	Тому ми від комітету виходимо з такою ініціативою, якщо можна, і розглянути пропозицію створити віце-прем’єра, який буде займатись цими питаннями.
ParlaMint-UA_2019-10-04-m1.u84.p5.sent1	І саме головне – національні меншини і міжнаціональні відносини.
ParlaMint-UA_2019-10-04-m1.u84.p5.sent2	Кожен третій в цій державі – громадянин України, але має якесь коріння з національних меншин.
ParlaMint-UA_2019-10-04-m1.u84.p5.sent3	Тому я щиро вітаю, що був вчора відкритий конкурс на зайняття вакантної посади Керівника Державної служби України з питань етнополітики та свободи совісті.
ParlaMint-UA_2019-10-04-m1.u84.p5.sent4	Бо.
ParlaMint-UA_2019-10-04-m1.u85.p1.sent1	10 секунд.
ParlaMint-UA_2019-10-04-m1.u86.p1.sent1	Бо на даний час, пане Прем’єр-міністр, жодна державна установа не займається питаннями національних меншин, окрім нашого комітету.
ParlaMint-UA_2019-10-04-m1.u86.p2.sent1	Дякую.
ParlaMint-UA_2019-10-04-m1.u87.p1.sent1	Дякую.
ParlaMint-UA_2019-10-04-m1.u87.p2.sent1	Слово надається голові Комітету з питань свободи слова Шуфричу Нестору Івановичу.
ParlaMint-UA_2019-10-04-m1.u87.p2.sent2	Немає?
ParlaMint-UA_2019-10-04-m1.u87.p2.sent3	Мотовиловець.
ParlaMint-UA_2019-10-04-m1.u88.p1.sent1	Шановний пане Прем’єр-міністр, шановний уряд!
ParlaMint-UA_2019-10-04-m1.u88.p1.sent2	Я хочу вам нагадати, чому саме ви стали Прем’єр-міністром, а я став народним депутатом.
ParlaMint-UA_2019-10-04-m1.u88.p1.sent3	Бо люди хотіли змін, які ми всі їм обіцяли.
ParlaMint-UA_2019-10-04-m1.u88.p2.sent1	Цього тижня в ложі уряду в Верховній Раді з’явився заступник міністра інфраструктури Лавренюк Юрій.
ParlaMint-UA_2019-10-04-m1.u88.p2.sent2	Хочу вам нагадати його здобутки.
ParlaMint-UA_2019-10-04-m1.u88.p2.sent3	Три роки тому МІУ квотним принципом відійшло до "Народного фронту".
ParlaMint-UA_2019-10-04-m1.u88.p2.sent4	Три роки ми отримали міністра, який писав пости в Фейсбук, а його заступник будував корупційні схеми через підприємства, які контролює Міністерство інфраструктури.
ParlaMint-UA_2019-10-04-m1.u88.p2.sent5	Зараз він залишається на посаді.
ParlaMint-UA_2019-10-04-m1.u88.p3.sent1	Уся морська спільнота зверталася до парламенту, до уряду, до Президента з проханням змінити та навести лад у міністерстві шляхом звільнення минулих людей, минулих людей, які своїми діями привели нас до влади.
ParlaMint-UA_2019-10-04-m1.u88.p3.sent2	Я прошу вас провести кадрові зміни, я прошу вас почути галузь, яка залучила найбільше інвестицій.
ParlaMint-UA_2019-10-04-m1.u88.p3.sent3	Як ви вважаєте, у нашому плані уряду є 50 мільярдів інвестицій, інвестори, які зайдуть в Україну, будуть питати у інвесторів сьогодні, як до них ставиться міністерство і як до них ставляться діючі члени уряду?
ParlaMint-UA_2019-10-04-m1.u88.p4.sent1	Дякую вам.
ParlaMint-UA_2019-10-04-m1.u88.p4.sent2	Свободу слова підтримує.
ParlaMint-UA_2019-10-04-m1.u89.p1.sent1	Дякую.
ParlaMint-UA_2019-10-04-m1.u89.p2.sent1	Слово надається голові Комітету з питань транспорту та інфраструктури Кісєлю Юрію Григоровичу.
ParlaMint-UA_2019-10-04-m1.u89.p2.sent2	Скічко Олександр Юрійович.
ParlaMint-UA_2019-10-04-m1.u90.p1.sent1	Доброго дня, шановний пане Голово, шановні народні депутати, шановний Прем’єр-міністра, дякую, в першу чергу, за програму діяльності.
ParlaMint-UA_2019-10-04-m1.u90.p1.sent2	В цілому Комітет з питань транспорту та інфраструктури підтримує проект, але і звертаємо вашу увагу на необхідності вдосконалення окремих її пунктів.
ParlaMint-UA_2019-10-04-m1.u90.p1.sent3	Насамперед щодо найбільш болючого для всіх питаннях українців автомобільних доріг.
ParlaMint-UA_2019-10-04-m1.u90.p1.sent4	Окрім фінансування ремонтних робіт, що безперечно є важливим, маємо приділити увагу безпеці на автошляхах та зниженню аварійності на них.
ParlaMint-UA_2019-10-04-m1.u90.p1.sent5	Щоб зрозуміти масштаби цієї проблеми, я наведу буквально декілька цифр.
ParlaMint-UA_2019-10-04-m1.u90.p1.sent6	Минулоріч в нашій країні трапилося більше 150 тисяч ДТП, більше 3 тисяч людей загинуло, вслухайтеся в ці цифри, щодня ми втрачаємо 10 українців через аварії на дорогах.
ParlaMint-UA_2019-10-04-m1.u90.p1.sent7	З 2018 року функціонує Державний дорожній фонд, 5 відсотків якого спрямовується на забезпечення заходів з безпеки доріг, які визначені у відповідній державній програмі.
ParlaMint-UA_2019-10-04-m1.u90.p1.sent8	Але у 2018 році вона виконана лише на третину, на 34 відсотки.
ParlaMint-UA_2019-10-04-m1.u90.p1.sent9	Тому я закликаю уряд забезпечити стовідсоткове виконання державної програми "Підвищення рівня безпеки дорожнього руху в Україні".
ParlaMint-UA_2019-10-04-m1.u90.p2.sent1	Що стосується залізничного транспорту?
ParlaMint-UA_2019-10-04-m1.u90.p2.sent2	Першочерговим завданням є демонополізація послуг залізничних перевезень, запровадження конкурентного ринку і закінчення реформування "Укрзалізниці".
ParlaMint-UA_2019-10-04-m1.u90.p2.sent3	Попри те, що "УЗ" декларує сьогодні прибутковість на прикладі 2018 року, підприємству потрібні зміни.
ParlaMint-UA_2019-10-04-m1.u90.p3.sent1	Також дякуємо вам за те, що ви нас чуєте.
ParlaMint-UA_2019-10-04-m1.u90.p3.sent2	Сподіваємося, що ви нас почуєте і сьогодні.
ParlaMint-UA_2019-10-04-m1.u90.p3.sent3	І дякуємо за плідну співпрацю.
ParlaMint-UA_2019-10-04-m1.u90.p4.sent1	В цілому Комітет з питань транспорту та інфраструктури підтримує проект, запропонований, Програми діяльності Кабінету Міністрів.
ParlaMint-UA_2019-10-04-m1.u90.p4.sent2	Дякую.
ParlaMint-UA_2019-10-04-m1.u91.p1.sent1	Так, колеги, я так розумію, що всі комітети виступили.
ParlaMint-UA_2019-10-04-m1.u91.p1.sent2	Якщо ви не заперечуєте, то я пропоную дати заключне слово 2 хвилини голові уряду і перейти до голосування.
ParlaMint-UA_2019-10-04-m1.u91.p1.sent3	Добре?
ParlaMint-UA_2019-10-04-m1.u91.p1.sent4	Дякую.
ParlaMint-UA_2019-10-04-m1.u91.p2.sent1	Шановні колеги, голови фракцій, будь ласка, запросіть народних депутатів до залу, ми зараз будемо переходити до голосування.
ParlaMint-UA_2019-10-04-m1.u92.p1.sent1	Шановні колеги!
ParlaMint-UA_2019-10-04-m1.u92.p1.sent2	Дякую дуже за наданий зворотний зв’язок.
ParlaMint-UA_2019-10-04-m1.u92.p1.sent3	Ще раз підкреслюю, документ, який ми вам запропонували, можливо.
ParlaMint-UA_2019-10-04-m1.u92.p1.sent4	є трохи не типовим для української політики.
ParlaMint-UA_2019-10-04-m1.u92.p1.sent5	Там немає оцих всіх наворочених стратегій по розробці концепцій і так далі, і тому подібне.
ParlaMint-UA_2019-10-04-m1.u92.p1.sent6	Ми, дійсно, намагались написати його максимально простою мовою.
ParlaMint-UA_2019-10-04-m1.u92.p2.sent1	Якщо когось, когось, як би, здається, що тих людей, які живуть в гуртожитках, а вони там реально живуть, як мінімум чотири таких людини я знаю особисто, і їх юридичний статус – це питання, яким не має опікуватись уряд, ми вважаємо, що ми маємо опікуватися і такими проблемами.
ParlaMint-UA_2019-10-04-m1.u92.p2.sent2	І впевненість таких людей в завтрашньому дні – це дійсно сприятиме і їх продуктивності, і рівню народжуваності, і іншим чинниками, які впливають на економічне зростання.
ParlaMint-UA_2019-10-04-m1.u92.p2.sent3	Ми, дійсно, намагалися подивитися на ситуацію навколо нас через призму, через життєві історії, через людей, через їх реальні проблеми.
ParlaMint-UA_2019-10-04-m1.u92.p2.sent4	Для того, щоб не таргетувати, а якість абстрактні показники, а для того, щоб кожна наша ціль, яку ми ставимо перед собою, призводило до реального вдосконалення умов життя українців.
ParlaMint-UA_2019-10-04-m1.u92.p2.sent5	Там є, Іванно Орестівно, і інтеграція до енергетичної системи, І інтеграція з цифровим єдиним простором, ми почули про те, що потрібно особливу увагу приділити гендерній рівності, і я думаю, що в нашому уряді це уже на непоганому рівні.
ParlaMint-UA_2019-10-04-m1.u92.p2.sent6	Загалом це цілі, які ми просимо вас затвердити для нас, і за якими ви будете через період певний часу визначати нашу ефективність.
ParlaMint-UA_2019-10-04-m1.u92.p3.sent1	Колеги, по кожній з цих цілей ми з вами.
ParlaMint-UA_2019-10-04-m1.u93.p1.sent1	Дайте завершити, 30 секунд.
ParlaMint-UA_2019-10-04-m1.u94.p1.sent1	Це основа для нашої роботи.
ParlaMint-UA_2019-10-04-m1.u94.p1.sent2	По кожній з цих цілей ми з вами маємо сісти в комітетах, у міністерствах разом, подивитися статистику, проаналізувати те, що ми маємо насправді, і разом знайти найкращий шлях для того, щоб українці жили щасливіше.
ParlaMint-UA_2019-10-04-m1.u94.p2.sent1	Я вам дуже дякую за підтримку наперед.
ParlaMint-UA_2019-10-04-m1.u94.p2.sent2	Давайте зробимо це разом.
ParlaMint-UA_2019-10-04-m1.u94.p2.sent3	Дякую.
ParlaMint-UA_2019-10-04-m1.u95.p1.sent1	Дякую, Олексію Валерійовичу.
ParlaMint-UA_2019-10-04-m1.u95.p2.sent1	Шановні колеги, прошу підготуватись до голосування.
ParlaMint-UA_2019-10-04-m1.u95.p2.sent2	Відповідно до статті 85 Конституції України ставлю на голосування для прийняття в цілому проект Постанови (реєстраційний номер 2186) про Програму діяльності Кабінету Міністрів України.
ParlaMint-UA_2019-10-04-m1.u95.p2.sent3	Прошу підготуватись до голосування.
ParlaMint-UA_2019-10-04-m1.u95.p3.sent1	Готові?
ParlaMint-UA_2019-10-04-m1.u95.p3.sent2	Готові голосувати?
ParlaMint-UA_2019-10-04-m1.u95.p3.sent3	Шановні колеги, ставлю на голосування.
ParlaMint-UA_2019-10-04-m1.u95.p3.sent4	Готові голосувати?
ParlaMint-UA_2019-10-04-m1.u95.p3.sent5	Прошу підтримати та проголосувати.
ParlaMint-UA_2019-10-04-m1.u95.p4.sent1	Почекайте.
ParlaMint-UA_2019-10-04-m1.u95.p4.sent2	почекайте, не включайте.
ParlaMint-UA_2019-10-04-m1.u95.p4.sent3	Що, Михайле Борисовичу?
ParlaMint-UA_2019-10-04-m1.u95.p4.sent4	Сядьте, ви дуже.
ParlaMint-UA_2019-10-04-m1.u95.p4.sent5	вас дуже багато в цьому секторі.
ParlaMint-UA_2019-10-04-m1.u95.p5.sent1	Колеги, будь ласка, сядьте.
ParlaMint-UA_2019-10-04-m1.u95.p5.sent2	Всі готові голосувати?
ParlaMint-UA_2019-10-04-m1.u95.p6.sent1	Прошу підтримати та проголосувати.
ParlaMint-UA_2019-10-04-m1.u95.p7.sent1	За-236
ParlaMint-UA_2019-10-04-m1.u95.p8.sent1	Вітаю.
ParlaMint-UA_2019-10-04-m1.u95.p9.sent1	236 – за, 21 – проти, утрималися – 36.
ParlaMint-UA_2019-10-04-m1.u95.p9.sent2	Рішення прийнято, постанова прийнята в цілому.
ParlaMint-UA_2019-10-04-m1.u95.p10.sent1	Вітаю уряд, бажаю успіхів і наснаги.
ParlaMint-UA_2019-10-04-m1.u95.p11.sent1	Покажіть по фракціям.
ParlaMint-UA_2019-10-04-m1.u95.p11.sent2	Партія "Слуга народу" – 225, "Опозиційна платформа – 0, "Європейська солідарність" – 0, "Батьківщина" – 0, "За майбутнє" – 6, "Голос" – 0, позафракційні – 5.
ParlaMint-UA_2019-10-04-m1.u95.p11.sent3	Рішення прийнято.
ParlaMint-UA_2019-10-04-m1.u95.p11.sent4	Дякую.
ParlaMint-UA_2019-10-04-m1.u95.p11.sent5	Дякую уряду.
ParlaMint-UA_2019-10-04-m1.u95.p12.sent1	Шановні колеги, дивіться, яка ситуація.
ParlaMint-UA_2019-10-04-m1.u95.p12.sent2	В нас залишилося.
ParlaMint-UA_2019-10-04-m1.u95.p13.sent1	Дякую уряду, дякую Прем’єр-міністру.
ParlaMint-UA_2019-10-04-m1.u95.p13.sent2	Бажаю вам успіхів!
ParlaMint-UA_2019-10-04-m1.u95.p13.sent3	Дати слово?
ParlaMint-UA_2019-10-04-m1.u96.p1.sent1	Так, якщо можна.
ParlaMint-UA_2019-10-04-m1.u97.p1.sent1	Хвилину.
ParlaMint-UA_2019-10-04-m1.u97.p1.sent2	Нам просто ще треба попрацювати.
ParlaMint-UA_2019-10-04-m1.u98.p1.sent1	Ну, добре.
ParlaMint-UA_2019-10-04-m1.u98.p1.sent2	Я не буду забирати у вас час.
ParlaMint-UA_2019-10-04-m1.u98.p1.sent3	Дякую вам дуже, колеги!
ParlaMint-UA_2019-10-04-m1.u98.p1.sent4	Ми пішли працювати.
ParlaMint-UA_2019-10-04-m1.u98.p1.sent5	Ще раз дякуємо за підтримку.
ParlaMint-UA_2019-10-04-m1.u98.p1.sent6	Ми – одна команда крута!
ParlaMint-UA_2019-10-04-m1.u98.p1.sent7	Тримайтеся!
ParlaMint-UA_2019-10-04-m1.u99.p1.sent1	Дякую.
ParlaMint-UA_2019-10-04-m1.u99.p2.sent1	Шановні колеги, дивіться, яка ситуація.
ParlaMint-UA_2019-10-04-m1.u99.p2.sent2	В нас залишилося 15 хвилин.
ParlaMint-UA_2019-10-04-m1.u99.p2.sent3	Почекайте, в нас залишилося 15 хвилин.
ParlaMint-UA_2019-10-04-m1.u99.p2.sent4	Далі по розгляду в нас по порядку денному в нас стоять.
ParlaMint-UA_2019-10-04-m1.u99.p2.sent5	Почекайте.
ParlaMint-UA_2019-10-04-m1.u99.p2.sent6	Стоять важкі законопроекти.
ParlaMint-UA_2019-10-04-m1.u99.p3.sent1	Пропонується піти наступним чином.
ParlaMint-UA_2019-10-04-m1.u99.p3.sent2	В нас є два законопроекти 1049, 1051, в яких немає жодної правки.
ParlaMint-UA_2019-10-04-m1.u99.p3.sent3	Я пропоную зараз їх розглянути.
ParlaMint-UA_2019-10-04-m1.u99.p3.sent4	І після цього ще поставити 1035-2, якщо встигнемо до кінця.
ParlaMint-UA_2019-10-04-m1.u99.p4.sent1	Прошу проголосувати за це та підтримати.
ParlaMint-UA_2019-10-04-m1.u99.p4.sent2	Прошу підтримати та проголосувати.
ParlaMint-UA_2019-10-04-m1.u99.p5.sent1	Почекайте, зупиніть голосування.
ParlaMint-UA_2019-10-04-m1.u99.p5.sent2	Ще раз, колеги, будь ласка, ми голосуємо за те, щоб змінити в порядку денному і зараз розглянути законопроект 1049, 1051.
ParlaMint-UA_2019-10-04-m1.u99.p5.sent3	Для того, щоб розглянути їх зараз, для того, щоб не входити в розгляд законопроекту, який, ну, займе довго часу.
ParlaMint-UA_2019-10-04-m1.u99.p6.sent1	Прошу підтримати та проголосувати.
ParlaMint-UA_2019-10-04-m1.u99.p6.sent2	Почекайте.
ParlaMint-UA_2019-10-04-m1.u99.p7.sent1	Прошу підтримати та проголосувати.
ParlaMint-UA_2019-10-04-m1.u99.p8.sent1	За-229
ParlaMint-UA_2019-10-04-m1.u99.p9.sent1	Проти – 6, утримались – 28. Рішення прийнято.
ParlaMint-UA_2019-10-04-m1.u99.p10.sent1	Вам до розгляду запропонований проект Закону про внесення змін до деяких законів України щодо запровадження єдиного рахунку для сплати податків і зборів, єдиного внеску на загальнообов’язкове державне соціальне страхування.
ParlaMint-UA_2019-10-04-m1.u99.p11.sent1	Слово для доповіді надається голові Комітету з питань фінансів, податкової та митної політики Гетманцеву Данилу Олександровичу.
ParlaMint-UA_2019-10-04-m1.u100.p1.sent1	Шановні колеги, на ваш розгляд у нас.
ParlaMint-UA_2019-10-04-m1.u100.p1.sent2	Ми першим який закон розглядаємо?
ParlaMint-UA_2019-10-04-m1.u100.p1.sent3	1049.
ParlaMint-UA_2019-10-04-m1.u100.p1.sent4	Вони пов’язані між собою і, власне кажучи, один – про внесення змін до Податкового кодексу, інший – про внесення змін до інших нормативних актів.
ParlaMint-UA_2019-10-04-m1.u100.p1.sent5	Мова йде про єдиний рахунок для наших підприємців.
ParlaMint-UA_2019-10-04-m1.u100.p2.sent1	Що вирішать ці закони?
ParlaMint-UA_2019-10-04-m1.u100.p2.sent2	По-перше, вони вирішать проблему переплати податків, коли у підприємця на одному рахунку (вони зараз платять на різні рахунки податки) , на одному рахунку є переплата, на іншому – недоплата і його все одно штрафують.
ParlaMint-UA_2019-10-04-m1.u100.p2.sent3	Ми ввели цим законом норму, відповідно до якої, якщо підприємець зараховує кошти на єдиний рахунок, його податкове зобов’язання вважається виконаним.
ParlaMint-UA_2019-10-04-m1.u100.p2.sent4	Крім того, єдиний рахунок синхронізується з електронним кабінетом платника податків.
ParlaMint-UA_2019-10-04-m1.u100.p3.sent1	Ми пішли на дуже важливий крок, коли через єдиний рахунок можна сплачувати не тільки податки до державного бюджету, але й місцеві податки.
ParlaMint-UA_2019-10-04-m1.u100.p3.sent2	Але на сьогоднішній момент Державна податкова служба і Казначейство не готові до запровадження цього механізму одразу, тому ми їм даємо час до 2021 року, аби вони підготували свої системи.
ParlaMint-UA_2019-10-04-m1.u100.p4.sent1	Крім цього, дуже важлива норма в цьому законопроекті, це заборона накладати арешти на рахунки в системи електронного адміністрування ПДВ, це про це просив бізнес, про нас просило Міністерство фінансів довгий час.
ParlaMint-UA_2019-10-04-m1.u100.p5.sent1	Законопроект підтриманий комітетом.
ParlaMint-UA_2019-10-04-m1.u100.p5.sent2	Прошу підтримати його в другому читанні та в цілому.
ParlaMint-UA_2019-10-04-m1.u100.p6.sent1	Дякую.
ParlaMint-UA_2019-10-04-m1.u101.p1.sent1	Дякую, Данило Олександрович.
ParlaMint-UA_2019-10-04-m1.u101.p2.sent1	Всі правки, які були до цього законопроекту, вони були враховані.
ParlaMint-UA_2019-10-04-m1.u101.p2.sent2	Саме тому прошу підготуватись до голосування.
ParlaMint-UA_2019-10-04-m1.u101.p3.sent1	Ставлю на голосування пропозицію про прийняття в другому читанні та в цілому з необхідними техніко-юридичними правками проект Закону про внесення змін до деяких законів України щодо запровадження єдиного рахунку для сплати податків і зборів, єдиного внеску на загальнообов’язкове державне соціальне страхування (реєстраційний номер 1049).
ParlaMint-UA_2019-10-04-m1.u101.p3.sent2	Прошу підготуватись до голосування.
ParlaMint-UA_2019-10-04-m1.u101.p3.sent3	Готові голосувати?
ParlaMint-UA_2019-10-04-m1.u101.p3.sent4	Готові голосувати?
ParlaMint-UA_2019-10-04-m1.u101.p3.sent5	Прошу підтримати та проголосувати.
ParlaMint-UA_2019-10-04-m1.u101.p4.sent1	За-255
ParlaMint-UA_2019-10-04-m1.u101.p5.sent1	Проти – 1, утримались – 14.
ParlaMint-UA_2019-10-04-m1.u101.p5.sent2	Дякую, рішення прийнято.
ParlaMint-UA_2019-10-04-m1.u101.p5.sent3	Закон прийнятий в цілому.
ParlaMint-UA_2019-10-04-m1.u101.p6.sent1	Шановні колеги, вам запропонований проект Закону про внесення змін до Податкового кодексу України щодо запровадження єдиного рахунку для сплати податків і зборів, єдиного внеску на загальнообов’язкове державне соціальне страхування (реєстраційний номер 1051).
ParlaMint-UA_2019-10-04-m1.u101.p7.sent1	Доповідає Гетманцев.
ParlaMint-UA_2019-10-04-m1.u102.p1.sent1	Я не буду витрачати ваш час.
ParlaMint-UA_2019-10-04-m1.u102.p1.sent2	Цей законопроект пов’язаний з попереднім.
ParlaMint-UA_2019-10-04-m1.u102.p1.sent3	Прошу підтримати.
ParlaMint-UA_2019-10-04-m1.u102.p2.sent1	Дякую.
ParlaMint-UA_2019-10-04-m1.u103.p1.sent1	Шановні колеги, всі правки в цьому законопроекті були враховані.
ParlaMint-UA_2019-10-04-m1.u103.p2.sent1	Южаніна – з мотивів, хвилину.
ParlaMint-UA_2019-10-04-m1.u104.p1.sent1	Колеги, ви щойно прийняли попередній закон і не прочитали однієї поправки, яка точно не має врегулюватися даним законом.
ParlaMint-UA_2019-10-04-m1.u104.p1.sent2	Але мені слово не дали, тому відповідальність перед вами.
ParlaMint-UA_2019-10-04-m1.u104.p1.sent3	А в цьому законі справді немає шкідливих поправок.
ParlaMint-UA_2019-10-04-m1.u104.p2.sent1	Прошу голосувати також.
ParlaMint-UA_2019-10-04-m1.u105.p1.sent1	Дякую.
ParlaMint-UA_2019-10-04-m1.u105.p2.sent1	Шановні колеги, ставлю на голосування пропозицію про прийняття в другому читанні та в цілому з необхідними техніко-юридичними правками проект Закону про внесення змін до Податкового кодексу України щодо запровадження єдиного рахунку для сплати податків і зборів, єдиного внеску на загальнообов’язкове державне соціальне страхування (реєстраційний номер 1051).
ParlaMint-UA_2019-10-04-m1.u105.p2.sent2	Прошу підтримати та проголосувати.
ParlaMint-UA_2019-10-04-m1.u105.p3.sent1	За-274
ParlaMint-UA_2019-10-04-m1.u105.p4.sent1	Проти – 1, утримались – 0.
ParlaMint-UA_2019-10-04-m1.u105.p4.sent2	Дякую.
ParlaMint-UA_2019-10-04-m1.u105.p4.sent3	Рішення прийнято.
ParlaMint-UA_2019-10-04-m1.u105.p5.sent1	Вибачте, 274 – за, проти – 0, утримались – 1.
ParlaMint-UA_2019-10-04-m1.u105.p5.sent2	Дякую.
ParlaMint-UA_2019-10-04-m1.u105.p5.sent3	Рішення прийнято.
ParlaMint-UA_2019-10-04-m1.u105.p5.sent4	Закон прийнятий в цілому.
ParlaMint-UA_2019-10-04-m1.u105.p6.sent1	Останнє питання, яке пропонується сьогодні до розгляду, тут є дві правки, якщо я не помиляюся.
ParlaMint-UA_2019-10-04-m1.u105.p6.sent2	Законопроект про внесення змін до Закону України "Про статус народного депутата України" та Регламент Верховної Ради України.
ParlaMint-UA_2019-10-04-m1.u105.p6.sent3	Ні, не.
ParlaMint-UA_2019-10-04-m1.u105.p6.sent4	Голосуємо?
ParlaMint-UA_2019-10-04-m1.u105.p6.sent5	Ні?
ParlaMint-UA_2019-10-04-m1.u105.p7.sent1	Колеги, тут дві правки, про що ви говорите?
ParlaMint-UA_2019-10-04-m1.u105.p7.sent2	Шановні колеги, тоді я пропоную закрити вечірнє засідання Верховної Ради України.
ParlaMint-UA_2019-10-04-m1.u105.p8.sent1	Дякую.
ParlaMint-UA_2019-10-04-m1.u105.p8.sent2	Оголошую закритим вечірнє засідання Верховної Ради України.
ParlaMint-UA_2019-10-04-m1.u105.p8.sent3	Всім бажаю гарних вихідних та наступного робочого тижня.
ParlaMint-UA_2019-10-04-m1.u105.p8.sent4	Карточки не забувайте.
ParlaMint-UA_2019-10-04-m1.u105.p8.sent5	Дякую.
