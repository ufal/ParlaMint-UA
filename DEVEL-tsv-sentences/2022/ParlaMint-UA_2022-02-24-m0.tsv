id	text
ParlaMint-UA_2022-02-24-m0.u1.p1.sent1	Шановні колеги, займіть, будь ласка, свої місця, приготуйтесь до реєстрації.
ParlaMint-UA_2022-02-24-m0.u1.p1.sent2	Ми очікуємо матеріали від Апарату, щоб правильно зачитати все там.
ParlaMint-UA_2022-02-24-m0.u2.p1.sent1	Друзі, ще одну секундочку.
ParlaMint-UA_2022-02-24-m0.u2.p1.sent2	Зараз мені принесуть текстовку вже кінцеву, яка узгоджена з усім, і ми почнемо.
ParlaMint-UA_2022-02-24-m0.u2.p2.sent1	Шановні народні депутати, відповідно до пункту 31 частини першої статті 85 Конституції України до повноважень Верховної Ради України належить затвердження протягом двох днів з моменту звернення Президента України Указу про введення воєнного стану в Україні або в окремих її місцевостях.
ParlaMint-UA_2022-02-24-m0.u2.p3.sent1	Згідно з пунктом 20 частини першої статті 106 Конституції України Президент України приймає, відповідно до закону, рішення про введення воєнного стану в Україні або в окремих її місцевостях у разі загрози нападу, небезпеки державної незалежності України.
ParlaMint-UA_2022-02-24-m0.u2.p4.sent1	Згідно із пунктом 31 частини першої статті 85 Конституції України, пункту 20 частини першої статті 106 Конституції України, статті 5 Закону України про правовий режим воєнного стану Президент України сьогодні вніс на розгляд Верховної Ради України проект Закону про затвердження Указу Президента про введення воєнного стану в Україні.
ParlaMint-UA_2022-02-24-m0.u2.p5.sent1	Відповідно до статті 189 Регламенту Верховної Ради України питання про затвердження Указу Президента України про введення воєнного стану в Україні або в окремих її місцевостях розглядається Верховною Радою без голосування щодо включення його до порядку денного за процедурою першого читання та прийняття в цілому.
ParlaMint-UA_2022-02-24-m0.u2.p6.sent1	Шановні колеги, це така загальна інформація.
ParlaMint-UA_2022-02-24-m0.u2.p6.sent2	Я попрошу зараз ми проведемо реєстрацію.
ParlaMint-UA_2022-02-24-m0.u2.p7.sent1	Шановні колеги, підготуйтесь до реєстрації.
ParlaMint-UA_2022-02-24-m0.u2.p7.sent2	Будь ласка, вставте картки, підготуйтеся до реєстрації.
ParlaMint-UA_2022-02-24-m0.u2.p8.sent1	Шановні колеги, нагадую, що.
ParlaMint-UA_2022-02-24-m0.u2.p8.sent2	Секундочку.
ParlaMint-UA_2022-02-24-m0.u2.p8.sent3	Шановні колеги, прошу приготуватись.
ParlaMint-UA_2022-02-24-m0.u2.p8.sent4	Шановні колеги, прошу вставте картки, зараз проведемо реєстрацію натисканням зеленої кнопки.
ParlaMint-UA_2022-02-24-m0.u2.p8.sent5	Готові?
ParlaMint-UA_2022-02-24-m0.u2.p9.sent1	Шановні колеги, прошу народних депутатів реєструватися.
ParlaMint-UA_2022-02-24-m0.u2.p10.sent1	В залі зареєстровано 282 народних депутати.
ParlaMint-UA_2022-02-24-m0.u2.p10.sent2	Позачергове пленарне засідання оголошую відкритим.
ParlaMint-UA_2022-02-24-m0.u2.p11.sent1	Шановні колеги, ще раз давайте, щоб я зачитав.
ParlaMint-UA_2022-02-24-m0.u2.p11.sent2	Відповідно до 31 частини першої статті 85 Конституції України до повноважень Верховної Ради України належить затвердження протягом двох днів з моменту звернення Президента України Указу про введення воєнного стану в Україні або в окремих її місцевостях.
ParlaMint-UA_2022-02-24-m0.u2.p12.sent1	Згідно з пунктом 20 частини першої статті 106 Конституції України Президент України приймає відповідно до закону рішення про введення введення воєнного стану в Україні або в окремих її місцевостях у разі загрози нападу, небезпеки державної незалежності України.
ParlaMint-UA_2022-02-24-m0.u2.p13.sent1	Згідно з пунктом 31 частини першої статті 85 Конституції України, пункту 20 частини першої статті 106 Конституції України, статті 5 Закону України "Про правовий режим воєнного стану" Президент України сьогодні 24 лютого вніс на розгляд Верховної Ради України проект Закону про затвердження Указу Президента про введення воєнного стану в Україні.
ParlaMint-UA_2022-02-24-m0.u2.p13.sent2	Відповідно до статті 189 Регламенту Верховної Ради України питання про затвердження Указу Президента про введення воєнного стану в Україні або в окремих її місцевостях розглядається Верховною Радою без голосування щодо включення його до порядку денного та без комітету, за процедурою першого читання прийняття закону в цілому.
ParlaMint-UA_2022-02-24-m0.u2.p14.sent1	Шановні колеги, пропонується, щоб був виступ Секретаря РНБО.
ParlaMint-UA_2022-02-24-m0.u2.p14.sent2	Після цього без ніяких обговорень ми перейшли до прийняття рішення.
ParlaMint-UA_2022-02-24-m0.u2.p14.sent3	Підтримуєте?
ParlaMint-UA_2022-02-24-m0.u2.p14.sent4	Немає заперечень?
ParlaMint-UA_2022-02-24-m0.u2.p15.sent1	Шановні колеги, слово для доповіді надається Секретарю Ради національної безпеки і оборони Олексію Мячеславовичу Данілову.
ParlaMint-UA_2022-02-24-m0.u2.p16.sent1	Будь ласка.
ParlaMint-UA_2022-02-24-m0.u3.p1.sent1	Шановні депутати, шановні громадяни нашої країни!
ParlaMint-UA_2022-02-24-m0.u3.p2.sent1	Сьогодні о п’ятій годині ранку Російська Федерація фактично оголосила війну нашій незалежній країни.
ParlaMint-UA_2022-02-24-m0.u3.p3.sent1	Російські війська сьогодні атакували наші мирні міста і села.
ParlaMint-UA_2022-02-24-m0.u3.p3.sent2	Сьогодні о 5 годині ранку розпочалися бої на кордонах нашої країни.
ParlaMint-UA_2022-02-24-m0.u3.p4.sent1	Сьогодні о 5:30 ранку Президент України зібрав засідання Ради нацбезпеки і оборони України, на якому терміново було прийнято рішення про введення військового стану в нашій країні.
ParlaMint-UA_2022-02-24-m0.u3.p5.sent1	Я вас дуже прошу підтримати це рішення, цей Указ Президента, нам це конче необхідно.
ParlaMint-UA_2022-02-24-m0.u3.p5.sent2	Наші військові зараз ведуть бої, ведуть сьогодні оборону, всі знаходяться на своїх місцях, ми свою країну нікому не віддамо.
ParlaMint-UA_2022-02-24-m0.u3.p5.sent3	Це наша країна і ми її будемо захищати.
ParlaMint-UA_2022-02-24-m0.u3.p6.sent1	Я хочу звернутися до всіх громадян нашої країни: зберігати спокій, не треба панікувати.
ParlaMint-UA_2022-02-24-m0.u3.p6.sent2	Ми свідомі того, що треба робити.
ParlaMint-UA_2022-02-24-m0.u3.p6.sent3	На сьогоднішній день зранку Президент мав розмову з Президентом Сполучених Штатів Джоном Байденом, мав розмову з Великобританією, з Францією, з усіма провідними країнами.
ParlaMint-UA_2022-02-24-m0.u3.p6.sent4	Ми не одні в цій боротьбі.
ParlaMint-UA_2022-02-24-m0.u3.p6.sent5	Ми розуміємо, що нам треба робити.
ParlaMint-UA_2022-02-24-m0.u3.p7.sent1	Головне: на сьогоднішній день, шановні друзі, сектор безпеки і оборони планує свої завдання згідно чинного законодавства.
ParlaMint-UA_2022-02-24-m0.u3.p8.sent1	Дякую за увагу.
ParlaMint-UA_2022-02-24-m0.u4.p1.sent1	Дякую.
ParlaMint-UA_2022-02-24-m0.u4.p2.sent1	Шановні колеги, відповідно до пункту 31 частини першої статті 85 Конституції України, статтей 189, 190 Регламенту Верховної Ради України, статті 5 Закону "Про правовий режим воєнного стану" ставлю на голосування для прийняття в цілому проект Закону України (реєстраційний номер 7111) про затвердження Указу Президента України "Про введення воєнного стану в Україні"
ParlaMint-UA_2022-02-24-m0.u4.p3.sent1	Шановні колеги, прошу народних депутатів голосувати.
ParlaMint-UA_2022-02-24-m0.u4.p4.sent1	За-300
ParlaMint-UA_2022-02-24-m0.u4.p5.sent1	Рішення прийнято.
ParlaMint-UA_2022-02-24-m0.u4.p6.sent1	По кажіть по фракціях, будь ласка.
ParlaMint-UA_2022-02-24-m0.u4.p6.sent2	Дякую.
ParlaMint-UA_2022-02-24-m0.u4.p7.sent1	Шановні народні депутати.
ParlaMint-UA_2022-02-24-m0.u4.p7.sent2	Героям Слава!
ParlaMint-UA_2022-02-24-m0.u4.p8.sent1	Шановні народні депутати!
ParlaMint-UA_2022-02-24-m0.u4.p8.sent2	Одну секундочку.
ParlaMint-UA_2022-02-24-m0.u4.p9.sent1	Шановні народні депутати, ми маємо проголосувати ще одне процедурне рішення, я пропоную продовжити це пленарне засідання не закривати його зараз.
ParlaMint-UA_2022-02-24-m0.u4.p9.sent2	Надати право мені як головуючому визначати час, місце проведення і спосіб голосування в подальшому на пленарному засіданні Верховної Ради України.
ParlaMint-UA_2022-02-24-m0.u4.p10.sent1	Шановні колеги.
ParlaMint-UA_2022-02-24-m0.u4.p10.sent2	Що, що?
ParlaMint-UA_2022-02-24-m0.u4.p11.sent1	Мені або Першому заступнику чи заступниці Верховної Ради України.
ParlaMint-UA_2022-02-24-m0.u4.p12.sent1	Сприймається таке рішення, шановні колеги?
ParlaMint-UA_2022-02-24-m0.u4.p12.sent2	Прошу вас проголосувати за таку пропозицію.
ParlaMint-UA_2022-02-24-m0.u4.p13.sent1	За-299
ParlaMint-UA_2022-02-24-m0.u4.p14.sent1	Рішення прийнято.
ParlaMint-UA_2022-02-24-m0.u4.p15.sent1	Даю доручення Апарату Верховної Ради України за результатами прийнятого парламентом рішення оформити текст відповідної постанови та подати на підпис.
ParlaMint-UA_2022-02-24-m0.u4.p16.sent1	Шановні колеги, відповідно до цього, це розуміється, що я під час цих засідань можу оголошувати і подальші перерви.
ParlaMint-UA_2022-02-24-m0.u4.p16.sent2	Ви розумієте це.
ParlaMint-UA_2022-02-24-m0.u4.p17.sent1	Шановні колеги, я вас прошу, всі народні депутати залишаються в Києві.
ParlaMint-UA_2022-02-24-m0.u4.p18.sent1	Шановні колеги, всі народні депутати залишаються в Києві.
ParlaMint-UA_2022-02-24-m0.u4.p18.sent2	Я вас дуже прошу, за необхідності ми маємо бути готові негайно зібратися у визначеному місці у визначений час і працювати задля української держави.
ParlaMint-UA_2022-02-24-m0.u4.p18.sent3	Хто поїхав – той зрадник.
ParlaMint-UA_2022-02-24-m0.u4.p19.sent1	Шановні колеги!
ParlaMint-UA_2022-02-24-m0.u4.p19.sent2	Слава Україні!
ParlaMint-UA_2022-02-24-m0.u5.p1.sent1	Я збираю голів фракцій.
ParlaMint-UA_2022-02-24-m0.u6.p1.sent1	Оголошення: в Ірини Геращенко не спрацювала картка, вона проголосувала "за".
