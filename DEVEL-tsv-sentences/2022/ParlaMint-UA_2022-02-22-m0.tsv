id	text
ParlaMint-UA_2022-02-22-m0.u1.p1.sent1	Доброго ранку, шановні народні депутати та гості Верховної Ради України!
ParlaMint-UA_2022-02-22-m0.u1.p1.sent2	Прошу народних депутатів підготуватися до електронної реєстрації.
ParlaMint-UA_2022-02-22-m0.u1.p1.sent3	Нагадую, що після початку реєстрації необхідно, утримуючи сенсорну кнопку, натиснути на зелену кнопку "За" та утримувати ці дві кнопки одночасно до кінця реєстрації.
ParlaMint-UA_2022-02-22-m0.u1.p2.sent1	Прошу народних депутатів реєструватися.
ParlaMint-UA_2022-02-22-m0.u1.p3.sent1	В залі зареєстровано 218 народних депутатів.
ParlaMint-UA_2022-02-22-m0.u1.p3.sent2	Пленарне засідання Верховної Ради України оголошую відкритим.
ParlaMint-UA_2022-02-22-m0.u1.p4.sent1	Шановні народні депутати і гості Верховної Ради України!
ParlaMint-UA_2022-02-22-m0.u1.p4.sent2	Насамперед ми всі знаємо про події, які відбулися вчора.
ParlaMint-UA_2022-02-22-m0.u1.p4.sent3	І зараз Верховна Рада завершує підготовку заяви від імені Верховної Ради, вона зараз доопрацьовується профільним комітетом.
ParlaMint-UA_2022-02-22-m0.u1.p4.sent4	І я думаю, що як тільки вона буде готова, ми одразу внесемо її до залу, і я дуже сподіваюся, підтримаємо.
ParlaMint-UA_2022-02-22-m0.u1.p5.sent1	Крім цього, шановні народні депутати і гості Верховної Ради України, 20 лютого вся Україна вшановувала День Героїв Небесної Сотні.
ParlaMint-UA_2022-02-22-m0.u1.p5.sent2	Зараз у гостьовій ложі балкону Верховної Ради присутні родини загиблих Героїв Небесної Сотні.
ParlaMint-UA_2022-02-22-m0.u1.p5.sent3	Давайте привітаємо їх.
ParlaMint-UA_2022-02-22-m0.u1.p6.sent1	Шановні колеги, я повідомляю вас, що в нас минулого тижня була зустріч з представниками родин Небесної Сотні, і ми домовилися про відповідні законодавчі ініціативи, які ми сьогодні проголосуємо в залі.
ParlaMint-UA_2022-02-22-m0.u1.p6.sent2	І першим питанням, яке ми будемо голосувати, це якраз питання, яке стосується відповідного законодавчого статусу Героїв Небесної Сотні і родин Небесної Сотні.
ParlaMint-UA_2022-02-22-m0.u1.p6.sent3	Тому я дуже прошу сьогодні теж підтримати.
ParlaMint-UA_2022-02-22-m0.u1.p6.sent4	Тому що Герої Небесної Сотні – це мирні громадяни, які під час революції не побоялися і самовіддано вийшли на Майдан, і незалежність відстояли ціною свого власного життя.
ParlaMint-UA_2022-02-22-m0.u1.p6.sent5	Дякуємо вам!
ParlaMint-UA_2022-02-22-m0.u1.p7.sent1	Шановні колеги, світла пам’ять про кожного з них завжди залишиться в наших серцях.
ParlaMint-UA_2022-02-22-m0.u1.p7.sent2	Тому прошу вшанувати пам’ять Героїв Небесної Сотні хвилиною мовчання.
ParlaMint-UA_2022-02-22-m0.u1.p8.sent1	Дякую.
ParlaMint-UA_2022-02-22-m0.u1.p8.sent2	Прошу сідати.
ParlaMint-UA_2022-02-22-m0.u1.p9.sent1	Також, шановні родини Небесної Сотні, шановні народні депутати України, я інформую вас, що о 12 годині у кулуарах другого і третього поверхів буде виставка, яка присвячена подіям Революції Гідності.
ParlaMint-UA_2022-02-22-m0.u1.p9.sent2	Запрошую також її відвідати.
ParlaMint-UA_2022-02-22-m0.u1.p10.sent1	Будь ласка, з процедури Разумков Дмитро Олександрович, після цього переходимо до розгляду питань.
ParlaMint-UA_2022-02-22-m0.u2.p1.sent1	Добрий ранок, шановні колеги!
ParlaMint-UA_2022-02-22-m0.u2.p1.sent2	Добрий ранок, шановний Руслане Олексійовичу!
ParlaMint-UA_2022-02-22-m0.u2.p1.sent3	Порядок денний, який сьогодні винесений на розгляд Верховної Ради, абсолютно не відповідає тим викликам, які сьогодні стоять перед державою.
ParlaMint-UA_2022-02-22-m0.u2.p2.sent1	Прохання, шановний Руслане Олексійовичу, зібрати Погоджувальну раду, внести зміни до порядку денного засідань Верховної Ради на цей тиждень, визначити пріоритетні законопроекти, які будуть впливати на збільшення обороноздатності нашої держави, внесення змін до державного бюджету, запуску реальної роботи ТрО, захисту малозабезпечених верств населення, підготовки до енергетичних викликів, які можуть стояти у зв’язку з відключенням з боку Російської Федерації постачання електрики через Білорусь і газу, і багатьох інших питань, які, дійсно, турбують сьогодні населення.
ParlaMint-UA_2022-02-22-m0.u2.p3.sent1	Так само прохання запросити Президента і обговорити з ним питання введення воєнного стану в Луганській та Донецькій областях, сьогодні це дійсно потрібно, і нарешті консолідувати роботу і Верховної Ради, і.
ParlaMint-UA_2022-02-22-m0.u3.p1.sent1	Дмитро Олександрович, повідомляю вам, що в нас з 9 години йдуть постійні консультації з лідерами фракцій і груп, і ми вже обговорили, як ми плануємо діяти далі, обов’язково буде перерва, вже є в мене заява про таку перерву.
ParlaMint-UA_2022-02-22-m0.u3.p1.sent2	І як тільки ми пройдемо от перші питання, які пов’язані з тим, що я озвучив, лідери фракцій і груп обов’язково зберуться і висловлять свою позицію щодо порядку денного.
ParlaMint-UA_2022-02-22-m0.u3.p2.sent1	Шановні народні депутати, відповідно до статті 25 Регламенту у вівторок ми маємо 30 хвилин для виступів уповноважених представників депутатських фракцій та груп для внесення пропозицій, оголошення заяв і повідомлень.
ParlaMint-UA_2022-02-22-m0.u3.p2.sent2	Прошу представників фракцій і груп записатися на виступи.
ParlaMint-UA_2022-02-22-m0.u3.p2.sent3	Будь ласка.
ParlaMint-UA_2022-02-22-m0.u3.p3.sent1	Просто я повідомляю для родин Небесної Сотні, в Регламенті пів години ми маємо проговорити оці ситуації, після цього перейдемо до розгляду закону, про який ми з вами говорили.
ParlaMint-UA_2022-02-22-m0.u3.p4.sent1	Слово надається народному депутату України Поляку Владиславу Миколайовичу, депутатська група "Довіра".
ParlaMint-UA_2022-02-22-m0.u4.p1.sent1	Прошу передати слово Кулінічу Олегу Івановичу.
ParlaMint-UA_2022-02-22-m0.u5.p1.sent1	Будь ласка, Кулініч Олег Іванович.
ParlaMint-UA_2022-02-22-m0.u6.p1.sent1	Шановний пане Голово, шановні колеги, шановні виборці!
ParlaMint-UA_2022-02-22-m0.u6.p1.sent2	Вчорашнє рішення про визнання незалежності самопроголошених "ДНР" та "ЛНР" є безпрецедентним порушенням норм міжнародного права.
ParlaMint-UA_2022-02-22-m0.u6.p1.sent3	Це рішення спрямоване на порушення територіальної цілісності України та її суверенітету, фактично це наступ на Україну як на суб’єкта міжнародної політики.
ParlaMint-UA_2022-02-22-m0.u6.p2.sent1	Трагічні події в Україні починають змінювати геополітику, починаючи з 2014 року.
ParlaMint-UA_2022-02-22-m0.u6.p2.sent2	Міжнародну політику формує не діалог та дипломатія, а тиск і агресія.
ParlaMint-UA_2022-02-22-m0.u6.p2.sent3	Мова йде не лише про фізичне вторгнення на наші території, яке триває вже 8 років, а і про значне посилення інформаційної війни та постійної облоги України, і фактичною точкою цієї облоги є центр Європи.
ParlaMint-UA_2022-02-22-m0.u6.p3.sent1	Ескалацію конфлікту на сході нашої країни іноземні ЗМІ назвали найбільшим ризиком війни за останні десятиліття.
ParlaMint-UA_2022-02-22-m0.u6.p3.sent2	В Донецькій та Луганській областях посилилися обстріли та знову, на жаль, є жертви.
ParlaMint-UA_2022-02-22-m0.u6.p3.sent3	Крім того на лінії розмежування за останній тиждень відбуваються постійні провокації, а вчорашнє визнання самопроголошених республік з боку Російської Федерації та введення військ на окуповані території ще більше ускладнює ситуацію.
ParlaMint-UA_2022-02-22-m0.u6.p4.sent1	Все це створює безпекові ризики для України і світу, але я впевнений, що українці будуть відстоювати і захищати свою територіальну цілісність та суверенітет.
ParlaMint-UA_2022-02-22-m0.u6.p4.sent2	І ми просимо всі держави світу не визнавати самопроголошені республіки на території Донецької та Луганської областей, та невідкладно застосувати санкції до країни-агресора.
ParlaMint-UA_2022-02-22-m0.u6.p5.sent1	Наша депутатська група підтримала ініційоване колегами звернення щодо послідовності дій з деескалації військового конфлікту, встановлення миру і звільнення територій України.
ParlaMint-UA_2022-02-22-m0.u6.p6.sent1	Крім того, депутатська група "Довіра" підтримала ініціативу "Батьківщини" і підписала звернення до міжнародних партнерів щодо вжиття заходів для забезпечення гарантій незалежності та цілісності кордонів України відповідно до умов Будапештського меморандуму.
ParlaMint-UA_2022-02-22-m0.u6.p7.sent1	Впевнений, що парламент проголосує за ці звернення, як і за ті звернення, які зараз напрацьовуються.
ParlaMint-UA_2022-02-22-m0.u6.p7.sent2	Сподіваюсь, що наші міжнародні партнери об’єднаються задля недопущення руйнації системи європейської безпеки та підтримають Україну в її діях, спрямованих на деескалацію ситуації на сході нашої країни.
ParlaMint-UA_2022-02-22-m0.u6.p7.sent3	Тому в цій ситуації всі гілки влади та всі політичні сили повинні об’єднатися і стати на захист нашої держави та протистояти ворогу.
ParlaMint-UA_2022-02-22-m0.u6.p7.sent4	У всіх має єдина бути мета – це захист нашої держави.
ParlaMint-UA_2022-02-22-m0.u6.p8.sent1	Дякую.
ParlaMint-UA_2022-02-22-m0.u7.p1.sent1	Дякую.
ParlaMint-UA_2022-02-22-m0.u7.p2.sent1	Слово надається народному депутату України Бондарю Віктору Васильовичу депутатська група "Партія "За майбутнє".
ParlaMint-UA_2022-02-22-m0.u8.p1.sent1	Шановний Руслане Олексійовичу, шановні колеги!
ParlaMint-UA_2022-02-22-m0.u8.p1.sent2	Україна за останні 8 років другий раз фактично отримала з боку наших сусідів удар у вигляді окупації, анексії наших територій.
ParlaMint-UA_2022-02-22-m0.u8.p1.sent3	Україна всі 30 років незалежності послідовно показувала, що вона не збирається ні в кого ніколи нічого забирати чужого, але в той же час ніколи не могла навіть подумати і розраховувати, що сусіди почнуть забирати частину території України.
ParlaMint-UA_2022-02-22-m0.u8.p1.sent4	30 років в нашій доктрині не було ніяких очікувань війн, а тим більше конфліктів з нашими сусідами, як європейськими, так і сусідами по колишніх країн Радянського Союзу, по странах СНД.
ParlaMint-UA_2022-02-22-m0.u8.p1.sent5	На жаль, ми отримали цю ситуацію і Україна другий раз отримала від Російської Федерації рішення щодо окупації наших територій.
ParlaMint-UA_2022-02-22-m0.u8.p2.sent1	Вчора Президент Російської Федерації визнав, так звану, незалежність так званих самопроголошених утворень на території тимчасово окупованої України, так званих "ДНР" і "ЛНР".
ParlaMint-UA_2022-02-22-m0.u8.p2.sent2	Цим рішенням Російська Федерація вкотре грубо порушила державний суверенітет і територіальну цілісність України в рамках визнаних міжнародних кордонів.
ParlaMint-UA_2022-02-22-m0.u8.p3.sent1	Ми всі 8 років намагалися дотримуватися тих угод, які були підписані в рамках Мінських переговорів.
ParlaMint-UA_2022-02-22-m0.u8.p3.sent2	Ми 8 років говорили про те, що ми шукаємо варіант, як зробити все для того, щоб назад територія так званих самопроголошених республік зайшла до України і нормально почала розвиватися, отримувати кошти, отримувати всі можливості України по відродженню цієї території.
ParlaMint-UA_2022-02-22-m0.u8.p3.sent3	На жаль, всі ці роки робилося все для нагнітання військового конфлікту, робилося все для того, щоб підтримувати цих самопроголошених керівників і, на жаль, ми побачили, що Росія вела політику для, по суті, окупації цієї території.
ParlaMint-UA_2022-02-22-m0.u8.p4.sent1	Сьогодні Верховна Рада має зробити принципову заяву, сьогодні Верховна Рада має звернутися до всієї міжнародної спільноти, щоб показати реальну ситуацію, показати реальні наміри Російської Федерації.
ParlaMint-UA_2022-02-22-m0.u8.p4.sent2	На жаль, ми розуміємо, що на цих діях наш сусід не зупиниться.
ParlaMint-UA_2022-02-22-m0.u8.p5.sent1	Єдиною відповіддю України може бути тільки потужна армія, розвиток потужної економіки, створення потужного інвестиційного клімату і ситуація, коли ми реально почнемо думати про свою енергонезалежність.
ParlaMint-UA_2022-02-22-m0.u8.p5.sent2	Коли Україна стане сильною, потужною, вона зможе сама за себе воювати і.
ParlaMint-UA_2022-02-22-m0.u9.p1.sent1	Слово надається народному депутату України Цабалю Володимиру Володимировичу, фракція політичної партії "Голос".
ParlaMint-UA_2022-02-22-m0.u9.p2.sent1	Бобровська Соломія Анатоліївна, будь ласка.
ParlaMint-UA_2022-02-22-m0.u10.p1.sent1	Соломія Бобровська, фракція "Голос".
ParlaMint-UA_2022-02-22-m0.u10.p1.sent2	Шановні колеги, ви знаєте, нам пора давно всім зрозуміти, що ми стоїмо на межі нового світу більше ніж 8 років, який насправді є досить старим.
ParlaMint-UA_2022-02-22-m0.u10.p2.sent1	Мир в Європі протривав заледве 70 років, і в цьому новому світі твердо стверджують, що війна – це мир, а свобода – це рабство.
ParlaMint-UA_2022-02-22-m0.u10.p2.sent2	Це, власне, те, про що говорить і про що мріє кліка, КГБ – про відродження Радянського Союзу, де Україна стоїть однією з найважливіших пазлів на мапі Радянського Союзу.
ParlaMint-UA_2022-02-22-m0.u10.p3.sent1	Визнання так званих республік, що Росія здійснила вчора, – це прямий акт агресії проти України.
ParlaMint-UA_2022-02-22-m0.u10.p3.sent2	І вже, напевно, енний епізод порушення Будапештського меморандуму.
ParlaMint-UA_2022-02-22-m0.u10.p3.sent3	Сьогодні дуже ймовірно, що Російська Федерація визнає, що так звані республіки мають свої межі в межах адмінмеж наших областей, а значить можлива подальша ескалація та повноцінне вторгнення, яке вже розпочалося, бо російська техніка вночі, ви бачили, зайшла вже за офіційні кордони Луганської, Донецької областей держави Україна, і вже навіть без шевронів, які вони на себе ліпили в 14-му році.
ParlaMint-UA_2022-02-22-m0.u10.p3.sent4	Зі свого боку маємо розуміти, що це не просто черговий регіональний конфлікт, а фактично екзистенційна війна, тому маємо вжити негайних заходів.
ParlaMint-UA_2022-02-22-m0.u10.p4.sent1	Перше – це, безперечно, скасувати особливий статус ОРДЛО.
ParlaMint-UA_2022-02-22-m0.u10.p4.sent2	І відповідні рішення вже мають бути зареєстровані у Верховній Раді.
ParlaMint-UA_2022-02-22-m0.u10.p4.sent3	Ввести військовий стан в Луганській та Донецьких областях та бути повністю готовими до можливої потенційної ескалації та військового вторгнення за межі розмежування, які діють на сьогодні.
ParlaMint-UA_2022-02-22-m0.u10.p5.sent1	Накласти санкції на депутатів Держдуми та їхніх сімей, так само, як і на оточення Путіна його найближче, включно з військовим керівництвом Російської Федерації і членів родин.
ParlaMint-UA_2022-02-22-m0.u10.p5.sent2	І мені ганебно і соромно, що більше ніж рік, лежать подібні санкції в Комітеті з питань безпеки і оборони, які досі не є направлені до РНБО.
ParlaMint-UA_2022-02-22-m0.u10.p5.sent3	Запровадити візовий режим з Російською Федерацією і врешті розірвати дипломатичні зв’язки.
ParlaMint-UA_2022-02-22-m0.u10.p6.sent1	Наступний крок – це, безперечно, санкції проти всіх державних банків Російської Федерації.
ParlaMint-UA_2022-02-22-m0.u10.p6.sent2	І, звісно, звернутися до всіх країн, які сьогодні стоять по нашу лінію, про негайну військову, технічну і фінансову підтримку через російську агресію.
ParlaMint-UA_2022-02-22-m0.u10.p6.sent3	Власне, ми очікуємо на санкції, які зупинять "Північний потік-2", а також відключать від СВІФТ Російську Федерацію.
ParlaMint-UA_2022-02-22-m0.u10.p6.sent4	Нереально накладати санкції на новостворені республіки, а не реагувати на пряму агресію.
ParlaMint-UA_2022-02-22-m0.u10.p6.sent5	Розпочати, власне, і завершити боротьбу з "п’ятою колоною" – нарешті заборонення проросійських політичних сил.
ParlaMint-UA_2022-02-22-m0.u10.p6.sent6	І, очевидно, комунікація з населенням України про те, хто має російські паспорти, зокрема з тих осіб, які сьогодні сидять у Верховній Раді.
ParlaMint-UA_2022-02-22-m0.u10.p6.sent7	І, безперечно, завершити внутрішні реформи: судова система та правоохоронні органи, це освіта і правова політика.
ParlaMint-UA_2022-02-22-m0.u10.p6.sent8	Це те, що зависло і те, що нам не дає рухатися, і, власне, те, в що нас тикнули всіх вчора.
ParlaMint-UA_2022-02-22-m0.u11.p1.sent1	Слово надається народному депутату України Кубіву Степану Івановичу, фракція політичної партії "Європейська солідарність".
ParlaMint-UA_2022-02-22-m0.u11.p2.sent1	Порошенко Петро Олексійович.
ParlaMint-UA_2022-02-22-m0.u12.p1.sent1	Слава Ісусу Христу!
ParlaMint-UA_2022-02-22-m0.u12.p1.sent2	Дорогі українці, шановні колеги!
ParlaMint-UA_2022-02-22-m0.u12.p1.sent3	Після вчорашньої заяви Путіна і введення офіційно військ на окуповані українські території світ став іншим.
ParlaMint-UA_2022-02-22-m0.u12.p2.sent1	Ми як український парламент не можемо продовжувати таке життя, яке було до цього: азартні ігри, реклама електронних цигарок, примусове годування засуджених, статистичні зміни й купа інших безглуздих законів.
ParlaMint-UA_2022-02-22-m0.u12.p2.sent2	От що ще вчора неадекватна влада пропонувала нам – Верховній Раді України.
ParlaMint-UA_2022-02-22-m0.u12.p3.sent1	Народ бачить, що це є неадекватні позиції, які терміново треба змінити.
ParlaMint-UA_2022-02-22-m0.u12.p3.sent2	Народ бачить, що монобільшість одуріла від "великого крадівництва", і я пропоную зараз займатися "Великим будівництвом" – великим будівництвом держави і великим будівництвом армії.
ParlaMint-UA_2022-02-22-m0.u12.p4.sent1	Я впевнений в тому, що протягом чотирьох місяців глобальної тривоги ви відкидали наявність загрози і верзли нісенітницю, нібито це західні партнери ведуть проти України інформаційну війну, і що СNN гірший за Соловйова і Скабєєву.
ParlaMint-UA_2022-02-22-m0.u12.p4.sent2	Парламент жодним чином не відреагував на загрози, від яких на голові стоїть весь світ, переконуючи нас, що нападу не буде.
ParlaMint-UA_2022-02-22-m0.u12.p4.sent3	Це злочинна бездіяльність кожного, хто перешкоджав прийняттю законів, потрібних для оборони.
ParlaMint-UA_2022-02-22-m0.u12.p5.sent1	І помиляється зараз той, хто думає, що Путін зупиниться, бо вже зараз парламентарі Держдуми стверджують, що вони будуть відновлювати Донецьку, Луганську так звані республіки в межах Донецької і Луганської областей.
ParlaMint-UA_2022-02-22-m0.u12.p5.sent2	Це ще не кінець, це лише початок.
ParlaMint-UA_2022-02-22-m0.u12.p5.sent3	І годинний припадок параної Путіна ні в кого не залишив сумніву, що на карті він не бачить місця ні для України, ні для українців.
ParlaMint-UA_2022-02-22-m0.u12.p6.sent1	І тому ми вимагаємо, щоби наш законопроект 6542 про збільшення обороноздатності держави і підтримки української армії, про доукомплектацію українських бойових підрозділів, про формування стратегічного резерву, про забезпечення територіальної оборони був негайно поставлений і проголосований.
ParlaMint-UA_2022-02-22-m0.u12.p6.sent2	Це наш з вами святий обов’язок перед українським народом.
ParlaMint-UA_2022-02-22-m0.u12.p7.sent1	Зверніть увагу і на інформаційну безпеку.
ParlaMint-UA_2022-02-22-m0.u12.p7.sent2	Поставте, будь ласка, наш законопроект про колаборантів і відповідальність.
ParlaMint-UA_2022-02-22-m0.u12.p7.sent3	Розгляд цих оборонних питань – це наш обов’язок.
ParlaMint-UA_2022-02-22-m0.u12.p7.sent4	І запросіть Зеленського до Верховної Ради.
ParlaMint-UA_2022-02-22-m0.u12.p8.sent1	Ми переможемо!
ParlaMint-UA_2022-02-22-m0.u12.p8.sent2	Слава Україні!
ParlaMint-UA_2022-02-22-m0.u13.p1.sent1	Слово надається народному депутату Тарасенку Тарасу Петровичу, фракція політичної партії "Слуга народу".
ParlaMint-UA_2022-02-22-m0.u14.p1.sent1	Прошу передати слово Олені Шуляк.
ParlaMint-UA_2022-02-22-m0.u15.p1.sent1	Олена Шуляк, будь ласка.
ParlaMint-UA_2022-02-22-m0.u16.p1.sent1	Шановні українці, я хочу розпочати свій виступ зі звернення до вас, тих, хто нас чує і дивиться.
ParlaMint-UA_2022-02-22-m0.u16.p2.sent1	Дякуємо вам за ваш спокій і за вашу впевненість у державі.
ParlaMint-UA_2022-02-22-m0.u16.p2.sent2	Дякуємо всім, хто не злякався, хто, як завжди, прийшов на своє робоче місце в офісі чи на заводі.
ParlaMint-UA_2022-02-22-m0.u16.p2.sent3	Я хочу подякувати всім нашим лікарям, вчителям, рятувальникам, поліцейським, всім тим, хто заступив на зміну і продовжує виконувати свою важливу роботу.
ParlaMint-UA_2022-02-22-m0.u16.p3.sent1	Ми хочемо подякувати нашим військовим, нашим захисникам, особливо тим, хто у ці хвилини на передовій захищає нас і всю Європу від агресора.
ParlaMint-UA_2022-02-22-m0.u16.p3.sent2	Хлопці і дівчата, дякуємо вам за вашу мужність, сьогодні вами пишається вся країна.
ParlaMint-UA_2022-02-22-m0.u16.p3.sent3	Ваша сміливість і професіоналізм додає українцям спокою і змушує нервувати агресора, адже рішенням про визнання окупаційних структур у Донецьку і Луганську керівництво Росії визнає тільки один факт – вони відреагували таким чином на силу української держави, яка не здавала, не здає і не здасть національних інтересів.
ParlaMint-UA_2022-02-22-m0.u16.p3.sent4	Напевно, у Кремлі думали, що викличуть у нас цим рішенням розпач, але вони помилилися, так само помилилися, коли думали, що погрози військовою силою змусять українців вимітати гречку з магазинів або втікати з країни.
ParlaMint-UA_2022-02-22-m0.u16.p4.sent1	Тому я хочу запевнити всіх, хто нас дивиться і слухає, скільки б від нас не вимагали віддати частину чи увесь суверенітет України, скільки б не шантажували – ми на це не погодимося.
ParlaMint-UA_2022-02-22-m0.u16.p5.sent1	Зараз головне – зупинити ескалаційні кроки Росії та забезпечити справедливу західну реакцію на наявні кроки.
ParlaMint-UA_2022-02-22-m0.u16.p5.sent2	Адже чому агресор дозволяє собі таку поведінку?
ParlaMint-UA_2022-02-22-m0.u16.p5.sent3	Президент був правий, коли вимагав введення санкцій ще до ескалації.
ParlaMint-UA_2022-02-22-m0.u16.p5.sent4	Якщо світ бачить, що якась держава готується до розширення агресії, то це заслуговувало жорсткої відповіді, а її відсутність створила враження у керівництва Росії, що вони можуть ігнорувати весь світ.
ParlaMint-UA_2022-02-22-m0.u16.p5.sent5	Це було помилкою і виправити цю помилку потрібно якнайшвидше.
ParlaMint-UA_2022-02-22-m0.u16.p6.sent1	Рішення керівника Росії визнати окупаційні утворення засудить увесь цивілізований світ.
ParlaMint-UA_2022-02-22-m0.u16.p6.sent2	Але якою б не була реакція іноземних держав, ми маємо продовжувати свою роботу.
ParlaMint-UA_2022-02-22-m0.u16.p6.sent3	У цьому руслі мені б хотілося, щоб політики брали приклад з наших громадян і зберігали спокій.
ParlaMint-UA_2022-02-22-m0.u16.p7.sent1	Це означає: мати спокійну впевненість і холодну голову, не піддаватися на провокації агресора і не поглиблювати ситуацію своїми емоційними популістськими вигуками та акціями.
ParlaMint-UA_2022-02-22-m0.u16.p7.sent2	Зараз не час збільшувати політичні дивіденди, зараз головне – разом працювати на зміцнення країни і її захист.
ParlaMint-UA_2022-02-22-m0.u16.p7.sent3	Ми маємо ухвалювати ті закони, які потрібні для оборони, і вони є в порядку денному цього тижня, а також продовжувати ті реформи, які роблять нашу державу сильнішою, а людей більш впевненими.
ParlaMint-UA_2022-02-22-m0.u17.p1.sent1	Слово надається народному депутату України Папієву Михайлу Миколайовичу, фракція політичної партії "Опозиційна платформа – За життя".
ParlaMint-UA_2022-02-22-m0.u17.p2.sent1	Бойко Юрій Анатолійович.
ParlaMint-UA_2022-02-22-m0.u18.p1.sent1	Шановний пане спікер, шановні народні депутати, після вчорашнього рішення Російської Федерації нам треба розуміти, як нам жити далі, в тому числі розуміти, що повинен робити парламент.
ParlaMint-UA_2022-02-22-m0.u18.p1.sent2	Я впевнений, що в цьому залі не знайдеться політика, який прийме рішення і погодиться з тим, що Донецьк і Луганськ – це не є Україна.
ParlaMint-UA_2022-02-22-m0.u18.p2.sent1	Але щоб не сталося так, як було з Кримом, коли всі ми кажемо, що Крим – це Україна, на словах ми всі підтримуємо, створюються "кримські платформи", ще інше, а на справах Крим відрізали в економічному плані та, власне кажучи, і в побутовому.
ParlaMint-UA_2022-02-22-m0.u18.p3.sent1	Я вважаю, що сьогоднішня ситуація потребує виважених рішень, і я абсолютно не згоден, що якась чергова заява або звернення можуть вирішити цю проблему.
ParlaMint-UA_2022-02-22-m0.u18.p3.sent2	Напруження, яке є ззовні країни і внутри країни, потрібно вирішувати тільки дипломатичним шляхом, за участю міжнародних посередників, тому що, якщо це продовжиться ще пару місяців, наша економіка просто може не витримати.
ParlaMint-UA_2022-02-22-m0.u18.p3.sent3	І наше завдання – підтримати якраз дипломатичний шлях вирішення і зменшення напруги і ззовні, і внутри країни.
ParlaMint-UA_2022-02-22-m0.u18.p3.sent4	Тому, шановні, а що стосується Донбасу, треба відновляти економічні відносини з цими територіями, щоб ці люди бачили, що ми від них не відмовились, і ми хочемо, щоб вони повернулись домой, незважаючи на всі рішення.
ParlaMint-UA_2022-02-22-m0.u18.p4.sent1	Я вважаю, що тільки дипломатичним виваженим шляхом ми можемо відновити справедливість і мир в країні.
ParlaMint-UA_2022-02-22-m0.u18.p5.sent1	Дякую за увагу.
ParlaMint-UA_2022-02-22-m0.u19.p1.sent1	Будь ласка, Тимошенко Юлія Володимирівна, фракція "Батьківщина".
ParlaMint-UA_2022-02-22-m0.u20.p1.sent1	Шановний народе України, шановні колеги!
ParlaMint-UA_2022-02-22-m0.u20.p1.sent2	Перш за все я хочу чітко сказати, що вся наша команда на своїх робочих місцях, і хочу, щоб припинили провокації.
ParlaMint-UA_2022-02-22-m0.u20.p1.sent3	Я дивлюся, що всі абсолютно фракції зараз майже в повному складі на місцях і в робочому стані.
ParlaMint-UA_2022-02-22-m0.u20.p1.sent4	Парламент працює на захист України.
ParlaMint-UA_2022-02-22-m0.u20.p2.sent1	Я також хочу дуже чітко сказати, що відбулося вчора, і нам не треба шукати інші слова.
ParlaMint-UA_2022-02-22-m0.u20.p2.sent2	Вчора відбулося офіційне повномасштабне вторгнення російської армії на територію України, і ми мусимо діяти адекватно.
ParlaMint-UA_2022-02-22-m0.u20.p3.sent1	Я переконана в тому, що те, що ми зараз побачили, це, на жаль, тільки початок тиску на Україну, зазіхання на наш суверенітет, на нашу незалежність.
ParlaMint-UA_2022-02-22-m0.u20.p3.sent2	І ми мусимо до цього бути готовими.
ParlaMint-UA_2022-02-22-m0.u20.p3.sent3	Нам треба навчитися, на жаль, жити так, як живе Ізраїль: з успішною країною, з успішною економікою, щасливим народом і маючи безпрецедентно сильну армію, яка може здійснювати стратегію стримування і захищати наші кордони.
ParlaMint-UA_2022-02-22-m0.u20.p4.sent1	Нам треба з вами послідовно негайно зробити наступні кроки.
ParlaMint-UA_2022-02-22-m0.u20.p4.sent2	Враховуючи ці обставини, нам треба повністю посилити, переглянути військову доктрину України, тому що та загроза, яка у нас є, вона є очевидною і, на жаль, надовго.
ParlaMint-UA_2022-02-22-m0.u20.p5.sent1	По-друге, нам потрібно негайно посилити нашу армію багатократно, і якщо Президент сказав, що ми можемо в два, в три рази збільшити міць нашої армії, переглянувши бюджет, треба це робити разом з переглядом військової доктрини.
ParlaMint-UA_2022-02-22-m0.u20.p6.sent1	Нам треба негайно подбати про наших захисників, які зараз в окопах захищають Україну: мінімум в три рази підвищення грошового забезпечення і підтримка родин воюючих наших захисників і захисниць.
ParlaMint-UA_2022-02-22-m0.u20.p6.sent2	Нам потрібно знати, що сьогодні країна-агресор може прийняти рішення або іти і захоплювати далі Донецьку і Луганську область, або зупинитися на лінії розмежування.
ParlaMint-UA_2022-02-22-m0.u20.p6.sent3	Але за будь-яких обставин це є вторгнення і нам треба вимагати від наших західних партнерів втілення тих найжорсткіших найдієвіших санкцій, і не тільки, про які нам було обіцяно, якщо буде масштабне вторгнення.
ParlaMint-UA_2022-02-22-m0.u20.p6.sent4	Нам треба діяти.
ParlaMint-UA_2022-02-22-m0.u20.p7.sent1	Територіальна оборона сьогодні – одна з наших стратегій захисту.
ParlaMint-UA_2022-02-22-m0.u20.p7.sent2	Ми мусимо діяти як одна команда, країна національної єдності, парламент національної єдності, суспільство національної.
ParlaMint-UA_2022-02-22-m0.u21.p1.sent1	Дякую.
ParlaMint-UA_2022-02-22-m0.u21.p2.sent1	Шановні колеги, час для виступів вичерпано.
ParlaMint-UA_2022-02-22-m0.u21.p2.sent2	Будь ласка, з процедури Буймістер.
ParlaMint-UA_2022-02-22-m0.u21.p2.sent3	І після цього Лозинський.
ParlaMint-UA_2022-02-22-m0.u21.p2.sent4	Тільки я прошу, з процедури.
ParlaMint-UA_2022-02-22-m0.u22.p1.sent1	Людмила Буймістер, місто Київ.
ParlaMint-UA_2022-02-22-m0.u22.p1.sent2	Колеги, вчора Російська Федерація офіційно напала на Україну, а сьогодні ми бачимо порядок денний, який не те що не відповідає рівню загрози, а є сам загрозою для України.
ParlaMint-UA_2022-02-22-m0.u22.p2.sent1	Я вимагаю сьогодні поставити одне-єдине питання на голосування – це Постанова про звернення до Ради Безпеки ООН, країн-підписантів Будапештського меморандуму, країн Великої сімки та Європейського Союзу про введення миротворців в Україну.
ParlaMint-UA_2022-02-22-m0.u22.p2.sent2	Це сьогодні єдине, що може зупинити Кремль, це єдине, що може зупинити агресію Путіна.
ParlaMint-UA_2022-02-22-m0.u22.p3.sent1	Тому.
ParlaMint-UA_2022-02-22-m0.u22.p3.sent2	Я знаю, що в цьому парламенті є багато патріотів, але ми також знаємо, що тут є й багато проросійських сил.
ParlaMint-UA_2022-02-22-m0.u22.p3.sent3	Давайте доведемо, що наш парламент є досі українським, і таки проголосуємо цю постанову.
ParlaMint-UA_2022-02-22-m0.u22.p3.sent4	І щоб уряд.
ParlaMint-UA_2022-02-22-m0.u23.p1.sent1	Парламент є зазвичай українським і завжди був, і буде український.
ParlaMint-UA_2022-02-22-m0.u23.p2.sent1	Шановні колеги, давайте ми домовимось так.
ParlaMint-UA_2022-02-22-m0.u23.p2.sent2	Оце зараз було точно не з процедури, тому що з процедури немає того, про що ви говорите.
ParlaMint-UA_2022-02-22-m0.u23.p2.sent3	А якщо ви говорите про ту заяву, яка зараз готується, вона готується і буде внесена в зал.
ParlaMint-UA_2022-02-22-m0.u23.p3.sent1	Ярослав Іванович.
ParlaMint-UA_2022-02-22-m0.u23.p3.sent2	Я перепрошую, Лозинський.
ParlaMint-UA_2022-02-22-m0.u23.p3.sent3	Потім Ярослав Іванович.
ParlaMint-UA_2022-02-22-m0.u23.p3.sent4	І потім Шахов.
ParlaMint-UA_2022-02-22-m0.u23.p3.sent5	Переходимо після цього до розгляду питань.
ParlaMint-UA_2022-02-22-m0.u23.p4.sent1	Будь ласка, Лозинський з процедури.
ParlaMint-UA_2022-02-22-m0.u23.p4.sent2	Пише, що немає картки.
ParlaMint-UA_2022-02-22-m0.u23.p4.sent3	Все, є.
ParlaMint-UA_2022-02-22-m0.u23.p4.sent4	Будь ласка.
ParlaMint-UA_2022-02-22-m0.u24.p1.sent1	Є, дякую.
ParlaMint-UA_2022-02-22-m0.u24.p2.sent1	Роман Лозинський, Львівщина.
ParlaMint-UA_2022-02-22-m0.u24.p2.sent2	Шановні колеги, ті події, які відбуваються, ми всі бачимо, ми розуміємо, що це з фази фактично неоголошеної війни Російська Федерація переходить у фазу оголошеної війни.
ParlaMint-UA_2022-02-22-m0.u24.p3.sent1	Пане Голово, я звертаюся до вас.
ParlaMint-UA_2022-02-22-m0.u24.p3.sent2	В 2020 році мною був ініційований законопроект 4492 для того, аби визнати таким, що втратив чинність Закон України про, по суті, особливий статус Донеччини та Луганщини – закон України, який з року в рік ганебно продовжував свою дію, але ми всі розуміли, для чого.
ParlaMint-UA_2022-02-22-m0.u24.p3.sent3	Зараз, після того як Російська Федерація перейшла в наступ, відкриту агресію, вводить війська на наші території вже не приховано по ночах, а відкрито вдень, ми не можемо дозволити собі, аби в нашому парламенті діяв закон, який визнає російську мову, особливий статус на території Донеччини, Луганщини і інші питання.
ParlaMint-UA_2022-02-22-m0.u24.p4.sent1	Пане Голово, прошу вас перенести цей законопроект на комітет як невідкладний.
ParlaMint-UA_2022-02-22-m0.u25.p1.sent1	Дякую.
ParlaMint-UA_2022-02-22-m0.u25.p2.sent1	Невідкладність документу надається голосуванням у залі, а не рішенням керівника парламенту.
ParlaMint-UA_2022-02-22-m0.u25.p3.sent1	Будь ласка, Ярослав Іванович.
ParlaMint-UA_2022-02-22-m0.u25.p3.sent2	Після цього Сергій Володимирович.
ParlaMint-UA_2022-02-22-m0.u25.p3.sent3	І після цього Железняк.
ParlaMint-UA_2022-02-22-m0.u25.p3.sent4	Потім Шахов.
ParlaMint-UA_2022-02-22-m0.u25.p3.sent5	І після цього переходимо до розгляду питань порядку денного.
ParlaMint-UA_2022-02-22-m0.u25.p3.sent6	Будь ласка.
ParlaMint-UA_2022-02-22-m0.u26.p1.sent1	Пане Голово, в мене буде якраз виступ по процедурі.
ParlaMint-UA_2022-02-22-m0.u26.p1.sent2	Я звертаю увагу, що окрім того, що в нас справді замість тих законів, які стоять в порядку денному, мають бути військові закони, і такі є, і про збільшення оборонного бюджету, і інші необхідні для нашої армії ініціативи, стоїть багато законів, які не тільки не відповідають зараз духу часу, але прямо порушують процедуру.
ParlaMint-UA_2022-02-22-m0.u26.p2.sent1	Я звертаю вашу увагу вже публічно, що по законопроекту, що стосується приватизації, 5397 таблиця до 10 години не була опублікована.
ParlaMint-UA_2022-02-22-m0.u26.p2.sent2	Народні депутати будуть голосувати казна за що.
ParlaMint-UA_2022-02-22-m0.u26.p2.sent3	Більше того, там відбулася фальсифікація, де вставили закони в порушення норми, в порушення 116-ї, процедури.
ParlaMint-UA_2022-02-22-m0.u26.p3.sent1	Я звертаюся до вас як до Голови парламенту, зняти цей закон, переглянути порядок денний, додати закони про збільшення бюджету на армію і справді зробити парламент парламентом, а не перетворювати його на друкарський станок.
ParlaMint-UA_2022-02-22-m0.u26.p4.sent1	Дякую.
ParlaMint-UA_2022-02-22-m0.u27.p1.sent1	Ярославе Івановичу, ще раз вам доповідаю, що в нас після цього буде нарада з головами фракцій і груп, де ми будемо обговорювати питання, пов’язані з сьогоднішнім порядком денним.
ParlaMint-UA_2022-02-22-m0.u27.p1.sent2	І результат цієї компромісної бесіди буде сьогодні в залі.
ParlaMint-UA_2022-02-22-m0.u27.p1.sent3	Тому давайте все-таки не будемо нагнітати і зберігати спокій в парламенті.
ParlaMint-UA_2022-02-22-m0.u27.p2.sent1	Будь ласка, Шахов.
ParlaMint-UA_2022-02-22-m0.u27.p2.sent2	І після цього переходимо до розгляду питань порядку денного.
ParlaMint-UA_2022-02-22-m0.u28.p1.sent1	Сергій Шахов, Луганщина, депутатська група "Довіра".
ParlaMint-UA_2022-02-22-m0.u28.p1.sent2	Шановні колеги, давайте будемо дивитися правді в очі – 8 років горить Донбас.
ParlaMint-UA_2022-02-22-m0.u28.p1.sent3	Вчора відбулася надзвичайна подія.
ParlaMint-UA_2022-02-22-m0.u28.p1.sent4	І, Руслане Олексійовичу, я прошу на нараді підняти питання "сірої" зони Донбасу і відселення людей з "сірої" зони Донбасу.
ParlaMint-UA_2022-02-22-m0.u28.p2.sent1	Гуманітарна допомога.
ParlaMint-UA_2022-02-22-m0.u28.p2.sent2	Вчора в Щасті та взагалі на половині Луганської області не було світла, тепла і так далі.
ParlaMint-UA_2022-02-22-m0.u28.p2.sent3	Чи ми не відповідаємо з вами за людей Донбасу?
ParlaMint-UA_2022-02-22-m0.u28.p2.sent4	Не треба кидати сьогодні в пожежі людей, треба дбати про український народ і Донбас – це є Україна.
ParlaMint-UA_2022-02-22-m0.u28.p2.sent5	Негайно сьогодні.
ParlaMint-UA_2022-02-22-m0.u28.p2.sent6	Я не знаю, як з військовим положенням, а гуманітарна допомога повинна бути Донецькій і Луганській областям, сьогодні люди в скруті.
ParlaMint-UA_2022-02-22-m0.u28.p3.sent1	Дякую.
ParlaMint-UA_2022-02-22-m0.u28.p3.sent2	Сергій Шахов, Луганщина.
ParlaMint-UA_2022-02-22-m0.u29.p1.sent1	Дякую.
ParlaMint-UA_2022-02-22-m0.u29.p2.sent1	Шановні колеги, переходимо до розгляду питань порядку денного, цей перелік вам наданий.
ParlaMint-UA_2022-02-22-m0.u29.p3.sent1	Вельмишановні колеги, в нас стоїть першим питанням проект Постанови про внесення змін до порядку денного сьомої сесії.
ParlaMint-UA_2022-02-22-m0.u29.p3.sent2	Я думаю, що ви не будете проти, якщо все-таки ми почнемо з 6454 – питання, пов’язаного з законом, який ми обговорювали з родинами Небесної Сотні.
ParlaMint-UA_2022-02-22-m0.u29.p3.sent3	Не буде заперечень, ні?
ParlaMint-UA_2022-02-22-m0.u29.p4.sent1	Тому, шановні колеги, я ставлю.
ParlaMint-UA_2022-02-22-m0.u29.p4.sent2	Ми переходимо до розгляду законопроекту 6454 з альтернативними 6454-1, 6454-д.
ParlaMint-UA_2022-02-22-m0.u29.p4.sent3	Це проект Закону про внесення змін до Кримінального процесуального кодексу України (щодо дотримання розумних строків кримінального провадження).
ParlaMint-UA_2022-02-22-m0.u29.p5.sent1	Шановні колеги, приготуйтесь до голосування.
ParlaMint-UA_2022-02-22-m0.u29.p5.sent2	Пропоную розглянути це питання за скороченою процедурою.
ParlaMint-UA_2022-02-22-m0.u29.p6.sent1	За-216
ParlaMint-UA_2022-02-22-m0.u29.p7.sent1	Рішення прийнято.
ParlaMint-UA_2022-02-22-m0.u29.p8.sent1	Шановні колеги, я запрошую до слова народну депутатку України Федину Софію Романівну, авторку законопроекту 6454.
ParlaMint-UA_2022-02-22-m0.u29.p9.sent1	Геращенко Артур Володимирович, будь ласка.
ParlaMint-UA_2022-02-22-m0.u29.p9.sent2	Боже, я перепрошую.
ParlaMint-UA_2022-02-22-m0.u29.p9.sent3	Ірина Володимирівна.
ParlaMint-UA_2022-02-22-m0.u29.p9.sent4	Геращенко Ірина Володимирівна.
ParlaMint-UA_2022-02-22-m0.u30.p1.sent1	Шановні колеги, дуже символічно, що цей робочий тиждень ми розпочинаємо з вами з обговорення законопроекту, який стосується справедливості – справедливого покарання вбивць родин Небесної Сотні.
ParlaMint-UA_2022-02-22-m0.u30.p2.sent1	Війна Російської Федерації з Україною розпочалася 8 років тому, коли Москва так само напала на нашу країну через те, що в першу чергу для неї є небезпекою – це демократична європейська країна.
ParlaMint-UA_2022-02-22-m0.u30.p2.sent2	І найвищу ціну за майбутнє України заплатили тоді Герої Небесної Сотні.
ParlaMint-UA_2022-02-22-m0.u30.p2.sent3	На жаль, досі сьогодні залишаються не розслідуваними справи про вбивства, і родини справедливо скаржаться на те, що є і штучні зволікання, а також відповідальна за вбивства сторона, всячески вона намагається відтермінувати розслідування.
ParlaMint-UA_2022-02-22-m0.u30.p3.sent1	Тому цей законопроект написаний в співавторстві по суті з родинами Небесної Сотні, з прокурорською групою, яка веде це розслідування.
ParlaMint-UA_2022-02-22-m0.u30.p3.sent2	І він допоможе адвокатам і родинам Небесної Сотні дотриматися процесу для того, щоби наступило справедливе покарання, щоби ніхто не міг користуватися тими сьогодні лазейкамии, які є в кримінальному провадженні, щоби штучно затягувати слідство, розслідування і судовий процес.
ParlaMint-UA_2022-02-22-m0.u30.p4.sent1	Дуже просимо підтримати цей законопроект.
ParlaMint-UA_2022-02-22-m0.u30.p4.sent2	Дякую.
ParlaMint-UA_2022-02-22-m0.u30.p5.sent1	Також я знаю, що комітет розглядав свій законопроект, який є узгодженим з двох(мого і альтернативного, нашого альтернативного).
ParlaMint-UA_2022-02-22-m0.u30.p5.sent2	Ми не проти, щоби розглядався саме комітетський варіант сьогодні законопроекту.
ParlaMint-UA_2022-02-22-m0.u30.p6.sent1	Дякую.
ParlaMint-UA_2022-02-22-m0.u31.p1.sent1	Дякую.
ParlaMint-UA_2022-02-22-m0.u31.p2.sent1	Слово надається народному депутату України Федієнку Олександру Павловичу, автору альтернативного законопроекту 6454-1.
ParlaMint-UA_2022-02-22-m0.u31.p2.sent2	Будь ласка, Олександр Павлович.
ParlaMint-UA_2022-02-22-m0.u32.p1.sent1	Доброго дня, колеги.
ParlaMint-UA_2022-02-22-m0.u32.p1.sent2	Причини, які заставили мене подати альтернативний законопроект, прості і зрозумілі.
ParlaMint-UA_2022-02-22-m0.u32.p2.sent1	У чинній редакції в частині два статті 159 Кримінального процесуального кодексу визначено, що тимчасовий доступ до речей і документів здійснюється на підставі ухвали слідчого судді суду.
ParlaMint-UA_2022-02-22-m0.u32.p3.sent1	Законопроектом 6454 запропоновано внести зміни до КПК України та надати слідчому прокурору, до ухвали слідчого судді, у невідкладних випадках право отримати доступ до речей і документів з наступним зверненням до слідчого судді.
ParlaMint-UA_2022-02-22-m0.u32.p3.sent2	Таким чином запропоновано позасудовий доступ до електронних інформаційних систем або їх частин, мобільних терміналів, систем зв’язку та до інформації, що міститься в них.
ParlaMint-UA_2022-02-22-m0.u32.p4.sent1	У мене в законопроекті всі суперечливі норми видалено.
ParlaMint-UA_2022-02-22-m0.u32.p4.sent2	Законопроектом 6454-д частково усунено невідповідність, проте змінами до ряду статей КПК України пропонується ввести право тимчасового доступу до речей і документів на підставі постанови прокурора.
ParlaMint-UA_2022-02-22-m0.u32.p4.sent3	Зазначені положення залишають ризики позасудового доступу до електронних інформаційних систем або їх частин, мобільних терміналів, систем зв’язку.
ParlaMint-UA_2022-02-22-m0.u32.p4.sent4	До того ж в Законі "Про електронні комунікації" встановлено, що доступ до інформації про споживача, факти надання електронних комунікаційних послуг, в тому числі до даних, що обробляються з метою передачі такої інформації в електронних комунікаційних мережах, здійснюються виключно на підставі рішення суду, слідчого судді у випадках та порядку, передбачених законом.
ParlaMint-UA_2022-02-22-m0.u32.p5.sent1	Відтак при доопрацюванні проекту закону до другого читання, потрібно доопрацювати положення, що надаватимуть право тимчасового доступу до речей і документів лише, і вивчення, з дозволу суду, а не на підставі визначення постанови прокурора.
ParlaMint-UA_2022-02-22-m0.u32.p6.sent1	Пропоную підтримати в першому читанні законопроект 6454-д, але комітету при підготовці до другого читання врахувати зауваження.
ParlaMint-UA_2022-02-22-m0.u32.p6.sent2	Ще раз наголошую, друзі, доступ до речей і документів повинен бути виключно на підставі рішення суду.
ParlaMint-UA_2022-02-22-m0.u32.p7.sent1	Дякую за увагу.
ParlaMint-UA_2022-02-22-m0.u32.p7.sent2	Прошу підтримати запропонований законопроект 6454-д.
ParlaMint-UA_2022-02-22-m0.u33.p1.sent1	Дякую.
ParlaMint-UA_2022-02-22-m0.u33.p2.sent1	І я запрошую до слова голову Комітету з питань правоохоронної діяльності Сергія Костянтиновича Іонушаса, 4 хвилини, тому що від авторів депутатського законопроекту і від комітету.
ParlaMint-UA_2022-02-22-m0.u33.p2.sent2	Будь ласка, Сергій Костянтинович.
ParlaMint-UA_2022-02-22-m0.u34.p1.sent1	Шановні колеги, дозвольте мені розпочати з подяки нашому колезі Олександру Федієнку та Ірині Геращенко за те, що ініціювали цей процес.
ParlaMint-UA_2022-02-22-m0.u34.p1.sent2	Я також хочу подякувати Максиму Павлюку, який в дуже стислий час доопрацював цей законопроект.
ParlaMint-UA_2022-02-22-m0.u34.p2.sent1	Комітет з питань правоохоронної діяльності розглянув на позачерговому засіданні 21 лютого два законопроекти.
ParlaMint-UA_2022-02-22-m0.u34.p2.sent2	І оскільки законопроекти є альтернативними, тобто такими, що регулюють однакове коло питань та повторюють по суті положення регулювання одних і тих же суспільних відносин, до них може бути застосована процедура, передбачена частиною другою статті 110 Регламенту Верховної Ради України, яка передбачає, що при розгляді альтернативних законопроектів головний комітет може рекомендувати Верховній Раді взяти за основу один з них або підготувати інший законопроект, який вноситься на розгляд Верховної Ради.
ParlaMint-UA_2022-02-22-m0.u34.p3.sent1	Я хочу подякувати Голові Верховної Ради за його вимогу, за його доручення скликати позачерговий комітет і все ж таки прийняти відповідне рішення.
ParlaMint-UA_2022-02-22-m0.u34.p3.sent2	Під час засідання комітету було проведено обговорення з представниками Офісу Генерального прокурора, Державного бюро розслідувань і підготовлений, і зареєстрований комітетський законопроект, який має номер 6454-д.
ParlaMint-UA_2022-02-22-m0.u34.p4.sent1	Під час обговорення вказаного законопроекту з огляду на положення частини першої статті 116 Регламенту Верховної Ради України народні депутати України члени комітету зазначили про необхідність внесення змін при підготовці законопроекту до розгляду у другому читанні по деяким положенням закону, зокрема, про електронні комунікації, про безоплатну правову допомогу, а також до деяких положень Кримінально-процесуального кодексу України щодо порядку розгляду строку дій та порядку оскарження постанови прокурора про тимчасовий доступ до речей і документів.
ParlaMint-UA_2022-02-22-m0.u34.p5.sent1	До мене підходили багато наших колег народних депутатів з різних фракцій і дійсно, шановні колеги, сьогодні ми повинні підтримати цей законопроект за основу і разом його доопрацювати до другого читання.
ParlaMint-UA_2022-02-22-m0.u34.p6.sent1	За наслідками розгляду та обговорення доопрацьованого законопроекту комітет ухвалив рішення рекомендувати Верховній Раді України включити законопроект до порядку денного сьомої сесії Верховної Ради України дев’ятого скликання та за результатами розгляду в першому читанні прийняти за основу.
ParlaMint-UA_2022-02-22-m0.u34.p7.sent1	Шановні колеги, я буду просити вас підтримати цей законопроект за основу і разом доопрацювати до другого читання.
ParlaMint-UA_2022-02-22-m0.u34.p8.sent1	Дякую.
ParlaMint-UA_2022-02-22-m0.u35.p1.sent1	Дякую, Сергій Костянтинович.
ParlaMint-UA_2022-02-22-m0.u35.p2.sent1	Шановні колеги, є необхідність обговорити, я так розумію.
ParlaMint-UA_2022-02-22-m0.u35.p2.sent2	Прошу записатися: два – за, два – проти.
ParlaMint-UA_2022-02-22-m0.u35.p3.sent1	Слово надається народному депутату України Ар’єву Володимиру Ігоровичу, фракція політичної партії "Європейська солідарність".
ParlaMint-UA_2022-02-22-m0.u36.p1.sent1	Прошу передати слово Софії Федині.
ParlaMint-UA_2022-02-22-m0.u37.p1.sent1	Софія Романівна Федина, будь ласка.
ParlaMint-UA_2022-02-22-m0.u38.p1.sent1	Шановні колеги!
ParlaMint-UA_2022-02-22-m0.u38.p1.sent2	Зараз, розглядаючи цей законопроект, перед нами стоїть дуже важливе завдання: зробити все можливе, щоб унеможливити непоодинокі відступи органів досудового слідства і суду від засад розумних строків проведення слідства.
ParlaMint-UA_2022-02-22-m0.u38.p1.sent3	Бо тому що в багатьох резонансних справах, передовсім це справи, порушені у зв’язку з масовими розстрілами Героїв Небесної Сотні, уможливлюється сплив строку давності при притягненні обвинувачених до кримінальної відповідальності та відбувається фактичне уникнення такими особами відповідальності за вчинені діяння.
ParlaMint-UA_2022-02-22-m0.u38.p2.sent1	Перед нами всіма стоїть завдання – передовсім покарати винних у розстрілах Небесної Сотні, притягнути їх до відповідальності, тому що, на жаль, уже зараз масово лунають коментарі "а нічого такого не сталося".
ParlaMint-UA_2022-02-22-m0.u38.p2.sent2	А, зокрема, у вчорашніх заявах представників країни-агресора ми маємо наголос на тому, що Майдан – це був державний переворот і те, що сьогодні.
ParlaMint-UA_2022-02-22-m0.u38.p2.sent3	там мирних поліцейських розстрілювали на Майдані.
ParlaMint-UA_2022-02-22-m0.u38.p3.sent1	Україна має поставити нарешті крапку в цьому питанні, але натомість у положеннях цих законопроектів, які зараз є, є небезпека використання окремих положень саме у переслідуванні окремих людей, які можуть бути неугодними тій чи іншій владі.
ParlaMint-UA_2022-02-22-m0.u38.p3.sent2	Тому акцентуємо на тому, що зміни мають бути внесені, але з конкретним наголосом, що вони стосуються масових вбивств, масових трагедій, зокрема як у випадку з розстрілами Небесної Сотні.
ParlaMint-UA_2022-02-22-m0.u38.p4.sent1	І так, ми маємо зробити все можливе, щоб вбивці наших Героїв Небесної Сотні були притягнуті до відповідальності перед законом, перед країною і перед людьми.
ParlaMint-UA_2022-02-22-m0.u38.p5.sent1	Слава Україні!
ParlaMint-UA_2022-02-22-m0.u39.p1.sent1	Слово надається народній депутатці України Мошенець Олені Володимирівні, фракція політичної партії "Слуга народу".
ParlaMint-UA_2022-02-22-m0.u40.p1.sent1	Прошу передати слово Максиму Дирдіну.
ParlaMint-UA_2022-02-22-m0.u41.p1.sent1	Максим Дирдін, будь ласка.
ParlaMint-UA_2022-02-22-m0.u42.p1.sent1	Максим Дирдін, фракція "Слуга народу".
ParlaMint-UA_2022-02-22-m0.u42.p1.sent2	Колеги, пропоную підтримати в першому читанні законопроект 6454-д, комітетський законопроект.
ParlaMint-UA_2022-02-22-m0.u42.p2.sent1	Беззаперечно, що в цьому законопроекті є необхідні моменти щодо дотримання розумних строків у кримінальному провадженні, зокрема щодо справ Майдану.
ParlaMint-UA_2022-02-22-m0.u42.p2.sent2	Є реальні приклади, коли створюються штучні моменти для реального затягування кримінального процесу.
ParlaMint-UA_2022-02-22-m0.u42.p2.sent3	Проте, комітетський законопроект містить неоднозначні пропозиції щодо прав та законних інтересів адвокатів у кримінальному провадженні та їх безпосередній функціонал як захисту.
ParlaMint-UA_2022-02-22-m0.u42.p3.sent1	Ми повинні розуміти, що запропоновані зміни вносяться не лише для справ Майдану, але й до інших кримінальних проваджень, зокрема що можуть бути в майбутньому.
ParlaMint-UA_2022-02-22-m0.u42.p3.sent2	Ми повинні зберегти баланс між захистом і обвинуваченням, щоби всі сторони мали рівні права у кримінальному провадженні, а тому, колеги, прошу підтримати комітетський законопроект в першому читанні і на друге подавати свої пропозиції і правки.
ParlaMint-UA_2022-02-22-m0.u42.p4.sent1	Дякую за увагу.
ParlaMint-UA_2022-02-22-m0.u43.p1.sent1	Дякую.
ParlaMint-UA_2022-02-22-m0.u43.p2.sent1	Слово надається народній депутатці України Славицькій Антоніні Кирилівні, фракція політичної партії "Опозиційна платформа – За життя".
ParlaMint-UA_2022-02-22-m0.u44.p1.sent1	Прошу Григорію Мамці передати слово.
ParlaMint-UA_2022-02-22-m0.u45.p1.sent1	Мамка Григорій Миколайович.
ParlaMint-UA_2022-02-22-m0.u46.p1.sent1	Шановні народні депутати, шановні громадяни України, шановні присутні!
ParlaMint-UA_2022-02-22-m0.u46.p1.sent2	Хочу звернути увагу і згадати, коли рік назад ми також проводили цю процедуру і розказували про законопроект, який необхідно було прийняти, і це допоможе розслідувати справи щодо загибелі Героїв Небесної Сотні.
ParlaMint-UA_2022-02-22-m0.u46.p2.sent1	Пройшов рік.
ParlaMint-UA_2022-02-22-m0.u46.p2.sent2	Пройшов рік – що змінилося?
ParlaMint-UA_2022-02-22-m0.u46.p2.sent3	Абсолютно відповідь очевидна.
ParlaMint-UA_2022-02-22-m0.u46.p2.sent4	Я виступав і казав, що всі законопроекти не мають ніякого відношення до подій, які б вони не були, до кого б яке відношення не було.
ParlaMint-UA_2022-02-22-m0.u46.p2.sent5	Закон не може підлаштовуватися, закон – це внормування механізму або правовідносин.
ParlaMint-UA_2022-02-22-m0.u46.p2.sent6	Ну неможливо це змінити.
ParlaMint-UA_2022-02-22-m0.u46.p3.sent1	Шановні колеги, пройшов рік, знову законопроекти, це допоможе.
ParlaMint-UA_2022-02-22-m0.u46.p3.sent2	Відповідь очевидна: не допоможе від слова "зовсім", не слухайте нікого.
ParlaMint-UA_2022-02-22-m0.u46.p3.sent3	Закон повинен бути внормуванням.
ParlaMint-UA_2022-02-22-m0.u46.p4.sent1	Що цим законопроектом, одним і другим, і допрацьованим визначається?
ParlaMint-UA_2022-02-22-m0.u46.p4.sent2	Добавляються можливості прокурору, але знову у визначеній частині.
ParlaMint-UA_2022-02-22-m0.u46.p4.sent3	Необхідно тоді приймати рішення: для чого суд, тоді давайте віддамо все прокурору.
ParlaMint-UA_2022-02-22-m0.u46.p4.sent4	І інші такі критерії, які абсолютно до розслідування кримінальних проваджень не мають ніякого відношення.
ParlaMint-UA_2022-02-22-m0.u46.p5.sent1	В цьому законопроекті є здорові ініціативи: закриття кримінальних проваджень там, де неможливо вручити підозру, і все інше.
ParlaMint-UA_2022-02-22-m0.u46.p5.sent2	Шановні колеги, якщо ми хочемо допомогти щодо ходу розслідування, необхідно концептуально приймати рішення і наділити термінами кожного учасника, в тому числі і суддю, і тоді це буде вірно, і тоді буде громадянин України знати результат який і коли він буде прийнятий.
ParlaMint-UA_2022-02-22-m0.u46.p6.sent1	Дякую.
ParlaMint-UA_2022-02-22-m0.u47.p1.sent1	Дякую.
ParlaMint-UA_2022-02-22-m0.u47.p2.sent1	Будь ласка, слово надається народному депутату Костенку Роману Васильовичу.
ParlaMint-UA_2022-02-22-m0.u47.p2.sent2	Ні, ні, спочатку Костенко, потім Власенко.
ParlaMint-UA_2022-02-22-m0.u47.p3.sent1	Костенко Роман Васильович, фракція політичної.
ParlaMint-UA_2022-02-22-m0.u47.p3.sent2	Костенко Роман Васильович, фракція політичної партії "Голос".
ParlaMint-UA_2022-02-22-m0.u48.p1.sent1	Роман Костенко, фракція "Голос".
ParlaMint-UA_2022-02-22-m0.u48.p1.sent2	Прошу передати Ярославу Юрчишину.
ParlaMint-UA_2022-02-22-m0.u49.p1.sent1	Ярослав Юрчишин, будь ласка.
ParlaMint-UA_2022-02-22-m0.u50.p1.sent1	Ярослав Юрчишин, фракція "Голос".
ParlaMint-UA_2022-02-22-m0.u50.p1.sent2	Ви знаєте, при цьому законопроекті справді виникає величезне дежавю.
ParlaMint-UA_2022-02-22-m0.u50.p1.sent3	Перше, що би хотілося сказати – це слова вибачення до родин Небесної Сотні за бездарність роботи прокуратури, незалежно від того, хто її очолював впродовж всього цього часу.
ParlaMint-UA_2022-02-22-m0.u50.p1.sent4	І не закони треба міняти, а треба міняти насправді прокурорів, які не здатні в нормальному законодавчому полі довести ці проблеми.
ParlaMint-UA_2022-02-22-m0.u50.p2.sent1	Друге.
ParlaMint-UA_2022-02-22-m0.u50.p2.sent2	Я хочу нагадати.
ParlaMint-UA_2022-02-22-m0.u50.p2.sent3	Подякувавши ініціаторам законопроекту, що вони привертають до цього законопроекту увагу, але нагадати, як, прикриваючись інтересами родин Небесної Сотні, фактично рейдернуло Державне бюро розслідувань.
ParlaMint-UA_2022-02-22-m0.u50.p2.sent4	Ми маємо величезний шанс, що і цей законопроект стане таким самим.
ParlaMint-UA_2022-02-22-m0.u50.p3.sent1	Положення, які дозволяють без, власне, рішення суду знімати інформації з інформаційних носіїв, тобто з мобільних операторів, чи, власне, здійснювати будь-які кроки без рішення суду, а тільки на розсуд прокурорів, які, я нагадаю, не спромоглися за весь цей час довести справи до рішень.
ParlaMint-UA_2022-02-22-m0.u50.p3.sent2	Це абсурд, це розширення повноважень тим, хто не справився.
ParlaMint-UA_2022-02-22-m0.u50.p4.sent1	Тому найлогічніше було би ці законопроекти направити на повторне перше читання, а не зараз в угарі намагатися щось приймати.
ParlaMint-UA_2022-02-22-m0.u50.p5.sent1	Тому я звертаюся до всіх, колеги, особливо до опозиції, ми багато маємо випадків, коли якісно доопрацьовується до другого читання як мінімум.
ParlaMint-UA_2022-02-22-m0.u50.p5.sent2	Тому давайте включати холодний розум і голосувати по совісті, а прокурорів, які не справилися, давно треба звільняти і притягати до відповідальності.
ParlaMint-UA_2022-02-22-m0.u50.p6.sent1	Дякую.
ParlaMint-UA_2022-02-22-m0.u51.p1.sent1	Дякую.
ParlaMint-UA_2022-02-22-m0.u51.p2.sent1	Будь ласка, Власенко Сергій Володимирович.
ParlaMint-UA_2022-02-22-m0.u51.p2.sent2	Ще хтось буде з фракцій чи груп?
ParlaMint-UA_2022-02-22-m0.u51.p2.sent3	Арешонков Володимир Юрійович і потім Олена Костівна, і переходимо до голосування.
ParlaMint-UA_2022-02-22-m0.u52.p1.sent1	Дякую, шановний пане Голово.
ParlaMint-UA_2022-02-22-m0.u52.p2.sent1	Кожен, хто загинув під час подій Майдану, своїм життям як щитом закрив Україну, закрив Україну, заплативши найвищу ціну, яку могла би заплатити будь-яка людина, – це життя.
ParlaMint-UA_2022-02-22-m0.u52.p3.sent1	І абсолютно ганьбою є те, що через 8 років не притягнуто винних до відповідальності, і ми як Верховна Рада повинні зробити все, щоб винні були притягнуті до відповідальності й покарані.
ParlaMint-UA_2022-02-22-m0.u52.p3.sent2	При цьому ми, звичайно, повинні розуміти, що 8 років не просто так не розслідувалася ця справа, що є конкретні винні, які теж повинні понести відповідальність: чому безкарність домінує в країні, чому 8 років суспільство не має відповіді на прості питання – хто винен.
ParlaMint-UA_2022-02-22-m0.u53.p1.sent1	Слово надається народному депутату Арешонкову Володимиру Юрійовичу.
ParlaMint-UA_2022-02-22-m0.u53.p1.sent2	Потім Лубінець.
ParlaMint-UA_2022-02-22-m0.u53.p1.sent3	І потім Кондратюк.
ParlaMint-UA_2022-02-22-m0.u53.p1.sent4	І переходимо до голосування.
ParlaMint-UA_2022-02-22-m0.u54.p1.sent1	Я ще раз хочу і від нашої депутатської групи "Довіра", і від усіх присутніх у залі депутатів висловити слова щирої поваги до присутніх тут родин загиблих Героїв Небесної Сотні, висловити вам величезну шану і повагу за тих, кого з нами немає.
ParlaMint-UA_2022-02-22-m0.u54.p1.sent2	Світла їм пам’ять.
ParlaMint-UA_2022-02-22-m0.u54.p2.sent1	І безперечно, я погоджуюсь з тим, що потрібно сьогодні все зробити для того, щоб створити все-таки умови завершити справи, які розглядаються, визначити винних.
ParlaMint-UA_2022-02-22-m0.u54.p2.sent2	І це дійсно справа парламентарів.
ParlaMint-UA_2022-02-22-m0.u54.p3.sent1	Тому сьогоднішні законопроекти, які ми розглядаємо, в тому числі в цій площині, але потрібно дуже уважно підійти до цих норм, які стосуються змін Кримінального процесуального кодексу, з тим, щоб не нашкодити в цілому як би процесу.
ParlaMint-UA_2022-02-22-m0.u54.p4.sent1	І ми будемо голосувати за законопроект з позначкою "д".
ParlaMint-UA_2022-02-22-m0.u54.p4.sent2	Ми готові доопрацювати до другого читання пропозиції, які.
ParlaMint-UA_2022-02-22-m0.u55.p1.sent1	Дякую.
ParlaMint-UA_2022-02-22-m0.u55.p2.sent1	Будь ласка, Лубінець Дмитро Валерійович, депутатська група "Партія "За майбутнє".
ParlaMint-UA_2022-02-22-m0.u56.p1.sent1	Шановна президія, шановні народні депутати, громадяни України!
ParlaMint-UA_2022-02-22-m0.u56.p1.sent2	Депутатська група "Партія "За майбутнє" буде голосувати за даний законопроект у першому читанні.
ParlaMint-UA_2022-02-22-m0.u56.p2.sent1	Шановні колеги, користуючись нагодою, я хотів би передати вам усім вітання від людей, які проживають на території Донецької, Луганської області.
ParlaMint-UA_2022-02-22-m0.u56.p2.sent2	Я вночі повернувся звідти і хочу вам сказати, що люди очікують від нас реакції і справжніх дій.
ParlaMint-UA_2022-02-22-m0.u56.p2.sent3	У нас забрали частину території.
ParlaMint-UA_2022-02-22-m0.u56.p2.sent4	Якщо реакція буде подібна, то повірте, там ніхто зупинятися не буде.
ParlaMint-UA_2022-02-22-m0.u56.p3.sent1	Тому український парламент я закликаю сьогодні не просто приймати якісь постанови політичні, а голосувати реальні речі: збільшувати виділення фінансування на Збройні Сили України, показувати, що ми єдині.
ParlaMint-UA_2022-02-22-m0.u56.p4.sent1	І користуючись нагодою, також хотів би подякувати тим народним депутатам, які знаходять можливість, приїжджають туди.
ParlaMint-UA_2022-02-22-m0.u56.p4.sent2	Український парламент повинен зараз працювати цілодобово.
ParlaMint-UA_2022-02-22-m0.u57.p1.sent1	Шановні колеги, зараз я ще запрошую до слова Олену Костівну Кондратюк.
ParlaMint-UA_2022-02-22-m0.u57.p1.sent2	І після цього переходимо до голосування.
ParlaMint-UA_2022-02-22-m0.u57.p1.sent3	Прошу народних депутатів зайняти свої місця.
ParlaMint-UA_2022-02-22-m0.u57.p2.sent1	Олена Костівна, будь ласка.
ParlaMint-UA_2022-02-22-m0.u58.p1.sent1	Дякую.
ParlaMint-UA_2022-02-22-m0.u58.p2.sent1	Шановні колеги, шановні родини Героїв Небесної Сотні!
ParlaMint-UA_2022-02-22-m0.u58.p2.sent2	Моральний і людський обов’язок всіх згадувати про рідних загиблих героїв не лише раз на рік, а постійно докладати зусиль для того, щоб вони відчували повагу і гідну турботу з боку держави.
ParlaMint-UA_2022-02-22-m0.u58.p2.sent3	Минулого року ми з вами проголосували історичну Постанову Верховної Ради України щодо Євромайдану і Революції Гідності.
ParlaMint-UA_2022-02-22-m0.u58.p2.sent4	Парламент визнав події 2013-2014 років ключовим моментом українського державотворення та виразником національної ідеї свободи.
ParlaMint-UA_2022-02-22-m0.u58.p3.sent1	Ми зустрічалися з родинами Небесної Сотні, ми розуміємо, що є дуже ще багато питань, які треба вирішити.
ParlaMint-UA_2022-02-22-m0.u58.p3.sent2	Окрім питання, яке сьогодні розглядається, це зміни до Кримінального процесуального кодексу, також ми розуміємо, що потребує статусу, хто в нас такі Герої Небесної Сотні, відповідно до цього пільги, які отримують їхні родини.
ParlaMint-UA_2022-02-22-m0.u58.p4.sent1	В нас багато, ще багато роботи є попереду, але я дуже прошу сьогодні підтримати за основу законопроект, який сьогодні розглядається, для того, щоб ми мали, віддали шану сьогодні родинам, які сьогодні присутні тут, і ми знали, хто наші герої є в Україні.
ParlaMint-UA_2022-02-22-m0.u58.p5.sent1	Дякую.
ParlaMint-UA_2022-02-22-m0.u59.p1.sent1	Дякую, Олена Костівна.
ParlaMint-UA_2022-02-22-m0.u59.p2.sent1	Шановні народні депутати, прошу зайняти свої місця, переходимо до прийняття рішення.
ParlaMint-UA_2022-02-22-m0.u59.p3.sent1	Шановні колеги, я ставлю пропозицію комітету прийняти за основу з пропозицією комітету щодо врахування запропонованих уточнень при підготовці до другого читання згідно з першою частиною статті 116 Регламенту проект Закону про внесення змін до Кримінального процесуального кодексу України (щодо дотримання розумних строків кримінального провадження) (законопроект реєстраційний номер 6454-д).
ParlaMint-UA_2022-02-22-m0.u59.p4.sent1	Шановні колеги, готові голосувати?
ParlaMint-UA_2022-02-22-m0.u59.p4.sent2	Прошу народних депутатів голосувати.
ParlaMint-UA_2022-02-22-m0.u59.p5.sent1	За-304
ParlaMint-UA_2022-02-22-m0.u59.p6.sent1	Рішення прийнято.
ParlaMint-UA_2022-02-22-m0.u59.p6.sent2	Вітаю, колеги.
ParlaMint-UA_2022-02-22-m0.u59.p7.sent1	По фракціях покажіть.
ParlaMint-UA_2022-02-22-m0.u59.p8.sent1	Шановні колеги.
ParlaMint-UA_2022-02-22-m0.u59.p8.sent2	Будь ласка, Артур Володимирович.
ParlaMint-UA_2022-02-22-m0.u59.p8.sent3	Герасимов Артур Володимирович.
ParlaMint-UA_2022-02-22-m0.u60.p1.sent1	Шановний Руслан Олексійович, шановні колеги!
ParlaMint-UA_2022-02-22-m0.u60.p1.sent2	Вчорашнім рішенням країна-агресор остаточно зруйнувала міжнародну систему правопорядку, і хочу сказати, на цьому вони не зупиняться.
ParlaMint-UA_2022-02-22-m0.u60.p2.sent1	Також хочу нагадати, що ключовим гарантом нашого суверенітету є українська армія.
ParlaMint-UA_2022-02-22-m0.u60.p2.sent2	Саме тому, Руслан Олексійович, звертаюся до вас зараз поставити для голосування на включення в порядок денний законопроект 6542 про збільшення видатків на оборону та зміцнення обороноздатності держави, про виділення 50 мільярдів додаткових на забезпечення військовослужбовців, на стратегічні резерви, на ДОЗ і так далі.
ParlaMint-UA_2022-02-22-m0.u60.p3.sent1	І звертаюся персонально до кожного народного депутата України підтримати українську армію прямо зараз і включити цей законопроект до порядку денного.
ParlaMint-UA_2022-02-22-m0.u60.p4.sent1	Дякую.
ParlaMint-UA_2022-02-22-m0.u61.p1.sent1	Артур Володимирович, шановні народні депутати.
ParlaMint-UA_2022-02-22-m0.u61.p1.sent2	Обговорити, так?
ParlaMint-UA_2022-02-22-m0.u61.p1.sent3	Ну, як?
ParlaMint-UA_2022-02-22-m0.u61.p1.sent4	Ні-ні чекайте.
ParlaMint-UA_2022-02-22-m0.u61.p1.sent5	Коли є пропозиція обговорити.
ParlaMint-UA_2022-02-22-m0.u61.p2.sent1	Будь ласка, Данило Олександрович Гетманцев.
ParlaMint-UA_2022-02-22-m0.u61.p2.sent2	Будь-яка пропозиція, яка вноситься в залі, може бути обговорена.
ParlaMint-UA_2022-02-22-m0.u62.p1.sent1	Шановні колеги, те, що відбувається сьогодні в країні, – привід для консолідації, привід для об’єднання зусиль, але точно не привід для політичного піару.
ParlaMint-UA_2022-02-22-m0.u62.p2.sent1	У нас в порядку денному цієї сесії стоять два законопроекти – 7038 і 7012.
ParlaMint-UA_2022-02-22-m0.u62.p2.sent2	Ці законопроекти є збалансованими, ці законопроекти передбачають витрати на фінансування армії, і відповідні джерела грошей для фінансування відповідних витрат.
ParlaMint-UA_2022-02-22-m0.u62.p3.sent1	А написати законопроект про 50 мільярдів просто виділити армії, не треба багато розуму.
ParlaMint-UA_2022-02-22-m0.u62.p3.sent2	Це піар.
ParlaMint-UA_2022-02-22-m0.u62.p3.sent3	Політичний піар тоді, коли країна потребує відповідальних рішень.
ParlaMint-UA_2022-02-22-m0.u62.p3.sent4	Прошу не підтримувати.
ParlaMint-UA_2022-02-22-m0.u62.p4.sent1	Дякую.
ParlaMint-UA_2022-02-22-m0.u63.p1.sent1	Ще хтось хоче обговорити цю пропозицію?
ParlaMint-UA_2022-02-22-m0.u63.p1.sent2	Ніхто.
ParlaMint-UA_2022-02-22-m0.u63.p2.sent1	Шановні колеги, тоді я ставлю пропозицію народного депутата Артура Володимировича Герасимова.
ParlaMint-UA_2022-02-22-m0.u63.p2.sent2	Шановні колеги, прошу голосувати.
ParlaMint-UA_2022-02-22-m0.u63.p3.sent1	За-254
ParlaMint-UA_2022-02-22-m0.u63.p4.sent1	Рішення прийнято.
ParlaMint-UA_2022-02-22-m0.u63.p5.sent1	Шановні колеги, надійшла заява про перерву, реальну перерву.
ParlaMint-UA_2022-02-22-m0.u63.p5.sent2	З процедури?
ParlaMint-UA_2022-02-22-m0.u63.p5.sent3	Давайте, заява надійшла, після цього переговоримо.
ParlaMint-UA_2022-02-22-m0.u63.p6.sent1	Надійшла заява з перервою від двох фракцій, фракція "Батьківщина" і група "Довіра".
ParlaMint-UA_2022-02-22-m0.u63.p6.sent2	Оголошується перерва на пів години.
ParlaMint-UA_2022-02-22-m0.u63.p6.sent3	Будь ласка.
ParlaMint-UA_2022-02-22-m0.u63.p7.sent1	Запрошую керівництво фракцій до мене для обговорення порядку денного.
ParlaMint-UA_2022-02-22-m0.u64.p1.sent1	Шановні колеги, як головуючий я беру перерву ще на пів години, тому зустрічаємось о 12:30.
ParlaMint-UA_2022-02-22-m0.u64.p1.sent2	Продовжуються консультації голів фракцій та груп щодо заяви, з якою Верховна Рада зараз має виступити.
ParlaMint-UA_2022-02-22-m0.u64.p2.sent1	Дякую.
ParlaMint-UA_2022-02-22-m0.u64.p2.sent2	Зустрічаємось о 12:30.
ParlaMint-UA_2022-02-22-m0.u65.p1.sent1	Шановні колеги!
ParlaMint-UA_2022-02-22-m0.u65.p1.sent2	Дві фракції взяли перерву із заміною на виступ, "За майбутнє" і "Слуга народу".
ParlaMint-UA_2022-02-22-m0.u65.p1.sent3	І ми зустрічаємося о 13:00 для обговорення заяви Верховної Ради з приводу визнання цих утворень Російською Федерацією, і обговорення буде по повній процедурі відбуватися.
ParlaMint-UA_2022-02-22-m0.u65.p2.sent1	Дякую.
ParlaMint-UA_2022-02-22-m0.u66.p1.sent1	Шановні колеги, продовжується напрацювання документів в комітетах Верховної Ради України.
ParlaMint-UA_2022-02-22-m0.u66.p1.sent2	Оголошується перерва ще на півгодини до 13 години 35 хвилин.
ParlaMint-UA_2022-02-22-m0.u66.p2.sent1	Дякую.
ParlaMint-UA_2022-02-22-m0.u67.p1.sent1	Доброго дня, шановні колеги!
ParlaMint-UA_2022-02-22-m0.u67.p1.sent2	Шановні колеги, тільки у нас продовжуються консультації керівництва фракцій і груп.
ParlaMint-UA_2022-02-22-m0.u67.p1.sent3	І ми домовилися просто загальним консенсусом, щоб сьогоднішнє пленарне засідання продовжити до моменту прийняття рішення по цій заяві, про яку ми зараз будемо голосувати.
ParlaMint-UA_2022-02-22-m0.u67.p2.sent1	Немає заперечень, шановні колеги?
ParlaMint-UA_2022-02-22-m0.u67.p2.sent2	Дякую.
ParlaMint-UA_2022-02-22-m0.u67.p3.sent1	Шановні колеги, крім цього, ми з вами сьогодні.
ParlaMint-UA_2022-02-22-m0.u67.p3.sent2	Є така пропозиція, вона теж консенсусно узгоджена з усіма фракціями і групами, з приводу того, що регламент розгляду цього питання: 3 хвилини – на загальну доповідь, 3 хвилини – на запитання і відповіді доповідача, 3 хвилини – на доповідь комітету, 3 хвилини – на запитання і відповіді до голови комітету; і після цього – по 10 хвилин від кожної фракції і групи для обговорення цього питання.
ParlaMint-UA_2022-02-22-m0.u67.p3.sent3	До 10 хвилин, не 10, до 10-и.
ParlaMint-UA_2022-02-22-m0.u67.p3.sent4	І після цього переходимо до прийняття рішення.
ParlaMint-UA_2022-02-22-m0.u67.p3.sent5	Зрозуміло, колеги?
ParlaMint-UA_2022-02-22-m0.u67.p3.sent6	Кожна фракція і група буде мати до 10 хвилин.
ParlaMint-UA_2022-02-22-m0.u67.p4.sent1	Будь ласка, я не бачу, хто там?
ParlaMint-UA_2022-02-22-m0.u67.p4.sent2	Гурін, будь ласка, з процедури.
ParlaMint-UA_2022-02-22-m0.u68.p1.sent1	А де ми можемо всі подивитись фінальний текст?
ParlaMint-UA_2022-02-22-m0.u68.p1.sent2	Його потрібно або зачитати, або роздати, дати посилання.
ParlaMint-UA_2022-02-22-m0.u69.p1.sent1	Я як доповідач, я його зачитаю.
ParlaMint-UA_2022-02-22-m0.u69.p1.sent2	Це той кінцевий текст, який був погоджений усіма.
ParlaMint-UA_2022-02-22-m0.u69.p1.sent3	І зараз роздадуть, розтиражують усім.
ParlaMint-UA_2022-02-22-m0.u69.p1.sent4	До моменту голосування ви будете мати.
ParlaMint-UA_2022-02-22-m0.u69.p2.sent1	Шановні колеги, можемо розпочинати?
ParlaMint-UA_2022-02-22-m0.u70.p1.sent1	Від авторів запрошую для доповіді Голову Верховної Ради України Руслана Олексійовича Стефанчука.
ParlaMint-UA_2022-02-22-m0.u70.p1.sent2	Будь ласка, 3 хвилини.
ParlaMint-UA_2022-02-22-m0.u71.p1.sent1	Шановні колеги, я постараюся вкластися в 3 хвилини, але попрошу, якщо я трошки затримаюсь, то не виключати мікрофон, тому що ми всі повинні почути кінцевий текст заяви.
ParlaMint-UA_2022-02-22-m0.u71.p2.sent1	Шановні колеги, вашій увазі пропонується проект Постанови Верховної Ради України про Заяву Верховної Ради України у зв’язку з визнанням Російською Федерацією незалежності самопроголошених утворень на тимчасово окупованих територіях Донецької та Луганської областей України (реєстраційний номер 7088).
ParlaMint-UA_2022-02-22-m0.u71.p3.sent1	З вашого дозволу я оголошу цю заяву, яка підготовлена.
ParlaMint-UA_2022-02-22-m0.u71.p4.sent1	Заява Верховної Ради України у зв’язку з визнанням Російською Федерацією незалежності самопроголошених утворень на тимчасово окупованих територіях Донецької та Луганської областей України
ParlaMint-UA_2022-02-22-m0.u71.p5.sent1	21 лютого 2022 року Президент Російської Федерації визнав незалежність незаконних самопроголошених утворень на тимчасово окупованих територіях України та наказав ввести війська Російської Федерації на територію України.
ParlaMint-UA_2022-02-22-m0.u71.p6.sent1	Цим рішенням Російська Федерація здійснила акт чергової агресії та вкотре грубо порушила державний суверенітет і територіальну цілісність України в рамках міжнародно визнаних кордонів, а також низку міжнародно-правових актів багатостороннього і двостороннього характеру.
ParlaMint-UA_2022-02-22-m0.u71.p6.sent2	Зокрема: Статут Організації Об’єднаних Націй, Заключний акт Наради з безпеки і співробітництва в Європі від 1 серпня 1975 року та Меморандум про гарантії безпеки у зв’язку з приєднанням України до Договору про нерозповсюдження ядерної зброї від 5 грудня 1994 року (Будапештський меморандум).
ParlaMint-UA_2022-02-22-m0.u71.p7.sent1	Зазначене рішення схвалене російським керівництвом всупереч усім зусиллям України та міжнародної спільноти щодо мирного врегулювання здійснюваного Російською Федерацією міжнародного збройного конфлікту на території Донецької та Луганської областей України.
ParlaMint-UA_2022-02-22-m0.u71.p7.sent2	Ухваливши зазначене рішення, Російська Федерація в односторонньому порядку де-факто вийшла з Мінських домовленостей, підписантом яких вона є, а також зруйнувала відповідний переговорний процес на рівні країн-учасниць Нормандського формату та в рамках Тристоронньої контактної групи з мирного врегулювання ситуації в окремих районах Донецької і Луганської областей України.
ParlaMint-UA_2022-02-22-m0.u71.p8.sent1	В рамках процесу мирного врегулювання та законодавством України визначені поняття тимчасово окупованих територій як окремі райони Донецької і Луганської областей України, та межі цих тимчасово окупованих Російською Федерацією українських територій, будь-яких інших утворень на території зазначених областей України не існує.
ParlaMint-UA_2022-02-22-m0.u71.p8.sent2	Україна залишається відданою політико-дипломатичному шляху врегулювання міжнародного збройного конфлікту.
ParlaMint-UA_2022-02-22-m0.u71.p9.sent1	У розвиток своїх попередніх заяв щодо збройної агресії Російської Федерації проти України Верховна Рада України наголошує, що Автономна Республіка Крим і місто Севастополь та окремі райони Донецької та Луганської областей залишаються невід’ємною частиною території України, тимчасово окупованої Російською Федерацією.
ParlaMint-UA_2022-02-22-m0.u71.p9.sent2	Заявляє про відсутність юридичних наслідків, ухваленого Російською Федерацією рішення та закликає невідкладно вжити всіх необхідних заходів для скасування своїх протиправних рішень, спрямованих на підрив суверенітету та територіальної цілісності України, а також усунення наслідків, спричинених такими діями Російської Федерації.
ParlaMint-UA_2022-02-22-m0.u71.p9.sent3	Закликає іноземні держави і міжнародні та регіональні організації не визнавати незалежність незаконних самопроголошених утворень в окремих районах Донецької та Луганської областей і утримуватись від будь-яких дій чи кроків, які могли б бути витлумачені як їх визнання.
ParlaMint-UA_2022-02-22-m0.u71.p9.sent4	Констатує той факт, що Російська Федерація є агресором (стороною конфлікту) і весь цей час її війська знаходились і продовжують знаходитись на тимчасово окупованих територіях України.
ParlaMint-UA_2022-02-22-m0.u71.p10.sent1	Засуджує та покладає відповідальність на Російську Федерацію за різке погіршення безпекової ситуації, масову дезінформацію та пропаганду, до яких вдалася Російська Федерація з метою створення надуманого приводу для ухвалення рішення про визнання незаконних самопроголошених утворень в окремих районах Донецької та Луганської областей.
ParlaMint-UA_2022-02-22-m0.u71.p11.sent1	Підтримує направлений за дорученням Президента України офіційний запит на основі статті 6 Будапештського меморандуму до держав-членів Ради безпеки ООН з вимогою негайно провести консультації щодо невідкладних дій для зниження напруги та практичних кроків гарантування безпеки України.
ParlaMint-UA_2022-02-22-m0.u71.p12.sent1	Підтримує ініціативу Президента про скликання термінового розширеного засідання Ради безпеки ООН (Саміт безпеки) за участю України, з метою надання їй реальних гарантій безпеки та забезпечення негайних дій з боку Ради безпеки ООН задля ефективної деескалації і надання реальної допомоги Україні у відновленні її суверенітету та територіальної цілісності у межах міжнародно визнаних кордонів.
ParlaMint-UA_2022-02-22-m0.u71.p13.sent1	Закликає уряди та парламенти іноземних держав, міжнародні організації та їх парламентські асамблеї рішуче засудити зазначене рішення Російської Федерації як незаконне.
ParlaMint-UA_2022-02-22-m0.u71.p13.sent2	Підкреслює, що це рішення є частиною багаторічних системних зусиль Російської Федерації, спрямованих на підрив суверенітету, незалежності і територіальної цілісності України та руйнування її державності.
ParlaMint-UA_2022-02-22-m0.u71.p14.sent1	Закликає запровадити додаткові жорсткі секторальні, фінансові та персональні санкції проти Російської Федерації та її керівництва з метою зупинення її збройної агресії проти України та запобігання подальшій ескалації безпекової ситуації в Європі, включно із замороженням запуску "Північного потоку-2", відключенням Російської Федерації від міжнародної міжбанківської системи передачі інформації та здійснення платежів SWIFT та заборону експорту до Російської Федерації високих технологій, зокрема тих, що стосуються російського військово-промислового комплексу та енергетичного сектору.
ParlaMint-UA_2022-02-22-m0.u71.p15.sent1	Закликає уряди та парламенти іноземних держав сприяти зміцненню обороноздатності України та прискорити надання комплексної у тому числі оборонної допомоги, спрямованої на посилення здатності української держави реагувати на загострення безпекової ситуації з боку Російської Федерації, а також підтримувати її економіку та фінансову стабільність України.
ParlaMint-UA_2022-02-22-m0.u71.p16.sent1	Шановні колеги, я звертаюся до вас з проханням підтримати проект постанови 7088.
ParlaMint-UA_2022-02-22-m0.u71.p17.sent1	Слава Україні!
ParlaMint-UA_2022-02-22-m0.u72.p1.sent1	Дякую, шановні колеги!
ParlaMint-UA_2022-02-22-m0.u72.p1.sent2	Дякую за таку підтримку.
ParlaMint-UA_2022-02-22-m0.u72.p1.sent3	Обговорювати ми домовилися з фракціями і групами.
ParlaMint-UA_2022-02-22-m0.u72.p2.sent1	Шановні колеги!
ParlaMint-UA_2022-02-22-m0.u72.p2.sent2	Шановні колеги, я запрошую для співдоповіді голову комітету Олександра Олександровича Мережка.
ParlaMint-UA_2022-02-22-m0.u73.p1.sent1	Потрібно комітет там щоб зачитав свій висновок, можливо, там якісь є техніко-юридичні моменти.
ParlaMint-UA_2022-02-22-m0.u73.p1.sent2	Будь ласка.
ParlaMint-UA_2022-02-22-m0.u73.p2.sent1	Олександр Олександрович, будь ласка, до трибуни.
ParlaMint-UA_2022-02-22-m0.u74.p1.sent1	Шановний пане Голово, шановні колеги!
ParlaMint-UA_2022-02-22-m0.u74.p1.sent2	Комітет на своєму засіданні 22 лютого 2022 року розглянув питання про проект Постанови Верховної Ради України про Заяву Верховної Ради України у зв’язку з визнанням Російською Федерацією незалежності незаконних самопроголошених утворень на тимчасово окупованих територіях Донецької та Луганської областей України, внесений народними депутатами України Русланом Олексійовичем Стефанчуком та керівництвом депутатських фракцій Верховної Ради України.
ParlaMint-UA_2022-02-22-m0.u74.p2.sent1	Протягом останніх тижнів Російська Федерація, використовуючи в тому числі територію Республіки Білорусь, активно нарощує свою військову присутність поблизу північних і східних сухопутних кордонів України, а цими днями, під приводом проведення військово-морських навчань, значно посилила кількість своїх Збройних Сил і на південних морських кордонах нашої держави.
ParlaMint-UA_2022-02-22-m0.u74.p3.sent1	21 лютого 2022 року Президент Російської Федерації визнав незалежність незаконних самопроголошених утворень на тимчасово окупованих територіях України.
ParlaMint-UA_2022-02-22-m0.u74.p4.sent1	Цим рішенням Російська Федерація вкотре грубо порушила державний суверенітет і територіальну цілісність України в рамках міжнародно визнаних кордонів, а також низку міжнародно-правових актів.
ParlaMint-UA_2022-02-22-m0.u74.p4.sent2	Тому саме сьогодні надзвичайно важлива консолідація зусиль України та всієї міжнародної спільноти з метою спільної протидії імперським планам Кремля, реалізація яких може поставити світ перед реальною небезпекою глобального конфлікту.
ParlaMint-UA_2022-02-22-m0.u74.p5.sent1	Метою проекту постанови є схвалення Заяви Верховної Ради України у зв’язку з визнанням Російською Федерацією незалежності самопроголошених утворень на тимчасово окупованих територіях Донецької та Луганської областей України з метою запобігання ескалації Росією безпекової ситуації навколо України.
ParlaMint-UA_2022-02-22-m0.u74.p6.sent1	Комітет одноголосно прийняв рішення рекомендувати, схвалити відповідну постанову та заяву з відповідними техніко-юридичними правками.
ParlaMint-UA_2022-02-22-m0.u74.p6.sent2	Отже, шановні колеги, прошу підтримати.
ParlaMint-UA_2022-02-22-m0.u74.p7.sent1	Дякую.
ParlaMint-UA_2022-02-22-m0.u75.p1.sent1	Дякую.
ParlaMint-UA_2022-02-22-m0.u75.p1.sent2	Олександр Олександрович, дякую вам дуже.
ParlaMint-UA_2022-02-22-m0.u75.p2.sent1	Шановні колеги, ще раз нагадую консенсусним рішенням ми прийняли, що ми до розгляду цього питання йдемо до завершення.
ParlaMint-UA_2022-02-22-m0.u75.p2.sent2	Тобто продовжуємо розгляд.
ParlaMint-UA_2022-02-22-m0.u75.p2.sent3	продовжуємо робочий час до розгляду цього питання по суті.
ParlaMint-UA_2022-02-22-m0.u75.p3.sent1	Шановні колеги, ми домовлялись до 10 хвилин від фракцій і груп, така домовленість керівництва.
ParlaMint-UA_2022-02-22-m0.u75.p3.sent2	Прошу реєструватись, прошу записатись.
ParlaMint-UA_2022-02-22-m0.u75.p4.sent1	Шановні колеги, ви можете скоротити свій час, ми швидше пройдемо.
ParlaMint-UA_2022-02-22-m0.u75.p4.sent2	Але всі лідери.
ParlaMint-UA_2022-02-22-m0.u75.p5.sent1	Шановні колеги, всі лідери висловили необхідність виступити, тому що світ повинен почути єдність парламенту.
ParlaMint-UA_2022-02-22-m0.u75.p6.sent1	Слово надається народному депутату України Лозинському Роману Михайловичу, фракція політичної партії "Голос".
ParlaMint-UA_2022-02-22-m0.u75.p7.sent1	Народний депутат Шараськін, будь ласка.
ParlaMint-UA_2022-02-22-m0.u76.p1.sent1	Дай Боже здоров’я, панове!
ParlaMint-UA_2022-02-22-m0.u76.p1.sent2	Ми готові голосувати прямо зараз, але, якщо є така домовленість, то хотілось би сказати наступне.
ParlaMint-UA_2022-02-22-m0.u76.p1.sent3	Ми очікували, що сьогодні в залі з’явиться Президент України, який теж скаже своє бачення і розуміння парламенту.
ParlaMint-UA_2022-02-22-m0.u76.p2.sent1	Верховна Рада.
ParlaMint-UA_2022-02-22-m0.u76.p2.sent2	І я дякую своїм колегами з Комітету зовнішніх відносин, міжпарламентського співробітництва за те, що оперативно всі зібрались, і ми таки вичистили фінальне звернення, яке набагато жорсткіше від того, з якого починалося.
ParlaMint-UA_2022-02-22-m0.u76.p2.sent3	Це один момент.
ParlaMint-UA_2022-02-22-m0.u76.p2.sent4	І я впевнений, що Верховна Рада сьогодні його проголосує.
ParlaMint-UA_2022-02-22-m0.u76.p3.sent1	Момент інший, що напруга і паніка нікуди не дівається з нашої країни.
ParlaMint-UA_2022-02-22-m0.u76.p3.sent2	В усіх одне запитання: що ми будемо робити далі і які дії буде провадити найвище військово-політичне керівництво нашої країни сьогодні?
ParlaMint-UA_2022-02-22-m0.u76.p4.sent1	Ви бачили заяви і звернення з різних регіонів України, які можна неоднозначно трактувати.
ParlaMint-UA_2022-02-22-m0.u76.p4.sent2	Отож, про що ми говоримо?
ParlaMint-UA_2022-02-22-m0.u76.p4.sent3	Про те, що ми зі своїми побратимами говорили з 14-го року.
ParlaMint-UA_2022-02-22-m0.u76.p4.sent4	Якщо у нас є не загроза, а відверта агресія, нам потрібно вводити воєнний стан, навіть і обмежено.
ParlaMint-UA_2022-02-22-m0.u76.p4.sent5	Але зараз у нас безпрецедентна загроза зі сходу, безпрецедентна загроза з півдня і з півночі нашої країни, де я нагадаю, що ще минулого року Білорусь і Росія підписали Угоду двохсторонню про військово-навчальне співробітництво.
ParlaMint-UA_2022-02-22-m0.u76.p5.sent1	Ми мусимо зрозуміти, в який спосіб ми готові станом на зараз реагувати на ці виклики.
ParlaMint-UA_2022-02-22-m0.u76.p5.sent2	Тому воєнний стан; тому розрив дипломатичних відносин з країною-агресором, розрив торгово-економічних і фінансових відносин з країною-агресором.
ParlaMint-UA_2022-02-22-m0.u76.p6.sent1	Інше питання, як нам говорять, що неготове Міністерство економіки і фінансів перейти на нові рейки.
ParlaMint-UA_2022-02-22-m0.u76.p6.sent2	Я нагадаю вкотре, два головних міністерства, які відповідають за це, це Міністерство оборони і Міністерство економіки, ви вже мали проговорити мобілізаційні плани, в тому числі і переведення економіки на військові рейки.
ParlaMint-UA_2022-02-22-m0.u76.p7.sent1	І найголовніше – не забувайте, що тільки армією цю війну нам не виграти, ми можемо спертися на всіх наших співгромадян.
ParlaMint-UA_2022-02-22-m0.u76.p7.sent2	На сьогодні стояли, я дуже сподіваюся, що в четвер з’являться таки закони, які регулюють обіг цивільної і вогнепальної зброї.
ParlaMint-UA_2022-02-22-m0.u76.p7.sent3	Вкотре хотілось би нагадати, що ми якраз послідовно виступаємо за право – право на самозахист громадян, в тому числі зі зброєю в руках.
ParlaMint-UA_2022-02-22-m0.u76.p8.sent1	Тому наш проект закону стоїть під дефісом 1, його називають альтернативним, ми кажемо "безальтернативний" або "перший", про право на самозахист.
ParlaMint-UA_2022-02-22-m0.u76.p9.sent1	Таке право минулого тижня, за зброю самозахисту громадян, підтримав міністр оборони, і ви тут бачили, він відповідав на ці запитання в цьому залі.
ParlaMint-UA_2022-02-22-m0.u76.p9.sent2	Таке право підтримав Головнокомандувач Збройних Сил України.
ParlaMint-UA_2022-02-22-m0.u76.p10.sent1	Наші головні перші особи у військовому відомстві говорять, що, так, нам потрібно спертися на громадян.
ParlaMint-UA_2022-02-22-m0.u76.p10.sent2	Відповідь буде за нами.
ParlaMint-UA_2022-02-22-m0.u76.p10.sent3	І я дуже сподіваюсь, у нас ще є день-два для того, щоби провести консультації і зробити правильний вибір, не повторювати помилки 2014 року, які були зроблені тоді.
ParlaMint-UA_2022-02-22-m0.u76.p11.sent1	Я хотів би нагадати, зараз ми маємо честь і нагоду, що сидить три представника кримськотатарського народу з нами в сесійній залі.
ParlaMint-UA_2022-02-22-m0.u76.p11.sent2	Мало хто знає, що до 2014 року внутрішніми наказами МВС їм було заборонено давати дозволи навіть на мисливську зброю.
ParlaMint-UA_2022-02-22-m0.u76.p11.sent3	Можливо, ситуація в тому ж Криму у нас була б іншою.
ParlaMint-UA_2022-02-22-m0.u76.p12.sent1	Наші співгромадяни вже довели: ми захистили цю свою державу у 2014 році, ми готові це зробити.
ParlaMint-UA_2022-02-22-m0.u76.p12.sent2	Це говорять і ветерани, це говорять і волонтери, і це говорять навіть ті, хто ще були школярами, а зараз вже молоді люди, які готові ставати і до лав тероборони, і в рух опору, і в Збройні Сили, і формувати добровольчі підрозділи для того, щоби стримувати тотальну агресію.
ParlaMint-UA_2022-02-22-m0.u76.p13.sent1	Тільки тоді, коли агресор зрозуміє, що ми не будемо капітулювати, що ми не будемо чекати наказу здати наші населені пункти, а кожне селище і містечко, місто і область ми будемо боронити навіть ціною власного життя, тільки тоді жодних ресурсів не вистачить у них.
ParlaMint-UA_2022-02-22-m0.u76.p13.sent2	У них 1,2 мільйона армія, у нас більше 10 мільйонів громадян, які готові виходити зі зброєю в руках і зустрічати агресора.
ParlaMint-UA_2022-02-22-m0.u76.p14.sent1	Слава Україні!
ParlaMint-UA_2022-02-22-m0.u77.p1.sent1	Героям Слава!
ParlaMint-UA_2022-02-22-m0.u77.p2.sent1	Слово надається народному депутату України Неклюдову Владлену Михайловичу, фракція політичної партії "Слуга народу".
ParlaMint-UA_2022-02-22-m0.u78.p1.sent1	Пане Голово, я прошу передати слово своєму колезі по фракції Микиті Потураєву.
ParlaMint-UA_2022-02-22-m0.u78.p2.sent1	Дякую.
ParlaMint-UA_2022-02-22-m0.u79.p1.sent1	Микита Русланович Потураєв, будь ласка.
ParlaMint-UA_2022-02-22-m0.u80.p1.sent1	Шановні колеги, з вашого дозволу я хотів би розділити цей виступ з моїм товаришем, з нашим колегою ветераном війни Росії проти України народним депутатом Єгором Чернєвим.
ParlaMint-UA_2022-02-22-m0.u80.p2.sent1	Свій виступ розпочну ось з чого.
ParlaMint-UA_2022-02-22-m0.u80.p2.sent2	Росія вбиває, для нас з вами це не новина.
ParlaMint-UA_2022-02-22-m0.u80.p2.sent3	Росія вбиває світовий порядок, Росія вбиває мир, Росія вбиває і вбила вже більше 14 тисяч наших громадян, як цивільних, так і військових.
ParlaMint-UA_2022-02-22-m0.u80.p2.sent4	Росія вбиває власних громадян, відправляючи їх сюди без знаків армійських вмирати в українських степах, робила це раніше і точно готова це зробити знову.
ParlaMint-UA_2022-02-22-m0.u80.p2.sent5	О 13:25 на українських ресурсах вийшла новина, що Росія офіційно вбила Мінські угоди.
ParlaMint-UA_2022-02-22-m0.u80.p3.sent1	Ну що ж, якщо Росія не хоче залишити каменя на камені від не світової, не європейської, від власної безпеки – це їхній вибір.
ParlaMint-UA_2022-02-22-m0.u80.p3.sent2	Він здається божевільним, можливо, він таким і є.
ParlaMint-UA_2022-02-22-m0.u80.p3.sent3	Але нам нема куди подітися від цього сусіда.
ParlaMint-UA_2022-02-22-m0.u80.p3.sent4	Єдине що ми можемо зробити зараз – це зберігати дійсно спокій.
ParlaMint-UA_2022-02-22-m0.u80.p3.sent5	Бо спокій в тилу – це запорука стійкості Збройних Сил.
ParlaMint-UA_2022-02-22-m0.u80.p4.sent1	Звичайно, що ми не можемо вимагати ані від Президента як Верховного Головнокомандувача, ні від Генерального штабу оприлюднити тут в сесійній залі або ще якось публічно плани оборони на радість ворогу.
ParlaMint-UA_2022-02-22-m0.u80.p4.sent2	Але ми всі з вами знаємо, що зараз Збройними Силами командують бойові офіцери, що Президент Зеленський рішуча людина, яка не відступить.
ParlaMint-UA_2022-02-22-m0.u80.p4.sent3	Ми з вами знаємо, що всі необхідні прикази або вже віддані, або віддаються в ці хвилини.
ParlaMint-UA_2022-02-22-m0.u80.p5.sent1	Ми маємо виконувати кожен свій обов’язок і долг.
ParlaMint-UA_2022-02-22-m0.u80.p5.sent2	Ми з вами давали присягу, давали присягу наші військовослужбовці, давали присягу державні службовці, давали присягу народні депутати України, а зараз час виконати цю присягу.
ParlaMint-UA_2022-02-22-m0.u80.p5.sent3	Ясно, що нам потрібна підтримка всього світу, Президент Зеленський недарма казав, що санкції не дуже працюють, коли бомбардування вже почалися.
ParlaMint-UA_2022-02-22-m0.u80.p5.sent4	Ясно, що нам потрібна не просто підтримка, рішуча і жорстка підтримка України з боку наших союзників, ми переконані, що дипломатичні зусилля, які зараз робить
ParlaMint-UA_2022-02-22-m0.u80.p5.sent5	Президент Зеленський, які може зробити кожен з нас, бо ми входимо в багато груп дружби, в делегації і так далі, теж спрацюють так само, як працюють зусилля наших дипломатів.
ParlaMint-UA_2022-02-22-m0.u80.p5.sent6	Ми маємо казати зараз: санкції сьогодні, бо завтра буде дуже запізно.
ParlaMint-UA_2022-02-22-m0.u80.p6.sent1	Отже, колеги, я закликаю вас з повним усвідомленням всіх ризиків і небезпек виконувати наш обов’язок згідно присяги народного депутата України, і дати зрозуміти всім громадянам України, що ми, український парламент, не відступимо.
ParlaMint-UA_2022-02-22-m0.u80.p7.sent1	Дякую.
ParlaMint-UA_2022-02-22-m0.u81.p1.sent1	Шановні колеги, вчора всі ми бачили, як очільник Кремля намагався переписати нашу з вами історію і розповісти всьому світу, що нібито Україна винна у всіх гріхах і Російської Федерації, і самої України, і взагалі вона винна тим, що вона існує.
ParlaMint-UA_2022-02-22-m0.u81.p1.sent2	І ви бачили, з яким остервенінням, з якою ненавистю він говорив про Україну взагалі.
ParlaMint-UA_2022-02-22-m0.u81.p1.sent3	Це питання не нашого поступу до НАТО, це не питання Донбасу та Луганська, це питання виживання України і нашого майбутнього, і воно вирішується сьогодні, і навіть більше, сьогодні вирішується доля демократичного світу.
ParlaMint-UA_2022-02-22-m0.u81.p1.sent4	Це не виключно війна України з Росією, це війна авторитарного світу з демократичним, і якщо демократичний світ її програє, то не буде ні Західного світу в тому існуванні, в тому розумінні, які ми сьогодні маємо, ні демократичного світу.
ParlaMint-UA_2022-02-22-m0.u81.p2.sent1	Я сподіваюся, що наші партнери це розуміють, адже ми розуміємо це дуже чітко.
ParlaMint-UA_2022-02-22-m0.u81.p2.sent2	Росія намагалася через ультиматуми протиснути, натиснути на Україну, щоб ми відмовилися від нашого поступу в ЄС та НАТО.
ParlaMint-UA_2022-02-22-m0.u81.p2.sent3	Але ми розуміємо, що нейтральна Україна не має шансу вижити з таким агресивним сусідом.
ParlaMint-UA_2022-02-22-m0.u81.p2.sent4	Ми маємо йти до колективної безпеки, і це єдиний шанс втриматися.
ParlaMint-UA_2022-02-22-m0.u81.p3.sent1	Коли вони отримали відповідь "ні" від Західного світу про наш невступ до НАТО, вони почали давити на нас через Нормандський формат, через Мінські угоди, бажаючи через виконання Мінських угод, як вони це бачать, зсередини дестабілізувати країну, зсередини забрати у нас суверенітет та незалежність.
ParlaMint-UA_2022-02-22-m0.u81.p3.sent2	І вони також отримали "ні".
ParlaMint-UA_2022-02-22-m0.u81.p4.sent1	Тому відбувається те, що відбувається.
ParlaMint-UA_2022-02-22-m0.u81.p4.sent2	Це фактично реакція на те, що ми встояли.
ParlaMint-UA_2022-02-22-m0.u81.p4.sent3	Це реакція того, що ніхто не збирається капітулювати, ніхто не збирається йти на умови Російської Федерації: ані жодного особливого статусу в Конституції, ані прямих перемовин з терористами.
ParlaMint-UA_2022-02-22-m0.u81.p4.sent4	І звісно, що ми не будемо відмовлятися від нашого поступу до НАТО та ЄС.
ParlaMint-UA_2022-02-22-m0.u81.p5.sent1	Саме тому відбувається те, що відбувається.
ParlaMint-UA_2022-02-22-m0.u81.p5.sent2	Це також частина психологічного тиску на нас, щоб ми знову ж таки сіли за стіл переговорів.
ParlaMint-UA_2022-02-22-m0.u81.p5.sent3	Ми не будемо сідати за стіл переговорів з терористами, ми не будемо поступатися нашим суверенітетом та відмовлятися від нашого поступу в НАТО та ЄС.
ParlaMint-UA_2022-02-22-m0.u81.p6.sent1	Саме тому нам потрібно бути сильними.
ParlaMint-UA_2022-02-22-m0.u81.p6.sent2	І сильна наша сьогоднішня армія, яка найбоєздатніша з 1991 року, коли Україна отримала незалежність.
ParlaMint-UA_2022-02-22-m0.u81.p6.sent3	Повірте мені, сьогодні всі в бойовому строю, сьогодні всі готові, армія готова до будь-якого розвитку подій.
ParlaMint-UA_2022-02-22-m0.u81.p7.sent1	І населення готове, наш народ також готовий.
ParlaMint-UA_2022-02-22-m0.u81.p8.sent1	Адже згідно з останніми даними більше 60 відсотків дорослого населення готове зі зброєю в руках захищати нашу країну.
ParlaMint-UA_2022-02-22-m0.u81.p8.sent2	Тому абсолютно без паніки ми будемо готуватися, ми готові до будь-якого сценарію, але ми розраховуємо виключно на свої сили і на наших партнерів.
ParlaMint-UA_2022-02-22-m0.u81.p9.sent1	Сьогодні вже, ми бачимо, частково почали вводитися санкції.
ParlaMint-UA_2022-02-22-m0.u81.p9.sent2	Я вважаю, що санкції – це один з найдієвіших інструментів, які можуть втримати Росію від подальшої ескалації цієї ситуації.
ParlaMint-UA_2022-02-22-m0.u81.p9.sent3	Але разом з тим, Росія має розуміти, що тут у нас боєздатна армія з найновітнішим озброєнням і ми.
ParlaMint-UA_2022-02-22-m0.u81.p9.sent4	Я хочу ще раз сказати, що ми готові до будь-якого сценарію розвитку подій.
ParlaMint-UA_2022-02-22-m0.u81.p9.sent5	І ми будемо голосувати за цю заяву абсолютно чітко, абсолютно вірно.
ParlaMint-UA_2022-02-22-m0.u81.p9.sent6	Давайте все ж таки покажемо об’єднання в цьому залі хоча б.
ParlaMint-UA_2022-02-22-m0.u81.p10.sent1	Я сподіваюся, що всі фракції мають мати одну позицію сьогодні.
ParlaMint-UA_2022-02-22-m0.u81.p10.sent2	Ми будемо підтримувати цю заяву.
ParlaMint-UA_2022-02-22-m0.u81.p10.sent3	Залишаємося сильними, сподіваємося на наші.
ParlaMint-UA_2022-02-22-m0.u81.p10.sent4	Давайте так, навіть не сподіваємося, а віримо у наші Збройні Сили, у наш народ і слава Україні!
ParlaMint-UA_2022-02-22-m0.u81.p10.sent5	Ми переможемо!
ParlaMint-UA_2022-02-22-m0.u82.p1.sent1	Героям слава.
ParlaMint-UA_2022-02-22-m0.u82.p2.sent1	Слово надається народному депутату України Чийгозу Ахтему Зейтуллайовичу.
ParlaMint-UA_2022-02-22-m0.u82.p3.sent1	Ірина Володимирівна Геращенко, будь ласка, фракція політичної партії "Європейська солідарність".
ParlaMint-UA_2022-02-22-m0.u83.p1.sent1	Дорогі українці, 8 років тому Путін розпочав агресію проти України: спочатку анексував Крим, потім окупував велику частину українського Донбасу.
ParlaMint-UA_2022-02-22-m0.u83.p1.sent2	І очевидно вже тоді було, що мета Путіна і його камарильї не лише наш Сімферополь, Севастополь, Донецьк і Луганськ, а вся Україна.
ParlaMint-UA_2022-02-22-m0.u83.p1.sent3	Тому що сама думка про незалежну, сильну, європейську, цивілізовану, демократичну країну цьому автократу і тирану, і диктатору, вона йому чужа.
ParlaMint-UA_2022-02-22-m0.u83.p2.sent1	Власне, вчора під час свого фашистського, людоненависного, псевдоісторичного виступу Путін заперечував саму ідею суверенності нашої держави, нашого права на територіальну цілісність, державність.
ParlaMint-UA_2022-02-22-m0.u83.p2.sent2	Єдине чого не враховує цей жилець бункерний, що всі ми з вами можемо дійсно бути опонентами, мати дуже різні погляди, але ми єдині в одному – в захисті територіальної цілісності і суверенітету України, і в тому, що у нас є гідність і патріотизм.
ParlaMint-UA_2022-02-22-m0.u83.p3.sent1	Путін невипадково розпочав новий етап агресії проти нашої країни в святі для нас дні, коли ми оплакуємо вбитих на Майдані Героїв Небесної Сотні.
ParlaMint-UA_2022-02-22-m0.u83.p3.sent2	Тому що саме поняття Революції Гідності, яке ще і ще раз підкреслило, що ми незалежна, суверенна держава, яка має право на наш зовнішній політичний вибір, чуже не тільки Путіну, не тільки його банді, а, на жаль, Росії.
ParlaMint-UA_2022-02-22-m0.u83.p4.sent1	Я хочу сказати, що ця держава, яка є нашим сусідом, деградувала за ці 20 років до такого ступеню, що сьогодні не лише Путін і його банда несуть відповідальність за кров і сльози українців, а кожен росіянин, який голосував за Путіна, який голосував за цю Держдуму, який обирав цих сенаторів і які сьогодні не вийшли на акцію протесту проти війни.
ParlaMint-UA_2022-02-22-m0.u83.p4.sent2	Ви нам не браття.
ParlaMint-UA_2022-02-22-m0.u83.p5.sent1	І коли вчора всі ці потвори: Шайги, Матвієнки і інші вопрошают, что мы плохого сделали Украине, – та ви вбили українських дітей, ви вбили десятки українців цивільних і військових!
ParlaMint-UA_2022-02-22-m0.u83.p5.sent2	Ви поранили десятки тисяч українців, ви вкрали домівку в пів мільйона українців.
ParlaMint-UA_2022-02-22-m0.u83.p5.sent3	Ви намагаєтесь забирати майбутнє в абсолютно демократичної, миролюбної, цивілізованої країни.
ParlaMint-UA_2022-02-22-m0.u83.p5.sent4	І горіти вам у пеклі!
ParlaMint-UA_2022-02-22-m0.u83.p6.sent1	Але насправді, чому вчора вони так куражились під час обговорення своїх кровожерливих планів?
ParlaMint-UA_2022-02-22-m0.u83.p6.sent2	Та тому що вони справедливо зазначають, проводячи паралелі з 2008 і з 14-м роком, що тоді світ, на жаль, дав їм можливість так творити.
ParlaMint-UA_2022-02-22-m0.u83.p6.sent3	Вони куражились і говорили, що дійсно певним часом у нас там ввели блокаду, заблокували, ми були в ізоляції, але потім всі приповзли до великої Росії, бо всьому світу потрібні наші енергоносії, і вони цим користувалися.
ParlaMint-UA_2022-02-22-m0.u83.p6.sent4	Тому сьогодні ми з вами маємо зробити висновки з 2014 року і весь світ має зробити з цього висновки.
ParlaMint-UA_2022-02-22-m0.u83.p7.sent1	Перше – наша єдність.
ParlaMint-UA_2022-02-22-m0.u83.p7.sent2	І ми сподіваємося, що сьогодні Президент Зеленський запросить лідерів фракцій для того, щоб нарешті разом обговорити, як діяти в цій надзвичайній ситуації, коли держава вперше з 14-го року стоїть перед загрозою свого знищення.
ParlaMint-UA_2022-02-22-m0.u83.p8.sent1	Друге – це посилення української армії.
ParlaMint-UA_2022-02-22-m0.u83.p8.sent2	Ви запитуєте, чому ми зараз не голосуємо цю постанову?
ParlaMint-UA_2022-02-22-m0.u83.p8.sent3	Та тому що після цього ми маємо так само одноголосно конституційною більшістю проголосувати закони на підтримку української армії.
ParlaMint-UA_2022-02-22-m0.u83.p8.sent4	І тут має бути консенсус.
ParlaMint-UA_2022-02-22-m0.u83.p8.sent5	Це головний наш консенсус.
ParlaMint-UA_2022-02-22-m0.u83.p8.sent6	І ми як "Європейська солідарність" дали вам ці пропозиції чотири місяці тому.
ParlaMint-UA_2022-02-22-m0.u83.p8.sent7	Якщо ми сьогодні не дамо руку допомоги нашій національній ідеї, посиленню української армії, не буде України.
ParlaMint-UA_2022-02-22-m0.u83.p8.sent8	Невже це незрозуміло!
ParlaMint-UA_2022-02-22-m0.u83.p9.sent1	Третє.
ParlaMint-UA_2022-02-22-m0.u83.p9.sent2	Ми маємо об’єднатися сьогодні в тому, щоб закликати світ ввести реальні санкції проти країни-агресора, не щось там проти неіснуючих "ЛНР" і "ДНР", бо нікчемна абсолютно історія, це маріонетка Кремля, а проти Росії.
ParlaMint-UA_2022-02-22-m0.u83.p9.sent3	Ввести санкції проти "Північного потоку-2", цей політичний проект має бути заблокований.
ParlaMint-UA_2022-02-22-m0.u83.p9.sent4	Ввести санкції щодо SWIFT, заборонити Російській Федерації доступи на фінансові ринки і до технологічних так само ринків, не дати можливості їх ВПК розвиватися далі.
ParlaMint-UA_2022-02-22-m0.u83.p10.sent1	Наші слова сьогодні любові, підтримки до Донецької і Луганської областей.
ParlaMint-UA_2022-02-22-m0.u83.p10.sent2	Ми усвідомлюємо, в якій смертельній небезпеці сьогодні знаходяться ті населені пункти, які поблизу лінії зіткнення.
ParlaMint-UA_2022-02-22-m0.u83.p10.sent3	І очевидно, що і наша армія, і наша з вами підтримка сьогодні має бути разом з ними.
ParlaMint-UA_2022-02-22-m0.u83.p11.sent1	Колеги, і насправді ми маємо дуже чітко сказати, що згідно Женевської конвенції 49-го року всю відповідальність за гуманітарну, безпекову, соціальну ситуацію, економічну на окупованому від сьогодні Донбасі, Донецькій і Луганській областях, які захопила Російська Федерація тимчасово, несе країна-агресор і країна-окупант.
ParlaMint-UA_2022-02-22-m0.u83.p12.sent1	І далі.
ParlaMint-UA_2022-02-22-m0.u83.p12.sent2	Ми звертаємося так само до Президента Зеленського з вимогою негайно готувати позови до всіх міжнародних судів, тому що ось ця банда Путіна, кожен, кожен, хто голосував за розчленування України, мають нести відповідальність за порушення міжнародного права по всім міжнародним законам, але і Генеральний прокурор України має негайно порушити кримінальні справи проти кожного покидька, який голосував за розчленування України.
ParlaMint-UA_2022-02-22-m0.u83.p12.sent3	І ми з вами, колеги, в цей тиждень, який ви тут сиділи і голосували невідомо що, мали давно звернутися до Ради нацбезпеки і оборони України ввести ці санкції проти кожного, хто натиснув цю кнопку, звертаючись до Путіна про розчленування України.
ParlaMint-UA_2022-02-22-m0.u83.p13.sent1	Далі.
ParlaMint-UA_2022-02-22-m0.u83.p13.sent2	Ми закликаємо наших партнерів, яким ми, безумовно, вдячні за те, що ви зробили висновки з 14-го року, відклали в бік ваше глибоке занепокоєння і на сьогодні дали Україні зброю, на сьогодні дали Україні техніку, на сьогодні змінили вашу інформаційну політику.
ParlaMint-UA_2022-02-22-m0.u83.p13.sent3	І, дійсно, в усіх світових медіа ви викладали оці плани Кремля, які виявилися реальністю, а не панічними настроями.
ParlaMint-UA_2022-02-22-m0.u83.p13.sent4	Ми звертаємося до вас не лише з подякою, а з проханням – надайте Україні ПДЧ.
ParlaMint-UA_2022-02-22-m0.u83.p13.sent5	Ви не зупините Путіна його умиротворенням, це вже показав 2008 рік, це показав 2014 рік, він розуміє тільки мову єдності, мову сили, мову всього світу.
ParlaMint-UA_2022-02-22-m0.u83.p13.sent6	І немає сьогодні країни в Європейському Союзі, яка би була настільки проєвропейська ніж Україна.
ParlaMint-UA_2022-02-22-m0.u83.p13.sent7	Це довела Революція Гідності, це довела наша з вами зараз восьмирічна війна за цивілізацію і за наші з вами цінності і принципи.
ParlaMint-UA_2022-02-22-m0.u83.p13.sent8	Путін воює, дійсно, не з.
ParlaMint-UA_2022-02-22-m0.u83.p13.sent9	Він воює з Україною, тому що йому чужі наші принципи, наш спосіб життя: свобода слова, демократія, боротьба з корупцією, повага до прав людини.
ParlaMint-UA_2022-02-22-m0.u83.p13.sent10	І якщо ми хочемо, щоб Путін завтра прийшов сюди, ми з вами маємо це знищувати так як, на жаль, робилось тут всі три роки, так як тут принижувалася опозиція, так як тут формувалися знову по темникам слова.
ParlaMint-UA_2022-02-22-m0.u83.p14.sent1	Тому я ще раз і ще раз закликаю, ми сьогодні маємо зробити висновки з наших помилок цих останніх років, виправити їх.
ParlaMint-UA_2022-02-22-m0.u83.p14.sent2	Якщо ми закликаємо світ ввести санкції проти Росії, маємо перші відмовитися від торгівлі на крові.
ParlaMint-UA_2022-02-22-m0.u83.p15.sent1	Ми пропонуємо, щоб в цьому пакеті законопроектів, які зараз має прийняти Верховна Рада України, відмова від всіх закупівель енергоносіїв в Російській Федерації, вугілля, вкраденого на шахтах окупованого Донбасу, електроенергії, бітуму, всього, що потім фінансує армію країни-вбивці.
ParlaMint-UA_2022-02-22-m0.u83.p15.sent2	Це насправді буде наш з вами правильний пакет і правильний всьому світу.
ParlaMint-UA_2022-02-22-m0.u83.p15.sent3	Як ми можемо вимагати санкції і не торгувати з Російською Федерацією від світу, якщо самі це повернули і це робимо.
ParlaMint-UA_2022-02-22-m0.u83.p16.sent1	І власне я хочу ще раз сказати, що наша політична сила, як би у нас не були взаємини з правлячою партією і Президентом в умовах агресії Російської Федерації, стоїть не під партійним прапором, а під прапором України.
ParlaMint-UA_2022-02-22-m0.u83.p16.sent2	Кожною нашою дією ми будемо робити все для посилення української армії, якою ми пишаємося, і дякуємо кожному чоловіку і кожній жінці, яка сьогодні підписала контракт в Збройних Силах України, і захищає Україну.
ParlaMint-UA_2022-02-22-m0.u83.p16.sent3	Ви герої, дякуємо вам!
ParlaMint-UA_2022-02-22-m0.u83.p17.sent1	Слава Україні!
ParlaMint-UA_2022-02-22-m0.u83.p17.sent2	І слава кожному, хто захищає нашу країну!
ParlaMint-UA_2022-02-22-m0.u84.p1.sent1	Слово надається народному депутату України Батенку Тарасу Івановичу, депутатська група "Партія "За майбутнє".
ParlaMint-UA_2022-02-22-m0.u85.p1.sent1	Шановні колеги, ми думаємо, що для того, щоб нас почув світ і нас почули українці, можна говорити і коротше, головне передати суть питання.
ParlaMint-UA_2022-02-22-m0.u85.p1.sent2	Не в образу нашим колегам буде сказано, визначив спікер парламенту час.
ParlaMint-UA_2022-02-22-m0.u85.p2.sent1	І якщо коротко, я хочу сказати, що парламент має говорити одним голосом, парламент має розділяти відповідальність, в тому числі і насамперед з Президентом як нашим Верховним Головнокомандувачем.
ParlaMint-UA_2022-02-22-m0.u85.p3.sent1	Ми дякуємо спікеру парламенту, який сьогодні на вимогу і на прохання, а радше на прохання голів парламентських фракцій і груп звернувся до Президента і Президент відгукнувся і сьогодні о 19-й годині він зустрічається з керівниками парламентських фракцій і груп.
ParlaMint-UA_2022-02-22-m0.u85.p4.sent1	Ми хочемо сказати про те, що ми знаходимося і світ знаходиться у зовсім іншій безпековій ситуації, яка була, склалася після 45-го чи після 91-го, чи після 97-го, хто як рахує, але вона абсолютно інша.
ParlaMint-UA_2022-02-22-m0.u85.p4.sent2	Ми, Україна майже знаходиться в гарячій фазі війни, світ знаходиться в гарячій фазі холодної війни.
ParlaMint-UA_2022-02-22-m0.u85.p5.sent1	І вчорашній виступ Президента Російської Федерації – це виклик всьому світові, всім народам колишнього Радянського Союзу: грузинам, білорусам, казахам, узбекам, азербайджанцям, молдаванам, литовцям, латишам, естонцям.
ParlaMint-UA_2022-02-22-m0.u85.p5.sent2	Тому що кордони їх Президент Росії після цього виступу вчорашнього може теж переглянути стану на 1913 рік, він вже почав це спростовувати.
ParlaMint-UA_2022-02-22-m0.u85.p5.sent3	Ми зрозуміли з його уст, що Україна на особливому рахунку.
ParlaMint-UA_2022-02-22-m0.u85.p5.sent4	Але ми хочемо нагадати, що мати городов руських – місто Київ.
ParlaMint-UA_2022-02-22-m0.u85.p5.sent5	І жоден українець сьогодні не ставить питання перегляду жодних кордонів за межами своєї території.
ParlaMint-UA_2022-02-22-m0.u85.p6.sent1	Росія в односторонньому порядку вийшла із формату Мінських домовленостей, фактично вона сама це констатує, а ми констатуємо акт агресії в цій заяві українського парламенту.
ParlaMint-UA_2022-02-22-m0.u85.p7.sent1	Ми визнаємо той факт, що Російська Федерація є стороною конфлікту і весь цей час її війська знаходилися на тимчасово окупованих українських землях.
ParlaMint-UA_2022-02-22-m0.u85.p7.sent2	Ми підкреслюємо терористичний характер так званих ЛНР і ДНР, і іншими вони за суттю своєю не можуть бути.
ParlaMint-UA_2022-02-22-m0.u85.p8.sent1	Ми підтримуємо скликання, негайне скликання Радбез ООН, негайне поновлення складу ОБСЄ для моніторингу ситуації на лінії розмежування.
ParlaMint-UA_2022-02-22-m0.u85.p8.sent2	І, безумовно, ми не можемо закрити площадку для Нормандських переговорів, Нормандської четвірки, в тому числі і для Тристоронньої контактної групи.
ParlaMint-UA_2022-02-22-m0.u85.p8.sent3	Але світ повинен зрозуміти, якщо не буде жорсткої реакції ззовні, вони підуть далі і це стосується не тільки України.
ParlaMint-UA_2022-02-22-m0.u85.p8.sent4	Якщо Президент прийме рішення про введення військового стану у Луганській і Донецькій областях, парламент, безумовно, має невідкладно його підтримати.
ParlaMint-UA_2022-02-22-m0.u85.p8.sent5	В тому числі це стосується і можливого потенційного розірвання дипломатичних стосунків з Російською Федерацією чи введення візового режиму із Росією.
ParlaMint-UA_2022-02-22-m0.u85.p9.sent1	Санкції проти членів Державної думи і Ради Федерації, які сьогодні ратифікували ці угоди, які проголосували за визнання ОРДЛО, це секторальні санкції, про що вже говорили колеги, персональні санкції, проти "Північного потоку – 2", ембарго на нафту і газ.
ParlaMint-UA_2022-02-22-m0.u85.p9.sent2	І дякуємо пану Шольцу, який сьогодні заявив про фактичну зупинку сертифікату "Північного потоку-2".
ParlaMint-UA_2022-02-22-m0.u85.p9.sent3	І, безумовно, – допомога українській армії.
ParlaMint-UA_2022-02-22-m0.u85.p9.sent4	Бо немає більшого пріоритету ніж сьогодні підтримати наших захисників, вони на передовій, вони на нульовому кілометрі протистояння з агресором.
ParlaMint-UA_2022-02-22-m0.u85.p10.sent1	Друзі, за останні дні, перед тим, як передати нашому колезі, який приїхав щойно з свого виборчого округу, який на Донеччині, хочу сказати і просити вас вшанувати хвилиною мовчання кількох людей.
ParlaMint-UA_2022-02-22-m0.u85.p10.sent2	Перше – це наших героїв воїнів, які загинули на лінії розмежування.
ParlaMint-UA_2022-02-22-m0.u85.p10.sent3	І сьогодні в цей сумний для України день пішов з життя великий український шестидесятник, який на початку 60-х своїм твором "Інтернаціоналізм чи русифікація?", пояснив в тому числі всьому світу, що ми українцям, що ми не Росія і ніколи Росією не будемо, – Іван Дзюба, Герой України.
ParlaMint-UA_2022-02-22-m0.u85.p10.sent4	Хай спочиває з Богом.
ParlaMint-UA_2022-02-22-m0.u85.p11.sent1	Дякую.
ParlaMint-UA_2022-02-22-m0.u86.p1.sent1	Я теж багато не буду витрачати часу.
ParlaMint-UA_2022-02-22-m0.u86.p1.sent2	Дійсно я приїхав сьогодні вночі з Донецької області.
ParlaMint-UA_2022-02-22-m0.u86.p1.sent3	Знаєте, я намагався зранку передати вам вітання, вітання, напевно, було в лапках, від людей, які проживають постійно на території Донецької, Луганської області на лінії зіткнення.
ParlaMint-UA_2022-02-22-m0.u86.p1.sent4	Таке було враження, що український парламент готовий займатись всім, але було таке враження, що тільки не цим.
ParlaMint-UA_2022-02-22-m0.u86.p1.sent5	Я намагався навіть в кулуарах з багатьма депутатами напряму донести, що відбувається.
ParlaMint-UA_2022-02-22-m0.u86.p1.sent6	І хочу вам всім сказати, і 8 років я із цієї трибуни доношу одну єдину позицію:
ParlaMint-UA_2022-02-22-m0.u86.p1.sent7	Путіну не треба був Крим, йому не треба Донецьк і Луганськ, йому треба вся Україна, і це тільки технології.
ParlaMint-UA_2022-02-22-m0.u86.p1.sent8	Він по шматках забирає нашу територію, і вчора офіційно він ввів війська на територію Донецької і Луганської області.
ParlaMint-UA_2022-02-22-m0.u86.p1.sent9	Абсолютно логічно, що сьогодні повинна була бути і заява Президента, і позиція нашого українського парламенту.
ParlaMint-UA_2022-02-22-m0.u86.p2.sent1	Безумовно, я був переконаний, після тих обстрілів, які за три дні ми побачили, які 8 років там відбуваються, що як мінімум буде введено військовий стан на території Донецької, Луганської та Автономної Республіки Крим.
ParlaMint-UA_2022-02-22-m0.u86.p2.sent2	Безумовно, ми повинні це робити.
ParlaMint-UA_2022-02-22-m0.u86.p2.sent3	Ми повинні показати, що ми не просто піднімаємо це питання, а ми розуміємо, що відбувається.
ParlaMint-UA_2022-02-22-m0.u86.p2.sent4	Люди хочуть тільки одного, вони кажуть: ми за 8 років як між землею та небом, не можна бути, вибачте наполовину вагітним, або якщо це війна, так називайте це війною, або якщо у нас мир, так давайте тоді беріть і домовляйтесь.
ParlaMint-UA_2022-02-22-m0.u86.p2.sent5	Ми всі бачимо, що у нас війна.
ParlaMint-UA_2022-02-22-m0.u86.p2.sent6	Так, можливо, прийшов час називати речі саме своїми іменами.
ParlaMint-UA_2022-02-22-m0.u86.p3.sent1	Дійсно, от вчора, я впевнений, що багато, хто з нас дивились цей хворобливий виступ Президента Російської Федерації, він дуже багато часу згадував українську історію.
ParlaMint-UA_2022-02-22-m0.u86.p3.sent2	І напевно, я хотів би сьогодні додати один єдиний приклад, напевно, одна єдина помилка в українській історії, коли Київ був заснований в V столітті, то ми зробили помилку: ми через 800 років відправили онука Київського князя, що він приїхав на ці болота і заснував цю Московію, цю Москву і потім цю навалу, яка скільки років не дає нашій незалежній Україні розвиватися, давайте про це не забувати.
ParlaMint-UA_2022-02-22-m0.u86.p4.sent1	Україна була набагато раніше заснована, письменність пішла звідси.
ParlaMint-UA_2022-02-22-m0.u86.p4.sent2	І, дійсно, Київ – мать городов руських.
ParlaMint-UA_2022-02-22-m0.u86.p4.sent3	Так, всі міста у нас по-факту є українські, єдине, що Росія вкотре перевернула історію.
ParlaMint-UA_2022-02-22-m0.u86.p5.sent1	Давайте не просто це робити, давайте показувати приклад об’єднання українського парламенту, української влади, показувати всьому світу, що ми точно не будемо здаватися.
ParlaMint-UA_2022-02-22-m0.u86.p5.sent2	Прийшов час, коли всі в нашій державі, при всій повазі до всіх, зрозуміли, що війна не відбувається тільки в Криму, не відбувається тільки в Донецькій чи Луганській області – війна в Україні 8 вісім років.
ParlaMint-UA_2022-02-22-m0.u86.p5.sent3	І кожен громадянин України, не зважаючи, де він проживає, чим він займається, він приймає участь у виживанні проти цієї навали.
ParlaMint-UA_2022-02-22-m0.u86.p6.sent1	У кожного свій фронт: у дипломатів свій фронт, ми їм дякуємо, у військових свій фронт, у нас свій фронт, і в кожного громадянина України, який просто елементарно ходить на роботу, сплачує податки, елементарно тримає цей наш державний символ в руках і в серці, робить це для того, щоб ми перемогли.
ParlaMint-UA_2022-02-22-m0.u86.p7.sent1	Тому, колеги, друзі, голосуємо одностайно.
ParlaMint-UA_2022-02-22-m0.u86.p7.sent2	Всі фракції сьогодні повинні за це проголосувати і підтримати всі ініціативи щодо зміцнення і української армії, і українського суспільства.
ParlaMint-UA_2022-02-22-m0.u86.p7.sent3	Переможемо!
ParlaMint-UA_2022-02-22-m0.u86.p8.sent1	Слава Україні!
ParlaMint-UA_2022-02-22-m0.u87.p1.sent1	Героям слава!
ParlaMint-UA_2022-02-22-m0.u87.p2.sent1	Слово надається народному депутату України Бакунцю Павлу Андрійовичу, депутатська група "Довіра".
ParlaMint-UA_2022-02-22-m0.u88.p1.sent1	Людино, зупинись!
ParlaMint-UA_2022-02-22-m0.u88.p1.sent2	Послухайте кілька секунд, як ллється кров.
ParlaMint-UA_2022-02-22-m0.u88.p1.sent3	Це кров ваших прадідів, це кров ваших дідів, це кров ваших батьків і ваших братів.
ParlaMint-UA_2022-02-22-m0.u88.p1.sent4	Послухайте, як ллється кров Героїв Небесної Сотні.
ParlaMint-UA_2022-02-22-m0.u88.p1.sent5	Послухайте, як ллється кров наших захисників на сході України.
ParlaMint-UA_2022-02-22-m0.u88.p1.sent6	Це кров ллється лише через те, що ми, починаючи з діда-прадіда, батька і матері, усієї нашої родини хотіли, хочемо і будемо заявляти
ParlaMint-UA_2022-02-22-m0.u88.p1.sent7	Кремлю, що ми – не окраїна, ми – Україна, українці.
ParlaMint-UA_2022-02-22-m0.u88.p1.sent8	Аби сказати це слово цієї секунди з цієї високої трибуни, пролилися ріки крові наших родичів.
ParlaMint-UA_2022-02-22-m0.u88.p2.sent1	Тому сьогодні, коли вже весь світ бачить прямі кроки і дії Кремля, коли весь світ бачить справжню агресію, коли Кремль одіозно хоче знищити нашу з вами державність, знищити Україну, ми – ці люди, котрі удостоєні українським народом саме в цю мить знаходитися в цьому залі, повинні зробити історичний крок, ставши на захист суверенітету, державності України, розірвати дипломатичні зв’язки з Росією, ввести однозначно сильні міцні кордони, візовий режим і однозначно закрити це питання, котре вже не один рік стоїть.
ParlaMint-UA_2022-02-22-m0.u88.p2.sent2	Це важливе історичне рішення і ви, тут присутні, повинні його зробити.
ParlaMint-UA_2022-02-22-m0.u88.p3.sent1	Ви повинні наголосити на тому, що однозначно ми – за політичне, за дипломатичне врегулювання ситуації на сході нашої країни.
ParlaMint-UA_2022-02-22-m0.u88.p3.sent2	Однак як скромний мажоритарник, котрий відвідує полігон військовий, можу запевнити вас, усіх українців, що в нас готується вже не один рік сталева, міцна сучасна озброєна, озброєна насамперед міцним духом, українська армія і ми в безпеці, в безпеці сьогодні кожен на своєму робочому місці, в усіх куточках нашої країни.
ParlaMint-UA_2022-02-22-m0.u88.p3.sent3	Ми українці – розумна, міцна, споконвічна нація, і ми переможемо і в цій непростій боротьбі.
ParlaMint-UA_2022-02-22-m0.u88.p3.sent4	Зберігаємо, однозначно, здоровий глузд.
ParlaMint-UA_2022-02-22-m0.u88.p4.sent1	Сьогодні звертаємось також і до наших міжнародних партнерів для того, аби попросити їх не лише забезпечувати безпеку своїх мешканців і виводити дипломатів з Києва до Львова, а спати вночі – до Польщі, а показати справжню дружбу, допомогти нам в цій ситуації як зброєю, так і тими людьми, котрі вміють з нею поводитися, які навчають і навчатимуть наших захисників і захисниць правильно тримати оборону України.
ParlaMint-UA_2022-02-22-m0.u88.p5.sent1	Закликаю кожного будувати Україну на своєму робочому місці, а вас, обранці, – будувати Україну саме сьогоднішнім історичним рішенням, яке працюватиме однозначно задля блага української національної ідентичності і нашого народу, і розвитку нашої держави, горде ім’я якої Україна.
ParlaMint-UA_2022-02-22-m0.u88.p6.sent1	Слава Україні!
ParlaMint-UA_2022-02-22-m0.u89.p1.sent1	Героям слава!
ParlaMint-UA_2022-02-22-m0.u89.p2.sent1	Слово надається народному депутату України Скорику Миколі Леонідовичу, фракція політичної партії "Опозиційна платформа – За життя".
ParlaMint-UA_2022-02-22-m0.u90.p1.sent1	Шановний головуючий, шановні колеги, шановні громадяни України, дуже приємно бачити сьогодні в цій сесійній залі єдність і взаємну повагу під час сьогоднішнього засідання.
ParlaMint-UA_2022-02-22-m0.u90.p1.sent2	Мабуть, будь-яке засідання Верховної Ради має проводитися в цьому ключі.
ParlaMint-UA_2022-02-22-m0.u90.p2.sent1	Про що б хотілося сказати.
ParlaMint-UA_2022-02-22-m0.u90.p2.sent2	Я думаю, в цій залі немає жодної людини, впевнений, що немає жодної людини, яка піддасть сумніву територіальну цілісність нашої держави.
ParlaMint-UA_2022-02-22-m0.u90.p2.sent3	Донецьк – це Україна, Луганськ – це Україна, Автономна Республіка Крим – це Україна.
ParlaMint-UA_2022-02-22-m0.u90.p3.sent1	Але коли я чув сьогоднішні виступи деяких депутатів, і в першу чергу мене вразив виступ представників більшості, монобільшості.
ParlaMint-UA_2022-02-22-m0.u90.p3.sent2	Коли людина з трибуни Верховної Ради говорить про те, що Мінські угоди заздалегідь ми не збиралися виконувати, що нас до них підштовхували, нас заставляли це зробити і ми вистояли, і саме тому, що ми вистояли, це дуже добре, що ми такі сильні, такі могутні і так далі.
ParlaMint-UA_2022-02-22-m0.u90.p4.sent1	Шановні колеги, от я розумію всі ура-патріотичні заклики і розумію, що наша точка зору з вами відрізняється, але послухайте мене.
ParlaMint-UA_2022-02-22-m0.u90.p4.sent2	Коли в держави був реальний шлях дійсно повернути собі територіальну цілісність у частині Луганської, Донецької області, і цей шлях був визначений Мінськими угодами, затверджений Радою безпеки Організації Об’єднаних Націй, ми маємо визнати, що ми цим шляхом з вами не скористалися.
ParlaMint-UA_2022-02-22-m0.u90.p5.sent1	Ми маємо зрозуміти, що в цій ситуації, в якій зараз знаходиться Україна, ми, на жаль, і про це багато говорилося з цієї трибуни, багато в чому втратили свою суб’єктність.
ParlaMint-UA_2022-02-22-m0.u90.p5.sent2	От я коли чув виступ нашого Президента на Мюнхенській конференції, мені сподобалося багато тез з його виступу в частині того, що Президент збирається знизити ступінь зовнішнього управління державою.
ParlaMint-UA_2022-02-22-m0.u90.p5.sent3	І в процесі роботи нашого комітету вже в понеділок я зі здивуванням побачив, що такі кроки дійсно, є спроби такі кроки здійснити в частині відсторонення людей, які покинули Україну, з числа іноземців з наглядових рад.
ParlaMint-UA_2022-02-22-m0.u90.p5.sent4	І я сподіваюся, що це буде не єдиний крок у частині того, щоб ми відновили свою суб’єктність на зовнішній і внутрішній арені.
ParlaMint-UA_2022-02-22-m0.u90.p6.sent1	Наша з вами мета в тому, щоб наша країна ставала сильнішою, могутнішою, щоб люди в ній жили краще.
ParlaMint-UA_2022-02-22-m0.u90.p7.sent1	На сьогоднішній день люди по обидва боки від лінії розмежування – це наші з вами громадяни, громадяни України, які страждають, які на сьогоднішній день без світла, без води, під снарядами перебувають вже восьмий рік.
ParlaMint-UA_2022-02-22-m0.u90.p7.sent2	І, на жаль, колеги, ми маємо визнати з вами, що практично нічого не зроблено в плані того, щоб цю ситуацію виправити.
ParlaMint-UA_2022-02-22-m0.u90.p7.sent3	Ніякими заявами ура-патріотичними, будь-якими іншими цю ситуацію в корні не змінити.
ParlaMint-UA_2022-02-22-m0.u90.p8.sent1	Ми маємо розуміти, що у нас дійсно багато в чому різні інтереси з нашими сусідами, не тільки з Російською Федерацією.
ParlaMint-UA_2022-02-22-m0.u90.p8.sent2	Ми маємо розуміти, що сильна, могутня Україна нікому крім самої себе не потрібна, і ми маємо захищати свою силу, свою незалежність і свою могутність і розвивати її.
ParlaMint-UA_2022-02-22-m0.u90.p9.sent1	Я не буду зараз говорити про економіку, я розумію, що зовсім інший настрій, але спрогнозуйте хоча б трошки.
ParlaMint-UA_2022-02-22-m0.u90.p9.sent2	Якщо ми залишимося з вами в цьому режимі ще декілька місяців, що буде з нашою економікою, що буде з нашим бюджетом?
ParlaMint-UA_2022-02-22-m0.u90.p9.sent3	Як ми будемо вибудовувати наші газові стосунки, коли з цієї трибуни в п’ятницю, на жаль, я не зміг задати це питання Прем’єр-міністру, коли Прем’єр-міністр дуже хизується тим, що ми домовилися з Угорщиною про те, що ми будемо купувати в неї газ.
ParlaMint-UA_2022-02-22-m0.u90.p9.sent4	Так це російський газ.
ParlaMint-UA_2022-02-22-m0.u90.p9.sent5	Про це домовився Прем’єр-міністр Орбан з Російською Федерацією для того, щоб дали додаткові об’єми, на ньому заробляє Угорщина, а ми його з вами будемо купувати.
ParlaMint-UA_2022-02-22-m0.u90.p10.sent1	Я думаю, що єдиний шлях – це шлях переговорів.
ParlaMint-UA_2022-02-22-m0.u90.p10.sent2	Я думаю, що в нас залишилася можливість до переговорного процесу.
ParlaMint-UA_2022-02-22-m0.u90.p10.sent3	Ми маємо залучати до нього наших міжнародних партнерів: Сполучені Штати Америки, Німеччину, Францію.
ParlaMint-UA_2022-02-22-m0.u90.p10.sent4	Ми маємо сідати за прямі переговори з Російською Федерацією, без цього ситуацію не виправити, скільки б ми не говорили про те, що, які ми сильні, які ми могутні, як ми об’єдналися.
ParlaMint-UA_2022-02-22-m0.u90.p10.sent5	То ми жахаємо один одного вторгненням, то ми кажемо, що його не буде, потім ми бачимо, що відбувається зараз у нас в Донецьку і в Луганську.
ParlaMint-UA_2022-02-22-m0.u90.p11.sent1	Ще раз підкреслюю, Донецьк – це Україна, Луганськ – це Україна, але для того, щоб їх повернути в нашу юрисдикцію, ми маємо зробити конкретні кроки.
ParlaMint-UA_2022-02-22-m0.u90.p11.sent2	І ці кроки аж ніяк не військові, ці кроки аж ніяк не ура-патріотичні, ці кроки мають бути прагматичними.
ParlaMint-UA_2022-02-22-m0.u90.p11.sent3	І якщо такі кроки будуть від Президента України, ми його в цьому будемо і підтримувати.
ParlaMint-UA_2022-02-22-m0.u90.p11.sent4	На жаль, поки що ми їх не бачимо.
ParlaMint-UA_2022-02-22-m0.u90.p12.sent1	Я хочу завершити частину свого виступу, тому що у мене є ще колега пан Колтунович, який теж має сказати декілька слів, гаслом, яке стали забувати.
ParlaMint-UA_2022-02-22-m0.u90.p12.sent2	Хай живе вільна, сильна і могутня Україна!
ParlaMint-UA_2022-02-22-m0.u90.p13.sent1	Дякую за увагу.
ParlaMint-UA_2022-02-22-m0.u91.p1.sent1	Дякую, шановні колеги.
ParlaMint-UA_2022-02-22-m0.u91.p2.sent1	Колтунович, "Опозиційна платформа – За життя".
ParlaMint-UA_2022-02-22-m0.u91.p2.sent2	Ну, як ви вже знаєте, по звичній і усталеній традиції я, як правило, виступаю по суті.
ParlaMint-UA_2022-02-22-m0.u91.p3.sent1	Ознайомлююсь з постановою.
ParlaMint-UA_2022-02-22-m0.u91.p3.sent2	Ну, і на жаль, от, колега задав, мій колега Скорик по фракції задав тон: а що далі?
ParlaMint-UA_2022-02-22-m0.u91.p3.sent3	От ми приймаємо відповідний проект постанови.
ParlaMint-UA_2022-02-22-m0.u91.p3.sent4	Ну, ви можете ознайомитись з цим контентом, що там зображений чи виписаний і так далі.
ParlaMint-UA_2022-02-22-m0.u91.p3.sent5	Ми сьогодні його проголосуємо.
ParlaMint-UA_2022-02-22-m0.u91.p3.sent6	Він досить схожий на той, який ми голосували на минулому тижні проект постанови, де ми звертались з аналогічними заявами.
ParlaMint-UA_2022-02-22-m0.u91.p3.sent7	І ще були такі постанови і так далі.
ParlaMint-UA_2022-02-22-m0.u91.p4.sent1	Ми зараз її проголосували, підтримали, весь зал і так далі.
ParlaMint-UA_2022-02-22-m0.u91.p4.sent2	А що далі?
ParlaMint-UA_2022-02-22-m0.u91.p4.sent3	Які ми далі робимо чіткі кроки щодо того, щодо реінтеграції Донецької і Луганської областей?
ParlaMint-UA_2022-02-22-m0.u91.p4.sent4	Мова йде про окремі райони Донецької і Луганської областей, які є непідконтрольні.
ParlaMint-UA_2022-02-22-m0.u91.p4.sent5	Я наголошую, не "Л/ДНР", а Донецька і Луганська області, тому що це Україна, і про це казав мій колега Скорик.
ParlaMint-UA_2022-02-22-m0.u91.p5.sent1	Тому з цієї точки зору, я якраз хочу повернутися і звернути увагу на те, про що казали, наприклад, Генеральний секретар Організації Об’єднаних Націй, який сьогодні, роблячи заяву, каже і призиває до мирного врегулювання ситуації навколо України у відповідності з Мінськими домовленостями, затвердженими Радбезом ООН.
ParlaMint-UA_2022-02-22-m0.u91.p6.sent1	Я вам хотів би звернути увагу і нагадати, що навіть Президент Зеленський, у грудні місяці 2019 року, підписуючи Паризьке комюніке, в тому числі підписався під виконаннями положень, окремих положень Мінських угод.
ParlaMint-UA_2022-02-22-m0.u91.p7.sent1	Якщо ви сьогодні будете рухатись в іншому напрямку, то це питання не цієї постанови, а чітких, конкретних проектів законів, проектів постанов, які мають лягти в основу тієї дорожньої карти по реінтеграції Донбасу в Україну.
ParlaMint-UA_2022-02-22-m0.u91.p8.sent1	Це мають бути абсолютно прагматичні і конкретні постанови, а точніше проекти законів.
ParlaMint-UA_2022-02-22-m0.u91.p8.sent2	Якщо ми будемо наполягати і далі, Президента будуть схиляти до реалізації Мінських угод, то він має вийти і чітко сказати, що є пункт 4, є пункт 5, є пункт 8 і 9, є пункт 11, який має приймати Верховна Рада.
ParlaMint-UA_2022-02-22-m0.u91.p8.sent3	Вона має скасувати економічну блокаду, вона має провести там постанову чи закон про вибори, амністію, особливий статус.
ParlaMint-UA_2022-02-22-m0.u91.p8.sent4	Все, що він там, наприклад, наобіцяв канцлеру Шольцу, який уже навіть у нас в Києві на брифінгу про це сказав, що Президент Зеленський готовий внести у Верховну Раду конкретні проекти законів щодо особливого статусу і щодо особливого порядку місцевого самоврядування на території окремих районів Донецької і Луганської областей.
ParlaMint-UA_2022-02-22-m0.u91.p8.sent5	Це прикладний контент, за який можна голосувати, і наша фракція буде підтримувати такі речі.
ParlaMint-UA_2022-02-22-m0.u91.p8.sent6	На сьогоднішній день, я вам повторюсь, незважаючи на те, які там є проекти постанов і що там записано, воно не буде мати дієвого механізму як такого, те, що ми робили уже в наступні роки.
ParlaMint-UA_2022-02-22-m0.u91.p9.sent1	Далі, наступний момент.
ParlaMint-UA_2022-02-22-m0.u91.p9.sent2	Те, що казали наші колеги щодо розриву дипломатичних, торгово-економічних і інших зв’язків.
ParlaMint-UA_2022-02-22-m0.u91.p9.sent3	За дипломатичні не буду, а за економіку скажу.
ParlaMint-UA_2022-02-22-m0.u91.p9.sent4	Двосторонній товарообіг в минулому році 9,5 мільярда доларів, плюс до того 6,1 ми імпортуємо товарів, плюс є доходи від транзиту газу, є доходи від транзиту нафти.
ParlaMint-UA_2022-02-22-m0.u91.p9.sent5	Я розумію, чому Мінекономіки проти.
ParlaMint-UA_2022-02-22-m0.u91.p9.sent6	Тому, коли будете приймати, наприклад, якесь ембарго продовольче чи вводити економічні санкції, майте на увазі, що це в першу чергу вдарить по економіці України.
ParlaMint-UA_2022-02-22-m0.u91.p10.sent1	Наступний момент – що стосується реалізації законодавчих ініціатив, які ми вносили, а ми з 2019 року, коли йшли на вибори, нам було що запропонувати.
ParlaMint-UA_2022-02-22-m0.u91.p10.sent2	Ми запропонували відповідні постанови, відповідний мирний план-концепцію щодо врегулювання ситуації на Донбасі, автором якої був і є Віктор Медведчук.
ParlaMint-UA_2022-02-22-m0.u91.p10.sent3	В основі її це зміни до Конституції, це Закон про економічну, вільну економічну зону на Донбасі, ряд інших законодавчих ініціатив.
ParlaMint-UA_2022-02-22-m0.u91.p11.sent1	Тому я все-таки наполягаю на тому, що коли ми завтра з вами зайдемо в повноцінний пленарний режим, щоб ми не займались, м’яко кажучи, другорядними проектами законів, а проголосували ті нормативно-правові акти, які.
ParlaMint-UA_2022-02-22-m0.u92.p1.sent1	Дякую.
ParlaMint-UA_2022-02-22-m0.u92.p1.sent2	Дякую, шановні колеги.
ParlaMint-UA_2022-02-22-m0.u92.p2.sent1	І завершальний виступ, але перед тим як Юлія Володимирівна йде для того, щоб зберегти повну чистоту процедури, ми домовилися, що ми продовжимо, але я як головуючий продовжую на 15 хвилин, але до завершення вирішення цього питання по суті, щоб потім не виникало ні в кого питань, щодо дотримання Регламенту і процедури.
ParlaMint-UA_2022-02-22-m0.u92.p3.sent1	Юлія Володимирівна.
ParlaMint-UA_2022-02-22-m0.u92.p3.sent2	Після цього голосуємо.
ParlaMint-UA_2022-02-22-m0.u92.p3.sent3	Прошу запросити народних депутатів до зали.
ParlaMint-UA_2022-02-22-m0.u93.p1.sent1	Шановні колеги, 21-22 лютого для України – це непрості дані, ви це знаєте, це для нас сакральні дати.
ParlaMint-UA_2022-02-22-m0.u93.p1.sent2	В ці дати полягла наша Небесна Сотня і Майдан Гідності переміг в боротьбі за свободу, за європейську Україну, за право українців жити щасливо.
ParlaMint-UA_2022-02-22-m0.u93.p2.sent1	Невипадково ці дні були обрані для вторгнення російської армії на окупований Донбас, неспроста.
ParlaMint-UA_2022-02-22-m0.u93.p2.sent2	Нам просто дали знати ще раз, що вони не хочуть змиритися з прагненням українців до свободи, до гідності, до права жити і бути частиною європейської спільноти, до права повернутися назад додому до європейських цінностей.
ParlaMint-UA_2022-02-22-m0.u93.p2.sent3	Нам сказали цим вторгненням, що наша свобода якби-то не в наших руках, що в руках окупантів.
ParlaMint-UA_2022-02-22-m0.u93.p3.sent1	Але я переконана в тому, що ми, українська нація, обов’язково зможемо довести зворотне.
ParlaMint-UA_2022-02-22-m0.u93.p3.sent2	Ми доведемо, що ми здатні, наше покоління, українська вся команда здатна захистити і кордони України, і наше сьогодення, і наше майбутнє, і наш європейський вибір, щастя наших дітей і наших родин.
ParlaMint-UA_2022-02-22-m0.u93.p3.sent3	Але для того, щоб захистити себе, нашу країну, наших близьких, народ України нам треба, так як ми і домовлялися, чесно говорити один з одним про виклики, які повстали.
ParlaMint-UA_2022-02-22-m0.u93.p4.sent1	Ми всі добре знаємо, що 99 відсотків експертів, політиків, політологів, наших закордонних друзів не вірили в те, що може відбутися таке з Україною, ми не вірили, що вони можуть ввести сюди війська, ми не вірили, що вони можуть піти на нас війною.
ParlaMint-UA_2022-02-22-m0.u93.p5.sent1	Зараз ситуація відбулася, вони вийшли з Мінських домовленостей і вони зараз ввели війська.
ParlaMint-UA_2022-02-22-m0.u93.p5.sent2	А тепер що далі буде?
ParlaMint-UA_2022-02-22-m0.u93.p5.sent3	І я хочу, щоб ми чесно і собі і країні про це сказали: далі, зараз, в ці хвилини посадовці країни-агресора заявили, що вони вважають, що "ЛНР", "ДНР" знаходяться в тих кордонах, які ці два терористичні утворення визнали в 2014 році.
ParlaMint-UA_2022-02-22-m0.u93.p6.sent1	Ви знаєте, що це таке?
ParlaMint-UA_2022-02-22-m0.u93.p6.sent2	Я хочу вам сказати, що це таке – це означає, що вони будуть визнавати кордони в межах адмінкордонів Луганської і Донецької області.
ParlaMint-UA_2022-02-22-m0.u93.p6.sent3	Це означає, що вони прокладають далі дорогу в війну.
ParlaMint-UA_2022-02-22-m0.u93.p6.sent4	І ми не можемо про це не говорити, не усвідомлювати цього і не давати собі звіт в тому, що ми мусимо з вами робити.
ParlaMint-UA_2022-02-22-m0.u93.p7.sent1	Це означає, що може бути ситуація, коли в наступні години або в наступні дні буде оголошений ультиматум і певний час, коли українські війська мусять покинути ту територію, яку вони вважають своєю.
ParlaMint-UA_2022-02-22-m0.u93.p7.sent2	Але я переконана, що цього не трапиться, що українська армія і український народ будуть боронити кожен сантиметр своєї землі, кожен сантиметр нашої рідної України, і що ми не дозволимо ні за яких обставин прийти і зайняти Маріуполь і інші наші українські міста.
ParlaMint-UA_2022-02-22-m0.u93.p8.sent1	Але для того, щоби бути сильними, ми як миролюбива абсолютно держава, ми миролюбива держава, ми жодного кроку не ступили зі зброєю або з агресією на територію інших сусідніх країн і ніколи цього не зробимо.
ParlaMint-UA_2022-02-22-m0.u93.p8.sent2	Ми миролюбива держава і ми будемо всіма силами намагатися йти політико-дипломатичним шляхом, але якщо треба буде боронити кордони України, то Україна буде це робити з усією силою і відданістю своєму народу, своїй країні і я в цьому переконана.
ParlaMint-UA_2022-02-22-m0.u93.p9.sent1	Але, враховуючи цю обставину, як вони бачать кордони, в яких вони визнали "ЛНР", "ДНР", нам треба для себе чесно сказати, що без воєнного стану на тій частині території, яка сьогодні українська і на яку вони претендують, далі рухатися нам буде неможливо.
ParlaMint-UA_2022-02-22-m0.u93.p9.sent2	І тому у мене в руках Закон України "Про правовий режим воєнного стану", і тут статтею 1 чітко визначено абсолютно, що в цій ситуації, коли іде вторгнення або навіть загроза вторгнення, воєнний стан є обов’язковим.
ParlaMint-UA_2022-02-22-m0.u93.p9.sent3	Тому що це захищає людей на тих територіях, куди спрямована агресія і це захищає конституційний лад України.
ParlaMint-UA_2022-02-22-m0.u93.p10.sent1	Наступне.
ParlaMint-UA_2022-02-22-m0.u93.p10.sent2	У нас з вами зараз стоїть ще одне важливе питання: для світового співтовариства, для демократичних цивілізованих країн зараз те, що відбувається в Україні – це історичний іспит того, чи живе світ в межах тих цінностей, які вони проголосили, чи працюють міжнародні організації, Організація Об’єднаних Націй, ОБСЄ, чи працюють сьогодні країни в межах тих декларацій і міжнародних документів, які підписані.
ParlaMint-UA_2022-02-22-m0.u93.p11.sent1	Зараз момент істини і ми, українці, і в першу чергу парламент, мусимо підняти все міжнародне співтовариство на захист України.
ParlaMint-UA_2022-02-22-m0.u93.p11.sent2	Це означає, що ми мусимо звернутися до Організації Об’єднаних Націй і строго по статуту цієї організації закликати негайно діяти.
ParlaMint-UA_2022-02-22-m0.u93.p11.sent3	Наприклад, правило 5 Регламенту Радбезу передбачає, що в таких ситуаціях Радбез мусить негайно збиратися на території тієї країни, де є конфлікти.
ParlaMint-UA_2022-02-22-m0.u93.p11.sent4	І тому наступне звернення, яке мусить зробити Україна, український парламент, – це до Організації Об’єднаних Націй, до Генерального секретаря з вимогою на території України в Києві провести Радбез і прийняти всі рішення, які Організація Об’єднаних Націй зобов’язана зараз зробити.
ParlaMint-UA_2022-02-22-m0.u93.p12.sent1	Я також хочу сказати, що ОБСЄ – це безпекова структура Європи.
ParlaMint-UA_2022-02-22-m0.u93.p13.sent1	Якщо ми зараз не звернемося і не будемо вимагати чітко по їх регламенту дій, це буде означати, що ми беззубі і бездієві.
ParlaMint-UA_2022-02-22-m0.u93.p13.sent2	Наше завдання зараз як України – звернутися до Міжнародного суду при Організації Об’єднаних Націй для того, щоб почати процес відшкодування моральних і матеріальних збитків, які понесла Україна від військової агресії Російської Федерації, і це трильйони.
ParlaMint-UA_2022-02-22-m0.u93.p13.sent3	І те, що це досі не розпочато – це говорить про гру в піддавки.
ParlaMint-UA_2022-02-22-m0.u93.p14.sent1	Нам треба з вами зробити все для того, щоб наші гаранти по Будапештському меморандуму були задіяні по повній програмі в діалог з Україною на базі вимоги українського парламенту, і робили те, що треба в такій ситуації – допомагати Україні творити армію, яка може здійснювати стратегію стримування ворога.
ParlaMint-UA_2022-02-22-m0.u93.p14.sent2	У нас з вами зараз залишилося тільки українська армія і мужнє українське суспільство.
ParlaMint-UA_2022-02-22-m0.u93.p14.sent3	І зараз їх посилити – це наша свята справа.
ParlaMint-UA_2022-02-22-m0.u93.p15.sent1	Зараз тут знаходяться депутати всіх практично регіонів.
ParlaMint-UA_2022-02-22-m0.u93.p15.sent2	Що зробила "Батьківщина"?
ParlaMint-UA_2022-02-22-m0.u93.p15.sent3	І ми просимо, щоб всі депутати могли це зробити.
ParlaMint-UA_2022-02-22-m0.u93.p15.sent4	Ми мусимо взяти під контроль на своїх територіях всі абсолютно процеси підготовки тероборони і стати там по суті лідерами цієї підготовки.
ParlaMint-UA_2022-02-22-m0.u93.p15.sent5	Ми можемо, так як і "Батьківщина" зробила, почати процес нашої інтеграції, всіх наших структур організаційних в систему територіальної оборони України.
ParlaMint-UA_2022-02-22-m0.u93.p16.sent1	Крім того, сьогодні йдуть сперечання про бюджет,Пприпиніть робити політику на цих змінах до бюджету.
ParlaMint-UA_2022-02-22-m0.u93.p16.sent2	У нас є з вами 22 стаття "Перехідних положень" бюджету, там чітко написано, у вимогах воєнного стану відкривається відкрита строка.
ParlaMint-UA_2022-02-22-m0.u93.p16.sent3	Не парламент мусить визначати скільки треба на оборону, а по потребам оборони, і ми мусимо приймати з вами таке рішення по потребам оборони і по рішенню уряду.
ParlaMint-UA_2022-02-22-m0.u93.p16.sent4	Всі інші статті просто зупиняються, ми не можемо тут збиратися на кожний "чих", що потрібно по бюджету.
ParlaMint-UA_2022-02-22-m0.u93.p17.sent1	І хочу сказати останнє.
ParlaMint-UA_2022-02-22-m0.u93.p17.sent2	Якщо Україна, ми всі разом будемо спільними, єдиними, інтелектуальними, організованими, будемо діяти як швейцарський годинник буквально по хвилинах, коли ми будемо тримати нашу свободу, честь, гордість на самому високому рівні, Україна непоборна і ніякий ворог тут не пройде, а ми будемо сильними.
ParlaMint-UA_2022-02-22-m0.u93.p18.sent1	Слава Україні!
ParlaMint-UA_2022-02-22-m0.u94.p1.sent1	Героям Слава!
ParlaMint-UA_2022-02-22-m0.u94.p2.sent1	Шановні колеги, прошу народних депутатів підготуватися до голосування і прийняття рішення.
ParlaMint-UA_2022-02-22-m0.u94.p2.sent2	Шановні колеги, це справді історичний час.
ParlaMint-UA_2022-02-22-m0.u94.p3.sent1	Шановні колеги, ще раз ставлю на голосування.
ParlaMint-UA_2022-02-22-m0.u94.p3.sent2	Шановні колеги, прошу приготуватись до голосування.
ParlaMint-UA_2022-02-22-m0.u94.p3.sent3	Справді, історичний час, історичне рішення і історія покладає на нас відповідальність за це рішення.
ParlaMint-UA_2022-02-22-m0.u94.p4.sent1	Тому прошу народних депутатів приготуватися до голосування.
ParlaMint-UA_2022-02-22-m0.u94.p4.sent2	Я ставлю пропозицію комітету прийняти в цілому з необхідними техніко-юридичними поправками проект Постанови про Заяву Верховної Ради України у зв’язку з визнанням Російською Федерацією незалежності самопроголошених утворень на тимчасово окупованих територіях Донецької та Луганської областей України (реєстраційний номер проекту 7088).
ParlaMint-UA_2022-02-22-m0.u94.p5.sent1	Шановні колеги, готові голосувати?
ParlaMint-UA_2022-02-22-m0.u94.p5.sent2	Прошу підтримати та проголосувати.
ParlaMint-UA_2022-02-22-m0.u94.p6.sent1	За-336
ParlaMint-UA_2022-02-22-m0.u94.p7.sent1	Рішення прийнято.
ParlaMint-UA_2022-02-22-m0.u94.p8.sent1	По фракціях покажіть, будь ласка.
ParlaMint-UA_2022-02-22-m0.u94.p9.sent1	Перед тим, як завершити, ще хвилину з процедури.
ParlaMint-UA_2022-02-22-m0.u94.p10.sent1	Друзі, все!
ParlaMint-UA_2022-02-22-m0.u94.p10.sent2	Або ми домовлялися один, бо в нас завершується час.
ParlaMint-UA_2022-02-22-m0.u94.p11.sent1	Будь ласка, Артур Володимирович, але без голосувань.
ParlaMint-UA_2022-02-22-m0.u94.p11.sent2	Просто 1 хвилина з процедури.
ParlaMint-UA_2022-02-22-m0.u95.p1.sent1	Шановний Руслан Олексійович, шановні колеги!
ParlaMint-UA_2022-02-22-m0.u95.p1.sent2	Я хотів ще раз щиро подякувати кожному з 254 народних депутатів України, які сьогодні підтримали включення до порядку денного законопроекту про фінансування армії 50 мільярдів.
ParlaMint-UA_2022-02-22-m0.u95.p2.sent1	Також з урахуванням того, щоб під головуванням спікера українського парламенту пройшли консультації відносно фінансування зараз додаткового української армії, з урахуванням того, що бюджетний комітет готовий до термінового зібрання, Руслан Олексійович, ми просимо вас розглянути можливість проведення позачергового засідання сьогодні ввечері для того, щоб бюджетний законопроект про фінансування армії був прийнятий в цілому сьогодні.
ParlaMint-UA_2022-02-22-m0.u95.p3.sent1	Дякую.
ParlaMint-UA_2022-02-22-m0.u96.p1.sent1	Артур Володимирович, я дякую вам за таку пропозицію, але ми домовлялися, що спочатку буде напрацьоване рішення, після цього це рішення буде схвалено комітетом, і після цього процедура позачергових засідань, відома всім, ми її можемо організувати.
ParlaMint-UA_2022-02-22-m0.u96.p2.sent1	Але ще раз підкреслюю, що сьогодні о 19:00 Президент України разом з представниками силових відомств запрошує представників фракцій і груп на зустріч.
ParlaMint-UA_2022-02-22-m0.u96.p3.sent1	Шановні колеги, дякую.
ParlaMint-UA_2022-02-22-m0.u96.p3.sent2	Пленарне засідання Верховної Ради України оголошую закритим.
