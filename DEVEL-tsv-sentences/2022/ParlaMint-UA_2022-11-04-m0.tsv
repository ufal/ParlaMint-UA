id	text
ParlaMint-UA_2022-11-04-m0.u1.p1.sent1	Слава Україні!
ParlaMint-UA_2022-11-04-m0.u1.p2.sent1	Шановні народні депутати, кожного разу перед продовженням та в ході пленарного засідання я звертаюся до всіх народних депутатів із закликом не поширювати інформацію щодо початку пленарного засідання, його перебігу та прийнятих у парламенті рішень раніше ніж через пів години чи годину після завершення нашої роботи.
ParlaMint-UA_2022-11-04-m0.u1.p3.sent1	На жаль, деякі наші колеги в гонитві за рейтингами в соціальних мережах оприлюднюють результати голосування під час нашої пленарної роботи, тим самим наражаючи кожного з нас, працівників Апарату і загалом єдиний законодавчий орган нашої держави на небезпеку.
ParlaMint-UA_2022-11-04-m0.u1.p3.sent2	Тому я вкотре все-таки наполегливо прошу не нехтувати безпекою та не бути коригувальниками вогню для наших ворогів.
ParlaMint-UA_2022-11-04-m0.u1.p4.sent1	Шановні колеги, у разі повітряної тривоги буде оголошено перерву в пленарному засіданні, і ми всі маємо перейти до безпечних місць відповідно до схеми укриття, яка розміщена на робочих столах у кожного з вас.
ParlaMint-UA_2022-11-04-m0.u1.p5.sent1	Хочу нагадати, що Верховна Рада працює в режимі одного пленарного засідання, тому сьогодні відповідно до прийнятої нами Постанови "Про деякі питання організації роботи Верховної Ради України дев’ятого скликання під час проведення восьмої сесії в умовах дії воєнного стану" та пропозиції Погоджувальної ради депутатських фракцій і груп ми продовжуємо наше пленарне засідання.
ParlaMint-UA_2022-11-04-m0.u1.p6.sent1	Шановні народні депутати, за доброю парламентською традицією давайте розпочнемо роботу з виконання Державного Гімну України.
ParlaMint-UA_2022-11-04-m0.u1.p7.sent1	Шановні народні депутати, триває вже дев’ятий місяць героїчного спротиву українського народу і його держави в повномасштабному рашистському вторгненню.
ParlaMint-UA_2022-11-04-m0.u1.p7.sent2	Наша звитяжна армія невпинно просувається вперед, визволяючи Батьківщину від російських окупантів.
ParlaMint-UA_2022-11-04-m0.u1.p7.sent3	На жаль, в цій жахливій війні гинуть наші воїни, мирні громадяни та невинні діти.
ParlaMint-UA_2022-11-04-m0.u1.p7.sent4	Я прошу хвилиною мовчання вшанувати світлу пам’ять захисників і захисниць полеглих в боях за Україну та всіх жертв злочинної російської агресії.
ParlaMint-UA_2022-11-04-m0.u1.p8.sent1	Шановні народні депутати, сьогодні в Україні відзначається День залізничника.
ParlaMint-UA_2022-11-04-m0.u1.p8.sent2	Попри постійну небезпеку, регулярні потрапляння потягів під ракетні удари, вогонь ворожої артилерії, працівники нашої залізниці і далі продовжують вдень і вночі ризикуючи життям рятувати людей, єднати їх з рідними і близькими, доправляти гуманітарну допомогу, забезпечувати потреби фронту та промисловості.
ParlaMint-UA_2022-11-04-m0.u1.p9.sent1	Від імені Верховної Ради висловлюємо вам вдячність за щоденну нелегку працю.
ParlaMint-UA_2022-11-04-m0.u1.p9.sent2	Бажаємо вам здоров’я, завжди щасливої дороги і мирного неба.
ParlaMint-UA_2022-11-04-m0.u1.p9.sent3	І давайте оплесками привітаємо наших залізничників з їх професійним святом.
ParlaMint-UA_2022-11-04-m0.u1.p10.sent1	Шановні колеги, сьогодні також дні народження у наших колег народних депутатів Євгена Павловича Пивоварова, "Слуга народу", давайте привітаємо , а також Олександра Сергійовича Колтуновича, "Платформа за життя та мир".
ParlaMint-UA_2022-11-04-m0.u1.p10.sent2	Давайте привітаємо колег, побажаємо їм міцного здоров’я, життєвого оптимізму і якнайшвидшої перемоги над ворогом.
ParlaMint-UA_2022-11-04-m0.u1.p11.sent1	Шановні народні депутати, на Погоджувальній раді ми домовилися, перед початком розгляду питань порядку денного, надати час по 3 хвилини для виступів уповноважених представників депутатських фракцій і груп.
ParlaMint-UA_2022-11-04-m0.u1.p11.sent2	Тому прошу представників депутатських фракцій і груп записатися на виступ.
ParlaMint-UA_2022-11-04-m0.u1.p12.sent1	Слово надається народній депутатці України Констанкевич Ірині Мирославівні, Депутатська група "Партія "За майбутнє".
ParlaMint-UA_2022-11-04-m0.u2.p1.sent1	Шановні колеги, шановні народні депутати, я маю повноваження від групи "За майбутнє" і від усіх народних депутатів, хто працює в сфері гуманітарній, інформаційній, звернутися з питанням дуже резонансним, суспільно дражливим.
ParlaMint-UA_2022-11-04-m0.u2.p2.sent1	Йдеться про призначення нового очільника кіномистецького центру-архіву "Національний центр Олександра Довженка".
ParlaMint-UA_2022-11-04-m0.u2.p2.sent2	Це питання збурило велику кількість людей, збурило тим, що йдеться про руйнування інституції, яка працює з 1994 року, інституції, яка має прекрасний кіноархів, яка має прекрасну аніматику, яка має ім’я і визнання на світовому рівні.
ParlaMint-UA_2022-11-04-m0.u2.p2.sent3	Але наразі ми бачимо, як останні кілька років відбувається поступове системне знищення цієї культурної інституції.
ParlaMint-UA_2022-11-04-m0.u2.p2.sent4	І як в свій час Остап Вишня казав: "Люди, якщо ви приходите в літературу, знімайте черевики".
ParlaMint-UA_2022-11-04-m0.u2.p2.sent5	Так я хочу вам сказати, якщо сучасні новатори приходять і диструктори в культуру, "знімайте черевики".
ParlaMint-UA_2022-11-04-m0.u2.p2.sent6	Бо не може людина, яка не має ані найменшої причетності до кіно, крім тільки того, що вона є кінологом, тобто має в основі своєї корінь кіно, а все решта.
ParlaMint-UA_2022-11-04-m0.u2.p2.sent7	Напевно, вона прекрасний гіпнолог, вона прекрасний бухгалтер, очевидно, і напевно юрист, але з кіно, вона, крім телевізора, не перетиналася.
ParlaMint-UA_2022-11-04-m0.u2.p3.sent1	Тому я закликаю всіх колег підтримати звернення до уряду України, переглянути дане рішення з огляду ще й на те, що є рішення комітету від серпня 2022 року, за рекомендацією уряду, призупинити будь-які дії з руйнування, розчленування довженківського центру.
ParlaMint-UA_2022-11-04-m0.u2.p3.sent2	Його не можна руйнувати, тому що він має майбутнє, особливо в час війни.
ParlaMint-UA_2022-11-04-m0.u2.p3.sent3	Такі інституції в час війни не можна руйнувати, тому що вони зберігають національну пам’ять, національну спадщину, національну історію і без цього наша ідентифікація, як українців та України, неможлива.
ParlaMint-UA_2022-11-04-m0.u2.p3.sent4	Тому закликаю всіх, збережемо довженківський центр.
ParlaMint-UA_2022-11-04-m0.u2.p4.sent1	Дякую.
ParlaMint-UA_2022-11-04-m0.u3.p1.sent1	Будь ласка, народний депутат Чийгоз Ахтем Зейтуллайович, будь ласка.
ParlaMint-UA_2022-11-04-m0.u3.p2.sent1	Ірина Володимирівна Геращенко.
ParlaMint-UA_2022-11-04-m0.u4.p1.sent1	Шановні українців!
ParlaMint-UA_2022-11-04-m0.u4.p1.sent2	Верховна Рада України прийняла бюджет на 2023 рік, який на 50 відсотків складається з фінансів платників податків українців, які сумлінно працюють під час воєнного стану і наполовину складається з коштів наших донорів.
ParlaMint-UA_2022-11-04-m0.u4.p2.sent1	На жаль, парламент відмовився від публічної дискусії щодо того як буде витрачатися кожна копійка платників податків.
ParlaMint-UA_2022-11-04-m0.u4.p2.sent2	І ми бачили як уряд і міністр культури боролися за 2 мільярди гривень на марафон для олігархічних каналів.
ParlaMint-UA_2022-11-04-m0.u4.p2.sent3	Але при цьому, міністр культури жодного слова дійсно не сказав про унікальне для української культури явища Довженко-Центр.
ParlaMint-UA_2022-11-04-m0.u4.p2.sent4	Де звільнили фахового директора і призначили пані-майстра з політичних сеансів, кінолога, мабуть, тому що, корінь, вважають, що там спільне із кіно, яка тепер буде керувати українськими архівами.
ParlaMint-UA_2022-11-04-m0.u4.p2.sent5	Власне, "Європейська солідарність" висловлює свою незгоду з цим призначенням.
ParlaMint-UA_2022-11-04-m0.u4.p2.sent6	І звертається і до уряду, і до Міністерства культури негайно переглянути це рішення.
ParlaMint-UA_2022-11-04-m0.u4.p3.sent1	Культурою мають керувати сьогодні, опікуватися професійні люди, ті, які зможуть забезпечити евакуацію музеїв, ті, які зможуть забезпечити збереження культурних цінностей, і ті, які будуть за це переживати, вболівати, а не тільки боротися за кошти для олігархічних телеканалів, які там перетворили вже цей марафон на таку пропагандистську машину.
ParlaMint-UA_2022-11-04-m0.u4.p4.sent1	Власне, так само, якщо ми говоримо про бюджет на 2023 рік, то всі українці сьогодні запитують, як можна було проголосувати на збільшення на 7 мільярдів видатків на дороги, коли ми не можемо почути відповіді: Так, а що там ремонтується в регіонах, які не постраждали від війни, де не було бойових дій?
ParlaMint-UA_2022-11-04-m0.u4.p5.sent1	Так само ми вважаємо, що всі фінанси сьогодні мають йти, в першу чергу, на Збройні Сили України.
ParlaMint-UA_2022-11-04-m0.u4.p5.sent2	Коли "Справа громад" закуповує сьогодні спартани для армії, шелди, броньовані машини для армії.
ParlaMint-UA_2022-11-04-m0.u4.p5.sent3	Інші наші волонтери по всьому світу шукають сьогодні берці, пікапи, а в цей час у нас дороги фінансуються, марафон фінансується і на армію не виділяються ці додаткові кошти.
ParlaMint-UA_2022-11-04-m0.u4.p6.sent1	Ми вважаємо, що сьогодні пріоритетом мають стати інфраструктурні об’єкти.
ParlaMint-UA_2022-11-04-m0.u4.p6.sent2	Вибачте, будь ласка, фінансування сухих портів, які мають працювати на кордоні України і Європейського Союзу, і через які ми маємо збільшити наші експортні можливості для сільгоспвиробників.
ParlaMint-UA_2022-11-04-m0.u4.p6.sent3	Маємо купу сьогодні проблем так само з вчителями, які говорять про освітню субвенцію і необхідність фахової роботи Міністерства освіти.
ParlaMint-UA_2022-11-04-m0.u4.p6.sent4	Але, я не розумію, чому ці теми не піднімаються в парламенті, не розглядаються фахово.
ParlaMint-UA_2022-11-04-m0.u4.p6.sent5	І ми з вами зробили все для того, щоб у бюджеті.
ParlaMint-UA_2022-11-04-m0.u5.p1.sent1	Будь ласка, Юрчишин Ярослав Романович, фракція "Голос".
ParlaMint-UA_2022-11-04-m0.u5.p2.sent1	Юлія Леонідівна Клименко, доброго дня!
ParlaMint-UA_2022-11-04-m0.u6.p1.sent1	Ви мені слово не даєте, тому я прийшла.
ParlaMint-UA_2022-11-04-m0.u7.p1.sent1	Вимушені брати так.
ParlaMint-UA_2022-11-04-m0.u7.p2.sent1	Будь ласка.
ParlaMint-UA_2022-11-04-m0.u8.p1.sent1	Ви слова не даєте.
ParlaMint-UA_2022-11-04-m0.u8.p1.sent2	Клименко, фракція "Голос".
ParlaMint-UA_2022-11-04-m0.u8.p2.sent1	Шановні колеги, я свій виступ сьогодні хочу присвятити нашому важливому сектору, важливій галузі – це освіта, в якій у нас з вами величезні проблеми.
ParlaMint-UA_2022-11-04-m0.u8.p2.sent2	Тому що освіту фактично окупував, можна сказати, окупувала "п’ята колона" і системно її знищує.
ParlaMint-UA_2022-11-04-m0.u8.p3.sent1	Ви знаєте, що найбільш успішні країни в світі це ті країни, які мають якісну освіту.
ParlaMint-UA_2022-11-04-m0.u8.p3.sent2	Країни, які не мають якісної освіти, не мають майбутнього.
ParlaMint-UA_2022-11-04-m0.u8.p3.sent3	Тому для нас якісна освіта – це питання виживання, це питання побудови успішної країни після нашої перемоги.
ParlaMint-UA_2022-11-04-m0.u8.p3.sent4	Давайте подивимося на нашу освіту і галузь, яка очолюється.
ParlaMint-UA_2022-11-04-m0.u8.p4.sent1	Перше.
ParlaMint-UA_2022-11-04-m0.u8.p4.sent2	Абсолютно непрофесійним міністром Шкарлетом, кумом Табачника, який системно, фактично знищує і не дбає про освіту.
ParlaMint-UA_2022-11-04-m0.u8.p5.sent1	Далі, там є його кум – кум Шкарлета і Табачника – пан Луцький, який очолює, увага, Національний авіаційний університет, стратегічний університет для України.
ParlaMint-UA_2022-11-04-m0.u8.p5.sent2	А тепер у нас ще з’явився, ще один родич, я не знаю, знайомий Шкарлета і Луцького - пан Цирулік Едуард, який тепер буде очолювати Український центр оцінки якості освіти
ParlaMint-UA_2022-11-04-m0.u8.p6.sent1	Скажіть мені, будь ласка, ця людина, я ознайомилися з її біографія, закінчила в 20-му році магістерку, увага, за спеціальністю: промислове цивільне будівництво Національного авіаційного університету.
ParlaMint-UA_2022-11-04-m0.u8.p6.sent2	Далі очолювала відділ з організації корпоративного управління.
ParlaMint-UA_2022-11-04-m0.u8.p6.sent3	Це що найкраща людина в секторі освіти, яка може оцінити освіту?
ParlaMint-UA_2022-11-04-m0.u8.p7.sent1	Скажіть мені, будь ласка, чому пан Шкарлет замість того, щоб готувати школи до.
ParlaMint-UA_2022-11-04-m0.u8.p7.sent2	і бомбосховища поїхав того місяця, увага, в Монреаль (Канаду) на Конференцію по цивільній авіації?
ParlaMint-UA_2022-11-04-m0.u8.p7.sent3	Яким місцем пан Шкарлет до цивільної авіації, можна дізнатися?
ParlaMint-UA_2022-11-04-m0.u8.p7.sent4	Чому за державні кошти, за кошти платників податків, які повинні іти на охорону, на безпеку, на захист нашої країни, Шкарлет катається в Монреаль для того, щоб.
ParlaMint-UA_2022-11-04-m0.u8.p7.sent5	на Конференцію по цивільній авіації?
ParlaMint-UA_2022-11-04-m0.u8.p8.sent1	І останнє, Кремль завжди вважав нашу освіту своєю стратегічною ціллю.
ParlaMint-UA_2022-11-04-m0.u8.p8.sent2	Тому багато років освіту знищували в Україні, тому що вони розуміли, що гарна освіта в Україні – це розвинена Україна.
ParlaMint-UA_2022-11-04-m0.u8.p8.sent3	Тому завжди квота освіти була квота ОПЗЖ, "регіоналів" і всіх інших, п’ятої колони в Україні, прокремлівських квазіполітиків.
ParlaMint-UA_2022-11-04-m0.u8.p8.sent4	Тому давайте ми очистимо її і почнемо будувати нормальну освіту для того, щоб мати на майбутнє і реалізувати той план, який.
ParlaMint-UA_2022-11-04-m0.u9.p1.sent1	Дякую, Юлія Леонідівна.
ParlaMint-UA_2022-11-04-m0.u9.p2.sent1	Бакунець Павло Андрійович, група "Довіра".
ParlaMint-UA_2022-11-04-m0.u9.p2.sent2	Будь ласка.
ParlaMint-UA_2022-11-04-m0.u10.p1.sent1	Шановний пане Голово, шановні народні депутати!
ParlaMint-UA_2022-11-04-m0.u10.p1.sent2	Звичайно, що ми кожного разу, коли починаємо роботу, ми молимося за наших військових, дякуємо нашим Збройним Силам України за те, що маємо можливість працювати кожен на своєму робочому місці.
ParlaMint-UA_2022-11-04-m0.u10.p1.sent3	Ми, звичайно, що високо оцінюємо ту відвагу, ту потугу, і ту роботу наших Збройних Сил, особливо бойових бригад.
ParlaMint-UA_2022-11-04-m0.u10.p1.sent4	А також слід відзначити і тих людей, які вдягнули форму, взяли до рук зброю, прийшли у військкомати, почали працювати в територіальній обороні або обороняти в різних областях свої домівки, перебувати на місцях.
ParlaMint-UA_2022-11-04-m0.u10.p1.sent5	Одначе в них виявилася більша відвага і вони поїхали, і на фронтах в окопах воюють вже далеко не один місяць.
ParlaMint-UA_2022-11-04-m0.u10.p1.sent6	Звичайно, що ці люди психологічно також хочуть, аби повернутися додому.
ParlaMint-UA_2022-11-04-m0.u10.p2.sent1	Тому я закликаю вище військово-політичне керівництво країни, керівництво територіальної оборони України про те, що слід розглянути питання хоча б якоїсь часткової ротації і повернення додому, хоча б частинами, наших хлопців територіальної оборони.
ParlaMint-UA_2022-11-04-m0.u10.p2.sent2	Ми ж вами прийняли в цьому залі закон, який гарантує 10 діб відпустки під час війни для кожного військовозобов’язаного.
ParlaMint-UA_2022-11-04-m0.u10.p3.sent1	Слід також додати, тому що питають це наші захисники, ця відпустка без врахування часу на дорогу, тобто додаються ще два дні в межах країни добратись додому, побути з рідними 10 днів і два дні добратись назад до своєї військової одиниці.
ParlaMint-UA_2022-11-04-m0.u10.p3.sent2	Тому я думаю, що це допоможе почерпнути позитив нашим хлопцям, нашим захисникам.
ParlaMint-UA_2022-11-04-m0.u10.p4.sent1	Також слід сказати і про наших родин захисників, які служать, які, напевно, кожного дня переживають і чекають їх вдома.
ParlaMint-UA_2022-11-04-m0.u10.p4.sent2	Ще більше чекають вдома родичі наших військовополонених.
ParlaMint-UA_2022-11-04-m0.u10.p4.sent3	Ми дякуємо за ці обміни, які відбуваються, і масштабніші, і менші.
ParlaMint-UA_2022-11-04-m0.u10.p4.sent4	Ми, звичайно, також звертаємося до Головного управління розвідки, аби вони краще комунікували з родичами наших військовополонених, тому що кожен військовополонений повинен бути повернутий додому, а нервова система всіх членів родини повинна бути все ж таки теж в спокої.
ParlaMint-UA_2022-11-04-m0.u10.p4.sent5	Тому з ними потрібно вести велику комунікацію.
ParlaMint-UA_2022-11-04-m0.u10.p5.sent1	Також сьогодні на розгляді є законопроект, яким ми віддаємо таку належну пошану тим людям, які боролися в ХХ столітті за незалежність України, які були репресованими, а потім реабілітованими, і є можливість встановити їм більший оклад пенсії.
ParlaMint-UA_2022-11-04-m0.u10.p6.sent1	Тому закликаю всіх підтримати цей законопроект, виявити повагу до тих людей, які воювали в ХХ столітті за нашу незалежність, віддавали дехто з них життя, дехто здоров’я багато залишив.
ParlaMint-UA_2022-11-04-m0.u10.p6.sent2	Їх не так багато в нашій країні, однак їх також потрібно підтримати.
ParlaMint-UA_2022-11-04-m0.u11.p1.sent1	Будь ласка, Вадим Євгенович Івченко, фракція "Батьківщина".
ParlaMint-UA_2022-11-04-m0.u12.p1.sent1	Прошу передати слово Соболєву.
ParlaMint-UA_2022-11-04-m0.u12.p1.sent2	Дякую.
ParlaMint-UA_2022-11-04-m0.u13.p1.sent1	Сергій Владиславович Соболєв, будь ласка.
ParlaMint-UA_2022-11-04-m0.u14.p1.sent1	Шановний Голово, шановні колеги!
ParlaMint-UA_2022-11-04-m0.u14.p1.sent2	Я хотів би підняти тему, яка, на мій погляд, є дуже і дуже актуальною і важливою.
ParlaMint-UA_2022-11-04-m0.u14.p1.sent3	Всі ті зусилля, які зробив наш парламент, вище керівництво держави для визнання Російської Федерації країною-терористом або країною-спонсором тероризму, на мій погляд, повинно мати продовження.
ParlaMint-UA_2022-11-04-m0.u14.p2.sent1	Те, що на сьогодні існують терористичні утворення, приватні військові компанії а-ля "Вагнер" й інші, – це повинно бути піднято на міжнародному рівні, визнання цих військових компаній терористичними організаціями.
ParlaMint-UA_2022-11-04-m0.u14.p2.sent2	І так само, як ми в парламенті, в цілому ряді наших рішень підкреслили цей найважливіший етап, який формує фактично і громадську думку, на мій погляд, так само зараз на всіх міжнародних аренах: від Організації Об’єднаних Націй, Парламентської асамблеї, асамблеї НАТО на всіх міжнародних зустрічах повинно бути підняте питання про визнання приватних військових російських фашистських компаній терористичними організаціями.
ParlaMint-UA_2022-11-04-m0.u14.p3.sent1	Це дасть змогу так само, як визнання терористом держави Російська Федерація, забути про термін давності для вищого керівництва Російської Федерації, Путіна і його оточення.
ParlaMint-UA_2022-11-04-m0.u14.p3.sent2	Бо зараз уже всі розказують, що виявляється, це тільки Путін і дві-три людини з його оточення планували так звану "спеціальну операцію".
ParlaMint-UA_2022-11-04-m0.u14.p4.sent1	Ні!
ParlaMint-UA_2022-11-04-m0.u14.p4.sent2	Відповідальність повинна нести вся держава, відповідальність повинен нести кожен росіянин, який сьогодні мовчить, який сьогодні робить вигляд, що нічого не відбувається на території України.
ParlaMint-UA_2022-11-04-m0.u14.p4.sent3	Так само кожен, хто відноситься до приватних військових компаній, повинні нести відповідальність не як військові, а як терористи.
ParlaMint-UA_2022-11-04-m0.u14.p4.sent4	Я вважаю, що це повинно бути окреме рішення, яке повинно готуватися на всіх рівнях.
ParlaMint-UA_2022-11-04-m0.u14.p5.sent1	Друга не менш важлива тема – це тема колабораціонізму.
ParlaMint-UA_2022-11-04-m0.u14.p5.sent2	Ви знаєте, що в порядку денному у нас є декілька варіантів і внесення змін і доповнень до відповідного закону.
ParlaMint-UA_2022-11-04-m0.u14.p5.sent3	На мій погляд, кожне міністерство і відомство повинно визначити виключний перелік професій, посад, які не відносяться до колабораціоністської діяльності, якщо люди виконують необхідні повноваження для дотримання життєдіяльності, здоров’я тих громадян, які залишилися на окупованій території.
ParlaMint-UA_2022-11-04-m0.u14.p6.sent1	На мій погляд, це дасть змогу.
ParlaMint-UA_2022-11-04-m0.u15.p1.sent1	Будь ласка, Колтунович Олександр Сергійович, група "Платформа за життя та мир".
ParlaMint-UA_2022-11-04-m0.u15.p1.sent2	Іменинник не хоче, передає Павленку.
ParlaMint-UA_2022-11-04-m0.u15.p1.sent3	Будь ласка, Павленко.
ParlaMint-UA_2022-11-04-m0.u16.p1.sent1	Шановний пане Голово, шановні колеги, хочу звернути увагу в сьогоднішньому виступі на одну надзвичайну ситуацію.
ParlaMint-UA_2022-11-04-m0.u16.p1.sent2	Це становище дітей і сімей на деокупованих територіях.
ParlaMint-UA_2022-11-04-m0.u16.p2.sent1	Протягом останніх місяців мав змогу ознайомитися з ситуацією в Харківській області.
ParlaMint-UA_2022-11-04-m0.u16.p2.sent2	24 звільнені громади в харківській області, 4 – в Херсонській області, на жаль, там ситуація подібна і до Харківської області.
ParlaMint-UA_2022-11-04-m0.u16.p2.sent3	Крім усіх інших викликів є надзвичайний – це відновлення діяльності місцевих органів виконавчої влади, зокрема і служб у справах дітей.
ParlaMint-UA_2022-11-04-m0.u16.p2.sent4	Так, з 24 територіальних громад в Харківській області, які деокуповані, лише третина має хоча би одного працівника на території громади, а більшість громад просто не мають жодного працівника.
ParlaMint-UA_2022-11-04-m0.u16.p2.sent5	Майже 100 відсотків служб, і не лише в Харківській, Херсонській, а в більшості територій України не мають жодного засобу для роботи.
ParlaMint-UA_2022-11-04-m0.u16.p2.sent6	Знищені приміщення, відсутні комп’ютери, про транспорт годі і говорити для того, щоб добратися до дитини і надати швидку їй допомогу.
ParlaMint-UA_2022-11-04-m0.u16.p3.sent1	Таким чином ми маємо ситуацію, коли за цей період, за 9 місяців цього року виявлено і надано статус: дитина-сирота, дитина, позбавлена батьківського піклування вдвічі менше ніж в минулому році.
ParlaMint-UA_2022-11-04-m0.u16.p3.sent2	І це не тому, що дітей-сиріт стало менше, це не тому, що є якісь об’єктивні обставини, а тому що немає кому на рівні держави, на рівні відповідальної посадової особи надати цей статус, виявити дитину, влаштувати її.
ParlaMint-UA_2022-11-04-m0.u16.p3.sent3	Більше того, заклади, куди би мали влаштовувати дітей, вони теж поруйновані, і таким чином дітей просто роздають по хатах, не надаючи жодного соціального захисту, не даючи жодної фінансової підтримки, перекладаючи відповідальність держави на плечі конкретних родин, наражаючи, на жаль, часом дітей на конкретну небезпеку.
ParlaMint-UA_2022-11-04-m0.u16.p4.sent1	Саме тому звертаюся до уряду України, Міністерства соціальної політики негайно вжити заходів для відновлення служб у справах дітей, негайно вжити заходів по перегляду відношення між центральним урядом і місцевими органами влади в рамках децентралізації, відновити державний контроль і державну роботу по захисту сім’ї, по захисту дитини.
ParlaMint-UA_2022-11-04-m0.u16.p4.sent2	На жаль, Національна соціальна сервісна служба не справилась і провалила цю роботу.
ParlaMint-UA_2022-11-04-m0.u16.p4.sent3	Тому вимагаю від уряду вжити заходів і персонально до посадових осіб, які сьогодні наражають на небезпеку конкретні сім’ї, конкретних дітей і не відновлюють повноцінне життя на деокупованих територіях.
ParlaMint-UA_2022-11-04-m0.u16.p5.sent1	Дякую.
ParlaMint-UA_2022-11-04-m0.u17.p1.sent1	Шановні колеги, завершальний виступ – Мезенцева Марія Сергіївна замість Сергія Штепи.
ParlaMint-UA_2022-11-04-m0.u17.p1.sent2	І після цього, перед тим, як Марія почне говорити, я попрошу запросити народних депутатів до зали, тому що у зв’язку з великим компромісом, який знайдений між фракціями і групами, сьогодні практично всі питання будуть без обговорення.
ParlaMint-UA_2022-11-04-m0.u17.p1.sent3	Тому я дуже попрошу всі фракції і групи запросити своїх народних депутатів до зали.
ParlaMint-UA_2022-11-04-m0.u17.p2.sent1	Марія Сергіївна, будь ласка.
ParlaMint-UA_2022-11-04-m0.u18.p1.sent1	Дякую, пане Голово.
ParlaMint-UA_2022-11-04-m0.u18.p2.sent1	Шановні колеги, Російська Федерація, країна-терорист, країна-агресор влаштовує сьогодні кожній українській сім’ї так звану військову романтику, коли ми з вами вечеряємо при свічках, діти вчать уроки при лампах і енергоносіях.
ParlaMint-UA_2022-11-04-m0.u18.p2.sent2	А взагалі це називається дуже просто - це енерготероризм.
ParlaMint-UA_2022-11-04-m0.u18.p2.sent3	І візит високої єврокомісарки з питань енергетики, який відбувся на поточному тижні, до Києва, яка зустрілася з Президентом Зеленським, є чітким сигналом підтримки всієї Європи України.
ParlaMint-UA_2022-11-04-m0.u18.p3.sent1	Про що йде мова?
ParlaMint-UA_2022-11-04-m0.u18.p3.sent2	Дорогі друзі, Україна в надзвичайно короткі строки з самих перших днів повномасштабної агресії Росії почала експортувати електроенергію до країн ЄС і продовжує це робити, незважаючи на те, що наші ГЕС, ТЕЦ вони таргетуються російською зброєю кожного дня.
ParlaMint-UA_2022-11-04-m0.u18.p3.sent3	Президент Зеленський зазначив жахливу цифру: близько 40 відсотків цієї важливої енергоінфраструктури вже понівечена.
ParlaMint-UA_2022-11-04-m0.u18.p3.sent4	Ми розраховуємо на новий формат співпраці.
ParlaMint-UA_2022-11-04-m0.u18.p3.sent5	Це обов’язково нова група на кшталт "Рамштайну", яка зможе забезпечити наше активне долучення до нових економічних груп, а також енергопідтримки.
ParlaMint-UA_2022-11-04-m0.u18.p3.sent6	Це стосується кожного округу, який ми з вами представляємо, кожної громади, це стосується тепла, енергозабезпечення для України в цю одну, напевно, з найважчих зим, яку ми будемо переживати.
ParlaMint-UA_2022-11-04-m0.u18.p4.sent1	Тому, колеги, з цієї поважної трибуни я хочу закликати в тому числі і вас продовжувати звертатися до колег парламентарів і урядів стосовно того, щоб ми назвали речі своїми іменами.
ParlaMint-UA_2022-11-04-m0.u18.p4.sent2	Росія – це держава з режимом терористичним.
ParlaMint-UA_2022-11-04-m0.u18.p4.sent3	По Росії, по їх очільникам, по Путіну і його найближчому політичному військовому оточенню ми повинні створити спеціальний трибунал.
ParlaMint-UA_2022-11-04-m0.u18.p4.sent4	Мова йде про єдиний повторюваний злочин, який Росія може продовжувати здійснювати і в майбутньому, – це злочин агресії.
ParlaMint-UA_2022-11-04-m0.u18.p5.sent1	24 лютого поточного року російська брудна нога солдата ступила на українську землю вчергове після 2014 року.
ParlaMint-UA_2022-11-04-m0.u18.p5.sent2	Вона робила це в Молдові, в Грузії, в Афганістані, в Сирії.
ParlaMint-UA_2022-11-04-m0.u18.p5.sent3	Відповідь міжнародної спільноти повинна бути терміновою.
ParlaMint-UA_2022-11-04-m0.u18.p5.sent4	Трибуналу бути!
ParlaMint-UA_2022-11-04-m0.u18.p5.sent5	Україні бути!
ParlaMint-UA_2022-11-04-m0.u18.p5.sent6	Вся Україна чекає на це важливе рішення від міжнародної спільноти.
ParlaMint-UA_2022-11-04-m0.u18.p5.sent7	Друзі, тримаймося і працюємо на благо нашої держави.
ParlaMint-UA_2022-11-04-m0.u18.p6.sent1	Слава ЗСУ!
ParlaMint-UA_2022-11-04-m0.u18.p6.sent2	І слава нещодавньому обміну, який був здійснений за лідерства Президента Зеленського і Офісу Президента, пана Єрмака, ГУРу та центру поводження з полоненими.
ParlaMint-UA_2022-11-04-m0.u18.p6.sent3	Всіх українців буде повернуто додому.
ParlaMint-UA_2022-11-04-m0.u18.p6.sent4	Всіх українців буде звільнено.
ParlaMint-UA_2022-11-04-m0.u19.p1.sent1	Дякую, Марія Сергіївна.
ParlaMint-UA_2022-11-04-m0.u19.p2.sent1	Шановні колеги, я попрошу народних депутатів зайняти свої місця.
ParlaMint-UA_2022-11-04-m0.u19.p2.sent2	Відповідно до статті 28 Регламенту Верховної Ради України я пропоную провести сигнальне голосування для прогнозування результатів голосувань питань порядку денного.
ParlaMint-UA_2022-11-04-m0.u19.p2.sent3	Я нагадую, що необхідно, утримуючи сенсорну кнопку, натиснути зелену кнопку "за" та утримувати ці дві кнопки одночасно до завершення голосування, тобто до появи результатів на табло.
ParlaMint-UA_2022-11-04-m0.u19.p3.sent1	Шановні колеги, готові взяти участь у сигнальному голосуванні?
ParlaMint-UA_2022-11-04-m0.u19.p3.sent2	Колеги, готові?
ParlaMint-UA_2022-11-04-m0.u19.p3.sent3	Шановні колеги, прошу взяти участь у сигнальному голосуванні.
ParlaMint-UA_2022-11-04-m0.u19.p4.sent1	За-244
ParlaMint-UA_2022-11-04-m0.u19.p5.sent1	244 –за. 1 – проти.
ParlaMint-UA_2022-11-04-m0.u19.p5.sent2	Утримались – 5.
ParlaMint-UA_2022-11-04-m0.u19.p5.sent3	Не голосували – 93.
ParlaMint-UA_2022-11-04-m0.u19.p6.sent1	Дякую.
ParlaMint-UA_2022-11-04-m0.u19.p7.sent1	Шановні колеги, ще раз звертаюсь до всіх народних депутатів України, представників уряду із закликом неухильно дотримуватись безпекових правил у Верховній Раді України і не поширювати інформацію щодо перебігу пленарного засідання, прийнятих у парламенті рішень не раніше ніж через годину після завершення нашої роботи.
ParlaMint-UA_2022-11-04-m0.u19.p8.sent1	Шановні колеги, перелік питань, який був попередньо узгоджений Погоджувальною радою вам надано.
ParlaMint-UA_2022-11-04-m0.u19.p8.sent2	Переходимо до розгляду питань порядку денного.
ParlaMint-UA_2022-11-04-m0.u19.p9.sent1	Шановні колеги, я попрошу зайняти свої місця, тому що як я сказав, переважна більшість питань ми домовились практично без обговорення сьогодні ми проголосуємо.
ParlaMint-UA_2022-11-04-m0.u19.p9.sent2	Тому, щоб зал ще трошки зібрався.
ParlaMint-UA_2022-11-04-m0.u19.p10.sent1	Прошу зайняти свої місця.
ParlaMint-UA_2022-11-04-m0.u19.p10.sent2	І ми переходимо до розгляду питань.
ParlaMint-UA_2022-11-04-m0.u19.p10.sent3	8175 – це проект Постанови про внесення змін до Постанови Верховної Ради України "Про обрання голів, перших заступників, заступників голів, секретарів, членів комітетів Верховної Ради України дев’ятого скликання".
ParlaMint-UA_2022-11-04-m0.u19.p11.sent1	Шановні колеги, я ставлю пропозицію прийняти в цілому з урахуванням пропозицій комітету та необхідними техніко-юридичними поправками проект Постанови про внесення змін до Постанови Верховної Ради України "Про обрання голів, перших заступників, заступників голів, секретарів, членів комітетів Верховної Ради України дев’ятого скликання" (реєстраційний номер проекту 8175).
ParlaMint-UA_2022-11-04-m0.u19.p11.sent2	Готові голосувати?
ParlaMint-UA_2022-11-04-m0.u19.p11.sent3	Прошу народних депутатів голосувати.
ParlaMint-UA_2022-11-04-m0.u19.p12.sent1	За-271
ParlaMint-UA_2022-11-04-m0.u19.p13.sent1	Рішення прийнято.
ParlaMint-UA_2022-11-04-m0.u19.p13.sent2	Дякую, колеги.
ParlaMint-UA_2022-11-04-m0.u19.p14.sent1	Наступний у нас, ми домовилися без обговорення, проект 8062.
ParlaMint-UA_2022-11-04-m0.u19.p14.sent2	Це проект Закону про внесення змін до Митного кодексу України щодо врегулювання питання притягнення до адміністративної відповідальності за дії, спрямовані на неправомірне звільнення від сплати митних платежів чи зменшення їх розміру, а також інші протиправні дії, спрямовані на ухилення від сплати митних платежів.
ParlaMint-UA_2022-11-04-m0.u19.p15.sent1	Я ставлю пропозицію включити це питання до порядку денного сесії.
ParlaMint-UA_2022-11-04-m0.u19.p15.sent2	Прошу народних депутатів голосувати.
ParlaMint-UA_2022-11-04-m0.u19.p16.sent1	За-273
ParlaMint-UA_2022-11-04-m0.u19.p17.sent1	Рішення прийнято.
ParlaMint-UA_2022-11-04-m0.u19.p18.sent1	Я ставлю пропозицію прийняти за основу проект Закону про внесення змін до Митного кодексу України щодо врегулювання питання притягнення до адміністративної відповідальності за дії, спрямовані на неправомірне звільнення від сплати митних платежів чи зменшення їх розміру, а також інші протиправні дії, спрямовані на ухилення від сплати митних платежів (реєстраційний номер 8062).
ParlaMint-UA_2022-11-04-m0.u19.p18.sent2	Прошу народних депутатів голосувати.
ParlaMint-UA_2022-11-04-m0.u19.p19.sent1	За-255
ParlaMint-UA_2022-11-04-m0.u19.p20.sent1	Рішення прийнято.
ParlaMint-UA_2022-11-04-m0.u19.p21.sent1	Я ставлю пропозицію скоротити наполовину строки подачі пропозицій і поправок для підготовки до другого читання законопроекту 8062.
ParlaMint-UA_2022-11-04-m0.u19.p21.sent2	Прошу народних депутатів голосувати.
ParlaMint-UA_2022-11-04-m0.u19.p22.sent1	За-228
ParlaMint-UA_2022-11-04-m0.u19.p23.sent1	Рішення прийнято.
ParlaMint-UA_2022-11-04-m0.u19.p24.sent1	Шановні колеги, надійшло від двох фракцій "ЄС" і "Батьківщина", перерва на 3 хвилини з заміною на виступ.
ParlaMint-UA_2022-11-04-m0.u19.p24.sent2	І далі йдемо, прошу не розходьтеся, сьогодні будемо працювати інтенсивно і сподіваюся плідно.
ParlaMint-UA_2022-11-04-m0.u20.p1.sent1	"Європейська солідарність" дякує колегам по "Батьківщині", які поділяють наше занепокоєння відносно того, що вчергове у Верховній Раді України планують зараз запустити так звану спеціальну процедуру по розгляду такого важливого закону як Закон про конституційну процедуру.
ParlaMint-UA_2022-11-04-m0.u20.p2.sent1	Власне, хочу нагадати, що на початку дев’ятого скликання Верховної Ради обіцялося, що це спеціальна процедура буде запускатися лише один раз, коли ми розглядали Закон про банки.
ParlaMint-UA_2022-11-04-m0.u20.p2.sent2	І потім, на жаль, неодноразово під час обговорення дискусійних складних законопроектів ця процедура включалася для того, щоб унеможливити будь-які спроби вдосконалити законопроекти через поправки народних депутатів.
ParlaMint-UA_2022-11-04-m0.u20.p2.sent3	І зараз, на жаль, ми бачимо те саме шулерство, коли мова йде про таку ключову інституцію як Конституційний Суд.
ParlaMint-UA_2022-11-04-m0.u20.p3.sent1	Я хочу звернутися до колег по монобільшості і до влади, до нашої президії щодо того, що "Європейська солідарність" ще два роки тому зареєструвала законопроект про прозорий конкурс обрання членів Конституційного Суду.
ParlaMint-UA_2022-11-04-m0.u20.p3.sent2	Ми всі тут пишаємося, як було сформовано Вищий антикорупційний суд, він формувався завдяки незалежним, в тому числі, іноземним експертом.
ParlaMint-UA_2022-11-04-m0.u20.p3.sent3	І наша пропозиція, щоб Конституційний Суд формувався незалежною радою, куди увійдуть не корупційні ці всі зв’язки суддівські, а саме незалежні іноземні експерти, які б допомогли сформувати, дійсно, незалежний Конституційний Суд.
ParlaMint-UA_2022-11-04-m0.u20.p3.sent4	Ми бачили ті порушення, за якими обиралися члени Конституційного Суду від Верховної Ради, коли не дотримувалася процедура.
ParlaMint-UA_2022-11-04-m0.u20.p3.sent5	Ми зараз чекаємо висновків Венеційської комісії щодо Закону "Про Конституційний Суд України".
ParlaMint-UA_2022-11-04-m0.u20.p3.sent6	І саме тому ми виступаємо категорично проти включення спеціальної процедури по законопроекту про конституційну процедуру і вимагаємо, щоб в пакеті до цього закону обов’язково йшов законопроект про незалежність Конституційного Суду і обрання конституційних суддів – це найвища інституція за рахунок Незалежної експертної ради, куди увійдуть наші іноземні партнери.
ParlaMint-UA_2022-11-04-m0.u20.p4.sent1	І ми звертаємося до президії з вимогою поставити цей законопроект на голосування до сесійної зали.
ParlaMint-UA_2022-11-04-m0.u20.p5.sent1	Дякую.
ParlaMint-UA_2022-11-04-m0.u21.p1.sent1	Шановні колеги, переходимо до розгляду питання.
ParlaMint-UA_2022-11-04-m0.u21.p1.sent2	Прошу народних депутатів зайняти свої місця.
ParlaMint-UA_2022-11-04-m0.u21.p2.sent1	Шановні колеги!
ParlaMint-UA_2022-11-04-m0.u21.p2.sent2	На ваш розгляд вноситься колективна пропозиція, підписана 151 народним депутатом України, щодо застосування особливої процедури розгляду законопроектів в другому читанні передбаченої статтею 119 зі значком прим Регламенту Верховної Ради України при розгляді у другому читанні проекту Закону (реєстраційний номер 4533) про конституційну процедуру.
ParlaMint-UA_2022-11-04-m0.u21.p3.sent1	Шановні колеги, переходимо до прийняття рішення.
ParlaMint-UA_2022-11-04-m0.u21.p3.sent2	Я прошу зайняти місця, одразу будемо голосувати.
ParlaMint-UA_2022-11-04-m0.u21.p3.sent3	Відповідно до статті 119 зі значком прим Регламенту Верховної Ради України, я ставлю на голосування.
ParlaMint-UA_2022-11-04-m0.u21.p3.sent4	Шановні колеги, я прошу зайняти місця!
ParlaMint-UA_2022-11-04-m0.u21.p3.sent5	На місце сядьте, будь ласка.
ParlaMint-UA_2022-11-04-m0.u21.p4.sent1	Відповідно до статті 119 прим Регламенту Верховної Ради України ставлю на голосування пропозицію 151 народного депутата України щодо застосування особливої процедури розгляду законопроектів у другому читанні при розгляді проекту Закону (реєстраційний номер 4533) про конституційну процедуру.
ParlaMint-UA_2022-11-04-m0.u21.p4.sent2	Готові голосувати?
ParlaMint-UA_2022-11-04-m0.u21.p4.sent3	Готові голосувати?
ParlaMint-UA_2022-11-04-m0.u21.p5.sent1	Я прошу народних депутатів голосувати.
ParlaMint-UA_2022-11-04-m0.u21.p6.sent1	За-199
ParlaMint-UA_2022-11-04-m0.u21.p7.sent1	Рішення не прийнято.
ParlaMint-UA_2022-11-04-m0.u21.p8.sent1	Йдемо далі, колеги.
ParlaMint-UA_2022-11-04-m0.u21.p9.sent1	Шановні колеги, не прийнято рішення, але це не позбавляє будь-яких інших 150 депутатів перереєструвати нову процедуру, тому інформація просто до відому.
ParlaMint-UA_2022-11-04-m0.u21.p9.sent2	Йдемо далі, шановні колеги.
ParlaMint-UA_2022-11-04-m0.u21.p10.sent1	Наступний законопроект 8032.
ParlaMint-UA_2022-11-04-m0.u21.p10.sent2	Ми теж домовились без обговорення.
ParlaMint-UA_2022-11-04-m0.u21.p10.sent3	Це проект Закону про внесення змін до Закону України "Про пенсії за особливі заслуги перед Україною" (щодо борців за незалежність України у ХХ столітті).
ParlaMint-UA_2022-11-04-m0.u21.p11.sent1	Я ставлю пропозицію включити це питання до порядку денного сесії.
ParlaMint-UA_2022-11-04-m0.u21.p12.sent1	За-299
ParlaMint-UA_2022-11-04-m0.u21.p13.sent1	Рішення прийнято.
ParlaMint-UA_2022-11-04-m0.u21.p14.sent1	Одразу переходимо до рішення.
ParlaMint-UA_2022-11-04-m0.u21.p14.sent2	Я ставлю пропозицію прийняти за основу проекту Закону про внесення змін до Закону України "Про пенсії за особливі заслуги перед Україною" (щодо борців за незалежність України у XX столітті) (реєстраційний номер 8032).
ParlaMint-UA_2022-11-04-m0.u21.p15.sent1	Прошу народних депутатів голосувати.
ParlaMint-UA_2022-11-04-m0.u21.p16.sent1	За-298
ParlaMint-UA_2022-11-04-m0.u21.p17.sent1	Рішення прийнято.
ParlaMint-UA_2022-11-04-m0.u21.p18.sent1	Я ставлю пропозицію скоротити наполовину строки подачі пропозицій і поправок для підготовки до другого читання.
ParlaMint-UA_2022-11-04-m0.u21.p18.sent2	Не треба?
ParlaMint-UA_2022-11-04-m0.u21.p18.sent3	Ні.
ParlaMint-UA_2022-11-04-m0.u21.p18.sent4	В цілому, ні.
ParlaMint-UA_2022-11-04-m0.u21.p18.sent5	Ні.
ParlaMint-UA_2022-11-04-m0.u21.p18.sent6	Ні.
ParlaMint-UA_2022-11-04-m0.u21.p18.sent7	Такої домовленості не було.
ParlaMint-UA_2022-11-04-m0.u21.p18.sent8	Можу скоротити строки.
ParlaMint-UA_2022-11-04-m0.u21.p18.sent9	Скорочувати?
ParlaMint-UA_2022-11-04-m0.u21.p18.sent10	А ви завжди голосуєте проти.
ParlaMint-UA_2022-11-04-m0.u21.p19.sent1	Добре.
ParlaMint-UA_2022-11-04-m0.u21.p19.sent2	Я ставлю пропозицію скоротити строки для подачі пропозицій і поправок для підготовки до другого читання законопроекту (реєстраційний номер 8032).
ParlaMint-UA_2022-11-04-m0.u21.p20.sent1	За-297
ParlaMint-UA_2022-11-04-m0.u21.p21.sent1	Рішення прийнято.
ParlaMint-UA_2022-11-04-m0.u21.p22.sent1	Йдемо далі, шановні колеги.
ParlaMint-UA_2022-11-04-m0.u21.p23.sent1	Наступний законопроект 6129, це проект Закону про затвердження Загальнодержавної цільової науково-технічної космічної програми на 2021-2025 роки.
ParlaMint-UA_2022-11-04-m0.u21.p24.sent1	Я ставлю пропозицію прийняти за основу цей законопроект.
ParlaMint-UA_2022-11-04-m0.u21.p24.sent2	Прошу народних депутатів голосувати.
ParlaMint-UA_2022-11-04-m0.u21.p25.sent1	За-282
ParlaMint-UA_2022-11-04-m0.u21.p26.sent1	Рішення прийнято.
ParlaMint-UA_2022-11-04-m0.u21.p27.sent1	Я ставлю пропозицію скоротити наполовину строки подачі пропозицій і поправок для підготовки до другого читання законопроекту 6129.
ParlaMint-UA_2022-11-04-m0.u21.p27.sent2	Прошу народний депутатів голосувати.
ParlaMint-UA_2022-11-04-m0.u21.p28.sent1	За-261
ParlaMint-UA_2022-11-04-m0.u21.p29.sent1	Рішення прийнято.
ParlaMint-UA_2022-11-04-m0.u21.p30.sent1	Ідемо далі, шановні колеги, теж без обговорення законопроект 6321 – це проект Закону про внесення змін до статті 166 зі значком 11 Кодексу України про адміністративні правопорушення у зв’язку зі змінами в порядку подання державному реєстратору інформації про кінцевого бенефіціарного власника юридичної особи.
ParlaMint-UA_2022-11-04-m0.u21.p31.sent1	Я ставлю пропозицію прийняти за основу з доопрацюванням положень, відповідно до частини першої статті 116 Регламенту Верховної Ради України проект Закону 6321.
ParlaMint-UA_2022-11-04-m0.u21.p31.sent2	Готові голосувати?
ParlaMint-UA_2022-11-04-m0.u21.p31.sent3	Прошу народних.
ParlaMint-UA_2022-11-04-m0.u21.p31.sent4	Я це тільки що оголосив.
ParlaMint-UA_2022-11-04-m0.u21.p31.sent5	Шановні колеги, хто не чує – оттут такий мікрофончик є, візьміть, будь ласка.
ParlaMint-UA_2022-11-04-m0.u21.p32.sent1	Я це оголосив, ще раз, друзі, не збивайте, давайте тоді ще раз, щоб було чітко і зрозуміло.
ParlaMint-UA_2022-11-04-m0.u21.p32.sent2	Прийняти за основу з доопрацюванням положень, відповідно до частини першої статті 116 Регламенту Верховної Ради України, проект Закону 6321.
ParlaMint-UA_2022-11-04-m0.u21.p32.sent3	Все всім зрозуміло за що голосуємо?
ParlaMint-UA_2022-11-04-m0.u21.p32.sent4	Прошу народних депутатів голосувати.
ParlaMint-UA_2022-11-04-m0.u21.p33.sent1	За-286
ParlaMint-UA_2022-11-04-m0.u21.p34.sent1	Рішення прийнято.
ParlaMint-UA_2022-11-04-m0.u21.p35.sent1	Я ставлю пропозицію скоротити наполовину строки подачі пропозицій і поправок для підготовки до другого читання законопроекту 6321.
ParlaMint-UA_2022-11-04-m0.u21.p35.sent2	Готові голосувати?
ParlaMint-UA_2022-11-04-m0.u21.p35.sent3	Прошу народних депутатів голосувати.
ParlaMint-UA_2022-11-04-m0.u21.p36.sent1	За-269
ParlaMint-UA_2022-11-04-m0.u21.p37.sent1	Рішення прийнято.
ParlaMint-UA_2022-11-04-m0.u21.p38.sent1	Ідемо далі, шановні колеги, теж наступний законопроект ми домовилися – без обговорення.
ParlaMint-UA_2022-11-04-m0.u21.p38.sent2	Це проект Закону про внесення змін до деяких законодавчих актів України щодо обов’язкової реєстрації та використання електронних кабінетів в Єдиній судовій інформаційно-телекомунікаційній системі представниками правничих професій, юридичними особами та фізичними особами-підприємцями (реєстраційний номер 7074.
ParlaMint-UA_2022-11-04-m0.u21.p38.sent3	7574-д, 7574-д).
ParlaMint-UA_2022-11-04-m0.u21.p38.sent4	Я ставлю пропозицію включити це питання до порядку денного сесії разом з іншими законопроектами, які до нього прив’язані.
ParlaMint-UA_2022-11-04-m0.u21.p39.sent1	Прошу народних депутатів голосувати.
ParlaMint-UA_2022-11-04-m0.u21.p40.sent1	За-293
ParlaMint-UA_2022-11-04-m0.u21.p41.sent1	Рішення прийнято.
ParlaMint-UA_2022-11-04-m0.u21.p42.sent1	Я ставлю пропозицію прийняти за основу з доопрацюваннями положень відповідно до частини першої статті 116 Регламенту Верховної Ради України проект Закону про внесення змін до деяких законодавчих актів України щодо обов’язкової реєстрації та використання електронних кабінетів в Єдиній судовій інформаційно-телекомунікаційній системі представниками правничих професій, юридичними особами та фізичними особами-підприємцями (реєстраційний номер проекту 7574-д).
ParlaMint-UA_2022-11-04-m0.u21.p42.sent2	Готові голосувати?
ParlaMint-UA_2022-11-04-m0.u21.p43.sent1	Прошу народних депутатів голосувати.
ParlaMint-UA_2022-11-04-m0.u21.p44.sent1	За-277
ParlaMint-UA_2022-11-04-m0.u21.p45.sent1	Рішення прийнято.
ParlaMint-UA_2022-11-04-m0.u21.p46.sent1	Я ставлю пропозицію скоротити наполовину строки подачі пропозицій і поправок для підготовки до другого читання законопроекту 7574-д.
ParlaMint-UA_2022-11-04-m0.u21.p46.sent2	Готові голосувати?
ParlaMint-UA_2022-11-04-m0.u21.p47.sent1	Прошу народних депутатів голосувати.
ParlaMint-UA_2022-11-04-m0.u21.p48.sent1	За-262
ParlaMint-UA_2022-11-04-m0.u21.p49.sent1	Рішення прийнято.
ParlaMint-UA_2022-11-04-m0.u21.p50.sent1	Шановні колеги, наступних два законопроекти, вони, в принципі, пов’язані.
ParlaMint-UA_2022-11-04-m0.u21.p50.sent2	Ми домовилися перший з обговоренням, другий без обговорення.
ParlaMint-UA_2022-11-04-m0.u21.p50.sent3	Тому я оголошую, що ми переходимо до законопроекту 6240. 6420, перепрошую, до законопроекту 6420.
ParlaMint-UA_2022-11-04-m0.u21.p50.sent4	Це проект Закону про правовий режим майна загальносоюзних громадських об’єднань (організацій) колишнього Союзу РСР.
ParlaMint-UA_2022-11-04-m0.u21.p50.sent5	Я ставлю пропозицію розглянути це питання за скороченою процедурою.
ParlaMint-UA_2022-11-04-m0.u21.p51.sent1	Прошу народних депутатів голосувати.
ParlaMint-UA_2022-11-04-m0.u21.p52.sent1	За-254
ParlaMint-UA_2022-11-04-m0.u21.p53.sent1	Рішення прийнято.
ParlaMint-UA_2022-11-04-m0.u21.p54.sent1	Шановні колеги, будь ласка, давайте записуємося: два – за, два – проти.
ParlaMint-UA_2022-11-04-m0.u21.p54.sent2	І після цього голосування.
ParlaMint-UA_2022-11-04-m0.u21.p54.sent3	Шановні колеги, прошу не розходитися.
ParlaMint-UA_2022-11-04-m0.u21.p54.sent4	Два – за, два – проти, це може бути і три хвилини.
ParlaMint-UA_2022-11-04-m0.u21.p54.sent5	Будь ласка, записуйтесь.
ParlaMint-UA_2022-11-04-m0.u21.p55.sent1	Будь ласка, народний депутат Швачко Антон Олексійович, фракція політичної партії "Слуга народу".
ParlaMint-UA_2022-11-04-m0.u22.p1.sent1	Прошу передати слово Наталусі.
ParlaMint-UA_2022-11-04-m0.u23.p1.sent1	Будь ласка, Наталуха Дмитро Андрійович.
ParlaMint-UA_2022-11-04-m0.u24.p1.sent1	Колеги, прошу підтримати.
ParlaMint-UA_2022-11-04-m0.u25.p1.sent1	Фантастичний виступ, він увійде в аннали Верховної Ради України.
ParlaMint-UA_2022-11-04-m0.u25.p1.sent2	Просто гольова передача, дякую, пане Швачко.
ParlaMint-UA_2022-11-04-m0.u25.p2.sent1	Будь ласка, ідемо далі.
ParlaMint-UA_2022-11-04-m0.u25.p2.sent2	Кубів Степан Іванович, "Європейська солідарність".
ParlaMint-UA_2022-11-04-m0.u26.p1.sent1	Шановний пане Голово, шановні колеги!
ParlaMint-UA_2022-11-04-m0.u26.p1.sent2	Ви знаєте, даний законопроект і на засіданні комітету мав широке обговорення, де метою того законопроекту є встановлення правових засад визначення суб’єктів права власності, яке розташоване на території України станом на 24.08.1991 року, перебувало у віданні, володінні, користуванні відповідних громадських об’єднань і організацій.
ParlaMint-UA_2022-11-04-m0.u26.p2.sent1	Попри явну необхідність врегулювати це питання, проект містить елементи правової невизначеності, про що говорить і ГНЕУ, що відкриває можливості для зловживань.
ParlaMint-UA_2022-11-04-m0.u26.p2.sent2	Зокрема відчуження майна, яке перебуває в даний момент у власності і фізичних осіб, і приватних компаній.
ParlaMint-UA_2022-11-04-m0.u26.p3.sent1	Фактично йдеться про великий перерозподіл власності не за юридичними правилами і критеріями та строків давності.
ParlaMint-UA_2022-11-04-m0.u26.p3.sent2	Передусім зачепить власність і профспілок.
ParlaMint-UA_2022-11-04-m0.u26.p3.sent3	Це стосується дитячих лікувально-оздоровчих таборів, санаторіїв, пансіонатів.
ParlaMint-UA_2022-11-04-m0.u26.p3.sent4	Навряд чи держава виступить ефективним власником, коли це вже є у власності і організацій, і фізичних осіб, і вкладені великі інвестиції по державно-приватному партнерству.
ParlaMint-UA_2022-11-04-m0.u26.p4.sent1	Разом з тим хочу сказати, що визнання держави Україна правонаступницею юридичних осіб, громадських організацій потребує додаткового правового врегулювання, оскільки воно на сьогоднішній день не відображено в законодавчій базі.
ParlaMint-UA_2022-11-04-m0.u26.p4.sent2	Проект потребує на сьогоднішній день і великого доопрацювання як разом із порадами, спільними засіданнями громадських організацій.
ParlaMint-UA_2022-11-04-m0.u26.p4.sent3	Фізичні особи, які набули право власності за цей період.
ParlaMint-UA_2022-11-04-m0.u26.p4.sent4	Потребує обговорення.
ParlaMint-UA_2022-11-04-m0.u26.p4.sent5	По даному питанню ми утримуємося.
ParlaMint-UA_2022-11-04-m0.u26.p5.sent1	Дякую.
ParlaMint-UA_2022-11-04-m0.u27.p1.sent1	Будь ласка, Нестор Іванович Шуфрич, група "Платформа за життя та мир".
ParlaMint-UA_2022-11-04-m0.u28.p1.sent1	Дякую, шановний пане Голово.
ParlaMint-UA_2022-11-04-m0.u28.p2.sent1	Питання зрозуміле.
ParlaMint-UA_2022-11-04-m0.u28.p2.sent2	Про розграбування майна наших профсоюзів легенди ходять і абсолютно вірне рішення – менше треба говорити і швидше голосувати.
ParlaMint-UA_2022-11-04-m0.u28.p3.sent1	Дякую.
ParlaMint-UA_2022-11-04-m0.u29.p1.sent1	Дякую.
ParlaMint-UA_2022-11-04-m0.u29.p2.sent1	Будь ласка, замість Соболєва Євтушок Сергій Миколайович.
ParlaMint-UA_2022-11-04-m0.u29.p2.sent2	Перед тим як Сергій Миколайович почне говорити, одну секундочку.
ParlaMint-UA_2022-11-04-m0.u29.p2.sent3	Шановні колеги, я попрошу запросити народних депутатів до зали, бо далі знову почнемо інтенсивно голосувати.
ParlaMint-UA_2022-11-04-m0.u29.p2.sent4	Я прошу народних депутатів запросити до зали.
ParlaMint-UA_2022-11-04-m0.u29.p3.sent1	Будь ласка, Сергій Миколайович.
ParlaMint-UA_2022-11-04-m0.u30.p1.sent1	Сергій Євтушок, фракція "Батьківщина".
ParlaMint-UA_2022-11-04-m0.u30.p1.sent2	Шановні колеги, я, дивлячись на авторів, оцей Кабінет Міністрів України, не хотів би проводити тут лікбез з точки зору імплементації цього проекту нормативно-правового акта, який зараз внесений і розглядається в сесійній залі.
ParlaMint-UA_2022-11-04-m0.u30.p1.sent3	Я одразу хочу наголосити на тому, що в даній ініціативі є щонайменше дві статті Конституції України, які порушуються.
ParlaMint-UA_2022-11-04-m0.u30.p1.sent4	Це частина четверта статті 41 Конституції України – це право громадян України користуватися своїм майном, а також частина четверта статті 13 Конституції України – це також право власників того чи іншого майна взагалі.
ParlaMint-UA_2022-11-04-m0.u30.p2.sent1	Я хочу сказати за інвесторів.
ParlaMint-UA_2022-11-04-m0.u30.p2.sent2	Якщо ми тут з вами говоримо про ліберальний підхід управління країною, то зараз оцей механізм не можна назвати інакше як механізм комуністичного режиму – повернення в державу власності і майна громадян.
ParlaMint-UA_2022-11-04-m0.u30.p2.sent3	Мова йде про те, що 30 років учасники цих спілок розбудовували, господарювали, будували, закуповували автомобілі в ці спілки, але в той же час зараз чомусь у Кабінеті Міністрів вирішили забрати це все майно.
ParlaMint-UA_2022-11-04-m0.u30.p2.sent4	Більше того, скажу, що за ці 30 років повністю модернізувався управлінський підхід в цих організаціях.
ParlaMint-UA_2022-11-04-m0.u30.p3.sent1	Я вважаю, що ліберали, які зараз натиснуть кнопку зелену і підтримають дану ініціативу, не що інше, як підтримка комуністичного режиму по тих ініціативах, які зараз уряд нам подав, щоб ми голосували.
ParlaMint-UA_2022-11-04-m0.u30.p3.sent2	Захищаємо майно громадян, захищаємо Конституцію України, захищаємо.
ParlaMint-UA_2022-11-04-m0.u31.p1.sent1	Шановні колеги, переходимо до прийняття рішення.
ParlaMint-UA_2022-11-04-m0.u31.p1.sent2	Я прошу народних депутатів зайняти їхні робочі місця.
ParlaMint-UA_2022-11-04-m0.u31.p1.sent3	Колеги, займіть робочі місця, переходимо до прийняття рішення.
ParlaMint-UA_2022-11-04-m0.u31.p2.sent1	Я ставлю пропозицію, шановні колеги.
ParlaMint-UA_2022-11-04-m0.u31.p2.sent2	Шановні колеги, переходимо до прийняття рішення.
ParlaMint-UA_2022-11-04-m0.u31.p2.sent3	Я ставлю пропозицію прийняти за основу проект Закону про правовий режим майна загальносоюзних громадських об’єднань (організацій) колишнього Союзу РСР (реєстраційний номер 6420).
ParlaMint-UA_2022-11-04-m0.u31.p3.sent1	Шановні колеги, готові голосувати?
ParlaMint-UA_2022-11-04-m0.u31.p3.sent2	Прошу народних депутатів голосувати.
ParlaMint-UA_2022-11-04-m0.u31.p4.sent1	За-232
ParlaMint-UA_2022-11-04-m0.u31.p5.sent1	Рішення прийнято.
ParlaMint-UA_2022-11-04-m0.u31.p6.sent1	Я ставлю пропозицію скоротити наполовину строки подачі пропозицій і поправок до другого читання.
ParlaMint-UA_2022-11-04-m0.u31.p6.sent2	Прошу народних депутатів голосувати.
ParlaMint-UA_2022-11-04-m0.u31.p7.sent1	За-209
ParlaMint-UA_2022-11-04-m0.u31.p8.sent1	Рішення не прийнято.
ParlaMint-UA_2022-11-04-m0.u31.p9.sent1	Будемо 14 днів розглядати.
ParlaMint-UA_2022-11-04-m0.u31.p10.sent1	Одразу переходимо до голосування за наступний законопроект, пов’язаний з цим.
ParlaMint-UA_2022-11-04-m0.u31.p11.sent1	По фракціях покажіть, будь ласка.
ParlaMint-UA_2022-11-04-m0.u31.p11.sent2	Попереднє по фракціях покажіть, будь ласка.
ParlaMint-UA_2022-11-04-m0.u31.p12.sent1	Шановні колеги, законопроект 6421.
ParlaMint-UA_2022-11-04-m0.u31.p12.sent2	Це проект Закону про мораторій на відчуження майна загальносоюзних громадських об’єднань (організацій) колишнього Союзу РСР.
ParlaMint-UA_2022-11-04-m0.u31.p13.sent1	Я ставлю одразу пропозицію прийняти за основу проект Закону про мораторій на відчуження майна загальносоюзних громадських об’єднань (організацій) колишнього Союзу РСР (реєстраційний номер 6421).
ParlaMint-UA_2022-11-04-m0.u31.p14.sent1	Готові голосувати?
ParlaMint-UA_2022-11-04-m0.u31.p14.sent2	Прошу народних депутатів голосувати.
ParlaMint-UA_2022-11-04-m0.u31.p15.sent1	За-234
ParlaMint-UA_2022-11-04-m0.u31.p16.sent1	Рішення прийнято.
ParlaMint-UA_2022-11-04-m0.u31.p17.sent1	Я тоді не буду ставити пропозицію скорочення строків, бо попереднє не скоротили, будемо.
ParlaMint-UA_2022-11-04-m0.u31.p17.sent2	щоб вони синхронно йшли.
ParlaMint-UA_2022-11-04-m0.u31.p18.sent1	По фракціях покажіть, будь ласка.
ParlaMint-UA_2022-11-04-m0.u31.p19.sent1	Всі побачили соціалістів.
ParlaMint-UA_2022-11-04-m0.u31.p19.sent2	Ідемо далі.
ParlaMint-UA_2022-11-04-m0.u31.p20.sent1	Шановні колеги, наступний законопроект 7687.
ParlaMint-UA_2022-11-04-m0.u31.p20.sent2	Ми домовилися, що там буде тільки три поправки Тараса Івановича Батенка і одна поправка "Європейської солідарності", і голосуємо.
ParlaMint-UA_2022-11-04-m0.u31.p21.sent1	Будь ласка, я надаю слово Тарасу Івановичу.
ParlaMint-UA_2022-11-04-m0.u31.p21.sent2	Три, я сказав.
ParlaMint-UA_2022-11-04-m0.u31.p21.sent3	Дві буде?
ParlaMint-UA_2022-11-04-m0.u31.p21.sent4	Дві.
ParlaMint-UA_2022-11-04-m0.u31.p22.sent1	Тарасе Івановичу, давайте, говоріть.
ParlaMint-UA_2022-11-04-m0.u32.p1.sent1	Руслане Олексійовичу, можна дві хвилини, щоб я міг.
ParlaMint-UA_2022-11-04-m0.u33.p1.sent1	Дві хвилини.
ParlaMint-UA_2022-11-04-m0.u33.p1.sent2	Тарасе Івановичу, дві хвилини, будь ласка.
ParlaMint-UA_2022-11-04-m0.u34.p1.sent1	Колеги, я хочу нагадати, було справедливо сказано в цьому сесійному залі нашими іншими колегами, що Кремль завжди вважав українську освіту і освічену українську націю своєю стратегічною ціллю.
ParlaMint-UA_2022-11-04-m0.u34.p1.sent2	І ми знаємо про те, що низка студентів денної форми навчання в перші дні війни записалися в тероборону, а потім опинилися на передовій.
ParlaMint-UA_2022-11-04-m0.u34.p1.sent3	І незважаючи на те, що стаття 23 Закону України "Про мобілізаційну підготовку та мобілізацію" чітко забороняє призов на військову службу під час мобілізації на особливий період здобувачів професійно-технічної, фахової вищої, передвищої, асистентів, аспірантів і так дальше.
ParlaMint-UA_2022-11-04-m0.u34.p1.sent4	Все-таки ці наші відважні люди молоді захищають до сьогодні нашу Батьківщину.
ParlaMint-UA_2022-11-04-m0.u34.p2.sent1	Але, ми вважаємо, що вони мають право, право здобути цю освіту будучі на денній формі навчання.
ParlaMint-UA_2022-11-04-m0.u34.p2.sent2	Відповідно до Закону про мобілізацію і статті 23, яку я назвав.
ParlaMint-UA_2022-11-04-m0.u34.p2.sent3	Тому дана правка, яка вносить зміни до низки законів передбачає норми про звільнення з військової служби під час воєнного стану за їхнім бажанням військовослужбовців – здобувачів професійної, фахової передвищої та вищої освіти, асистентів-стажистів, аспірантів, докторантів, які навчаються за денною або дуальною формою здобуття освіти.
ParlaMint-UA_2022-11-04-m0.u34.p3.sent1	Я прошу зал підтримати цю поправку.
ParlaMint-UA_2022-11-04-m0.u34.p3.sent2	Це не так багато наших студентів, які вже виконали свій і виконують далі свій громадянський обов’язок захищаючи нашу державу.
ParlaMint-UA_2022-11-04-m0.u34.p3.sent3	Вони мають право на ротацію, скажімо так.
ParlaMint-UA_2022-11-04-m0.u34.p3.sent4	Тому прошу зал підтримати поправку номер 5, поправку номер 26 і поправку номер 27.
ParlaMint-UA_2022-11-04-m0.u34.p4.sent1	Дякую.
ParlaMint-UA_2022-11-04-m0.u35.p1.sent1	Дякую, Тарас Іванович.
ParlaMint-UA_2022-11-04-m0.u35.p2.sent1	Значить 5 поправка вона врахована частково.
ParlaMint-UA_2022-11-04-m0.u35.p2.sent2	Ви наполягаєте на повному врахуванні.
ParlaMint-UA_2022-11-04-m0.u35.p2.sent3	А 26-а, 27-а не враховані, ви наполягаєте на врахуванні.
ParlaMint-UA_2022-11-04-m0.u35.p2.sent4	Саме в такій редакції я буду ставити ці пропозиції.
ParlaMint-UA_2022-11-04-m0.u35.p3.sent1	Шановні колеги, ставлю поправку номер 5, вона врахована частково.
ParlaMint-UA_2022-11-04-m0.u35.p3.sent2	Тарас Іванович наполягає на повному врахуванні цієї поправки.
ParlaMint-UA_2022-11-04-m0.u35.p3.sent3	Шановні колеги, а яка позиція комітету по цих поправках?
ParlaMint-UA_2022-11-04-m0.u35.p3.sent4	Будь ласка.
ParlaMint-UA_2022-11-04-m0.u36.p1.sent1	Шановні колеги, 5 поправка, ми її врахували частково, половину правки ми врахували.
ParlaMint-UA_2022-11-04-m0.u36.p1.sent2	Іншу частину правки ми не враховували, тому що вона відноситься до іншого законопроекту.
ParlaMint-UA_2022-11-04-m0.u36.p2.sent1	Прошу залишити все ж таки ці поправки в редакції комітету.
ParlaMint-UA_2022-11-04-m0.u36.p3.sent1	Дякую.
ParlaMint-UA_2022-11-04-m0.u37.p1.sent1	Дякую.
ParlaMint-UA_2022-11-04-m0.u37.p2.sent1	Шановні колеги, тепер ситуація повністю зрозуміла.
ParlaMint-UA_2022-11-04-m0.u37.p2.sent2	Голосуємо по поправках.
ParlaMint-UA_2022-11-04-m0.u37.p3.sent1	І так, 5 поправка врахована частково.
ParlaMint-UA_2022-11-04-m0.u37.p3.sent2	Автор наполягає на повному врахуванні.
ParlaMint-UA_2022-11-04-m0.u37.p3.sent3	Пропозиція комітету залишити вусе як було.
ParlaMint-UA_2022-11-04-m0.u37.p3.sent4	Тому я ставлю 5 поправку на голосування.
ParlaMint-UA_2022-11-04-m0.u37.p3.sent5	Прошу народних депутатів голосувати.
ParlaMint-UA_2022-11-04-m0.u37.p4.sent1	За-124
ParlaMint-UA_2022-11-04-m0.u37.p5.sent1	Рішення не прийнято.
ParlaMint-UA_2022-11-04-m0.u37.p6.sent1	Я ставлю 26 поправку авторства Тараса Івановича Батенка на врахування.
ParlaMint-UA_2022-11-04-m0.u37.p6.sent2	Прошу народних депутатів голосувати.
ParlaMint-UA_2022-11-04-m0.u37.p7.sent1	За-130
ParlaMint-UA_2022-11-04-m0.u37.p8.sent1	Рішення не прийнято.
ParlaMint-UA_2022-11-04-m0.u37.p9.sent1	І я ставлю 27 поправку народного депутата Батенка на врахування.
ParlaMint-UA_2022-11-04-m0.u37.p9.sent2	Прошу народних депутатів голосувати.
ParlaMint-UA_2022-11-04-m0.u37.p10.sent1	За-114
ParlaMint-UA_2022-11-04-m0.u37.p11.sent1	Рішення не прийнято.
ParlaMint-UA_2022-11-04-m0.u37.p12.sent1	Ще одна поправка від "ЄС".
ParlaMint-UA_2022-11-04-m0.u37.p12.sent2	Хто буде, Ірино?
ParlaMint-UA_2022-11-04-m0.u37.p12.sent3	Будь ласка, Ірина Фріз, номер поправки одразу.
ParlaMint-UA_2022-11-04-m0.u38.p1.sent1	Дякую, пане Голово.
ParlaMint-UA_2022-11-04-m0.u38.p1.sent2	Шановні колеги, я вас прошу звернути увагу, що закон, який ми сьогодні зараз розглядаємо, дійсно є актуальним і важливим.
ParlaMint-UA_2022-11-04-m0.u38.p1.sent3	Разом з тим, одна-єдина правка фактично його робить таким, що несе в собі корупційні ризики.
ParlaMint-UA_2022-11-04-m0.u38.p2.sent1	Зараз я говорю про необхідність поставити на підтвердження 12 правку, яка була внесена пані Мар’яною Безуглою з колегами і яка фактично робить дискрецію повноважень Кабміну.
ParlaMint-UA_2022-11-04-m0.u38.p2.sent2	Який на власний розсуд буде формувати порядки та критерії щодо підприємств, організацій та установ, які будуть відноситися під цей закон, а також до тих людей, які будуть підпадати під бронювання.
ParlaMint-UA_2022-11-04-m0.u38.p3.sent1	Тому я прошу поставити цю правку на підтвердження, не підтримувати її, адже без неї цей законопроект є вкрай необхідним для нашої держави сьогодні.
ParlaMint-UA_2022-11-04-m0.u38.p3.sent2	Дякую.
ParlaMint-UA_2022-11-04-m0.u39.p1.sent1	Будь ласка, позиція комітету.
ParlaMint-UA_2022-11-04-m0.u39.p1.sent2	Олександр Михайлович!
ParlaMint-UA_2022-11-04-m0.u40.p1.sent1	Шановні колеги, це правка комітетська, прошу її підтримати, коротко поясню, про що це.
ParlaMint-UA_2022-11-04-m0.u40.p1.sent2	Ця редакція була узгоджена з Кабінетом Міністрів і з Міністерством оборони і це задля того, щоб з 10 листопада вже могли нормально бронюватися, за нормальною процедурою, 600 тисяч громадян, які потрібні для економіки.
ParlaMint-UA_2022-11-04-m0.u40.p1.sent3	Тому прошу підтримати зеленою.
ParlaMint-UA_2022-11-04-m0.u40.p1.sent4	Дякую.
ParlaMint-UA_2022-11-04-m0.u41.p1.sent1	Дякую.
ParlaMint-UA_2022-11-04-m0.u41.p2.sent1	Шановні колеги, я ставлю 12 поправку авторства Мар’яни Безуглої.
ParlaMint-UA_2022-11-04-m0.u41.p2.sent2	Це комітетська поправка, але перший автор Мар’яна Безугла, я так розумію, але вона комітетом врахована.
ParlaMint-UA_2022-11-04-m0.u41.p2.sent3	Водночас народна депутатка Фріз просить поставити її на підтвердження, комітет просить підтримати цю поправку.
ParlaMint-UA_2022-11-04-m0.u41.p3.sent1	Я ставлю на голосування 12 поправку.
ParlaMint-UA_2022-11-04-m0.u41.p3.sent2	Прошу народних депутатів голосувати.
ParlaMint-UA_2022-11-04-m0.u41.p4.sent1	За-245
ParlaMint-UA_2022-11-04-m0.u41.p5.sent1	Рішення прийнято.
ParlaMint-UA_2022-11-04-m0.u41.p5.sent2	Поправка залишилася врахована.
ParlaMint-UA_2022-11-04-m0.u41.p6.sent1	Колеги, завершили обговорення, переходимо до прийняття рішення.
ParlaMint-UA_2022-11-04-m0.u41.p7.sent1	Я ставлю пропозицію прийняти в другому читанні та в цілому з необхідними техніко-юридичними поправками проект Закону про внесення змін до Закону України "Про мобілізаційну підготовку та мобілізацію" щодо бронювання військовозобов’язаних на період мобілізації та на воєнний час (реєстраційний номер 7687).
ParlaMint-UA_2022-11-04-m0.u41.p8.sent1	Готові голосувати?
ParlaMint-UA_2022-11-04-m0.u41.p8.sent2	Прошу народних депутатів голосувати.
ParlaMint-UA_2022-11-04-m0.u41.p9.sent1	За-290
ParlaMint-UA_2022-11-04-m0.u41.p10.sent1	Рішення прийнято.
ParlaMint-UA_2022-11-04-m0.u41.p10.sent2	Закон прийнятий в цілому.
ParlaMint-UA_2022-11-04-m0.u41.p11.sent1	Дякую.
ParlaMint-UA_2022-11-04-m0.u41.p12.sent1	Йдемо далі.
ParlaMint-UA_2022-11-04-m0.u41.p12.sent2	Далі у нас теж тільки дві поправки.
ParlaMint-UA_2022-11-04-m0.u41.p12.sent3	Наступний законопроект 7243 це проект Закону про внесення зміни до статті 24 Закону України "Про Службу безпеки України".
ParlaMint-UA_2022-11-04-m0.u41.p12.sent4	Казали, що буде дві поправки.
ParlaMint-UA_2022-11-04-m0.u41.p13.sent1	Ваш представник був на Погоджувальній раді, Юля.
ParlaMint-UA_2022-11-04-m0.u41.p13.sent2	Там дві поправки Гончаренка, ми домовлялися.
ParlaMint-UA_2022-11-04-m0.u41.p14.sent1	Юля Клименко, ви хочете поставити на підтвердження чи на врахування?
ParlaMint-UA_2022-11-04-m0.u41.p14.sent2	На підтвердження.
ParlaMint-UA_2022-11-04-m0.u41.p14.sent3	Але спочатку тоді Гончаренко, потім, якщо це не ті поправки, які ви хочете, ви ще поставити.
ParlaMint-UA_2022-11-04-m0.u41.p15.sent1	Олексій Олексійович, будь ласка.
ParlaMint-UA_2022-11-04-m0.u42.p1.sent1	Дякую дуже.
ParlaMint-UA_2022-11-04-m0.u42.p1.sent2	Шановний пане Голово!
ParlaMint-UA_2022-11-04-m0.u42.p1.sent3	Я попрошу дві хвилини, щоб далі потім час не забирати.
ParlaMint-UA_2022-11-04-m0.u43.p1.sent1	Будь ласка, але назвіть одразу номери, щоб ми могли знайти.
ParlaMint-UA_2022-11-04-m0.u44.p1.sent1	Поправка номер 3 і поправка номер 4.
ParlaMint-UA_2022-11-04-m0.u44.p1.sent2	І, якщо можна, дякую.
ParlaMint-UA_2022-11-04-m0.u45.p1.sent1	Будь ласка.
ParlaMint-UA_2022-11-04-m0.u46.p1.sent1	Шановні колеги!
ParlaMint-UA_2022-11-04-m0.u46.p1.sent2	Насправді я навіть не закликаю вас збити ці поправки, тому що вони можуть залишитися в цьому законі, але мова йде про інше.
ParlaMint-UA_2022-11-04-m0.u46.p1.sent3	Я хочу скористатися цією можливістю, ми зараз розглядаємо Закон "Про Службу безпеки України", коли ми його розглядали в першому читанні, я казав, питання майна це все дуже цікаво, я не розумію проблеми, які сьогодні є в СБУ, з майном, яке 30 років, СБУ майном користувалося.
ParlaMint-UA_2022-11-04-m0.u46.p2.sent1	Однак, сьогодні є величезні проблеми і ми дуже хотіли би почути все-таки відповіді.
ParlaMint-UA_2022-11-04-m0.u46.p2.sent2	Тому що є офіцери СБУ, які сьогодні боронять державу, які, на жаль, гинуть сьогодні на цій війні і це наші герої, і ми їм величезну повагу маємо і дякуємо.
ParlaMint-UA_2022-11-04-m0.u46.p3.sent1	Але є, на жаль, зрадники в СБУ.
ParlaMint-UA_2022-11-04-m0.u46.p3.sent2	Ми бачимо справу генерала Наумова, який тікав з діамантами.
ParlaMint-UA_2022-11-04-m0.u46.p3.sent3	Ми бачимо справи по СБУ представниках, працівниках Херсонського управління, центрального апарату.
ParlaMint-UA_2022-11-04-m0.u46.p3.sent4	Ми всі пам’ятаємо, що 17 липня, друзі, 17 липня, тобто декілька місяців тому, Іван Баканов був відсторонений від своєї посади Голови СБУ, Указом Президента Зеленського з формулюванням за порушення статті 47 Дисциплінарного статуту Збройних Сил, а саме невиконання, неналежне виконання службових обов’язків, яке призвело до людських жертв чи інших тяжких наслідків.
ParlaMint-UA_2022-11-04-m0.u46.p4.sent1	Друзі, це таке формулювання по якому ми маємо почути відповідь, а що ж зробив, чи не зробив Іван Баканов?
ParlaMint-UA_2022-11-04-m0.u46.p4.sent2	Однак, з того дня ми нічого не знаємо, Іван Баканов просто кудись зник, як каменем пішов на дно якесь.
ParlaMint-UA_2022-11-04-m0.u46.p4.sent3	На якому дні він знаходиться?
ParlaMint-UA_2022-11-04-m0.u46.p4.sent4	Що відбувається?
ParlaMint-UA_2022-11-04-m0.u46.p4.sent5	Що показала перевірка?
ParlaMint-UA_2022-11-04-m0.u46.p4.sent6	Це не просто питання до Баканова, тому що це і є єдине, що нас забезпечить, щоб це не повторювалося в майбутньому, в цьому зацікавлені ми всі з вами тут.
ParlaMint-UA_2022-11-04-m0.u46.p4.sent7	Бо від роботи СБУ залежить життя кожного українця сьогодні.
ParlaMint-UA_2022-11-04-m0.u46.p5.sent1	Тож ми вимагаємо і хочемо.
ParlaMint-UA_2022-11-04-m0.u47.p1.sent1	Будь ласка, позиція комітету по 3 і 4 поправці.
ParlaMint-UA_2022-11-04-m0.u48.p1.sent1	Колеги, 3 і 4 поправка стосується тут у нас одного формулювання "визначеного законодавством або законом".
ParlaMint-UA_2022-11-04-m0.u48.p1.sent2	Є комітетська поправка згідно рекомендації ГНЕУ ми зазначили комітетську "визначеного законом".
ParlaMint-UA_2022-11-04-m0.u48.p1.sent3	Все.
ParlaMint-UA_2022-11-04-m0.u48.p2.sent1	І прошу залишити в редакції комітету.
ParlaMint-UA_2022-11-04-m0.u48.p3.sent1	Дякую.
ParlaMint-UA_2022-11-04-m0.u49.p1.sent1	Дякую.
ParlaMint-UA_2022-11-04-m0.u49.p2.sent1	Шановні колеги, давайте тоді.
ParlaMint-UA_2022-11-04-m0.u49.p2.sent2	Олексій Олексійович, ви вимагаєте, щоб ми голосували по цим?
ParlaMint-UA_2022-11-04-m0.u49.p2.sent3	Не вимагаєте.
ParlaMint-UA_2022-11-04-m0.u49.p2.sent4	Тоді не будемо голосувати.
ParlaMint-UA_2022-11-04-m0.u49.p3.sent1	Юлія Леонідівна Клименко, будь ласка.
ParlaMint-UA_2022-11-04-m0.u49.p3.sent2	Дві хвилини, чи дві поправки?
ParlaMint-UA_2022-11-04-m0.u50.p1.sent1	Дві хвилини.
ParlaMint-UA_2022-11-04-m0.u50.p1.sent2	І я не буду вимагати, я просто хочу сказати по закону.
ParlaMint-UA_2022-11-04-m0.u51.p1.sent1	Добре, 2 хвилини, і після цього голосуємо, колеги.
ParlaMint-UA_2022-11-04-m0.u51.p2.sent1	Будь ласка, Юлія.
ParlaMint-UA_2022-11-04-m0.u52.p1.sent1	Шановні колеги, Служба безпеки України – це орган, який повинен займатися і захищати нашу державу, в тому числі від терористів.
ParlaMint-UA_2022-11-04-m0.u52.p1.sent2	Лежить дуже багато законопроектів по Службі безпеки, по реформі її, по тому щоб забрати в неї економічні функції.
ParlaMint-UA_2022-11-04-m0.u52.p1.sent3	А замість цього ми з вами розглядаємо закон на одну строчку про передачу, фактично, дерибан майна Служби безпеки України абсолютно безконтрольним способом.
ParlaMint-UA_2022-11-04-m0.u52.p1.sent4	Тому що хочу нагадати, що Служба безпеки України, а також багато центральних органів влади і державних підприємств є найбільшими холдингами нерухомості в Україні.
ParlaMint-UA_2022-11-04-m0.u52.p1.sent5	Вони володіють, Служба безпеки України має: 33 дитячих садки, бази, в Конча-Заспі землі, які вже давно роздерибанені не цією владою і багато всього іншого.
ParlaMint-UA_2022-11-04-m0.u52.p1.sent6	Це величезний холдинг нерухомості.
ParlaMint-UA_2022-11-04-m0.u52.p1.sent7	У нас немає інших проблем як дерибан державного майна.
ParlaMint-UA_2022-11-04-m0.u52.p2.sent1	Скажіть, будь ласка, у вас війна закінчилася?
ParlaMint-UA_2022-11-04-m0.u52.p2.sent2	Навіщо ви виносите такі законопроекти в зал?
ParlaMint-UA_2022-11-04-m0.u52.p2.sent3	Вчора в нашому комітеті розглядався законопроект про те, щоб дати Службі безпеки України самим собі видавати номерні знаки.
ParlaMint-UA_2022-11-04-m0.u52.p2.sent4	Тобто вони вже поза МВС хочу піти.
ParlaMint-UA_2022-11-04-m0.u52.p2.sent5	Що це за монстр, який перетворюється в КГБ, НКВД, ФСБ?
ParlaMint-UA_2022-11-04-m0.u52.p2.sent6	Скажіть, будь ласка, є чим зайнятися в країні, яка воює?
ParlaMint-UA_2022-11-04-m0.u52.p3.sent1	Тому я вас дуже закликаю не виносити такі законопроекти, будь ласка, в зал, а зайнятися реформою Служби безпеки України, залишити їй те майно, яке їй потрібно.
ParlaMint-UA_2022-11-04-m0.u52.p3.sent2	Але, якщо якесь майно потрібно передати Збройним Силам, Генштабу Міністерству оборони на даний момент, зробіть це, будь ласка, зі Служби безпеки України на воєнний стан окремі об’єкти і виключно на оборону і безпеку, на Міністерство оборони, на ЗСУ і на інші органи.
ParlaMint-UA_2022-11-04-m0.u52.p3.sent3	Не потрібно давати можливість Службі безпеки України з кучею корупції, з кучею незрозумілих людей дерибанити майно вартістю.
ParlaMint-UA_2022-11-04-m0.u53.p1.sent1	Дякую.
ParlaMint-UA_2022-11-04-m0.u53.p2.sent1	Шановні колеги, я надаю ще слово Олександру Михайловичу на відповідь і після цього переходимо до голосування.
ParlaMint-UA_2022-11-04-m0.u53.p2.sent2	Прошу народних депутатів зайняти свої місця.
ParlaMint-UA_2022-11-04-m0.u53.p3.sent1	Олександр Михайлович, будь ласка.
ParlaMint-UA_2022-11-04-m0.u54.p1.sent1	Шановні колеги, пані Юлія, ми вже дійсно багато спілкувалися з приводу цього законопроекту.
ParlaMint-UA_2022-11-04-m0.u54.p1.sent2	Але, колеги, мушу нагадати, законопроект суто технічний, не йдеться ні про які дерибани і передачі.
ParlaMint-UA_2022-11-04-m0.u54.p1.sent3	СБУ є суб’єктом управління своїм же майном.
ParlaMint-UA_2022-11-04-m0.u54.p1.sent4	Це не тільки будівлі і землі, як тут говорять, це все інше майно, навіть автотранспорт, і СБУ зараз є суб’єктом в іншому законопроекті, це стосується державної власності, а в самому Законі базовому в СБУ цієї норми немає, просто технічний законопроект, який ще був розроблений Кабінетом Міністрів до війни.
ParlaMint-UA_2022-11-04-m0.u54.p1.sent5	Прошу підтримати.
ParlaMint-UA_2022-11-04-m0.u54.p2.sent1	Дякую.
ParlaMint-UA_2022-11-04-m0.u55.p1.sent1	Дякую.
ParlaMint-UA_2022-11-04-m0.u55.p2.sent1	Шановні колеги, переходимо до прийняття рішення.
ParlaMint-UA_2022-11-04-m0.u55.p2.sent2	Прошу зайняти свої місця.
ParlaMint-UA_2022-11-04-m0.u55.p2.sent3	Я сталю пропозицію прийняти в другому читанні та в цілому з необхідними техніко-юридичними поправками проект Закону про внесення зміни до статті 24 Закону України "Про Службу безпеки України" (реєстраційний номер 7243).
ParlaMint-UA_2022-11-04-m0.u55.p2.sent4	Готові голосувати.
ParlaMint-UA_2022-11-04-m0.u55.p2.sent5	Прошу народних депутатів голосувати.
ParlaMint-UA_2022-11-04-m0.u55.p3.sent1	За-272
ParlaMint-UA_2022-11-04-m0.u55.p4.sent1	Рішення прийнято.
ParlaMint-UA_2022-11-04-m0.u55.p4.sent2	Закон прийнятий в цілому.
ParlaMint-UA_2022-11-04-m0.u55.p5.sent1	Ідемо далі.
ParlaMint-UA_2022-11-04-m0.u55.p5.sent2	Наступний законопроект 7649 – це проект Закону про внесення змін до деяких законів України щодо спрощення механізму участі у загальнообов’язковому державному пенсійному страхуванні.
ParlaMint-UA_2022-11-04-m0.u55.p6.sent1	Галино Миколаївно, я прошу займіть ваше місце.
ParlaMint-UA_2022-11-04-m0.u55.p6.sent2	Ми домовлялися: три поправки від "Батьківщини", це.
ParlaMint-UA_2022-11-04-m0.u55.p6.sent3	Не буде поправок, все, без поправок одразу голосуємо.
ParlaMint-UA_2022-11-04-m0.u55.p6.sent4	Не буде, так?
ParlaMint-UA_2022-11-04-m0.u55.p6.sent5	Не буде, все.
ParlaMint-UA_2022-11-04-m0.u55.p6.sent6	Дякую.
ParlaMint-UA_2022-11-04-m0.u55.p7.sent1	Шановні колеги, тоді я ставлю пропозицію прийняти в другому читанні та в цілому з необхідними техніко-юридичними поправками проект Закону про внесення змін до деяких законів України щодо спрощення механізму участі у загальнообов’язковому державному пенсійному страхуванні (реєстраційний номер проекту 7649).
ParlaMint-UA_2022-11-04-m0.u55.p7.sent2	Прошу народних депутатів голосувати.
ParlaMint-UA_2022-11-04-m0.u55.p8.sent1	За-273
ParlaMint-UA_2022-11-04-m0.u55.p9.sent1	Рішення прийнято.
ParlaMint-UA_2022-11-04-m0.u55.p9.sent2	Закон прийнятий в цілому.
ParlaMint-UA_2022-11-04-m0.u55.p9.sent3	Вітаю, колеги!
ParlaMint-UA_2022-11-04-m0.u55.p10.sent1	Наступний законопроект 8088 – це проект Закону про внесення змін до Закону України "Про забезпечення прав і свобод громадян та правовий режим на тимчасово окупованій території України" щодо деяких питань визначення правового статусу тимчасово окупованих територій України в умовах воєнного стану.
ParlaMint-UA_2022-11-04-m0.u55.p10.sent2	Я ставлю пропозицію включити до порядку денного сесії цей законопроект, 8088.
ParlaMint-UA_2022-11-04-m0.u55.p11.sent1	Прошу народних депутатів голосувати.
ParlaMint-UA_2022-11-04-m0.u55.p12.sent1	За-308
ParlaMint-UA_2022-11-04-m0.u55.p13.sent1	Шановні колеги, я так розумію, що без обговорення.
ParlaMint-UA_2022-11-04-m0.u55.p14.sent1	Я ставлю пропозицію прийняти за основу проект Закону про внесення змін до Закону України "Про забезпечення прав і свобод громадян та правовий режим на тимчасово окупованій території України" щодо деяких питань визначення правового статусу тимчасово окупованих територій України в умовах воєнного стану (реєстраційний номер 8088).
ParlaMint-UA_2022-11-04-m0.u55.p14.sent2	Готові голосувати?
ParlaMint-UA_2022-11-04-m0.u55.p15.sent1	Прошу народних депутатів голосувати.
ParlaMint-UA_2022-11-04-m0.u55.p16.sent1	За-312
ParlaMint-UA_2022-11-04-m0.u55.p17.sent1	Рішення прийнято.
ParlaMint-UA_2022-11-04-m0.u55.p18.sent1	Шановні колеги, в цілому?
ParlaMint-UA_2022-11-04-m0.u55.p18.sent2	Тоді скорочуємо строки.
ParlaMint-UA_2022-11-04-m0.u55.p19.sent1	Шановні колеги, я ставлю пропозицію скоротити наполовину строки подачі пропозицій і поправок для підготовки до другого читання законопроекту 8088.
ParlaMint-UA_2022-11-04-m0.u55.p19.sent2	Прошу народних депутатів голосувати.
ParlaMint-UA_2022-11-04-m0.u55.p20.sent1	За-312
ParlaMint-UA_2022-11-04-m0.u55.p21.sent1	Рішення прийнято.
ParlaMint-UA_2022-11-04-m0.u55.p22.sent1	Шановні колеги, і завершальний на сьогодні законопроект, але євроінтеграційний.
ParlaMint-UA_2022-11-04-m0.u55.p22.sent2	Це законопроект 8008.
ParlaMint-UA_2022-11-04-m0.u55.p22.sent3	Це проект Закону про внесення змін до Закону України "Про запобігання та протидію легалізації (відмиванню) доходів, одержаних злочинним шляхом, фінансуванню тероризму та фінансуванню розповсюдження зброї масового знищення" щодо захисту фінансової системи України від дій держави, яка здійснює збройну агресію проти України, та адаптації законодавства до окремих стандартів FATF і вимог Директиви ЄС 2018/843.
ParlaMint-UA_2022-11-04-m0.u55.p23.sent1	Ми домовлялися так: 4 хвилини – Мамка і 3 поправки, далі подивимося.
ParlaMint-UA_2022-11-04-m0.u55.p23.sent2	У вас скільки буде?
ParlaMint-UA_2022-11-04-m0.u55.p23.sent3	Дві хвилини, да?
ParlaMint-UA_2022-11-04-m0.u55.p23.sent4	Михайло Михайлович.
ParlaMint-UA_2022-11-04-m0.u55.p23.sent5	І після цього голосуємо, я так розумію, так?
ParlaMint-UA_2022-11-04-m0.u55.p24.sent1	Будь ласка, Мамка Григорій Миколайович.
ParlaMint-UA_2022-11-04-m0.u56.p1.sent1	Шановні народні депутати, цей закон важливий тільки тим, що ми вводимо нову систему і оцінки ризиків.
ParlaMint-UA_2022-11-04-m0.u56.p1.sent2	У 2019 році ми прийняли законопроект, який став у 20-му році Законом про запобігання та протидію легалізації (відмивання) доходів, одержаних злочинним шляхом.
ParlaMint-UA_2022-11-04-m0.u56.p2.sent1	Згідно цього закону ми визначили нове визначення – це політично значущі особи.
ParlaMint-UA_2022-11-04-m0.u56.p2.sent2	Цей законопроект, який став законом, він все-таки і голосувався, і рекомендувався щодо Директиви (ЄС) 2015/849, де пункт 22 чітко визначає, що особам, які підпадають під виявлення ризиків, необхідно встановлювати термін найменший зобов’язання щодо 12 місяців.
ParlaMint-UA_2022-11-04-m0.u56.p3.sent1	Директива ЄС вказує про те, що, якщо держава приймає рішення збільшувати термін, то це самостійне рішення держави.
ParlaMint-UA_2022-11-04-m0.u56.p3.sent2	Самостійне рішення держави, на жаль, ми прийняли, що у нас PEP довічно, але згідно даної директиви.
ParlaMint-UA_2022-11-04-m0.u56.p3.sent3	Але інші держави, такі як Австрія, Бельгія, Британія, встановили термін визначення ризиків цих публічних осіб – це протягом одного року.
ParlaMint-UA_2022-11-04-m0.u56.p3.sent4	Австралія взагалі не вважає PEP, коли залишили посаду: Бразилія, Канада – 5 років максимально; Польща, Латвія – 1 рік.
ParlaMint-UA_2022-11-04-m0.u56.p3.sent5	А в США також невизначені щодо ризиковості проведення операцій PEP – тільки закордонні PEP.
ParlaMint-UA_2022-11-04-m0.u56.p4.sent1	Своїми правками я хочу внести пропозицію змін до закону, про те, що систему FATF визначення ризиків держава Україна легалізує, це визначення ризиків.
ParlaMint-UA_2022-11-04-m0.u56.p4.sent2	А з ризиками борються і усувають неточності і притягають до відповідальності інші органи, які у нас у державі Україна є.
ParlaMint-UA_2022-11-04-m0.u56.p4.sent3	Це фінмоніторинг, це Служба безпеки України, БЕБ і всі інші правоохоронні органи.
ParlaMint-UA_2022-11-04-m0.u56.p4.sent4	Вони нікуди не діваються.
ParlaMint-UA_2022-11-04-m0.u56.p4.sent5	Ця система полегшує визначити ті чи інші критерії.
ParlaMint-UA_2022-11-04-m0.u56.p4.sent6	Моїм законопроектом я рекомендую, що якщо людина, які здійснює цю діяльність і підпадає під ознаки на протязі свого часу, нею і займаються, перевіркою інформації, правоохоронні органи.
ParlaMint-UA_2022-11-04-m0.u56.p4.sent7	Вони ж нікуди не зникають.
ParlaMint-UA_2022-11-04-m0.u56.p4.sent8	Після закінчення роботи функції, які на неї покладені, на протязі трьох років ця особа повністю подає звітність і все інше, те, що передбачено законом.
ParlaMint-UA_2022-11-04-m0.u56.p4.sent9	Після цього уже саме визначення РЕР зникає, вона проводить як звичайний громадянин України.
ParlaMint-UA_2022-11-04-m0.u56.p4.sent10	Згідно закону, який я називав, звичайний громадянин України, в тому числі ми з вами, попадаємо в первинну ланку фінмоніторингу за 5 тисяч гривень.
ParlaMint-UA_2022-11-04-m0.u56.p5.sent1	Шановний Голово, прошу поставити на врахування мої правки за номером 16, 19 і 22, які обмежують термін замість довічно на термін три роки.
ParlaMint-UA_2022-11-04-m0.u56.p5.sent2	Я рахую, цього достатньо терміну для того, щоб скільки служб займалося, виявили ризики, встановили неточності і притягнули до відповідальності.
ParlaMint-UA_2022-11-04-m0.u56.p6.sent1	Прошу зал голосувати "за", підтримати.
ParlaMint-UA_2022-11-04-m0.u56.p6.sent2	Якщо буде термін, тоді уже і буде і відповідальність, і більш активна робота правоохоронних органів.
ParlaMint-UA_2022-11-04-m0.u56.p7.sent1	Дякую.
ParlaMint-UA_2022-11-04-m0.u56.p7.sent2	Прошу поставити три правки на врахування.
ParlaMint-UA_2022-11-04-m0.u57.p1.sent1	Дякую, Григорій Миколайович.
ParlaMint-UA_2022-11-04-m0.u57.p2.sent1	Будь ласка, я запрошую Ольгу Михайлівну від комітету пояснити ситуацію.
ParlaMint-UA_2022-11-04-m0.u57.p2.sent2	Будь ласка, Ольга Михайлівна.
ParlaMint-UA_2022-11-04-m0.u58.p1.sent1	Дякую.
ParlaMint-UA_2022-11-04-m0.u58.p2.sent1	Шановний Григорій Миколайович, наша з вами дискусія триває вже три роки щодо статусу РЕР.
ParlaMint-UA_2022-11-04-m0.u58.p2.sent2	Вашими правками ви хочете ще більше погіршити ситуацію РЕР в Україні.
ParlaMint-UA_2022-11-04-m0.u58.p2.sent3	Я поясню, чому.
ParlaMint-UA_2022-11-04-m0.u58.p2.sent4	Тому що зараз ви РЕР і після закінчення 12 місяців з дати закінчення вашої діяльності до вас застосовується ризик-орієнтований підхід, так як і до всіх.
ParlaMint-UA_2022-11-04-m0.u58.p2.sent5	Ви пропонуєте зробити це через три роки.
ParlaMint-UA_2022-11-04-m0.u58.p3.sent1	Перше.
ParlaMint-UA_2022-11-04-m0.u58.p3.sent2	В жодній країні світу, окрім Росії, ви, мабуть, читали російський переклад директиви Євросоюзу, не застосовується те, що ви пропонуєте.
ParlaMint-UA_2022-11-04-m0.u58.p4.sent1	Друге.
ParlaMint-UA_2022-11-04-m0.u58.p4.sent2	Ви порушуєте наші зобов’язання зі вступу в Євросоюз і, враховуючи такі правки, ви нівелюєте всі зусилля України по вступу в Європейський Союз.
ParlaMint-UA_2022-11-04-m0.u58.p5.sent1	Дякую.
ParlaMint-UA_2022-11-04-m0.u59.p1.sent1	Ольга Михайлівна, єдине, ваші дискусії – це ваші, ви ж від комітету, трошки ближче до рішення комітету.
ParlaMint-UA_2022-11-04-m0.u59.p1.sent2	Добре?
ParlaMint-UA_2022-11-04-m0.u59.p1.sent3	Добре, добре, добре.
ParlaMint-UA_2022-11-04-m0.u59.p1.sent4	Дякую.
ParlaMint-UA_2022-11-04-m0.u59.p2.sent1	Шановні колеги, ну, прізвища ж не було, тип паче в поганому.
ParlaMint-UA_2022-11-04-m0.u59.p2.sent2	Пане попередній доповідач, щоб не нарватися на право на репліку, я вас прошу.
ParlaMint-UA_2022-11-04-m0.u59.p2.sent3	Дякую вам.
ParlaMint-UA_2022-11-04-m0.u59.p2.sent4	Дякую.
ParlaMint-UA_2022-11-04-m0.u59.p3.sent1	Шановні колеги, я почергово ставлю ці поправки, позицію автора, позицію ви почули.
ParlaMint-UA_2022-11-04-m0.u59.p3.sent2	Шановні колеги, я ставлю поправку 16 авторства Мамки на врахування.
ParlaMint-UA_2022-11-04-m0.u59.p3.sent3	Будь ласка, прошу голосувати.
ParlaMint-UA_2022-11-04-m0.u59.p4.sent1	За-227
ParlaMint-UA_2022-11-04-m0.u59.p5.sent1	Рішення прийнято.
ParlaMint-UA_2022-11-04-m0.u59.p6.sent1	Я ставлю поправку 19 авторства Григорія Мамки.
ParlaMint-UA_2022-11-04-m0.u59.p6.sent2	Прошу народних депутатів голосувати.
ParlaMint-UA_2022-11-04-m0.u59.p7.sent1	За-239
ParlaMint-UA_2022-11-04-m0.u59.p8.sent1	Рішення прийнято.
ParlaMint-UA_2022-11-04-m0.u59.p9.sent1	І завершальна поправка 22 авторства Григорія Мамки.
ParlaMint-UA_2022-11-04-m0.u59.p9.sent2	Ставлю на голосування, прошу голосувати.
ParlaMint-UA_2022-11-04-m0.u59.p10.sent1	За-234
ParlaMint-UA_2022-11-04-m0.u59.p11.sent1	Рішення прийнято.
ParlaMint-UA_2022-11-04-m0.u59.p12.sent1	Шановні колеги.
ParlaMint-UA_2022-11-04-m0.u59.p12.sent2	більше ніхто не буде наполягати на поправках?
ParlaMint-UA_2022-11-04-m0.u59.p12.sent3	Будь ласка, Смаглюк, Василевська-Смаглюк.
ParlaMint-UA_2022-11-04-m0.u60.p1.sent1	Значить, друзі, ви щойно поламали наші європейські зобов’язання.
ParlaMint-UA_2022-11-04-m0.u60.p2.sent1	Друге.
ParlaMint-UA_2022-11-04-m0.u60.p2.sent2	105 поправка стосується захисту трудових прав олігархів, які "Європейська солідарність" захищає, з конфліктом інтересів, поскільки потенційно в цій фракції є людина, яка може встати в реєстрі олігархів.
ParlaMint-UA_2022-11-04-m0.u60.p3.sent1	Я пропоную цю правку не підтримувати, тому що вона не застосовує ризикоорієнтований підхід до осіб, які є в реєстрі олігархів.
ParlaMint-UA_2022-11-04-m0.u60.p3.sent2	Це сьоме зобов’язання, деолігархізація – сьоме зобов’язання по вступу України в Євросоюз.
ParlaMint-UA_2022-11-04-m0.u60.p3.sent3	Ви зараз можете цю правку (ставлю на підтвердження)
ParlaMint-UA_2022-11-04-m0.u60.p3.sent4	не врахувати для того, щоб не задовольняти права олігархів в Україні і нівелювати свою роботу, зроблену минулого разу при ухвалюванні деолігархізаційного закону.
ParlaMint-UA_2022-11-04-m0.u61.p1.sent1	Репліка, так?
ParlaMint-UA_2022-11-04-m0.u61.p1.sent2	Назвали фракцію, я так розумію.
ParlaMint-UA_2022-11-04-m0.u61.p1.sent3	Будь ласка, хто буде доповідати?
ParlaMint-UA_2022-11-04-m0.u61.p1.sent4	Хто буде?
ParlaMint-UA_2022-11-04-m0.u61.p2.sent1	Южаніна Ніна Петрівна.
ParlaMint-UA_2022-11-04-m0.u61.p2.sent2	Будь ласка, право на репліку.
ParlaMint-UA_2022-11-04-m0.u62.p1.sent1	Шановна пані Ольго, ми на комітеті мали дискусію навколо всіх пунктів.
ParlaMint-UA_2022-11-04-m0.u62.p1.sent2	Ви зараз використовуєте трибуну, захищаючи олігархів, яких ви представляєте в залі.
ParlaMint-UA_2022-11-04-m0.u62.p1.sent3	Ви представляєте олігархів!
ParlaMint-UA_2022-11-04-m0.u62.p1.sent4	І всі про це знають!
ParlaMint-UA_2022-11-04-m0.u62.p1.sent5	А ви зараз намагається про нас говорити.
ParlaMint-UA_2022-11-04-m0.u62.p1.sent6	Подивіться в дзеркало, як вчора говорив Голова Верховної Ради, і побачите своє відображення.
ParlaMint-UA_2022-11-04-m0.u63.p1.sent1	Шановні колеги, така бурхлива реакція.
ParlaMint-UA_2022-11-04-m0.u63.p2.sent1	Але 105 поправка, 105 поправка авторства народного депутата Герасимова.
ParlaMint-UA_2022-11-04-m0.u63.p2.sent2	Водночас Ольга Михайлівна Василевська-Смаглюк вимагає.
ParlaMint-UA_2022-11-04-m0.u63.p2.sent3	Вона комітетом врахована.
ParlaMint-UA_2022-11-04-m0.u63.p2.sent4	Ольга Михайлівна вимагає поставити таке рішення на підтвердження, я правильно розумію?
ParlaMint-UA_2022-11-04-m0.u63.p2.sent5	Вимагає поставити на підтвердження.
ParlaMint-UA_2022-11-04-m0.u63.p3.sent1	Шановні колеги, прошу народних депутатів голосувати.
ParlaMint-UA_2022-11-04-m0.u63.p4.sent1	За-245
ParlaMint-UA_2022-11-04-m0.u63.p5.sent1	Рішення прийнято.
ParlaMint-UA_2022-11-04-m0.u63.p6.sent1	Шановні колеги, можемо переходити до прийняття закону в цілому?
ParlaMint-UA_2022-11-04-m0.u63.p6.sent2	Шановні колеги, я ставлю пропозицію прийняти в другому читанні та в цілому з необхідними техніко-юридичними поправками проект Закону про внесення змін до Закону України "Про запобігання та протидію легалізації (відмиванню) доходів, одержаних злочинним шляхом, фінансуванню тероризму та фінансуванню розповсюдження зброї масового знищення" щодо захисту фінансової системи України від дій держави, яка здійснює збройну агресію проти України, та адаптації законодавства до окремих стандартів FATF і вимог Директиви ЄС 2018/843 (реєстраційний номер цього проекту Закону 8008).
ParlaMint-UA_2022-11-04-m0.u63.p6.sent3	Готові голосувати?
ParlaMint-UA_2022-11-04-m0.u63.p6.sent4	Прошу народних депутатів голосувати.
ParlaMint-UA_2022-11-04-m0.u63.p7.sent1	За-316
ParlaMint-UA_2022-11-04-m0.u63.p8.sent1	Рішення прийнято.
ParlaMint-UA_2022-11-04-m0.u63.p8.sent2	Закон прийнятий в цілому.
ParlaMint-UA_2022-11-04-m0.u63.p9.sent1	Шановні колеги, одну секундочку.
ParlaMint-UA_2022-11-04-m0.u63.p9.sent2	Зараз декілька оголошень від Олександра Сергійовича, і після цього робимо перерву.
ParlaMint-UA_2022-11-04-m0.u63.p9.sent3	І запити від Олени Костівни.
ParlaMint-UA_2022-11-04-m0.u63.p10.sent1	Будь ласка.
ParlaMint-UA_2022-11-04-m0.u64.p1.sent1	Створено міжфракційне депутатське об’єднання "Коло".
ParlaMint-UA_2022-11-04-m0.u64.p1.sent2	Голова об’єднання Мезенцева Марія Сергіївна.
ParlaMint-UA_2022-11-04-m0.u64.p1.sent3	Вітаємо.
ParlaMint-UA_2022-11-04-m0.u65.p1.sent1	Олена Костівна, будь ласка.
ParlaMint-UA_2022-11-04-m0.u66.p1.sent1	Шановні колеги, після таких бурхливих обговорень нашого сьогоднішнього дня хочу вам ще оголосити депутатські запити, які внесено до Верховної Ради України.
ParlaMint-UA_2022-11-04-m0.u66.p1.sent2	Всього їх 14 депутатських запитів.
ParlaMint-UA_2022-11-04-m0.u66.p1.sent3	З них до Президента України немає.
ParlaMint-UA_2022-11-04-m0.u66.p1.sent4	До органів Верховної Ради – 1.
ParlaMint-UA_2022-11-04-m0.u66.p1.sent5	До Кабінету Міністрів – 4.
ParlaMint-UA_2022-11-04-m0.u66.p1.sent6	До керівничих органів державної влади та органів місцевого самоврядування – 9.
ParlaMint-UA_2022-11-04-m0.u66.p1.sent7	До керівників підприємств, установ, організацій, розташованих на території України незалежно від їх підпорядкування і форми власності немає.
ParlaMint-UA_2022-11-04-m0.u66.p2.sent1	Отже, депутатські запити.
ParlaMint-UA_2022-11-04-m0.u66.p3.sent1	Антона Яценка до Уманського міського голови щодо надання інформації та копій документів стосовно фінансово-господарської діяльності Уманської міської ради, її структурних підрозділів та комунальних підприємств.
ParlaMint-UA_2022-11-04-m0.u66.p4.sent1	Євгенія Брагара до міністра освіти і науки України щодо відновлення об’єктів Київського національного університету імені Тараса Шевченка пошкоджених внаслідок ракетного обстрілу зі сторони Російської Федерації.
ParlaMint-UA_2022-11-04-m0.u66.p5.sent1	Ірини Фріз до Голови Тимчасової слідчої комісії Верховної Ради України з питань розслідування можливих протиправних дій посадових осіб Державного космічного агентства України (Національного космічного агентства України) та підприємств космічної галузі, зокрема під час реалізації проектів "Либідь" та "Циклон-4" щодо надання інформації з окремих питань діяльності Тимчасової слідчої комісії та звітування про результати її діяльності.
ParlaMint-UA_2022-11-04-m0.u66.p6.sent1	Андрія Бобляха до Головнокомандувача Збройних сил України, міністра оборони України, Уповноваженого Верховної Ради України з прав людини щодо необхідності проведення службового розслідування за фактом недбалого ставлення до військової служби під час дії воєнного стану, відносно командування 20 окремого батальйону спеціального призначення військової частини А4118 міста Києва.
ParlaMint-UA_2022-11-04-m0.u66.p7.sent1	Антона Яценка до Уманського міського голови щодо надання інформації та копій документів стосовно котелень, які перебувають на балансі та у використанні Уманської міської ради.
ParlaMint-UA_2022-11-04-m0.u66.p8.sent1	Антона Яценка до Уманського міського голови щодо надання інформації про можливе закриття Дошкільного навчального закладу ясла-садок комбінованого типу № 30 міста Умані за адресою: вулиця Гонти, 14, місто Умань, Черкаська область, 20300.
ParlaMint-UA_2022-11-04-m0.u66.p9.sent1	Дмитра Разумкова до Прем’єр-міністра України щодо постачання аміаку, виробленого в Російській Федерації, територією України.
ParlaMint-UA_2022-11-04-m0.u66.p10.sent1	Богдана Торохтія до Начальника Головного управління розвідки Міністерства оборони України щодо питань реалізації розвідувальними органами України повноважень у сфері здійснення контррозвідувальної діяльності.
ParlaMint-UA_2022-11-04-m0.u66.p11.sent1	Богдана Торохтія до Голови Служби зовнішньої розвідки України щодо окремих питань реалізації розвідувальними органами України повноважень у сфері здійснення контррозвідувальної діяльності.
ParlaMint-UA_2022-11-04-m0.u66.p12.sent1	Антона Яценка до Уманського міського голови щодо надання інформації про перебування на робочому місці та безпосереднього виконання обов’язків Уманським міським головою Плетньовою Іриною Григорівною протягом періоду 26.10.2022 року – 31.10.2022 року.
ParlaMint-UA_2022-11-04-m0.u66.p13.sent1	Антона Яценка до Уманського міського голови щодо надання інформації про можливе закриття Дошкільного навчального закладу ясла-садок комбінованого типу № 8 міста Умані за адресою: вулиця Грушевського, 29, місто Умань, Черкаська область.
ParlaMint-UA_2022-11-04-m0.u66.p14.sent1	Групи народних депутатів (Скороход, Батенко та інших, всього 5 депутатів) до міністра оборони України про присвоєння Мохоньку Я.О. найвищої державної відзнаки "Героя України" (посмертно).
ParlaMint-UA_2022-11-04-m0.u66.p15.sent1	Це всі запити, які надійшли до нас від народних депутатів.
ParlaMint-UA_2022-11-04-m0.u67.p1.sent1	Дякую, Олена Костівна.
ParlaMint-UA_2022-11-04-m0.u67.p2.sent1	Шановні народні депутати!
ParlaMint-UA_2022-11-04-m0.u67.p2.sent2	Розгляд питань порядку денного на сьогодні завершено.
ParlaMint-UA_2022-11-04-m0.u67.p3.sent1	Дякую всім за плідну роботу.
ParlaMint-UA_2022-11-04-m0.u67.p4.sent1	Зараз я оголошую перерву у нашому пленарному засіданні.
ParlaMint-UA_2022-11-04-m0.u67.p4.sent2	Про час і місце його наступного продовження вам буде повідомлено завчасно.
ParlaMint-UA_2022-11-04-m0.u67.p4.sent3	Прошу не поширювати інформацію щодо його початку.
ParlaMint-UA_2022-11-04-m0.u67.p4.sent4	Працюємо разом, працюємо до повної перемоги і Слава Україні!
