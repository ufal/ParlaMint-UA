id	text
ParlaMint-UA_2022-02-01-m0.u1.p1.sent1	Доброго дня, шановні народні депутати та гості Верховної Ради України!
ParlaMint-UA_2022-02-01-m0.u1.p1.sent2	Прошу народних депутатів підготуватись до реєстрації.
ParlaMint-UA_2022-02-01-m0.u1.p1.sent3	І нагадую, що після початку реєстрації необхідно, утримуючи сенсорну кнопку, натиснути на зелену кнопку "За" та утримувати ці дві кнопки одночасно до кінця реєстрації.
ParlaMint-UA_2022-02-01-m0.u1.p2.sent1	Шановні народні депутати, готові реєструватися?
ParlaMint-UA_2022-02-01-m0.u1.p2.sent2	Прошу народних депутатів реєструватися.
ParlaMint-UA_2022-02-01-m0.u1.p3.sent1	В залі зареєстровано 269 народних депутатів.
ParlaMint-UA_2022-02-01-m0.u1.p3.sent2	Шановні народні депутати та гості Верховної Ради України!
ParlaMint-UA_2022-02-01-m0.u1.p3.sent3	Запрошую до зали засідань Верховної Ради України Президента України Володимира Олександровича Зеленського.
ParlaMint-UA_2022-02-01-m0.u1.p3.sent4	Прошу привітати Президента України.
ParlaMint-UA_2022-02-01-m0.u1.p4.sent1	Дякую.
ParlaMint-UA_2022-02-01-m0.u1.p4.sent2	Прошу сідати.
ParlaMint-UA_2022-02-01-m0.u1.p5.sent1	Шановні народні депутати та гості Верховної Ради України!
ParlaMint-UA_2022-02-01-m0.u1.p5.sent2	В урочистому засіданні сьомої сесії Верховної Ради України дев’ятого скликання беруть участь Прем’єр-міністр України Денис Анатолійович Шмигаль та члени Кабінету Міністрів України , керівники центральних органів виконавчої влади України, керівники судової гілки влади.
ParlaMint-UA_2022-02-01-m0.u1.p5.sent3	Присутні посадові особи, яких Верховна Рада України обирає, призначає і надає згоду на призначення на посаду, інші вищі посадові особи органів державної влади України, представники засобів масової інформації, глави дипломатичних представництв іноземних держав та керівників представництв міжнародних організацій, акредитованих в Україні, а також інші офіційні особи.
ParlaMint-UA_2022-02-01-m0.u1.p6.sent1	Шановні народні депутати та гості Верховної Ради України відповідно до статті 83 Конституції України сьому сесію Верховної Ради України дев’ятого скликання оголошую відкритою.
ParlaMint-UA_2022-02-01-m0.u1.p7.sent1	Шановні колеги, пленарне засідання Верховної Ради України оголошую відкритим.
ParlaMint-UA_2022-02-01-m0.u1.p8.sent1	Шановні народні депутати, шановні гості Верховної Ради України, до слова запрошується Президент України Володимир Олександрович Зеленський.
ParlaMint-UA_2022-02-01-m0.u2.p1.sent1	Дуже дякую.
ParlaMint-UA_2022-02-01-m0.u2.p2.sent1	Шановні народні депутати, шановні гості засідання, шановні наші, дорогі громадяни України, пане Голово, присутні!
ParlaMint-UA_2022-02-01-m0.u2.p2.sent2	Я вітаю всіх з відкриттям сьомої сесії Верховної Ради України дев’ятого скликання, і дуже хочу, аби в перший день другого місяця три владні гілки і четверта – влада, увімкнувши всі п’ять і навіть дуже важливе шосте відчуття, усвідомили ці слова про те, що ми часто чули, рідко досягали і гостро, дуже гостро, потребуємо – це єдність.
ParlaMint-UA_2022-02-01-m0.u2.p2.sent3	Єдність всіх завжди і в усьому, насамперед у сприйнятті нашого сьогодення, а головне – нашого майбутнього, майбутнього нашої держави, майбутнього наших поколінь.
ParlaMint-UA_2022-02-01-m0.u2.p3.sent1	Ми маємо бути єдними в боротьбі за життя і за здоров’я.
ParlaMint-UA_2022-02-01-m0.u2.p3.sent2	Легший перебіг хвороби, менше госпіталізованих українців, менше померлих – це результат єдності 15 мільйонів громадян України, що отримали два щеплення.
ParlaMint-UA_2022-02-01-m0.u2.p3.sent3	Я їм дуже вдячний.
ParlaMint-UA_2022-02-01-m0.u2.p4.sent1	Єдність влади вчора при ухваленні бюджету – це вдвічі більше зарплата для наших медиків.
ParlaMint-UA_2022-02-01-m0.u2.p4.sent2	Єдність влади сьогодні – це нормальне проходження нових хвиль, достатнє забезпечення ліжками, достатнє забезпечення киснем, мільярди гривень "єПідтримки" і мільйони громадян, які цим скористались.
ParlaMint-UA_2022-02-01-m0.u2.p5.sent1	Я хочу подякувати вам, панове народні депутати, за те, що підтримали цю програму.
ParlaMint-UA_2022-02-01-m0.u2.p5.sent2	Дуже дякую.
ParlaMint-UA_2022-02-01-m0.u2.p6.sent1	Важлива єдність у справах, але сьогодні вона потрібна і у словах.
ParlaMint-UA_2022-02-01-m0.u2.p6.sent2	Саме у словах єдність в інформаційному полі, у розумінні засобів масової інформації своєї відповідальності у часи, коли медіаполе – це нове поле битви, новини – це нова зброя, а будь-які повідомлення, особливо побудовані на анонімних джерелах, мають реальний і великий вплив на наших людей, на психіку людей, на нашу державу, особливо на нашу економіку.
ParlaMint-UA_2022-02-01-m0.u2.p7.sent1	В цьому контексті я щиро дякую громадянам України і бізнесу, які були єдиними і не піддавалися вірусу паніки.
ParlaMint-UA_2022-02-01-m0.u2.p7.sent2	Наша економіка стабілізується.
ParlaMint-UA_2022-02-01-m0.u2.p7.sent3	У фінансовій системі все під контролем.
ParlaMint-UA_2022-02-01-m0.u2.p7.sent4	Надходження до бюджету в січні перевиконано на 7 мільярдів.
ParlaMint-UA_2022-02-01-m0.u2.p7.sent5	Гривня на сьогодні, слава богу, вже почувається краще, вчора зміцнилась на 30 копійок.
ParlaMint-UA_2022-02-01-m0.u2.p7.sent6	Поступово повертаємося до стабільного і запланованого курсу.
ParlaMint-UA_2022-02-01-m0.u2.p7.sent7	Майже тиждень на міжнародних фінансових ринках є вже позитивна динаміка, динаміка щодо наших облігацій – їхні котирування повертаються на свій попередній рівень.
ParlaMint-UA_2022-02-01-m0.u2.p7.sent8	Тож, фінансовий світ оцінює майбутнє в Україні з оптимізмом.
ParlaMint-UA_2022-02-01-m0.u2.p8.sent1	Аналогічні оцінки опалювального сезону: у нас достатні запаси газу, достатні запаси вугілля.
ParlaMint-UA_2022-02-01-m0.u2.p8.sent2	Вперше в історії Україна використовує весь наш державний потенціал, потенціал атомної енергетики.
ParlaMint-UA_2022-02-01-m0.u2.p8.sent3	Вперше за всі роки незалежності працюють всі атомні блоки наших АЕС.
ParlaMint-UA_2022-02-01-m0.u2.p9.sent1	Золотовалютні резерви України залишаються на рекордному рівні.
ParlaMint-UA_2022-02-01-m0.u2.p9.sent2	Це захищає від різних коливань і зміцнює економічний імунітет так само, як і сигнали про готовність фінансової підтримки України, які ми чуємо від наших партнерів, і за які я дякую Євросоюзу, дякую лідерам багатьох європейських держав, Сполученим Штатам Америки, Канаді та усім, хто незабаром буде готовий оголосити не просто слова, а оголосити подібні рішення.
ParlaMint-UA_2022-02-01-m0.u2.p10.sent1	Зовнішня підтримка України єднає майже весь світ, ми ж маємо бути єдними у внутрішній політиці.
ParlaMint-UA_2022-02-01-m0.u2.p10.sent2	Можна бути в опозиції до влади, не можна бути в опозиції до України.
ParlaMint-UA_2022-02-01-m0.u2.p10.sent3	Можна мати різні погляди, але щодо однієї мети і це зміцнення своєї держави, держави Україна, а не свого особистого рейтингу.
ParlaMint-UA_2022-02-01-m0.u2.p10.sent4	Можна зневажати монобільшість, уряд, Президента, але не можна зневажати власний народ, сіяти паніку, щоб збирати політичні плоди; тримати людей в тривозі, тримати на вулиці в мінус, щоб отримати свої плюси.
ParlaMint-UA_2022-02-01-m0.u2.p11.sent1	Нам також потрібна внутрішня єдність щодо зовнішніх справ.
ParlaMint-UA_2022-02-01-m0.u2.p11.sent2	Минулого тижня я провів розмови з Президентом Європейської ради, з Президентом Литви, Азербайджану, Франції, Президентом Сполучених Штатів Америки, зустрівся з послами країн G7, ООН, НАТО, ЄС, Міжнародного валютного фонду, ОБСЄ.
ParlaMint-UA_2022-02-01-m0.u2.p11.sent3	Загалом – це 80 представників іноземних держав та міжнародних організацій, вони єдині щодо підтримки нашої держави.
ParlaMint-UA_2022-02-01-m0.u2.p12.sent1	Єдність розблокувала Нормандський формат, показала готовність до діалогу, дала надію на деескалацію і мирне врегулювання.
ParlaMint-UA_2022-02-01-m0.u2.p12.sent2	Вперше з 2019 року усі чотири сторони погодили спільну підсумкову заяву.
ParlaMint-UA_2022-02-01-m0.u2.p12.sent3	Ми активно працюємо, щоб у найближчі дні узгодити дату наступної зустрічі радників у Берліні, де, сподіваюсь, буде домовленість щодо зустрічі лідерів Нормандської четвірки.
ParlaMint-UA_2022-02-01-m0.u2.p13.sent1	Вчора, за нашої з Президентом Польщі Анджеєм Дудою ініціативи, пройшла зустріч міністрів України та Польщі.
ParlaMint-UA_2022-02-01-m0.u2.p13.sent2	Ми досягли взаємовигідних домовленостей у сфері торгівлі, у сфері інвестицій, перевезень, транзиту товарів.
ParlaMint-UA_2022-02-01-m0.u2.p13.sent3	Цього тижня Київ приймає Прем’єр-міністра Великобританії, Польщі, Нідерландів, Президента Туреччини.
ParlaMint-UA_2022-02-01-m0.u2.p13.sent4	Така інтенсивність візитів – це серйозний фактор стабілізації ситуації всередині нашої держави.
ParlaMint-UA_2022-02-01-m0.u2.p13.sent5	Чутки, плітки, прогнози експертів, великих блогерів і Ванги не справдилися.
ParlaMint-UA_2022-02-01-m0.u2.p13.sent6	Ніхто не вирішує нашу долю за нашими спинами, всі їдуть до нас – це дуже важливо.
ParlaMint-UA_2022-02-01-m0.u2.p13.sent7	Нам готові підставити плече, а не підніжку.
ParlaMint-UA_2022-02-01-m0.u2.p13.sent8	Це дуже важливо і ми за це вдячні нашим партнерам.
ParlaMint-UA_2022-02-01-m0.u2.p14.sent1	Ми створюємо новий формат політичної співпраці у Європі між Україною, Британією і Польщею.
ParlaMint-UA_2022-02-01-m0.u2.p14.sent2	Ми забезпечуємо для нашої держави гарантії фінансової стійкості, готуємося надати потужний економічний сигнал, підписати Угоду про вільну торгівлю з Туреччиною вже впродовж цих двох днів.
ParlaMint-UA_2022-02-01-m0.u2.p14.sent3	Наші групи працюють, і я впевнений, що ми про все домовимося.
ParlaMint-UA_2022-02-01-m0.u2.p14.sent4	Дипломатична підтримка України з 2014 року найбільш безумовна і зберігається.
ParlaMint-UA_2022-02-01-m0.u2.p15.sent1	Військово-технічна допомога України з 2014 року найбільша, безцінна і продовжує надходити, а головна філософія України незмінна, і ми продовжуємо її дотримуватися.
ParlaMint-UA_2022-02-01-m0.u2.p15.sent2	Вона проста і зрозуміла: ми цінуємо підтримку всіх, ми розраховуємо тільки на себе, ми – сильна країна, у нас прекрасні дипломати, кращі за них лише наші військові, ми маємо захищати тих, хто захищає нас.
ParlaMint-UA_2022-02-01-m0.u2.p15.sent3	Слава Україні!
ParlaMint-UA_2022-02-01-m0.u2.p16.sent1	І саме для цього зокрема розроблено Указ Президента України про зміцнення обороноздатності держави і привабливості військової служби.
ParlaMint-UA_2022-02-01-m0.u2.p16.sent2	Цим указом передбачено збільшення грошового забезпечення усіх військових до рівня не нижче 3 мінімальних заробітних плат.
ParlaMint-UA_2022-02-01-m0.u2.p16.sent3	Перехід України до засад професійної армії, збільшення терміну дії контрактів, розробка концепції житлового забезпечення військовослужбовців, ветеранів, членів їх сімей, система кар’єрного росту офіцерів, а також збільшення протягом наступних трьох років чисельності Збройних Сил України на 100 тисяч осіб професійної армії, створення додаткових 20 бригад Збройних Сил України.
ParlaMint-UA_2022-02-01-m0.u2.p17.sent1	Цей указ – це старт переходу України на професійну армію.
ParlaMint-UA_2022-02-01-m0.u2.p17.sent2	Цей указ не тому, що скоро війна, це я говорю для всіх, цей указ для того, щоб скоро і надалі був мир.
ParlaMint-UA_2022-02-01-m0.u2.p17.sent3	Мир в Україні!
ParlaMint-UA_2022-02-01-m0.u2.p17.sent4	І цей указ я з радістю у вашій присутності підписую.
ParlaMint-UA_2022-02-01-m0.u2.p18.sent1	Шановні громадяни України!
ParlaMint-UA_2022-02-01-m0.u2.p18.sent2	Ми хочемо, щоб нас поважали, для цього давайте передусім поважати самих себе.
ParlaMint-UA_2022-02-01-m0.u2.p18.sent3	Важливо не те, що скажуть про нас інші, а саме – як ми сприймаємо себе; не як хтось приймає нас, а те важливе, ким насамперед є ми.
ParlaMint-UA_2022-02-01-m0.u2.p18.sent4	В усьому завжди й передусім ми маємо сподіватися лише на наші, на власні сили.
ParlaMint-UA_2022-02-01-m0.u2.p18.sent5	У нашої Батьківщини дійсно є багато друзів і ми їм ще раз вдячні, але у друзів є своя Батьківщина, не забувайте про це.
ParlaMint-UA_2022-02-01-m0.u2.p18.sent6	Тож ніхто замість нас не побудує Україну, не захистить Україну, не збереже, не підніме вгору Україну, ми маємо розраховувати тільки на себе.
ParlaMint-UA_2022-02-01-m0.u2.p19.sent1	Давайте згадаємо визначальні миті історії нашої держави, ми здобували визначальні перемоги саме власними силами завдяки власній волі, завдяки українському духу, незламності, гордості і гідності.
ParlaMint-UA_2022-02-01-m0.u2.p19.sent2	Коли Україна відновлювала незалежність, відстоювала нашу свободу на барикадах, захищала себе в окопах силами своїх захисників, силами своїх добровольців, силами своїх волонтерів, силами своїх громадян – громадян України.
ParlaMint-UA_2022-02-01-m0.u2.p20.sent1	Давайте цінувати себе, любити себе, не прагнути сподобатись комусь, думати, що про нас скажуть наші нащадки, а не чиїсь політики.
ParlaMint-UA_2022-02-01-m0.u2.p20.sent2	Неможливо сподобатися всім, коли щиро відстоюєш свої національні інтереси.
ParlaMint-UA_2022-02-01-m0.u2.p20.sent3	Отже, одне інше виключає.
ParlaMint-UA_2022-02-01-m0.u2.p20.sent4	Варто зрозуміти, що для нас важливіше.
ParlaMint-UA_2022-02-01-m0.u2.p20.sent5	Впевнений, відповідь для нас всіх, вона очевидна, давайте доведемо тепер це нашими діями.
ParlaMint-UA_2022-02-01-m0.u2.p21.sent1	Дякую.
ParlaMint-UA_2022-02-01-m0.u2.p21.sent2	Слава Україні!
ParlaMint-UA_2022-02-01-m0.u2.p22.sent1	Дуже дякую.
ParlaMint-UA_2022-02-01-m0.u3.p1.sent1	Шановні народні депутати, шановні гості Верховної Ради!
ParlaMint-UA_2022-02-01-m0.u3.p1.sent2	До слова запрошується Голова Верховної Ради Руслан Олексійович Стефанчук.
ParlaMint-UA_2022-02-01-m0.u4.p1.sent1	Шановний пане Президенте, шановні народні депутати, шановний Прем’єр-міністр та члени уряду, шановні гості Верховної Ради України!
ParlaMint-UA_2022-02-01-m0.u4.p1.sent2	Відкриваючи цю сесію, хочу подякувати всім за нашу плідну роботу впродовж попередньої сесії та побажати кожному з нас єдності, сил і наснаги на новий сесійний період.
ParlaMint-UA_2022-02-01-m0.u4.p2.sent1	Без перебільшення ми можемо відчувати, що ми перебуваємо на зламі історичних подій, які ще мають бути належним чином оцінені часом.
ParlaMint-UA_2022-02-01-m0.u4.p2.sent2	Тому від усвідомлення відповідальності кожного з нас, від прагнення боротися за ідеали, за незалежну Україну та від відданості своєму народу залежить багато.
ParlaMint-UA_2022-02-01-m0.u4.p2.sent3	Ми постали перед новими, не відомими раніше викликами, щодо яких часто не маємо готових рецептів, тому повинні напрацьовувати відповідні рішення разом і в цьому залі.
ParlaMint-UA_2022-02-01-m0.u4.p2.sent4	Але ми точно йдемо вперед.
ParlaMint-UA_2022-02-01-m0.u4.p3.sent1	І попри те, що Російська Федерація своєю агресією хоче перешкодити нашим планам, хочу зазначити, що ми впевнені у своїй єдності, згуртованості, ідентичності та незворотному виборі українського народу щодо власної державності та європейського курсу.
ParlaMint-UA_2022-02-01-m0.u4.p4.sent1	Ми шануємо нашу минувшину, але ми робимо все, щоб вибудувати країну майбутнього.
ParlaMint-UA_2022-02-01-m0.u4.p4.sent2	Ми керуємося конституційним принципом найбільш важливим, що людина, її життя і здоров’я, честь і гідність, свобода і недоторканість є вищими соціальними цінностями.
ParlaMint-UA_2022-02-01-m0.u4.p4.sent3	Ми нікому не дамо ставити під сумнів наш суверенітет, нашу територіальну цілісність, а також право вибирати свої напрямки розвитку.
ParlaMint-UA_2022-02-01-m0.u4.p4.sent4	Прийшов час усвідомити усім, що Україна сьогодні є форпостом не тільки європейських цінностей, Україна є форпостом світового цивілізаційного вибору в цілому.
ParlaMint-UA_2022-02-01-m0.u4.p5.sent1	Саме тому і Президент України, і Верховна Рада, і уряд, і органи місцевого самоврядування, усі разом працюють задля внутрішнього розвитку України та посилюють міжнародну співпрацю у протистоянні російській агресії.
ParlaMint-UA_2022-02-01-m0.u4.p6.sent1	Принагідно хочу висловити слова щирої вдячності нашим партнерам, які надали і продовжують надавати Україні безпекову і фінансову допомогу – це Сполучені Штати Америки, Сполучене Королівство Великої Британії та Північної Ірландії, Канада, Республіка Польща, Турецька Республіка, Чеська Республіка, Литва, Латвія, Естонія і багато інших країн, які сьогодні солідаризуються разом з Україною.
ParlaMint-UA_2022-02-01-m0.u4.p7.sent1	В той же час Верховна Рада робить і робитиме все від неї залежне, щоб запити і легітимізація цієї допомоги були своєчасними, достатніми та необхідними задля того, щоб забезпечити життя, здоров’я громадян України, збереження незалежності та територіальної цілісності держави.
ParlaMint-UA_2022-02-01-m0.u4.p8.sent1	Активні зусилля, які здійснюємо ми та наші партнери, дають тверду надію, що дипломатія здатна зупинити загрози, які створює Російська Федерація для України.
ParlaMint-UA_2022-02-01-m0.u4.p8.sent2	Нас не повинні заколисувати останні заяви, що лунають з Москви.
ParlaMint-UA_2022-02-01-m0.u4.p8.sent3	Звичайно, нам було приємно чути, що Росія не має і ніколи не мала наміру нападати на Україну, якби не те, що та ж Росія створила останню кризу своїми ультиматумами, якби не те, що з Кремля постійно лунають заклики про єдиний народ, якби не гібридна війна, яка триває в Україні вже вісім років, якби не продовжувалося накопичення російських військ на кордонах нашої країни і ще дуже багато таких "якби".
ParlaMint-UA_2022-02-01-m0.u4.p9.sent1	В то й же час зросло розуміння у Європі та світі щодо ролі, яку відіграє Україна для стабільності і безпеки на континенті.
ParlaMint-UA_2022-02-01-m0.u4.p9.sent2	Це стало результатом і нашої з вами парламентської дипломатії, ми повинні її розвивати.
ParlaMint-UA_2022-02-01-m0.u4.p9.sent3	Чим більше наших колег-парламентарів у всіх країнах світу розумітимуть нашу реальність та наші наміри, тим стабільніше буде наш розвиток.
ParlaMint-UA_2022-02-01-m0.u4.p9.sent4	Ми повинні дбати про стратегічні партнерства, які сьогодні підтримують довіру до нас, а також створювати нові.
ParlaMint-UA_2022-02-01-m0.u4.p10.sent1	Розвиток політичного діалогу з державами світу, а також співробітництво в рамках Парламентського комітету асоціації Україна-ЄС, Парламентської асамблеї НАТО і ОБСЄ, Парламентської асамблеї Ради Європи, співпраця з Європейським парламентом є актуальними як ніколи.
ParlaMint-UA_2022-02-01-m0.u4.p10.sent2	Але ми цьогоріч прагнемо розвивати і інші парламентські формати, зокрема парламентський вимір Кримської платформи.
ParlaMint-UA_2022-02-01-m0.u4.p11.sent1	Важливу роль слід віднести також і діяльності парламенту щодо побудови глибинної демократичної держави в Україні.
ParlaMint-UA_2022-02-01-m0.u4.p11.sent2	Незалежність гілок влади у державі, судова влада, яка викликає довіру у громадян та іноземних інвесторів – все це стане запорукою нашої економічної стабільності.
ParlaMint-UA_2022-02-01-m0.u4.p12.sent1	Попередня сесія парламенту ознаменувалася прийняттям важливих законів.
ParlaMint-UA_2022-02-01-m0.u4.p12.sent2	Так, там вдалося запровадити та врегулювати низку фінансових механізмів для економічного розвитку держави, індустріальні парки, спрощення отримання кредитів малим та середнім фермерам, податкові стимули для ІТ-індустрії, запровадження медіації, забезпечення участі громадян у прийнятті державних рішень, служба військового капеланства, вдосконалення порядку використання прикордонниками бойової техніки – це далеко невичерпний перелік того, що ми вже разом зробили в цьому залі.
ParlaMint-UA_2022-02-01-m0.u4.p13.sent1	Але на цьому ми не плануємо зупинитися.
ParlaMint-UA_2022-02-01-m0.u4.p13.sent2	Протягом сьомої сесії парламент продовжуватиме роботу над запровадженням важливих для суспільства реформ.
ParlaMint-UA_2022-02-01-m0.u4.p13.sent3	Йдеться, зокрема, про підсилення обороноздатності нашої країни, підтримку та розвиток української армії, українських медиків, українських вчителів, чесну і справедливу пенсійну реформу, реформу децентралізації, реформу містобудування, встановлення єдиних правил правотворчої діяльності, антикорупційна стратегія, запровадження економічного паспорта українця, посилення народовладдя, розвиток інфраструктурних об’єктів, діджиталізація.
ParlaMint-UA_2022-02-01-m0.u4.p13.sent4	І все це далеко не повний список того, що ми ставимо собі в плани на цю сесію.
ParlaMint-UA_2022-02-01-m0.u4.p14.sent1	Звісно, викликів багато, але кожен народний депутат і Верховна Рада в цілому залишаються відданими тим словам присяги, яку ми всі разом проголошували в цій залі.
ParlaMint-UA_2022-02-01-m0.u4.p15.sent1	І завершити свій виступ я хотів би словами великого українця Михайла Грушевського, портрет якого висить першим в плеяді керівників парламенту на стіні, повз яку ми проходимо щодня.
ParlaMint-UA_2022-02-01-m0.u4.p15.sent2	104 роки тому він написав: "Добре робити історію важливіше, ніж гарно писати її".
ParlaMint-UA_2022-02-01-m0.u4.p16.sent1	Я дуже хочу, щоб ми це всі усвідомили, і не забуваймо про це і сьогодні.
ParlaMint-UA_2022-02-01-m0.u4.p16.sent2	Слава Україні!
ParlaMint-UA_2022-02-01-m0.u5.p1.sent1	Шановні народні депутати, давайте подякуємо Президенту України, Кабінету Міністрів на чолі з Прем’єр-міністром та всім, хто брав участь у відкритті сьомої сесії Верховної Ради України.
ParlaMint-UA_2022-02-01-m0.u6.p1.sent1	Шановні народні депутати, продовжуємо нашу роботу.
ParlaMint-UA_2022-02-01-m0.u6.p1.sent2	Сьогодні день народження у нашого колеги народного депутата Анатолія Дмитровича Остапенка від фракції "Слуга народу".
ParlaMint-UA_2022-02-01-m0.u6.p1.sent3	Давайте привітаємо Анатолія Дмитровича, побажаємо йому міцного здоров’я, наснаги та звитяжної праці на благо України, українського народу.
ParlaMint-UA_2022-02-01-m0.u6.p2.sent1	Надійшла перерва від двох фракцій з заміною на виступ.
ParlaMint-UA_2022-02-01-m0.u6.p2.sent2	Будь ласка, "За майбутнє" та "Батьківщина".
ParlaMint-UA_2022-02-01-m0.u6.p2.sent3	Ігор Гузь і колеги, будь ласка.
ParlaMint-UA_2022-02-01-m0.u7.p1.sent1	Слава Україні!
ParlaMint-UA_2022-02-01-m0.u7.p1.sent2	Шановні друзі, ми, українські парламентарі, хочемо щиро подякувати кожній країні, яка в тяжкий час для нашої держави не залишилася осторонь, а головне – допомагає нашій державі зброєю для того, аби окупант знав: ми будемо зустрічати його в кожному селі, в кожному районі і в кожному місті!
ParlaMint-UA_2022-02-01-m0.u7.p1.sent3	Кожна країна, яка сьогодні протягує руку допомоги – це наші браття і сестри.
ParlaMint-UA_2022-02-01-m0.u7.p1.sent4	Щиро дякуємо вам!
ParlaMint-UA_2022-02-01-m0.u8.p1.sent1	Сьогодні з цієї трибуни ми хочемо подякувати кожному президенту, кожному керівнику уряду, кожному громадянину тих країн, які висловили і підтримали, пліч-о-пліч стали з нашим народом і показали, що сьогодні сформована сильна антипутінська коаліція.
ParlaMint-UA_2022-02-01-m0.u8.p1.sent2	І сьогодні всі зрозуміли, і сьогодні всі підтримали те, що ми маємо ворога, ворога, який має чітку назву – Російська Федерація.
ParlaMint-UA_2022-02-01-m0.u8.p2.sent1	Ми дякуємо цим країнам за ту непосильну підтримку, за ту допомогу військову, яка сьогодні надається Україні.
ParlaMint-UA_2022-02-01-m0.u8.p3.sent1	Дякуємо вам!
ParlaMint-UA_2022-02-01-m0.u8.p3.sent2	Україна завжди пам’ятатиме вашу підтримку!
ParlaMint-UA_2022-02-01-m0.u8.p3.sent3	Спасибі.
ParlaMint-UA_2022-02-01-m0.u9.p1.sent1	Сьогодні над Україною висить небезпека, і ті країни, ті народи, парламенти, уряди, які стоять поруч з нами, вони заслуговують на велику подяку і заслуговують на величезну повагу.
ParlaMint-UA_2022-02-01-m0.u9.p1.sent2	Ви захищаєте не просто Україну, ви захищаєте мир в усьому світі.
ParlaMint-UA_2022-02-01-m0.u9.p1.sent3	Ви протистоїте величезній загрозі, яку несе путінський кремлівський режим, і ви відстоюєте право кожного народу обирати свій шлях на європейську і євроатлантичну інтеграцію.
ParlaMint-UA_2022-02-01-m0.u9.p2.sent1	Як співголова групи дружби з Канадою особливо хочу подякувати Канаді за послідовну підтримку України, за програму UNIFIER, за всі ті зусилля, які робляться для того, щоб Україна була незалежною державою.
ParlaMint-UA_2022-02-01-m0.u10.p1.sent1	Шановні колеги, я дуже просив би українською.
ParlaMint-UA_2022-02-01-m0.u10.p1.sent2	Переклад робиться, будь ласка.
ParlaMint-UA_2022-02-01-m0.u11.p1.sent1	Шановні колеги, будь ласка, українською.
ParlaMint-UA_2022-02-01-m0.u11.p1.sent2	Ні, українською мовою, будь ласка, в парламенті послуговуватися.
ParlaMint-UA_2022-02-01-m0.u12.p1.sent1	Шановні колеги, я все-таки би звернувся з проханням до всіх виступаючих у залі, я думаю, що для того, щоб підняти нас усіх і українську мову, давайте продукувати світу українську мову, а вони вже якось перекладуть.
ParlaMint-UA_2022-02-01-m0.u12.p1.sent2	Дякую.
ParlaMint-UA_2022-02-01-m0.u12.p2.sent1	Шановні колеги, я бачу, ще надійшла заява від двох фракцій.
ParlaMint-UA_2022-02-01-m0.u12.p2.sent2	ОПЗЖ і хто?
ParlaMint-UA_2022-02-01-m0.u12.p2.sent3	І "Європейська солідарність".
ParlaMint-UA_2022-02-01-m0.u12.p2.sent4	Перерва із заміною на виступ.
ParlaMint-UA_2022-02-01-m0.u12.p2.sent5	Хто доповідає?
ParlaMint-UA_2022-02-01-m0.u12.p2.sent6	Дмитре Олександровичу, будь ласка.
ParlaMint-UA_2022-02-01-m0.u12.p2.sent7	Воронько?
ParlaMint-UA_2022-02-01-m0.u12.p3.sent1	Будь ласка, народний депутат Воронько.
ParlaMint-UA_2022-02-01-m0.u13.p1.sent1	Шановні колеги, два з половиною роки тому в цьому залі разом з вами давав присягу народного депутата.
ParlaMint-UA_2022-02-01-m0.u13.p1.sent2	І для мене, як і для всіх депутатів-мажоритарників, ця присяга мала особисту спрямованість.
ParlaMint-UA_2022-02-01-m0.u13.p1.sent3	Ми присягали ще й наших виборцям, нашим землякам, які довірили нам перш за все відстоювати їх інтереси.
ParlaMint-UA_2022-02-01-m0.u13.p1.sent4	І саме це найголовніша наша задача.
ParlaMint-UA_2022-02-01-m0.u13.p2.sent1	Але за два з половиною роки ідеали парламентської більшості зразка 19-го року стрімко деградували аж до кримінального переслідування тих депутатів, які мають сміливість висловлювати незгоду з політикою Банкової.
ParlaMint-UA_2022-02-01-m0.u13.p2.sent2	Влада почала цькувати депутатів, які мають власну точку зору на те, що насправді відбувається в країні, тиснути на тих, хто вирішив підтримати об’єднання "Розумна політика", і хто вважає за потрібне голосувати так, як вимагає совість, а не так, як хочуть в Офісі Президента.
ParlaMint-UA_2022-02-01-m0.u13.p3.sent1	Мені не соромно перед виборцями за мої голосування проти законопроектів.
ParlaMint-UA_2022-02-01-m0.u13.p3.sent2	А саме: проти бездумного розпродажу української землі – червоною, проти легалізації грального бізнесу – червоною, проти зрадницького звільнення Голови парламенту.
ParlaMint-UA_2022-02-01-m0.u13.p3.sent3	А після мого вступу до команди Разумкова в Офісі Президента геть зовсім знесло дах: одночасні обшуки о сьомій годині ранку в п’ятницю із залученням озброєних спецпризначенців у мене дома, в мого сина, в моїх родичів, друзів.
ParlaMint-UA_2022-02-01-m0.u13.p3.sent4	Це просто акція залякування незгодних з Банковою депутатів монобільшості.
ParlaMint-UA_2022-02-01-m0.u13.p4.sent1	Замість того, щоб займатись нацбезпекою Офіс Президента влаштовує переслідування політичних опонентів – це ознака слабкості, безпорадності та агонії влади.
ParlaMint-UA_2022-02-01-m0.u13.p4.sent2	Монополія в бізнесі – це проблема, а монополія у владі – це узурпація і це точно крок у прірву.
ParlaMint-UA_2022-02-01-m0.u13.p4.sent3	Не треба тягнути в прірву всю країну!
ParlaMint-UA_2022-02-01-m0.u13.p4.sent4	Ми всі присягали народу України, а не Офісу Президента.
ParlaMint-UA_2022-02-01-m0.u14.p1.sent1	Шановні колеги, надійшла ще одна заява від фракції "Слуга народу" і фракції "Голос" про перерву з заміною на виступ.
ParlaMint-UA_2022-02-01-m0.u14.p2.sent1	Слово надається народному депутату Умєрову.
ParlaMint-UA_2022-02-01-m0.u14.p2.sent2	Я правильно розумію?
ParlaMint-UA_2022-02-01-m0.u14.p2.sent3	Ми пройдемо спочатку всі виступи, тоді надамо вам з процедури.
ParlaMint-UA_2022-02-01-m0.u14.p3.sent1	Шановні колеги, в нас є інші колеги, які записалися на виступ.
ParlaMint-UA_2022-02-01-m0.u14.p3.sent2	Будь ласка, хто буде?
ParlaMint-UA_2022-02-01-m0.u14.p3.sent3	У мене написано – Умєров і Мезенцева.
ParlaMint-UA_2022-02-01-m0.u14.p3.sent4	Да?
ParlaMint-UA_2022-02-01-m0.u14.p3.sent5	Умєров і Мезенцева, будь ласка.
ParlaMint-UA_2022-02-01-m0.u14.p3.sent6	Фракції "Слуга народу" і фракції "Голос".
ParlaMint-UA_2022-02-01-m0.u14.p3.sent7	Будь ласка.
ParlaMint-UA_2022-02-01-m0.u15.p1.sent1	Доброго ранку, шановні колеги!
ParlaMint-UA_2022-02-01-m0.u15.p1.sent2	Доброго ранку, українці!
ParlaMint-UA_2022-02-01-m0.u15.p1.sent3	Сьогодні на нас ви бачите творіння відомого українського митця Сергія Майдукова.
ParlaMint-UA_2022-02-01-m0.u15.p1.sent4	Він створив даний символ для того, щоб розповісти всім українцям, які про це ще не знають, але впевнені, що знають, але всьому світу про те, що ми маємо на сьогодні 121 людину українців - кримських татар, які утримуються на незаконно окупованих територіях українського Криму та в тюрмах Росії.
ParlaMint-UA_2022-02-01-m0.u15.p2.sent1	Ми розуміємо, що наші зусилля на дипломатичній арені, вони постійно є продуктом прекрасних резолюцій, за які голосують і в ПАРЄ, і в ОБСЄ, і нас підтримує вся спільнота.
ParlaMint-UA_2022-02-01-m0.u15.p2.sent2	Але нагадувати про це є нашим обов’язком.
ParlaMint-UA_2022-02-01-m0.u15.p2.sent3	Пам’ятати кожне це прізвище і знати його, і знати ці історії є нашим обов’язком.
ParlaMint-UA_2022-02-01-m0.u15.p3.sent1	Я передаю слово Рустему Умєрову.
ParlaMint-UA_2022-02-01-m0.u16.p1.sent1	Доброго дня, шановні колеги!
ParlaMint-UA_2022-02-01-m0.u16.p1.sent2	На футболках, що вам сьогодні роздали, імена українських політв’язнів, яких незаконно позбавили свободи в тимчасово окупованому Криму.
ParlaMint-UA_2022-02-01-m0.u16.p1.sent3	За кожним прізвищем політв’язнів їхні сім’ї, дружини, матері, діти, на яких вони роками чекають.
ParlaMint-UA_2022-02-01-m0.u16.p2.sent1	В одному зі своїх перших листів ув’язнення Наріман Джелял написав, що у нього немає жодних ілюзій щодо Росії та їхнього режиму.
ParlaMint-UA_2022-02-01-m0.u16.p2.sent2	Але я впевнений, що у нього є віра в те, що ми докладаємо всіх зусиль, щоб повернути його та 120 наших людей додому.
ParlaMint-UA_2022-02-01-m0.u16.p2.sent3	Дуже символічно, що Наріман сьогодні продовжує свою боротьбу в тій самій камері, в якій колись незаконно тримали нашого колегу з парламенту Ахтема Чийгоза.
ParlaMint-UA_2022-02-01-m0.u16.p2.sent4	Сьогодні Ахтем відстоює інтереси України, Криму та кримських татар, зокрема і на міжнародній арені.
ParlaMint-UA_2022-02-01-m0.u16.p2.sent5	Впевнений, скоро голос Нарімана знову звучатиме голосно в боротьбі за права кримськотатарського народу.
ParlaMint-UA_2022-02-01-m0.u16.p3.sent1	Коли ти ув’язнений ворогом без доступу до оперативних новин та під постійним тиском окупантів, кожна звістка про акцію підтримки з Києва чи будь-якого іншого міста – важливий сигнал, що за твоє звільнення борються, про тебе не забули та всіма правовими та дипломатичними шляхами намагаються повернути додому.
ParlaMint-UA_2022-02-01-m0.u16.p3.sent2	Таких сигналів, як сьогоднішня акція підтримки, має бути більше та частіше.
ParlaMint-UA_2022-02-01-m0.u16.p4.sent1	Щиро вам всім дякуємо, тим, хто підтримує, щоб наші політв’язні вийшли з полону.
ParlaMint-UA_2022-02-01-m0.u16.p4.sent2	Дякую.
ParlaMint-UA_2022-02-01-m0.u17.p1.sent1	Дякую, шановні колеги.
ParlaMint-UA_2022-02-01-m0.u17.p1.sent2	Будь ласка, з процедури.
ParlaMint-UA_2022-02-01-m0.u17.p1.sent3	Так?
ParlaMint-UA_2022-02-01-m0.u17.p2.sent1	Будь ласка, Ар’єв.
ParlaMint-UA_2022-02-01-m0.u18.p1.sent1	Шановний пане Голово, ви абсолютно праві були, коли сказали, що ведення засідань Верховної Ради і виступи мають бути українською мовою.
ParlaMint-UA_2022-02-01-m0.u18.p1.sent2	Але це, вибачте, формальний підхід, тому що формально не можна навіть протягом одного виступу передавати слово іншому – це з формальної точки зору.
ParlaMint-UA_2022-02-01-m0.u18.p2.sent1	Але можуть бути іноді і винятки такі як зараз, коли ми дякуємо нашим партнерам.
ParlaMint-UA_2022-02-01-m0.u18.p2.sent2	І іноді з трибуни Верховної Ради може пролунати англійська мова як мова подяки нашим колегам, нашим партнерам, тим, хто сьогодні захищає Україну набагато краще, ніж робить це сьогоднішня, на превеликий жаль, нинішня влада.
ParlaMint-UA_2022-02-01-m0.u18.p3.sent1	І ми сьогодні мали б подякувати їм належним чином, щоб вони почули це і зрозуміли це напряму.
ParlaMint-UA_2022-02-01-m0.u18.p3.sent2	Дякую дуже і давайте без формальних підходів, а розуміти іноді, в тому числі певний момент і його нюанси.
ParlaMint-UA_2022-02-01-m0.u18.p4.sent1	Дякую.
ParlaMint-UA_2022-02-01-m0.u19.p1.sent1	Дякую.
ParlaMint-UA_2022-02-01-m0.u19.p2.sent1	Я, з вашого дозволу, оскільки ви звернулися до мене, відреагую.
ParlaMint-UA_2022-02-01-m0.u19.p2.sent2	Справа в тому, що мене дивує, коли приїжджають місії в Україні, посольства і так далі, вони всі намагаються вчити українську мову і послуговуватися нею.
ParlaMint-UA_2022-02-01-m0.u19.p2.sent3	Я думаю, що вони дають найкращий приклад того, що вони розуміють нас.
ParlaMint-UA_2022-02-01-m0.u19.p3.sent1	А нам треба в парламенті, який називається Верховна Рада України, забезпечити в першу чергу функціонування державної мови, давайте до цього докладемо всіх зусиль.
ParlaMint-UA_2022-02-01-m0.u19.p3.sent2	Дякую.
ParlaMint-UA_2022-02-01-m0.u19.p4.sent1	Шановні колеги, сьогодні.
ParlaMint-UA_2022-02-01-m0.u19.p4.sent2	Перепрошую, хотів ще раз Остапенка привітати з днем народження.
ParlaMint-UA_2022-02-01-m0.u19.p4.sent3	Ну давайте ще раз привітаємо пана Остапенка.
ParlaMint-UA_2022-02-01-m0.u19.p5.sent1	Відповідно до статті 25 Регламенту у вівторок ми маємо 30 хвилин для виступів уповноважених представників депутатських фракцій та груп з внесенням пропозицій, оголошенням заяв, повідомлень.
ParlaMint-UA_2022-02-01-m0.u19.p6.sent1	Прошу представників фракцій та груп записатися на виступи.
ParlaMint-UA_2022-02-01-m0.u19.p7.sent1	Слово надається народному депутату України Шахову Сергію Володимировичу, депутатська група "Довіра".
ParlaMint-UA_2022-02-01-m0.u19.p7.sent2	Будь ласка.
ParlaMint-UA_2022-02-01-m0.u19.p8.sent1	Кулініч Олег Іванович, будь ласка.
ParlaMint-UA_2022-02-01-m0.u20.p1.sent1	Шановний пане Голово, шановні колеги, шановні виборці!
ParlaMint-UA_2022-02-01-m0.u20.p1.sent2	Основна тема, яка зараз обговорюється в суспільстві, – це небезпека на наших кордонах.
ParlaMint-UA_2022-02-01-m0.u20.p1.sent3	Тому в цій ситуації дуже важливо, щоб всі політичні сили об’єдналися навколо захисту нашої держави і продемонстрували справжній патріотизм, а всі гілки влади працювали злагоджено і професійно.
ParlaMint-UA_2022-02-01-m0.u20.p1.sent4	Якраз це необхідно нашим громадянам для збереження спокою та стабільності України.
ParlaMint-UA_2022-02-01-m0.u20.p2.sent1	Ще одне дуже важливе питання, яке хотів би сьогодні озвучити, – це енергетична безпека.
ParlaMint-UA_2022-02-01-m0.u20.p2.sent2	Особливо непокоїть бізнес – величезний тариф на електроенергію для промисловості.
ParlaMint-UA_2022-02-01-m0.u20.p2.sent3	Тариф майже 6 гривень за кіловат створює практично нереальні умови для роботи, і це при тому, що ціна на електроенергію на ринку (РДН) "на добу наперед" становить 2 гривні.
ParlaMint-UA_2022-02-01-m0.u20.p2.sent4	Відповідно виникає питання до НКРЕКП: чому для обленерго створюються такі умови, які дозволяють йому заробляти, коли вбивається промисловість країни?
ParlaMint-UA_2022-02-01-m0.u20.p3.sent1	І це при тому, що в умовах російської агресії нам потрібна працююча економіка, нам потрібна "жива" економіка.
ParlaMint-UA_2022-02-01-m0.u20.p3.sent2	Досить того, що панічна ситуація прямо відображається на курсі національної валюти і наших економічних процесах.
ParlaMint-UA_2022-02-01-m0.u20.p3.sent3	Тому ми звертаємося до керівництва держави врегулювати цю ганебну ситуацію і розібратися з нею.
ParlaMint-UA_2022-02-01-m0.u20.p4.sent1	Ще одне дуже болюче питання – це питання продовольчої безпеки держави.
ParlaMint-UA_2022-02-01-m0.u20.p4.sent2	Останні зміни в агрооподаткуванні призвели до виключення виробників птиці з платників єдиного сільськогосподарського податку.
ParlaMint-UA_2022-02-01-m0.u20.p4.sent3	Хоча наша депутатська група наполягала, що цього не треба робити.
ParlaMint-UA_2022-02-01-m0.u20.p5.sent1	З 1 січня поточного року птахівництво позбавлене спрощеної системи оподаткування.
ParlaMint-UA_2022-02-01-m0.u20.p5.sent2	Це означає, що всі підприємства, які займаються птахівництвом, повинні будуть перейти на загальну систему оподаткування, або виділити птахівництво в окремі підрозділи і сплачувати податок на прибуток.
ParlaMint-UA_2022-02-01-m0.u20.p6.sent1	Але у більшості аграріїв змішана система виробництва, – і тваринництво, і рослинництво функціонують разом, виділяти птицю окремо для них є абсолютно нерентабельним.
ParlaMint-UA_2022-02-01-m0.u20.p6.sent2	Тому скоріш за все, що вони просто закриють цей напрямок, що призведе до серйозних негативних наслідків.
ParlaMint-UA_2022-02-01-m0.u20.p7.sent1	По-перше, це скорочення робочих місць, особливо в сільській місцевості.
ParlaMint-UA_2022-02-01-m0.u20.p7.sent2	По-друге, це може призвести до скорочення молодняка птиці на селі.
ParlaMint-UA_2022-02-01-m0.u20.p7.sent3	А сільське населення якраз закупляє його навесні для ведення домашнього господарства.
ParlaMint-UA_2022-02-01-m0.u20.p7.sent4	Ми вже й так імпортуємо молоко і м’ясо, то давайте ще і молодняк птиці будемо імпортувати.
ParlaMint-UA_2022-02-01-m0.u20.p8.sent1	На адресу нашої групи "Довіра" надійшла велика кількість звернень від агропідприємств, від профільних асоціацій з проханням врегулювати цю проблему.
ParlaMint-UA_2022-02-01-m0.u20.p9.sent1	Тому звертаємося від групи "Довіра" до Кабінету Міністрів відреагувати на це, на наше звернення, і врегулювати цю проблему, тому що це дуже важливо для сільського населення.
ParlaMint-UA_2022-02-01-m0.u20.p10.sent1	Дякую.
ParlaMint-UA_2022-02-01-m0.u21.p1.sent1	Слово надається народному.
ParlaMint-UA_2022-02-01-m0.u21.p1.sent2	А, будь ласка, Власенко Сергій Володимирович, фракція політичної партії "Батьківщина".
ParlaMint-UA_2022-02-01-m0.u22.p1.sent1	Дякую, шановний пане Голово.
ParlaMint-UA_2022-02-01-m0.u22.p2.sent1	Шановні колеги, третій місяць триває ескалація на кордонах України.
ParlaMint-UA_2022-02-01-m0.u22.p2.sent2	Третій місяць, використовуючи зброю, використовуючи всі дипломатичні можливості, Путін робить спробу примусити Україну виконати "мінські договорняки".
ParlaMint-UA_2022-02-01-m0.u22.p2.sent3	Чому?
ParlaMint-UA_2022-02-01-m0.u22.p2.sent4	Тому що це може призвести до абсолютного зростання впливу країни-агресора.
ParlaMint-UA_2022-02-01-m0.u22.p2.sent5	Виконання Мінських угод може призвести до абсолютного зростання впливу країни-агресора на зовнішню і внутрішню політику України, а може бути іще гірший сценарій.
ParlaMint-UA_2022-02-01-m0.u22.p3.sent1	Словосполучення "Мінські домовленості", напевно, – те словосполучення, яке найчастіше використовує Путін, говорячи про Україну.
ParlaMint-UA_2022-02-01-m0.u22.p3.sent2	Саме тому Путін так наполягає на їх виконанні, саме тому Путін робить все, щоб Мінські угоди були виконані і Україна потрапила під тотальний вплив Російської Федерації.
ParlaMint-UA_2022-02-01-m0.u22.p4.sent1	Це буде повною катастрофою для України, це є абсолютно неприйнятним для України, тому Україна зобов’язана і повинна шукати інші шляхи.
ParlaMint-UA_2022-02-01-m0.u22.p4.sent2	Одним із таких шляхів є імплементація положень Будапештського меморандуму, про що все більше і більше заявляють іноземні політики найвищого рівня.
ParlaMint-UA_2022-02-01-m0.u22.p4.sent3	Зокрема, на минулому тижні і міністр оборони Сполучених Штатів Америки, і керівник об’єднаного штабу американського заявили про те, що треба повертатися до виконання, до реалізації положень Будапештського меморандуму.
ParlaMint-UA_2022-02-01-m0.u22.p4.sent4	Ми в Україні повинні теж використовувати цю зброю.
ParlaMint-UA_2022-02-01-m0.u22.p5.sent1	Додатково ми повинні приймати рішення, які зроблять наші Збройні Сили значно і значно сильнішими у можливій відсічі збройній агресії, яка може перейти в активну фазу.
ParlaMint-UA_2022-02-01-m0.u22.p5.sent2	Для цього нам обіцяли, що на сьогоднішньому засіданні буде розглянуто зміни до бюджету і буде збільшено фінансування Міністерства оборони.
ParlaMint-UA_2022-02-01-m0.u22.p5.sent3	На жаль, цього не відбулося.
ParlaMint-UA_2022-02-01-m0.u22.p6.sent1	Нам також обіцяли, що будуть внесені зміни до закону, і фізичні особи-підприємці теж зможуть отримати те, за що стояли люди декілька днів назад перед Верховною Радою.
ParlaMint-UA_2022-02-01-m0.u22.p6.sent2	Саме за те, за що люди були побиті, за те, що люди зникли, за даними самих ФОПів, за те, що проти них порушували кримінальні справи, а вони просили одного-єдиного – відтермінуйте введення касових апаратів.
ParlaMint-UA_2022-02-01-m0.u22.p7.sent1	Нам обіцяли, що цей законопроект буде внесено до порядку денного.
ParlaMint-UA_2022-02-01-m0.u22.p7.sent2	Натомість сьогодні немає взагалі цього законопроекту в порядку денному, взагалі питання ФОПів знімається, ніби це так і має бути.
ParlaMint-UA_2022-02-01-m0.u22.p8.sent1	Ні, так не має бути!
ParlaMint-UA_2022-02-01-m0.u22.p8.sent2	В той час, коли всі країни Європейського Союзу в тяжкі часи коронавірусу напряму дотують малий і середній бізнес, українські поліцейські б’ють малих бізнесменів, порушують проти них кримінальні справи, кидають їх у відповідні слідчі ізолятори, а, на жаль, влада нічого не робить для того, щоб покращити їх становище.
ParlaMint-UA_2022-02-01-m0.u22.p9.sent1	Ми у "Батьківщині" вимагаємо прийняття законів, які відтермінують введення касових апаратів і дадуть малому і середньому бізнесу в ці складні часи хоч якось існувати.
ParlaMint-UA_2022-02-01-m0.u22.p10.sent1	Дякую.
ParlaMint-UA_2022-02-01-m0.u23.p1.sent1	Слово надається народному депутату України Загородньому Юрію Івановичу, фракція політичної партії "Опозиційна платформа – За життя".
ParlaMint-UA_2022-02-01-m0.u23.p2.sent1	Вадим Зіновійович Рабінович, будь ласка.
ParlaMint-UA_2022-02-01-m0.u24.p1.sent1	Шановні друзі, хочу вам нагадати, що від жовтня минулого року ми регулярно отримуємо повідомлення про те, що саме сьогодні зранку нападе Путін.
ParlaMint-UA_2022-02-01-m0.u24.p1.sent2	Це триває щодня і вбивається в голову сотнями телекомпаній, це лунає вже із утюгів, з пральних машин.
ParlaMint-UA_2022-02-01-m0.u24.p1.sent3	Що не ввімкнеш, що не відкриєш: завтра в ранці нападуть.
ParlaMint-UA_2022-02-01-m0.u24.p2.sent1	Коли щось відбувається, потрібно зрозуміти кому це вигідно.
ParlaMint-UA_2022-02-01-m0.u24.p2.sent2	Хочу вас запевнити, що вигоду від цієї істерії отримують дві сторони.
ParlaMint-UA_2022-02-01-m0.u24.p2.sent3	На заході, де політична криза у Соединенных Штатах та Великій Британії не може бути вирішена зсередини, намагаються переключити свої проблеми на нас.
ParlaMint-UA_2022-02-01-m0.u24.p2.sent4	Це частина політичної гри, брудної гри, яка позначається на нервах, здоров’ї та добробуті українців.
ParlaMint-UA_2022-02-01-m0.u24.p2.sent5	Нагнітаючи обстановку, залякуючи нас щодня, іноземні партнери переслідують свою мету, яка нічого спільного немає з інтересами України.
ParlaMint-UA_2022-02-01-m0.u24.p2.sent6	Я про це вже говорив і про це відкрито говорить навіть нинішня влада, хоча до цього, ще тиждень тому наші "зелені друзі" розхитували таку ж істерію, яка була надто зручна для них, щоб відпали питання до тарифів, злиденних зарплат, невиплачених пенсій, знищення економіки, розграбованого ковідного фонду.
ParlaMint-UA_2022-02-01-m0.u24.p3.sent1	Це було зручно, доки не зрозуміли, що, як кажуть, більше втратять, ніж придбають.
ParlaMint-UA_2022-02-01-m0.u24.p3.sent2	Ну, і це все – не все, це було вигідно владі, бо під шумок про неминучу агресію знову знищено, вже після трьох закритих каналів, ще два незалежних телеканали, продовжується арест по надуманным звинуваченням одного з лідерів опозиції Віктора Медведчука, залишається маячня, а не звинувачення.
ParlaMint-UA_2022-02-01-m0.u24.p3.sent3	Віктор Медведчук під домашнім арештом, хоча обвинувачений у тій же "липовій" справі Порошенко знаходиться в цьому залі.
ParlaMint-UA_2022-02-01-m0.u24.p3.sent4	Таким чином під шумок неминучої агресії крадуть наші гроші, мільярди виводять із страны, закрывают телеканалы та сайти, знищують опозицію.
ParlaMint-UA_2022-02-01-m0.u24.p4.sent1	Вони просто не знають що робити з державою, вони не знають як вивести економіку з кризи, вони не знають що говорити людям, коли за два тижні виявиться, що Путін не напав.
ParlaMint-UA_2022-02-01-m0.u24.p5.sent1	Є мудрий вислів про те, що рушниця, яка висить на стіні, щороку сама стріляє.
ParlaMint-UA_2022-02-01-m0.u24.p5.sent2	Країну насичують зброєю щодня, вона розповсюджується по країні, і ми знаємо про адекватність деяких наших граждан.
ParlaMint-UA_2022-02-01-m0.u24.p6.sent1	Я вкотре звертаюся до Верховної Ради: в парламентсько-президентській республіці за певного вашого потурання знищується сама держава, людей знищують, їм не дають можливості вижити, змушують тікати з країни.
ParlaMint-UA_2022-02-01-m0.u24.p6.sent2	Якщо і надалі мовчатимемо, я думаю, що це приведе.
ParlaMint-UA_2022-02-01-m0.u25.p1.sent1	Слово надається народному депутату України Бондарю Віктору Васильовичу, депутатська група "Партія "За майбутнє".
ParlaMint-UA_2022-02-01-m0.u26.p1.sent1	Шановний Руслане Олексійовичу, шановні колеги, сьогодні дуже гарні промови звучали в цій залі про те, як ми будемо будувати успішну єдину велику країну, і багато різних речей про те, як буде гарно буквально скоро (завтра, післязавтра).
ParlaMint-UA_2022-02-01-m0.u26.p2.sent1	Ми це чуємо 30 років, але я хочу сказати, для того, щоб це відбулося, треба робити конкретні справи.
ParlaMint-UA_2022-02-01-m0.u26.p2.sent2	Якщо сьогодні є виклики військові, правильно сьогодні було сказано – збільшуємо армію, робимо її потужною.
ParlaMint-UA_2022-02-01-m0.u26.p2.sent3	Але не просто збільшуємо, там, на 100 тисяч, а перед тим як збільшити, треба дати армії гарні зарплати, гарні соціальні гарантії і дати гарне озброєння, щоб воно дійсно в них було в руках, а не на паперах в Міністерстві оборони.
ParlaMint-UA_2022-02-01-m0.u26.p3.sent1	Якщо ми говоримо про енергетику, то треба робити потужні програми енергозбереження.
ParlaMint-UA_2022-02-01-m0.u26.p3.sent2	Я говорю про це вже 7 років підряд, ніхто це не чує.
ParlaMint-UA_2022-02-01-m0.u26.p3.sent3	Якби кожен рік по 5-10 мільярдів гривень вкладали, а це двадцята частина від коштів, які сьогодні витрачаються тільки на будівництво доріг, якби вкладали ці кошти протягом 5-7 років останніх, сьогодні би вже споживання газу, електроенергії на комунальних підприємствах, на забезпечення населення було б скорочено мінімум на 30-40 відсотків.
ParlaMint-UA_2022-02-01-m0.u26.p4.sent1	Чому це не робиться?
ParlaMint-UA_2022-02-01-m0.u26.p4.sent2	Це виклик, який сьогодні треба зрозуміти і треба це проводити як потужну програму: одним махом виділити 30 мільярдів, 40 мільярдів з державного бюджету і за два роки скоротити споживання газу, електроенергії на 30-40 відсотків.
ParlaMint-UA_2022-02-01-m0.u26.p5.sent1	Якщо ми говоримо про незалежність України по газу, де та програма збільшення видобутку газу?
ParlaMint-UA_2022-02-01-m0.u26.p5.sent2	Нам 7 років про це розказують.
ParlaMint-UA_2022-02-01-m0.u26.p5.sent3	Ми бачимо, скільки коштів витрачено на це, а це більше ніж вже 120-130 мільярдів гривень, до кінця ніхто порахувати не може.
ParlaMint-UA_2022-02-01-m0.u26.p5.sent4	А видобуток газу державного тільки зменшується, зменшується, зменшується і кожен раз все менше.
ParlaMint-UA_2022-02-01-m0.u26.p6.sent1	Нам обіцяли на 20-й рік вийти на 20 мільярдів власного видобутку державними компаніями.
ParlaMint-UA_2022-02-01-m0.u26.p6.sent2	Що ми маємо у підсумку?
ParlaMint-UA_2022-02-01-m0.u26.p6.sent3	10-11 мільярдів на рік.
ParlaMint-UA_2022-02-01-m0.u26.p6.sent4	Хоча ще буквально пару років назад було 13-14 мільярдів.
ParlaMint-UA_2022-02-01-m0.u26.p6.sent5	Це говорить про те, що сьогодні уряд неефективний.
ParlaMint-UA_2022-02-01-m0.u26.p6.sent6	Керівництво Нафтогазу, Укргазвидобування і так далі просто продовжують шалено витрачати наші з вами кошти, проїдати їх, а по-чесному це якщо сказати, грабувати.
ParlaMint-UA_2022-02-01-m0.u26.p6.sent7	Це має бути державна програма незалежності.
ParlaMint-UA_2022-02-01-m0.u26.p7.sent1	Подивіться на ситуацію по постачанню газу.
ParlaMint-UA_2022-02-01-m0.u26.p7.sent2	З 15 квітня ми маємо забезпечувати і закачувати в газові сховища мінімум 60 мільйонів кубів газу на добу.
ParlaMint-UA_2022-02-01-m0.u26.p7.sent3	Де їх на сьогодні брати?
ParlaMint-UA_2022-02-01-m0.u26.p7.sent4	Прямих контрактів з Росією немає.
ParlaMint-UA_2022-02-01-m0.u26.p7.sent5	В Європі газу немає.
ParlaMint-UA_2022-02-01-m0.u26.p7.sent6	Штати нам не можуть забезпечити цю кількість.
ParlaMint-UA_2022-02-01-m0.u26.p7.sent7	Власного видобутку не вистачає.
ParlaMint-UA_2022-02-01-m0.u26.p8.sent1	Уряд має сьогодні готуватися до цієї ситуації.
ParlaMint-UA_2022-02-01-m0.u26.p8.sent2	До жовтня маємо закачати 17 мільярдів.
ParlaMint-UA_2022-02-01-m0.u26.p8.sent3	Звідки споживання буде йти?
ParlaMint-UA_2022-02-01-m0.u26.p8.sent4	Звідки буде йти закачка?
ParlaMint-UA_2022-02-01-m0.u26.p8.sent5	Хто дасть відповіді на ці питання?
ParlaMint-UA_2022-02-01-m0.u26.p8.sent6	Чому про це ніхто не говорить?
ParlaMint-UA_2022-02-01-m0.u26.p8.sent7	Чому немає реакції уряду?
ParlaMint-UA_2022-02-01-m0.u26.p9.sent1	Дякуємо.
ParlaMint-UA_2022-02-01-m0.u27.p1.sent1	Слово надається народній депутатці України Клименко Юлії Леонідівні, фракція політичної партії "Голос".
ParlaMint-UA_2022-02-01-m0.u27.p1.sent2	Я так розумію, передає народному депутату Шараськіну.
ParlaMint-UA_2022-02-01-m0.u27.p1.sent3	Будь ласка.
ParlaMint-UA_2022-02-01-m0.u28.p1.sent1	Дай Боже здоров’я, шановні депутати, шановні громадяни України!
ParlaMint-UA_2022-02-01-m0.u28.p1.sent2	Сьогодні ми чули бадьорий спіч про те, що головним пріоритетом станом на зараз є підвищення обороноздатності нашої країни, в тому числі і шляхом збільшення чисельності Збройних Сил.
ParlaMint-UA_2022-02-01-m0.u28.p1.sent3	Я хотів би нагадати, що це робиться не указом, а збільшити Збройні Сили може тільки Верховна Рада.
ParlaMint-UA_2022-02-01-m0.u28.p1.sent4	Це момент номер один.
ParlaMint-UA_2022-02-01-m0.u28.p2.sent1	Момент номер два.
ParlaMint-UA_2022-02-01-m0.u28.p2.sent2	Передусім, як збільшувати Збройні Сили, ще, я нагадаю, ми збільшили їх на 11 тисяч місяць тому, у нас станом на зараз некомплект існуючих бригад.
ParlaMint-UA_2022-02-01-m0.u28.p2.sent3	І це важливо.
ParlaMint-UA_2022-02-01-m0.u28.p2.sent4	Відтік продовжується.
ParlaMint-UA_2022-02-01-m0.u28.p3.sent1	Номер три.
ParlaMint-UA_2022-02-01-m0.u28.p3.sent2	Ми тішилися, що хоча б у такому напівкастрованому вигляді ми будемо мати дієвий закон, де регулюється питання територіальної оборони.
ParlaMint-UA_2022-02-01-m0.u28.p3.sent3	Але тішення марні.
ParlaMint-UA_2022-02-01-m0.u28.p3.sent4	Чому обрізаний Закон про територіальну оборону, де регламентується тільки бойова компонента, не працює?
ParlaMint-UA_2022-02-01-m0.u28.p3.sent5	Тому що ніхто не хоче виконувати навіть існуючий закон.
ParlaMint-UA_2022-02-01-m0.u28.p4.sent1	Сьогодні у Верховну Раду мав бути внесений проект Закону про виділення додаткових 2,7 мільярда гривень на облаштування цих штабів обласних.
ParlaMint-UA_2022-02-01-m0.u28.p4.sent2	Його чомусь немає.
ParlaMint-UA_2022-02-01-m0.u28.p4.sent3	О’кей, проїхали.
ParlaMint-UA_2022-02-01-m0.u28.p5.sent1	Далі.
ParlaMint-UA_2022-02-01-m0.u28.p5.sent2	Згідно закону, який, здається, ніхто не збирається виконувати, прописано порядок формування добровольчих формувань територіальних громад.
ParlaMint-UA_2022-02-01-m0.u28.p5.sent3	Згідно цього закону достатньо п’яти осіб добровольців, має бути присутній представник штабу територіальної оборони, тоді це легітимно і формується первинний загін добровольчого формування.
ParlaMint-UA_2022-02-01-m0.u28.p6.sent1	Так от з минулого тижня по ряду областей України пройшов негласний наказ не бути присутніми начальникам штабів територіальної оборони на таких зібраннях.
ParlaMint-UA_2022-02-01-m0.u28.p6.sent2	Я вам нагадаю, збираються станом на сьогодні небайдужі люди, які самі приходять і хочуть вступити і створити добровольче формування.
ParlaMint-UA_2022-02-01-m0.u28.p6.sent3	Цей процес саботується.
ParlaMint-UA_2022-02-01-m0.u28.p7.sent1	Я дуже прошу вважати це офіційним зверненням і звернути на це увагу.
ParlaMint-UA_2022-02-01-m0.u28.p7.sent2	Ми не можемо знову наступати на ті ж самі граблі.
ParlaMint-UA_2022-02-01-m0.u28.p8.sent1	Ну, і вкотре нагадаю, що закон не виконується в тому розділі, що абсолютно немає взаємодії між різними силовими відомствами.
ParlaMint-UA_2022-02-01-m0.u29.p1.sent1	Слово надається народному депутату України Веніславському Федору Володимировичу, фракція "Слуга народу".
ParlaMint-UA_2022-02-01-m0.u30.p1.sent1	Прошу передати слово народному депутату Пушкаренку.
ParlaMint-UA_2022-02-01-m0.u31.p1.sent1	Будь ласка, Арсеній Пушкаренко.
ParlaMint-UA_2022-02-01-m0.u32.p1.sent1	Дякую.
ParlaMint-UA_2022-02-01-m0.u32.p2.sent1	Шановний головуючий, шановні колеги, дорогі українці!
ParlaMint-UA_2022-02-01-m0.u32.p2.sent2	Ми бачимо, як іде нагнітання останні тижні ситуації, ми багато про це говоримо по всім каналам, по всім інтернет-ЗМІ, ситуація нагнітається, нагнітається, нагнітається.
ParlaMint-UA_2022-02-01-m0.u32.p2.sent3	І тільки що ми чули також про територіальну оборону.
ParlaMint-UA_2022-02-01-m0.u32.p3.sent1	Так от, мій виступ якраз сьогодні про територіальну оборону, і те, що сьогодні відбувається на місцях і реально робиться державою, місцевою владою щодо формування територіальної оборони.
ParlaMint-UA_2022-02-01-m0.u32.p4.sent1	Ви знаєте, що ми прийняли закон і з 1 січня 2022 року в нас існує територіальна оборона.
ParlaMint-UA_2022-02-01-m0.u32.p4.sent2	Ще восени були проведені збори і навчання перших груп тих людей, які заявили бажання, які в резерві, бути в територіальній обороні.
ParlaMint-UA_2022-02-01-m0.u32.p4.sent3	Сьогодні по всій країні формуються штаби.
ParlaMint-UA_2022-02-01-m0.u32.p4.sent4	Зокрема, ми вчора з колегами Ігорем Герасименком, Тетяною Грищенко, Богданом Кицаком проводили відповідну нараду в Житомирській області.
ParlaMint-UA_2022-02-01-m0.u32.p4.sent5	Сьогодні є командири, територіальна оборона розгортається, відповідно штаби формуються і я переконаний, що протягом місяця ми будемо вже мати укомплектовану територіальну оборону по всій Україні.
ParlaMint-UA_2022-02-01-m0.u32.p5.sent1	Я хочу сказати, що в прикордонних областях сьогодні вже 70 відсотків складу територіальної оборони існує.
ParlaMint-UA_2022-02-01-m0.u32.p5.sent2	Протягом кількох наступних тижнів я думаю, що в прикордонних областях будемо мати комплекс 90 відсотків, в усіх інших – також не менше 70.
ParlaMint-UA_2022-02-01-m0.u32.p6.sent1	І я закликаю, шановні колеги, в найближчі два тижні, поки в нас буде робота в комітетах і в округах, знаходити час і, як вчора ми з колегами, виїжджати на місця, зустрічатися з командирами територіальної оборони, надавати допомогу і сприяння спільно з місцевою владою у розгортанні територіальної оборони.
ParlaMint-UA_2022-02-01-m0.u32.p6.sent2	Я хочу нагадати, що це частина Збройних Сил України, і це сьогодні додатково 130 тисяч людей, які мають відповідний досвід, мають бажання і оперативно можуть стати на охорону територій своїх громад, своїх районів, своїх областей.
ParlaMint-UA_2022-02-01-m0.u32.p7.sent1	Це важливий елемент і є досвіт тієї самої Естонії, де немає значних збройних сил, але є також сусід Росія, де територіальна оборона є великим запобіжником сьогодні до тих чи інших провокацій чи агресії з боку Росії.
ParlaMint-UA_2022-02-01-m0.u32.p8.sent1	Окремо я хочу зазначити, що сьогодні наша розвідка, наші спецслужби працюють і професійно виконують свої обов’язки, поки йде нагнітання, поки йдуть кібератаки, поки ширяться фейки, і це частина сьогодні гібридної війни Російської Федерації поряд з військом.
ParlaMint-UA_2022-02-01-m0.u32.p8.sent2	І 8 років у нас війни.
ParlaMint-UA_2022-02-01-m0.u32.p8.sent3	Сьогодні Служба безпеки України, до прикладу, на днях затримала у Харківській і Житомирській областях групи осіб, які планували провокації у прикордонних містах, напади на об’єкти місцевого самоврядування.
ParlaMint-UA_2022-02-01-m0.u32.p8.sent4	Тому я хочу сказати, що сьогодні Служба безпеки України, наші спецслужби працюють, виконують.
ParlaMint-UA_2022-02-01-m0.u32.p8.sent5	І я переконаний, що ми переможемо.
ParlaMint-UA_2022-02-01-m0.u32.p9.sent1	Дякую.
ParlaMint-UA_2022-02-01-m0.u33.p1.sent1	Слово надається народному депутату України Герасимову Артуру Володимировичу, фракція "Європейська солідарність".
ParlaMint-UA_2022-02-01-m0.u33.p2.sent1	Петро Олексійович Порошенко, будь ласка.
ParlaMint-UA_2022-02-01-m0.u34.p1.sent1	Шановні колеги, дорогі українці, кажуть, нема лиха без добра, адже криза – це не лише випробування, а і можливості.
ParlaMint-UA_2022-02-01-m0.u34.p1.sent2	І концентрацією військ Путін досяг зворотного: він хотів налякати світ і налякати нас, а замість цього загроза повномасштабного вторгнення московських орд в Україну мобілізувала наших друзів і весь світ на безпрецедентне збільшення допомоги України, в тому числі і допомоги військової.
ParlaMint-UA_2022-02-01-m0.u34.p1.sent3	Але я наголошую, що це сталося не завдяки, а всупереч українській владі.
ParlaMint-UA_2022-02-01-m0.u34.p1.sent4	Наші західні партнери поки що через ЗМІ дедалі частіше задаються питанням: а для чого поставляти Україні зброю, якщо її керівництво публічно заперечує агресивні наміри Путіна і не докладає зусиль щодо посилення армії.
ParlaMint-UA_2022-02-01-m0.u34.p2.sent1	Багато хто з нас цими днями почував іспанський сором, і хай пробачить мене Іспанія, вона тут ні до чого.
ParlaMint-UA_2022-02-01-m0.u34.p2.sent2	В даному випадку вислів слід розуміти, що "накосячив" Офіс Президента, а червоніємо всі ми – українці.
ParlaMint-UA_2022-02-01-m0.u34.p3.sent1	"Європейська солідарність" ще з листопада вимагала від Зеленського скликати Раду безпеки Організації Об’єднаних Націй.
ParlaMint-UA_2022-02-01-m0.u34.p3.sent2	Вчора це засідання таки відбулося, але не на вимогу Києва, а на вимогу наших партнерів – Сполучених Штатів.
ParlaMint-UA_2022-02-01-m0.u34.p3.sent3	І от момент ганьби, коли представник Росії козирі наших союзників криє цитатами Зеленського та його міністрів, нібито жодної посиленої небезпеки і загрози з боку Росії немає.
ParlaMint-UA_2022-02-01-m0.u34.p4.sent1	Весь світ був в шоці від міжнародної пресконференції Зеленського закордонним ЗМІ, крім Патрушева, який його похвалив.
ParlaMint-UA_2022-02-01-m0.u34.p4.sent2	Зеленському не дано зрозуміти, що потужна підтримка міжнародних партнерів – запорука перемоги над агресором.
ParlaMint-UA_2022-02-01-m0.u34.p4.sent3	Маємо виступати єдиним фронтом з Заходом, всередині України, а і самі посилювати армію України.
ParlaMint-UA_2022-02-01-m0.u34.p5.sent1	І правильно кажемо: збільшення чисельності є не "відосик" Президента з указом, це повноваження Верховної Ради.
ParlaMint-UA_2022-02-01-m0.u34.p5.sent2	І перед тим, як збільшувати на 100 тисяч, що треба забезпечити грошовим, військовим, харчовим, речовим забезпеченням діючу армію.
ParlaMint-UA_2022-02-01-m0.u34.p5.sent3	Поставте 25 тисяч військовому і 50 тисяч тим, хто на фронті.
ParlaMint-UA_2022-02-01-m0.u34.p5.sent4	Поставте наш проект бюджету, підтримайте його.
ParlaMint-UA_2022-02-01-m0.u34.p6.sent1	Неприпустимою є бездіяльність парламенту, отже, парламент, або працюйте, або ідіть під три чорти і народ найме собі інших слуг.
ParlaMint-UA_2022-02-01-m0.u34.p6.sent2	Слава Україні!
ParlaMint-UA_2022-02-01-m0.u35.p1.sent1	Шановні колеги, ми завершили виступи від представників політичних фракцій та груп.
ParlaMint-UA_2022-02-01-m0.u35.p1.sent2	Далі ми переходимо до розгляду питань порядку денного.
ParlaMint-UA_2022-02-01-m0.u35.p1.sent3	Прошу запросити народних депутатів до зали, ми переходимо до роботи.
ParlaMint-UA_2022-02-01-m0.u35.p2.sent1	Принагідно, поки збираються колеги, я от хочу нагадати, що наступні дні у нас дні роботи в комітетах, тому я вкотре доручаю керівникам комітетів організувати роботу комітетів таким чином, щоб в ці дні ми мали можливість проговорити надзвичайно важливі, складні і предметні закони у ваших комітетах, і щоб вони були готові до розгляду в парламенті після того, як ми повернемося до роботи в пленарних засіданнях.
ParlaMint-UA_2022-02-01-m0.u35.p2.sent2	Всі зрозуміли, так, шановні колеги?
ParlaMint-UA_2022-02-01-m0.u35.p3.sent1	Тому, шановні колеги, переходимо до розгляду питань порядку денного.
ParlaMint-UA_2022-02-01-m0.u35.p4.sent1	Перше питання – у нас проект Постанови про порядок денний сьомої сесії Верховної Ради України дев’ятого скликання.
ParlaMint-UA_2022-02-01-m0.u35.p5.sent1	З процедури?
ParlaMint-UA_2022-02-01-m0.u35.p5.sent2	Ні, я зрозумів, хтось хоче з процедури, ну ми вже зайшли в питання.
ParlaMint-UA_2022-02-01-m0.u35.p5.sent3	Ви з процедури ведення цього питання?
ParlaMint-UA_2022-02-01-m0.u35.p6.sent1	Ярослав Іванович Железняк, будь ласка.
ParlaMint-UA_2022-02-01-m0.u36.p1.sent1	Пане Голово, я боюся, що нам треба знімати це питання.
ParlaMint-UA_2022-02-01-m0.u36.p1.sent2	Причина наступна.
ParlaMint-UA_2022-02-01-m0.u36.p1.sent3	У вас є додаток один, це перелік законів, які знімаються і не включаться до порядку денного сьомої сесії.
ParlaMint-UA_2022-02-01-m0.u36.p1.sent4	В цьому переліку є два закони, щонайменш, які вже прийняті в першому читанні, вони розглядаються в другому читанні.
ParlaMint-UA_2022-02-01-m0.u36.p1.sent5	Це законопроект 5891-1 – щось про шахти і законопроект 5765.
ParlaMint-UA_2022-02-01-m0.u36.p2.sent1	Я нагадаю Регламент, але, я думаю, що тут не буде секрету Полішинеля, що закони, які прийняті в першому читанні і готуються до другого, не включаються в порядок денний жодної сесії, вони вже є власністю парламенту і ми їх зняти можемо тільки окремим голосуванням.
ParlaMint-UA_2022-02-01-m0.u36.p2.sent2	А якщо раптом парламент був переобраний і ці закони не прийняті в другому читанні, то вони переходять на наступне скликання.
ParlaMint-UA_2022-02-01-m0.u36.p2.sent3	Тому в даному випадку в документі є очевидна проблема, прошу зняти це питання з порядку денного.
ParlaMint-UA_2022-02-01-m0.u36.p3.sent1	Дякую.
ParlaMint-UA_2022-02-01-m0.u37.p1.sent1	Дякую.
ParlaMint-UA_2022-02-01-m0.u37.p2.sent1	Шановні колеги!
ParlaMint-UA_2022-02-01-m0.u37.p2.sent2	Ви теж з процедури?
ParlaMint-UA_2022-02-01-m0.u37.p3.sent1	Будь ласка, Колтунович Олександр Сергійович.
ParlaMint-UA_2022-02-01-m0.u38.p1.sent1	Шановний пане Голово, я обов’язково наполягаю на повному обговоренні даного проекту постанови, зважаючи на те, що він стосується загалом порядку денного сьомої сесії.
ParlaMint-UA_2022-02-01-m0.u38.p2.sent1	Руслан Олексійович, я звертаю вашу увагу на те, що казав колега Железняк, я також помітив це.
ParlaMint-UA_2022-02-01-m0.u38.p2.sent2	Є два проекти законів, які вже пройшли перше читання і вони вже в другому читанні.
ParlaMint-UA_2022-02-01-m0.u38.p2.sent3	Чи можемо ми зараз розглядати по суті взагалі даний проект постанови?
ParlaMint-UA_2022-02-01-m0.u38.p3.sent1	Дякую.
ParlaMint-UA_2022-02-01-m0.u38.p3.sent2	І прошу звернути на це увагу.
ParlaMint-UA_2022-02-01-m0.u39.p1.sent1	З процедури, будь ласка, Волинець.
ParlaMint-UA_2022-02-01-m0.u40.p1.sent1	Дякую, пане Голово.
ParlaMint-UA_2022-02-01-m0.u40.p2.sent1	Доповнення до того, що мій колега Ярослав зараз говорив, а також Олександр Колтунович.
ParlaMint-UA_2022-02-01-m0.u40.p2.sent2	Я хочу сказати, що в Добропіллі в Донецькій області на шахті "Алмазна" 39 гірників четвертої зміни відмовилися виїхати на поверхню у зв’язку з тим, що їм не виплачена зарплата за попередній період.
ParlaMint-UA_2022-02-01-m0.u40.p3.sent1	А крім того, шахтарі першої зміни цієї шахти в повному складі спустилися в шахту, відмовляються приступати до роботи.
ParlaMint-UA_2022-02-01-m0.u40.p3.sent2	Це та ситуація.
ParlaMint-UA_2022-02-01-m0.u40.p3.sent3	І тому цей законопроект не можна знімати.
ParlaMint-UA_2022-02-01-m0.u40.p3.sent4	Не можна знімати з розгляду, він нами розглянутий в першому читанні.
ParlaMint-UA_2022-02-01-m0.u41.p1.sent1	Вельмишановні колеги, я.
ParlaMint-UA_2022-02-01-m0.u41.p1.sent2	Хто буде?
ParlaMint-UA_2022-02-01-m0.u41.p1.sent3	Артур Володимирович, ви?
ParlaMint-UA_2022-02-01-m0.u41.p1.sent4	Ні?
ParlaMint-UA_2022-02-01-m0.u41.p2.sent1	Дмитро Олександрович, будь ласка, 1 хвилину.
ParlaMint-UA_2022-02-01-m0.u41.p2.sent2	І потім я дам вам, так.
ParlaMint-UA_2022-02-01-m0.u42.p1.sent1	Добрий день Руслане Олексійовичу.
ParlaMint-UA_2022-02-01-m0.u42.p1.sent2	Добрий день ще раз, шановні колеги!
ParlaMint-UA_2022-02-01-m0.u42.p1.sent3	Руслане Олексійовичу, скажіть, будь ласка, згідно якої статті Регламенту ми знімаємо сьогодні з порядку денного сесії законопроекти в другому читанні?
ParlaMint-UA_2022-02-01-m0.u42.p1.sent4	Тому що ці законопроекти може зняти (вибачте, якщо так можна говорити – зняти) лише зал, тобто їх відхилити або направити на повторне друге, або.
ParlaMint-UA_2022-02-01-m0.u42.p1.sent5	Фактично лише такий механізм передбачається Регламентом.
ParlaMint-UA_2022-02-01-m0.u42.p1.sent6	Якщо ні, я хотів би, щоб ви значили, згідно якої статті ці законопроекти внесені до цієї постанови, будь ласка.
ParlaMint-UA_2022-02-01-m0.u42.p2.sent1	Дякую.
ParlaMint-UA_2022-02-01-m0.u43.p1.sent1	Дякую.
ParlaMint-UA_2022-02-01-m0.u43.p2.sent1	Хто ще?
ParlaMint-UA_2022-02-01-m0.u43.p2.sent2	Будь ласка.
ParlaMint-UA_2022-02-01-m0.u43.p3.sent1	Гриб, будь ласка.
ParlaMint-UA_2022-02-01-m0.u43.p3.sent2	Від фракції БЮТ вже виступали.
ParlaMint-UA_2022-02-01-m0.u43.p3.sent3	"Батьківщина", перепрошую.
ParlaMint-UA_2022-02-01-m0.u43.p4.sent1	Гриб.
ParlaMint-UA_2022-02-01-m0.u44.p1.sent1	Доброго дня шановні колеги, пам’ятаєте, перед Новим роком ми прийняли в першому читанні законопроект 5861-1. 5891-1 про заборгованість шахтарям у першому читанні.
ParlaMint-UA_2022-02-01-m0.u44.p1.sent2	Хоча ми просили, весь зал просив у цілому, а тоді Руслан Олексійович зробив все, щоб в цілому ми не прийняли цей законопроект і зараз вони його знімають.
ParlaMint-UA_2022-02-01-m0.u44.p2.sent1	Так я вам скажу: сьогодні не тільки одна шахта йде на забастовку, а також "Добропіллявугілля" – та шахта, яка може видобувати вугілля, сьогодні бастує шахта "Алмазна".
ParlaMint-UA_2022-02-01-m0.u44.p2.sent2	Що ми робимо?
ParlaMint-UA_2022-02-01-m0.u44.p2.sent3	У нас, що вугілля вдосталь сьогодні в країні?
ParlaMint-UA_2022-02-01-m0.u44.p2.sent4	Подумайте, що ви робите, колеги.
ParlaMint-UA_2022-02-01-m0.u44.p3.sent1	І я дуже прошу все ж таки не знімати ці законопроекти і сплатити шахтарям заборгованість, і крім того надати кошти також на закладку нових лав.
ParlaMint-UA_2022-02-01-m0.u44.p4.sent1	Дякую.
ParlaMint-UA_2022-02-01-m0.u45.p1.sent1	Дякую.
ParlaMint-UA_2022-02-01-m0.u45.p2.sent1	Шановні колеги, хто ще бажає?
ParlaMint-UA_2022-02-01-m0.u45.p2.sent2	Шахов.
ParlaMint-UA_2022-02-01-m0.u45.p2.sent3	Будь ласка, Шахов, після цього переходимо до голосування.
ParlaMint-UA_2022-02-01-m0.u45.p2.sent4	Він не обговорюється, цей законопроект.
ParlaMint-UA_2022-02-01-m0.u46.p1.sent1	Сергій Шахов, Луганщина, депутатська група "Довіра".
ParlaMint-UA_2022-02-01-m0.u46.p1.sent2	Шановні колеги, я дякую кожному, хто сьогодні підняв тему шахтарів.
ParlaMint-UA_2022-02-01-m0.u46.p1.sent3	Два з половиною роки виходячи на трибуну і говорячи, що люди сьогодні голодують, люди, які тисячу метрів працюють під землею, не можуть нагодувати своїх дітей та вилікувати своїх дітей.
ParlaMint-UA_2022-02-01-m0.u46.p1.sent4	Це ви берете гріх на свою душу і будете горіти в аду.
ParlaMint-UA_2022-02-01-m0.u46.p2.sent1	А сьогодні ще я підтримую повністю Ярослава Железняка, який сказав про те, що не можна порушувати Регламент і знімати ці законопроекти з порядку денного.
ParlaMint-UA_2022-02-01-m0.u46.p2.sent2	315 мільярдів гривень на "велике крадівництво" змогли знайти, а зарплату 2,5 мільярда гривень шахтарям знайти не можемо тут у парламенті.
ParlaMint-UA_2022-02-01-m0.u46.p2.sent3	А може, треба пошукати?
ParlaMint-UA_2022-02-01-m0.u46.p3.sent1	І головне.
ParlaMint-UA_2022-02-01-m0.u46.p3.sent2	Треба негайно женути колаборантів, які сьогодні працюють в Кабміні, які спеціально знущаються над енергетичною галуззю і вбивають сьогодні вугільну галузь, яка ще на ладан дише і працює.
ParlaMint-UA_2022-02-01-m0.u46.p3.sent3	Треба розбудовувати, а не руйнувати.
ParlaMint-UA_2022-02-01-m0.u47.p1.sent1	Шановні колеги, ще хтось бажає виступити?
ParlaMint-UA_2022-02-01-m0.u47.p1.sent2	Голосуємо – да?
ParlaMint-UA_2022-02-01-m0.u47.p1.sent3	Давайте кожна фракція по одній хвилині проведемо обговорення.
ParlaMint-UA_2022-02-01-m0.u47.p1.sent4	Два – за, два – проти?
ParlaMint-UA_2022-02-01-m0.u47.p2.sent1	Одну секундочку.
ParlaMint-UA_2022-02-01-m0.u47.p2.sent2	Шановні., декілька хвилин я візьму зараз перерву, тому що справді виявилися оцих два законопроекти, які ми справді не можемо виключити.
ParlaMint-UA_2022-02-01-m0.u47.p2.sent3	Я хочу знати, яким чином вони потрапили.
ParlaMint-UA_2022-02-01-m0.u47.p3.sent1	Я оголошую перерву на 15 хвилин для того, щоб розібратися в цьому питанні.
ParlaMint-UA_2022-02-01-m0.u47.p4.sent1	Дякую.
ParlaMint-UA_2022-02-01-m0.u47.p5.sent1	Я попрошу керівників фракцій і груп на хвилиночку підійти сюди.
ParlaMint-UA_2022-02-01-m0.u48.p1.sent1	Шановні колеги, прошу запрошувати народних депутатів до зали, ми продовжуємо наше засідання.
ParlaMint-UA_2022-02-01-m0.u48.p1.sent2	Шановні колеги, продовжуємо нашу роботу.
ParlaMint-UA_2022-02-01-m0.u48.p2.sent1	Шановні народні депутати, при формуванні порядку денного сьомої сесії Верховної Ради України дев’ятого скликання виникла технічна помилка.
ParlaMint-UA_2022-02-01-m0.u48.p2.sent2	Я дякую народним депутатам, що вказали на неї.
ParlaMint-UA_2022-02-01-m0.u48.p2.sent3	Не включено до нього двох законопроектів, тому зараз я даю доручення Апарату розібратися з цим питанням.
ParlaMint-UA_2022-02-01-m0.u48.p3.sent1	Також я даю доручення комітету під час обідньої перерви зібратися і включити цих два законопроекти до порядку денного, щоб це питання ми могли розглянути після перерви з 12 до 12:30.
ParlaMint-UA_2022-02-01-m0.u48.p4.sent1	Шановні колеги, сприймається такий підхід?
ParlaMint-UA_2022-02-01-m0.u48.p4.sent2	Він погоджений з усіма лідерами фракцій і груп.
ParlaMint-UA_2022-02-01-m0.u48.p4.sent3	Шановні колеги, оскільки ми не затвердили допоки порядок денний сьомої сесії Верховної Ради України дев’ятого скликання, нам необхідно прийняти рішення про затвердження порядку денного сьогоднішнього пленарного засідання, який був вчора обговорений, схвалений Погоджувальною радою.
ParlaMint-UA_2022-02-01-m0.u48.p5.sent1	Шановні колеги, будь ласка, приготуйтесь до голосування, щоб ми могли затвердити порядок денний сьогоднішнього пленарного засідання, а до порядку денного сесії ми повернемося після обіду.
ParlaMint-UA_2022-02-01-m0.u48.p5.sent2	Добре?
ParlaMint-UA_2022-02-01-m0.u48.p6.sent1	Шановні колеги, будь ласка, займіть свої місця швидше, ми готуємося до голосування.
ParlaMint-UA_2022-02-01-m0.u48.p7.sent1	Сьогоднішнього порядку денного?
ParlaMint-UA_2022-02-01-m0.u48.p7.sent2	По одній хвилині?
ParlaMint-UA_2022-02-01-m0.u48.p7.sent3	Будь ласка, хто?
ParlaMint-UA_2022-02-01-m0.u48.p8.sent1	Артур Володимирович, будь ласка.
ParlaMint-UA_2022-02-01-m0.u49.p1.sent1	Шановний пане Голово, шановні колеги, ви знаєте, я, звичайно, розумію, що через недостатню кількість голосів ви сформували повністю пустий порядок денний на сьогодні, бо інакше не повертається, як то кажуть, язик не повертається іншим словом називати.
ParlaMint-UA_2022-02-01-m0.u49.p2.sent1	Але у мене велике прохання, Руслан Олексійович, перед цим голосуванням додати в порядок денний на сьогодні законопроект "Європейської солідарності" 6542 про виділення додаткових 50 мільярдів на українську армію.
ParlaMint-UA_2022-02-01-m0.u49.p2.sent2	Бо указами Президента, всі це знають, гроші не виділяються.
ParlaMint-UA_2022-02-01-m0.u49.p2.sent3	Це чистий піар – оцей указ, про який сьогодні нам зачитували з трибуни.
ParlaMint-UA_2022-02-01-m0.u49.p3.sent1	Ви самі все розумієте і військові розуміють, що гроші виділяються законом України і змінами до бюджету.
ParlaMint-UA_2022-02-01-m0.u49.p3.sent2	Тому, Руслан Олексійович, прохання тут і зараз включити до порядку денного на сьогодні законопроект 6542 про додаткові 50 мільярдів на Збройні Сили України.
ParlaMint-UA_2022-02-01-m0.u49.p4.sent1	Дякую.
ParlaMint-UA_2022-02-01-m0.u50.p1.sent1	Будь ласка, хто далі?
ParlaMint-UA_2022-02-01-m0.u50.p1.sent2	Клименко я бачу.
ParlaMint-UA_2022-02-01-m0.u51.p1.sent1	Шановні колеги, наскільки я пам’ятаю, того тижня ми з вами домовлялися про те, що сьогодні буде розглядатися питання про виділення грошей територіальній обороні.
ParlaMint-UA_2022-02-01-m0.u51.p2.sent1	Ми з вами йдемо на два тижні в комітети працювати, а територіальна оборона за ці два тижні могла би значно укріпитися і могла би займатися створенням у тому числі і другого, і третього рівня територіальної оборони.
ParlaMint-UA_2022-02-01-m0.u51.p3.sent1	Дуже дивно, що немає цього законопроекту в порядку денному.
ParlaMint-UA_2022-02-01-m0.u51.p3.sent2	Тому, якщо можемо, будь ласка, давайте-таки будемо послідовними і будемо виділяти кошти на територіальну оборону, тому що це один з інструментів стримування агресії Російської Федерації.
ParlaMint-UA_2022-02-01-m0.u51.p4.sent1	Дякую.
ParlaMint-UA_2022-02-01-m0.u51.p4.sent2	Прошу включити.
ParlaMint-UA_2022-02-01-m0.u51.p5.sent1	А також наш законопроект про спецфонд для військового збору, який ми подали і зареєстрували у Верховній Раді, щоб гроші йшли виключно для військових.
ParlaMint-UA_2022-02-01-m0.u51.p5.sent2	Будемо дуже вдячні.
ParlaMint-UA_2022-02-01-m0.u52.p1.sent1	Пані Юлія, я просто хочу нагадати, що формування порядку денного, воно відбувається спочатку на Погоджувальній раді.
ParlaMint-UA_2022-02-01-m0.u52.p1.sent2	Давайте все-таки ми сьогодні проголосуємо те, що можна, залишилося дуже обмаль часу.
ParlaMint-UA_2022-02-01-m0.u52.p1.sent3	Проголосуємо те, що є, а далі будемо розглядати інші питання, про які ви говорите.
ParlaMint-UA_2022-02-01-m0.u52.p2.sent1	Будь ласка, хто?
ParlaMint-UA_2022-02-01-m0.u52.p3.sent1	Соболєв Сергій Владиславович.
ParlaMint-UA_2022-02-01-m0.u53.p1.sent1	Соболєв, "Батьківщина".
ParlaMint-UA_2022-02-01-m0.u53.p1.sent2	Шановні колеги, ну я вже не кажу про 42 питання, які ми в загальний порядок денний подавали і жодне з них не включено.
ParlaMint-UA_2022-02-01-m0.u53.p1.sent3	Але принаймні на сьогодні велике прохання включити питання 5866-1 стосовно відстрочки по ФОПах.
ParlaMint-UA_2022-02-01-m0.u53.p2.sent1	Ми знаємо, що є рішення податкової адміністрації не знімати штрафи, але це фактично порушення закону – те, що вони роблять.
ParlaMint-UA_2022-02-01-m0.u53.p2.sent2	Нам треба це узаконити і зробити це документом, який буде діяти на будь-який час.
ParlaMint-UA_2022-02-01-m0.u53.p2.sent3	Тому велике прохання, якби ми сьогодні могли почати розгляд цього питання, це б зняло напругу.
ParlaMint-UA_2022-02-01-m0.u53.p3.sent1	І друге.
ParlaMint-UA_2022-02-01-m0.u53.p3.sent2	Ми підтримуємо пропозицію наших колег по збільшенню фінансування на територіальну оборону, і це був би дійсно суттєвий внесок сьогодні наш, оскільки далі перерва і ми не будемо голосувати два тижні.
ParlaMint-UA_2022-02-01-m0.u53.p4.sent1	Дякую.
ParlaMint-UA_2022-02-01-m0.u54.p1.sent1	Дякую.
ParlaMint-UA_2022-02-01-m0.u54.p2.sent1	Будь ласка, Тарас Іванович Батенко.
ParlaMint-UA_2022-02-01-m0.u55.p1.sent1	Колеги, наша депутатська група "Партія "За майбутнє" теж підтримує внесення в порядок денний законопроекту щодо відтермінування штрафів за невстановлення розрахункових апаратів (РРО) для наших мікропідприємців.
ParlaMint-UA_2022-02-01-m0.u55.p2.sent1	Ми дискутували на цю тему в Голови Верховної Ради України і з головою профільного комітету, питання.
ParlaMint-UA_2022-02-01-m0.u55.p2.sent2	Ми розуміємо, що ми не можемо відтермінувати повністю штрафи за невстановлення до кінця року РРО, але принаймні компроміс був знайдений на місяць, два, три і так далі.
ParlaMint-UA_2022-02-01-m0.u55.p2.sent3	Тому я вважаю, що це питання ми можемо виносити в порядок денний.
ParlaMint-UA_2022-02-01-m0.u55.p3.sent1	Я думаю, що це також не місце бити себе в груди, говорячи про те, хто більше патріот і хто більше думає про військовослужбовців.
ParlaMint-UA_2022-02-01-m0.u55.p3.sent2	Ми неодноразово зверталися до Міністерства оборони і уряду в цілому, останній раз на "годині Уряду" в минулу п’ятницю.
ParlaMint-UA_2022-02-01-m0.u55.p3.sent3	Будь ласка, Міністерство оборони, подавайте законопроекти, в тому числі про територіальну оборону, ніхто затягувати питання не буде і готові фінансувати зміни до бюджету на поточний рік.
ParlaMint-UA_2022-02-01-m0.u55.p3.sent4	Ми чекаємо на ці законопроекти.
ParlaMint-UA_2022-02-01-m0.u55.p4.sent1	Дякую.
ParlaMint-UA_2022-02-01-m0.u56.p1.sent1	Дякую.
ParlaMint-UA_2022-02-01-m0.u56.p2.sent1	Бакунець.
ParlaMint-UA_2022-02-01-m0.u56.p2.sent2	Будь ласка, Павло Андрійович.
ParlaMint-UA_2022-02-01-m0.u57.p1.sent1	Шановний пане Голово, шановні народні депутати!
ParlaMint-UA_2022-02-01-m0.u57.p1.sent2	Депутатська група "Довіра" також звертається до вас, пане Голово, з проханням, щоб до Постанови про порядок денний першого дня роботи сьомої сесії включити законопроект, про який волають підприємці, – номер 5866 прим.
ParlaMint-UA_2022-02-01-m0.u57.p1.sent3	1, і однозначно включити законопроект про те, аби збільшити кошти на фінансування матеріально-технічної бази для сил територіальної оборони.
ParlaMint-UA_2022-02-01-m0.u57.p1.sent4	Адже по всіх громадах є велика кількість людей, котрі хочуть вступити до лав національного спротиву, їх потрібно навчати однозначно, і для цього потрібно виділити нам з вами тут в залі додаткові кошти.
ParlaMint-UA_2022-02-01-m0.u57.p1.sent5	Тому ми просимо про включення цих двох законопроектів до порядку денного сьогодні.
ParlaMint-UA_2022-02-01-m0.u57.p2.sent1	Дякую.
ParlaMint-UA_2022-02-01-m0.u58.p1.sent1	Дякую.
ParlaMint-UA_2022-02-01-m0.u58.p2.sent1	Будь ласка, Нестор Іванович Шуфрич.
ParlaMint-UA_2022-02-01-m0.u59.p1.sent1	Дякую.
ParlaMint-UA_2022-02-01-m0.u59.p2.sent1	Шановний пане Голово, вчора на Погоджувальній раді пропонували розглянути закони, які вимагають фопівці, особливо Закон 5866-1.
ParlaMint-UA_2022-02-01-m0.u59.p2.sent2	На жаль, Погоджувальна рада не підтримала, але це може зробити зала.
ParlaMint-UA_2022-02-01-m0.u59.p2.sent3	Тому що у нас на Погоджувальній раді вирішує все фактично один представник монобільшості.
ParlaMint-UA_2022-02-01-m0.u59.p3.sent1	Шановні колеги, я з такою напругою чую бажання воювати.
ParlaMint-UA_2022-02-01-m0.u59.p3.sent2	Ми не маємо сьогодні своїми виступами провокувати будь-яку ескалацію.
ParlaMint-UA_2022-02-01-m0.u59.p3.sent3	Президент же сказав тільки що вам: "Не паниковать".
ParlaMint-UA_2022-02-01-m0.u59.p4.sent1	Тому ми просимо поставити в порядок денний сьогоднішнього дня нашу постанову, яка закликає почати розгляд пакету законів, передбачених Мінськими угодами.
ParlaMint-UA_2022-02-01-m0.u59.p4.sent2	Саме і виключно Мінські угоди є запорукою миру і є запорукою того, що спокій повернеться в нашу країну.
ParlaMint-UA_2022-02-01-m0.u60.p1.sent1	Шановні колеги, є пропозиція визначатися по цих питаннях відповідно до порядку надходження.
ParlaMint-UA_2022-02-01-m0.u60.p1.sent2	Я попрошу приготуватися.
ParlaMint-UA_2022-02-01-m0.u60.p2.sent1	Перша пропозиція пролунала від мене, щоб затвердити сьогоднішній порядок денний пленарного засідання, який був вчора обговорений і схвалений Погоджувальною радою.
ParlaMint-UA_2022-02-01-m0.u60.p2.sent2	Шановні колеги, це базис сьогоднішнього дня.
ParlaMint-UA_2022-02-01-m0.u60.p2.sent3	Тому прошу народних депутатів підготуватися до голосування.
ParlaMint-UA_2022-02-01-m0.u60.p3.sent1	Ще раз ставлю пропозицію про затвердження порядку денного сьогоднішнього пленарного засідання.
ParlaMint-UA_2022-02-01-m0.u60.p4.sent1	Готові голосувати?
ParlaMint-UA_2022-02-01-m0.u60.p4.sent2	Шановні колеги, прошу голосувати.
ParlaMint-UA_2022-02-01-m0.u60.p5.sent1	За-204
ParlaMint-UA_2022-02-01-m0.u60.p6.sent1	Рішення не прийнято.
ParlaMint-UA_2022-02-01-m0.u60.p6.sent2	Шановні колеги, ну, що ж, будемо йти тоді по кожному питанню, включаємо чи не включаємо його на розгляд.
ParlaMint-UA_2022-02-01-m0.u60.p7.sent1	З процедури?
ParlaMint-UA_2022-02-01-m0.u60.p7.sent2	Артуре Володимировичу, тільки з процедури, будь ласка.
ParlaMint-UA_2022-02-01-m0.u61.p1.sent1	Шановний Руслане Олексійовичу, от тільки що в своїх виступах представники кожної з фракцій назвали певні законопроекти, які вони просять проголосувати для включень до порядку денного.
ParlaMint-UA_2022-02-01-m0.u61.p1.sent2	Я пропоную в тому ж порядку ці законопроекти ставити на голосування зараз у сесійній залі.
ParlaMint-UA_2022-02-01-m0.u61.p2.sent1	Дякую за увагу.
ParlaMint-UA_2022-02-01-m0.u62.p1.sent1	То тоді, Артуре Володимировичу, нагадайте номер вашого законопроекту.
ParlaMint-UA_2022-02-01-m0.u63.p1.sent1	Руслане Олексійовичу, 6542 про зміцнення обороноздатності держави.
ParlaMint-UA_2022-02-01-m0.u64.p1.sent1	Я ставлю на голосування пропозицію включити до сьогоднішнього порядку денного 6542.
ParlaMint-UA_2022-02-01-m0.u64.p2.sent1	Шановні колеги, прошу голосувати.
ParlaMint-UA_2022-02-01-m0.u64.p3.sent1	За-195
ParlaMint-UA_2022-02-01-m0.u64.p4.sent1	Рішення не прийнято.
ParlaMint-UA_2022-02-01-m0.u64.p5.sent1	Покажіть по фракціях.
ParlaMint-UA_2022-02-01-m0.u64.p6.sent1	Далі, будь ласка, який номер вашого законопроекту?
ParlaMint-UA_2022-02-01-m0.u64.p7.sent1	Шановні колеги, я ставлю на голосування пропозицію включити сьогодні до порядку денного сьогоднішнього пленарного засідання законопроект 5866-1.
ParlaMint-UA_2022-02-01-m0.u64.p8.sent1	Готові голосувати?
ParlaMint-UA_2022-02-01-m0.u64.p8.sent2	Прошу голосувати.
ParlaMint-UA_2022-02-01-m0.u64.p8.sent3	5866-1.
ParlaMint-UA_2022-02-01-m0.u64.p9.sent1	За-195
ParlaMint-UA_2022-02-01-m0.u64.p10.sent1	Рішення не прийнято.
ParlaMint-UA_2022-02-01-m0.u64.p11.sent1	Покажіть по фракціях.
ParlaMint-UA_2022-02-01-m0.u64.p12.sent1	Прошу, Юлія Клименко, називайте ваші законопроекти, які ви.
ParlaMint-UA_2022-02-01-m0.u65.p1.sent1	Ми просимо включити законопроект 6566, це спрямування військового збору 1,5 відсотка виключно в спецфонд для потреб нашої армії, а не в загальний фонд державного бюджету.
ParlaMint-UA_2022-02-01-m0.u65.p1.sent2	Просимо підтримати.
ParlaMint-UA_2022-02-01-m0.u65.p2.sent1	Дякую.
ParlaMint-UA_2022-02-01-m0.u66.p1.sent1	Шановні колеги, ставлю пропозицію включити сьогодні до порядку денного законопроект номер 6566.
ParlaMint-UA_2022-02-01-m0.u66.p2.sent1	Будь ласка, прошу голосувати.
ParlaMint-UA_2022-02-01-m0.u66.p3.sent1	За-221
ParlaMint-UA_2022-02-01-m0.u66.p4.sent1	Рішення не прийнято.
ParlaMint-UA_2022-02-01-m0.u66.p5.sent1	Покажіть по фракціях.
ParlaMint-UA_2022-02-01-m0.u66.p6.sent1	Шановні колеги.
ParlaMint-UA_2022-02-01-m0.u66.p6.sent2	Так від вашої ж фракції вже озвучили.
ParlaMint-UA_2022-02-01-m0.u66.p6.sent3	Зараз дійдемо до вас, ми ж по черзі йдемо.
ParlaMint-UA_2022-02-01-m0.u66.p7.sent1	Ярослав Іванович, будь ласка, який у вас?
ParlaMint-UA_2022-02-01-m0.u67.p1.sent1	Шановний головуючий, у мене є пропозиція, я думаю, яка об’єднає зал. Зараз була пропозиція від "Європейської солідарності" щодо фінансування армії, від колег щодо ФОПів і від наших колег щодо знову ж таки військового збору.
ParlaMint-UA_2022-02-01-m0.u67.p1.sent2	Я пропоную, а давайте об’єднаємо цю пропозицію, поставимо на порядок денний і думаю, що це не тільки допоможе зараз отримати позитивне голосування, а хоча б дасть відповідь і шановним журналістам, і нашим громадянам – а навіщо сьогодні на один пленарний день зібралася Верховна Рада України.
ParlaMint-UA_2022-02-01-m0.u67.p2.sent1	Тому прошу поставити це питання на порядок денний згідно цієї пропозиції.
ParlaMint-UA_2022-02-01-m0.u67.p3.sent1	Дякую.
ParlaMint-UA_2022-02-01-m0.u68.p1.sent1	Ярослав Іванович, але по них вже всіх висловилися.
ParlaMint-UA_2022-02-01-m0.u68.p1.sent2	По них всіх висловилася Верховна Рада.
ParlaMint-UA_2022-02-01-m0.u68.p1.sent3	Ви хочете разом їх поставити.
ParlaMint-UA_2022-02-01-m0.u68.p1.sent4	Ярослав Іванович, всі номери дайте, будь ласка, тоді.
ParlaMint-UA_2022-02-01-m0.u68.p1.sent5	Дивіться, в мене записані номери: 6542, 5866-1, 6566.
ParlaMint-UA_2022-02-01-m0.u68.p1.sent6	Все правильно?
ParlaMint-UA_2022-02-01-m0.u68.p1.sent7	Ви пропонуєте поставити їх всі разом, да?
ParlaMint-UA_2022-02-01-m0.u68.p1.sent8	Я просто не знаю, наскільки.
ParlaMint-UA_2022-02-01-m0.u68.p1.sent9	Вони готові до розгляду просто?
ParlaMint-UA_2022-02-01-m0.u68.p1.sent10	Мені говорять – ні, вони не готові до розгляду.
ParlaMint-UA_2022-02-01-m0.u68.p2.sent1	Артур Володимирович, з процедури, будь ласка.
ParlaMint-UA_2022-02-01-m0.u69.p1.sent1	Шановний Руслан Олексійович, у нас за 12 хвилин починається перерва і, я думаю, комітети, навіть якщо щось їм не подобається в цих законопроектах, отримають 30 хвилин для того, щоб терміново їх розглянути і ми зайдемо до сесійної зали з готовими законопроектами.
ParlaMint-UA_2022-02-01-m0.u69.p2.sent1	Дякую.
ParlaMint-UA_2022-02-01-m0.u70.p1.sent1	Шановні колеги, я тоді ставлю цю пропозицію: відповідно законопроекти 6542, 5866-1 і 6566, щоб зараз їх включити до порядку денного сьогоднішнього пленарного засідання.
ParlaMint-UA_2022-02-01-m0.u70.p2.sent1	Готові голосувати?
ParlaMint-UA_2022-02-01-m0.u70.p2.sent2	Прошу голосувати.
ParlaMint-UA_2022-02-01-m0.u70.p3.sent1	За-142
ParlaMint-UA_2022-02-01-m0.u70.p4.sent1	Рішення не прийнято.
ParlaMint-UA_2022-02-01-m0.u70.p5.sent1	Покажіть по фракціях.
ParlaMint-UA_2022-02-01-m0.u70.p6.sent1	Шановні колеги, тоді в мене буде пропозиція.
ParlaMint-UA_2022-02-01-m0.u70.p6.sent2	У мене тоді, якщо.
ParlaMint-UA_2022-02-01-m0.u70.p7.sent1	А, будь ласка, Олександр Сергійович, і тоді я скажу пропозицію, щоб ми перейшли врешті-решт до.
ParlaMint-UA_2022-02-01-m0.u71.p1.sent1	Шановний пане Голово, пропозиція, яка була озвучена нашим колегою народним депутатом Шуфричем, це проект Постанови номер 5647.
ParlaMint-UA_2022-02-01-m0.u71.p1.sent2	Це проект Постанови про Звернення Верховної Ради України до лідерів парламентів та урядів країн Нормандської четвірки щодо невідкладного проведення.
ParlaMint-UA_2022-02-01-m0.u71.p1.sent3	припинення конфлікту на сході України, далі по тексту – імплементації Мінських угод і так далі.
ParlaMint-UA_2022-02-01-m0.u71.p2.sent1	Це надзвичайно важливе питання, сьогодні про нього говорив і Президент України в рамках свого звернення.
ParlaMint-UA_2022-02-01-m0.u71.p2.sent2	Ми знаємо, що будуть відповідні домовленості і зустрічі відповідні у Берліні уже приблизно за тиждень.
ParlaMint-UA_2022-02-01-m0.u71.p2.sent3	Тому надзвичайно важливим є розпочати цей шлях щодо імплементації політичної частини Мінських угод.
ParlaMint-UA_2022-02-01-m0.u71.p2.sent4	Прошу поставити також цю постанову на голосування для включення її до порядку денного сьогоднішнього дня.
ParlaMint-UA_2022-02-01-m0.u71.p3.sent1	Дякую.
ParlaMint-UA_2022-02-01-m0.u72.p1.sent1	Дякую.
ParlaMint-UA_2022-02-01-m0.u72.p2.sent1	Шановні колеги, ставлю на голосування про включення до порядку денного сьогоднішнього дня.
ParlaMint-UA_2022-02-01-m0.u72.p2.sent2	Вона не готова мені говорять.
ParlaMint-UA_2022-02-01-m0.u72.p2.sent3	Ну, теж по тій же ж програмі, якщо набереться, то тоді комітет.
ParlaMint-UA_2022-02-01-m0.u72.p3.sent1	5647, шановні колеги, я ставлю пропозицію включити до сьогоднішнього порядку денного.
ParlaMint-UA_2022-02-01-m0.u72.p4.sent1	Прошу голосувати.
ParlaMint-UA_2022-02-01-m0.u72.p5.sent1	За-26
ParlaMint-UA_2022-02-01-m0.u72.p6.sent1	Рішення не прийнято.
ParlaMint-UA_2022-02-01-m0.u73.p1.sent1	Шановні колеги, у мене є пропозиція, давайте.
ParlaMint-UA_2022-02-01-m0.u73.p1.sent2	"Довіра" ще.
ParlaMint-UA_2022-02-01-m0.u73.p1.sent3	Будь ласка, Шахов.
ParlaMint-UA_2022-02-01-m0.u74.p1.sent1	Прошу передати Бакунцю.
ParlaMint-UA_2022-02-01-m0.u75.p1.sent1	Бакунець.
ParlaMint-UA_2022-02-01-m0.u75.p1.sent2	Я бачу, я бачу.
ParlaMint-UA_2022-02-01-m0.u75.p1.sent3	Я вам потім дам.
ParlaMint-UA_2022-02-01-m0.u75.p1.sent4	Я не можу зупинити Бакунця і передати Василю Івановичу.
ParlaMint-UA_2022-02-01-m0.u75.p2.sent1	Будь ласка, Бакунець Павло Андрійович.
ParlaMint-UA_2022-02-01-m0.u76.p1.sent1	Шановні колеги, все ж таки давайте хоча б в цей непростий час дамо ще кілька місяців подихати нашим підприємцям.
ParlaMint-UA_2022-02-01-m0.u76.p1.sent2	Прошу вас поставити на голосування включення до порядку денного 5866 прим.
ParlaMint-UA_2022-02-01-m0.u76.p1.sent3	1, зробіть цей крок назустріч.
ParlaMint-UA_2022-02-01-m0.u77.p1.sent1	Я перепрошую, ми вже голосували цю пропозицію.
ParlaMint-UA_2022-02-01-m0.u78.p1.sent1	Ми просимо ще раз ставити.
ParlaMint-UA_2022-02-01-m0.u79.p1.sent1	Ми не можемо ще раз ставити, тому що ми вже проголосували, Верховна Рада з цього питання визначилася як окремо, так і разом.
ParlaMint-UA_2022-02-01-m0.u79.p2.sent1	Шановні колеги!
ParlaMint-UA_2022-02-01-m0.u79.p2.sent2	Будь ласка, Василь Іванович Німченко.
ParlaMint-UA_2022-02-01-m0.u80.p1.sent1	Шановні колеги, ми так багато балакали з вами про соціальний захист шахтарів, які працюють на 1000-метровій глибині.
ParlaMint-UA_2022-02-01-m0.u80.p1.sent2	А ви подивіться, не треба в глибину лізти, подивіться законопроект 5891 – заборгованість по заробітній платі.
ParlaMint-UA_2022-02-01-m0.u80.p1.sent3	Нам взагалі не стидно?
ParlaMint-UA_2022-02-01-m0.u80.p1.sent4	Тут про 50 мільярдів ведуть розмову, може, резонно, а людям платню не платять.
ParlaMint-UA_2022-02-01-m0.u80.p1.sent5	Ми що, не розуміємо?
ParlaMint-UA_2022-02-01-m0.u80.p2.sent1	Тому я прошу, щоб ми включили.
ParlaMint-UA_2022-02-01-m0.u80.p2.sent2	Будь ласка, головуючий, включіть, будь ласка, це в денний порядок розгляд 5891 – заборгованість по заробітній платі шахтарів.
ParlaMint-UA_2022-02-01-m0.u80.p3.sent1	Ще раз прошу, колеги, підтримайте, будь ласка.
ParlaMint-UA_2022-02-01-m0.u80.p3.sent2	Він у нас є, друге читання.
ParlaMint-UA_2022-02-01-m0.u80.p3.sent3	Чому ми не включимо його?
ParlaMint-UA_2022-02-01-m0.u81.p1.sent1	Василь Іванович, можна, я вам скажу?
ParlaMint-UA_2022-02-01-m0.u81.p1.sent2	Я ж сказав, що вкралася технічна помилка, ці законопроекти стоять на виключення, а такого не може бути.
ParlaMint-UA_2022-02-01-m0.u81.p1.sent3	Тому я попросив о 12:00 зібратися комітет і довключити їх в порядок денний сесії, і ми їх розглянемо під час розгляду сесії.
ParlaMint-UA_2022-02-01-m0.u81.p1.sent4	Ми зараз не можемо їх розглянути, тому що це друге читання, вони не готові до розгляду.
ParlaMint-UA_2022-02-01-m0.u81.p1.sent5	Шановні колеги, друге читання не готове до розгляду.
ParlaMint-UA_2022-02-01-m0.u81.p2.sent1	Шановні колеги, от дивіться, давайте ще раз фіналізуємо це, я бачу, що нам треба вже йти на перерву, а комітету треба засідати.
ParlaMint-UA_2022-02-01-m0.u81.p3.sent1	Тому, шановні колеги, я ще раз, підводячи риску, фіналізуючи, я даю доручення комітету зібратися зараз, переглянути оцей порядок денний з тим, щоб цих два законопроекти, які випадково потрапили, щоб їх прибрати з цієї постанови.
ParlaMint-UA_2022-02-01-m0.u81.p3.sent2	Я думаю, що після обідньої перерви ми зберемося всі разом з проголосуємо цю всю Постанову.
ParlaMint-UA_2022-02-01-m0.u81.p4.sent1	Шановні колеги, на цьому я оголошую перерву.
ParlaMint-UA_2022-02-01-m0.u81.p4.sent2	Зберемося о 12:30.
ParlaMint-UA_2022-02-01-m0.u81.p4.sent3	А голів фракцій і груп, я прошу зібратися в мене.
ParlaMint-UA_2022-02-01-m0.u82.p1.sent1	Шановні колеги, запрошуйте, будь ласка, народних депутатів до залу, ми продовжуємо наше засідання.
ParlaMint-UA_2022-02-01-m0.u82.p1.sent2	Продовжуємо розгляд питань порядку денного.
ParlaMint-UA_2022-02-01-m0.u82.p2.sent1	Шановні колеги, коротка інформація за результатами нашого зібрання з лідерами фракцій і груп.
ParlaMint-UA_2022-02-01-m0.u82.p2.sent2	Під час перерви я дав доручення Апарату Верховної Ради довключити до порядку денного сьомої сесії Верховної Ради України дев’ятого скликання додаткові пропозиції, які звучали в цьому залі, на яких наполягали наші колеги.
ParlaMint-UA_2022-02-01-m0.u82.p2.sent3	А саме: законопроекти номер 2765, 5891-1, 6542, 5866-1, 6566, 6519.
ParlaMint-UA_2022-02-01-m0.u82.p2.sent4	При цьому законопроекти, щодо яких ми піднімали питання – 2765, 5891-1, вони виключаються з переліку законопроектів, які комітети Верховної Ради України за висновками їх попереднього розгляду пропонують не включати до порядку денного сьомої сесії Верховної Ради України дев’ятого скликання.
ParlaMint-UA_2022-02-01-m0.u82.p3.sent1	Тобто ви зрозуміли, ті законопроекти, про які ви говорили, ми їх довключили до порядку денного сесії, до 1 тисячі 900 законопроектів.
ParlaMint-UA_2022-02-01-m0.u82.p3.sent2	Тому, як би ми сподіваємося і на розуміння з боку фракцій, що те, про що ви пропонували, воно включено.
ParlaMint-UA_2022-02-01-m0.u82.p3.sent3	Крім цього, ми усунули цю помилку, яка була долучена.
ParlaMint-UA_2022-02-01-m0.u82.p4.sent1	Тому, шановні колеги, прошу займати місця.
ParlaMint-UA_2022-02-01-m0.u82.p4.sent2	Ні, ми вже обговорили Артур Володимирович.
ParlaMint-UA_2022-02-01-m0.u82.p4.sent3	По одній хвилині, так.
ParlaMint-UA_2022-02-01-m0.u82.p5.sent1	Будь ласка, Артур Володимирович.
ParlaMint-UA_2022-02-01-m0.u83.p1.sent1	Шановний Руслане Олексійовичу, шановні колеги!
ParlaMint-UA_2022-02-01-m0.u83.p1.sent2	По-перше, я хочу подякувати Голові Верховної Ради за те, що він зараз намагається знайти компроміс у питаннях, які стосуються обороноздатності держави.
ParlaMint-UA_2022-02-01-m0.u83.p2.sent1	По-друге, хочу вам сказати, що тільки що відбулося засідання фракції політичної партії "Європейська солідарність", і ми прийняли рішення, що ми будемо голосувати за порядок денний сесії, якщо законопроект 6542 про виділення (термінове, підкреслюю, виділення) 50 мільярдів на українську армію не просто буде включено у порядок денний сесії і забуте монобільшістю, а воно буде сьогодні поставлено на розгляд і сьогодні прийняте в першому, підкреслюю, в першому читанні.
ParlaMint-UA_2022-02-01-m0.u83.p3.sent1	Вибачте, сьогодні Президент України з цієї трибуни говорить про термінове фінансування армії, і єдиний законопроект по змінам до бюджету, який сьогодні є в бюджетному комітеті, який стосується армії, – це 6542.
ParlaMint-UA_2022-02-01-m0.u83.p4.sent1	Тому велике прохання не просто його включати в порядок денний сесії, а поставити сьогодні і прийняти сьогодні.
ParlaMint-UA_2022-02-01-m0.u83.p5.sent1	Дякую.
ParlaMint-UA_2022-02-01-m0.u84.p1.sent1	Дякую.
ParlaMint-UA_2022-02-01-m0.u84.p2.sent1	Артур Володимирович, ми вже голосували з приводу цього питання, я просто нагадую, до сесії.
ParlaMint-UA_2022-02-01-m0.u84.p2.sent2	На превеликий жаль, не набрало голосувань.
ParlaMint-UA_2022-02-01-m0.u84.p2.sent3	Тому все-таки така пропозиція включити до сесії.
ParlaMint-UA_2022-02-01-m0.u84.p2.sent4	Він не може бути забутий, якщо він в сесії.
ParlaMint-UA_2022-02-01-m0.u84.p3.sent1	Будь ласка, Ярослав.
ParlaMint-UA_2022-02-01-m0.u84.p3.sent2	Хто?
ParlaMint-UA_2022-02-01-m0.u84.p3.sent3	Голова фракції Устінова, будь ласка.
ParlaMint-UA_2022-02-01-m0.u84.p4.sent1	Після цього від фракції "Батьківщина" хто буде?
ParlaMint-UA_2022-02-01-m0.u84.p4.sent2	Соболєв.
ParlaMint-UA_2022-02-01-m0.u84.p4.sent3	Хтось від вас буде?
ParlaMint-UA_2022-02-01-m0.u84.p4.sent4	Погодження є?
ParlaMint-UA_2022-02-01-m0.u84.p4.sent5	Чи ви хочете відповісти?
ParlaMint-UA_2022-02-01-m0.u84.p4.sent6	Бакунець.
ParlaMint-UA_2022-02-01-m0.u84.p4.sent7	І переходимо до голосування.
ParlaMint-UA_2022-02-01-m0.u84.p5.sent1	Будь ласка, Устінова.
ParlaMint-UA_2022-02-01-m0.u85.p1.sent1	Шановні колеги, дуже хотілось би побачити у порядку денному все ж таки виділення 2,7 мільярда, як ми і обіцяли, для територіальної оборони.
ParlaMint-UA_2022-02-01-m0.u85.p1.sent2	На жаль, наскільки я знаю, половина парламентських фракцій не хоче це підтримувати.
ParlaMint-UA_2022-02-01-m0.u85.p1.sent3	Не розумію, чому.
ParlaMint-UA_2022-02-01-m0.u85.p1.sent4	Тому що це ключове, що зараз потрібно нашим військовим.
ParlaMint-UA_2022-02-01-m0.u85.p2.sent1	І друге.
ParlaMint-UA_2022-02-01-m0.u85.p2.sent2	Я дякую, що поставили в порядок денний законопроект наш про те, що буде створюватися спеціальний державний фонд, в який буде йти військовий збір, і всі гроші, які зараз, півтора відсотка, перераховують українці військового збору, будуть іти прямо на нашу оборонку, а не те, як це зараз іде в загальний котел бюджету.
ParlaMint-UA_2022-02-01-m0.u85.p2.sent3	Тому ми підтримуємо це.
ParlaMint-UA_2022-02-01-m0.u85.p3.sent1	Дякую.
ParlaMint-UA_2022-02-01-m0.u86.p1.sent1	Будь ласка, Соболєв Сергій Владиславович.
ParlaMint-UA_2022-02-01-m0.u87.p1.sent1	Соболєв, "Батьківщина".
ParlaMint-UA_2022-02-01-m0.u87.p1.sent2	Щойно закінчилося засідання фракції.
ParlaMint-UA_2022-02-01-m0.u87.p1.sent3	Наша пропозиція, мені здається, близька, яка дасть можливість розблокувати роботу парламенту.
ParlaMint-UA_2022-02-01-m0.u87.p2.sent1	Оскільки шахтарські питання повернуті назад, ми так зрозуміли, два, ті, які в першому читанні; і три питання, на яких наполягали три фракції – це військовий збір, це оборонний бюджет і це ФОПи, включені в порядок денний.
ParlaMint-UA_2022-02-01-m0.u87.p2.sent2	Єдине уточнення: з розглядом їх на першому пленарному засіданні наступного тижня пленарного.
ParlaMint-UA_2022-02-01-m0.u87.p2.sent3	Мені здається, якщо так, тоді всі себе знайдуть і це буде компроміс, за який готові будуть всі проголосувати.
ParlaMint-UA_2022-02-01-m0.u87.p3.sent1	Це дасть можливість протягом двох тижнів комітетам розглянути ці питання і на наступний пленарний тиждень, після 15 лютого ми їх розглянемо в сесійній залі і це вирішить всі питання, а сьогодні підемо по тому порядку, який ви запропонували.
ParlaMint-UA_2022-02-01-m0.u87.p4.sent1	Дякую.
ParlaMint-UA_2022-02-01-m0.u88.p1.sent1	Дякую.
ParlaMint-UA_2022-02-01-m0.u88.p2.sent1	Сергій Владиславович, ну, все-таки порядок денний наступний визначає Погоджувальна рада, але ми можемо попросити Погоджувальну раду врахувати це.
ParlaMint-UA_2022-02-01-m0.u88.p2.sent2	Ми не можемо зараз це проголосувати в залі, тому що зараз питання – виключно порядок денний сесії.
ParlaMint-UA_2022-02-01-m0.u88.p2.sent3	Тому все-таки прошу підтримати це.
ParlaMint-UA_2022-02-01-m0.u88.p3.sent1	Будь ласка, Бакунець Павло Андрійович.
ParlaMint-UA_2022-02-01-m0.u88.p3.sent2	Після цього Шуфрич Нестор Іванович.
ParlaMint-UA_2022-02-01-m0.u88.p3.sent3	І потім ще Железняк попросився.
ParlaMint-UA_2022-02-01-m0.u89.p1.sent1	Дякуємо вам, пане Голово, що дослухалися і все ж таки включаєте в порядок денний, пропонуєте включити в цій залі і законопроект на підтримку ФОПів (5866 прим.1) і, звичайно що, законопроект на збільшення фінансування Збройних Сил України для того, аби була можливість матеріально-технічного забезпечення для Сил територіальної оборони.
ParlaMint-UA_2022-02-01-m0.u89.p2.sent1	Думаю, це правильні кроки, депутатська група "Довіра" підтримує дану пропозицію.
ParlaMint-UA_2022-02-01-m0.u90.p1.sent1	Дякую.
ParlaMint-UA_2022-02-01-m0.u90.p2.sent1	Будь ласка, Нестор Іванович Шуфрич.
ParlaMint-UA_2022-02-01-m0.u91.p1.sent1	Дякую, шановний пане Голово.
ParlaMint-UA_2022-02-01-m0.u91.p2.sent1	На жаль, жодна з двох постанов, яка стосується врегулювання конфлікту на Донбасі і виконання Мінських умов, не врахована для розгляду сьогодні.
ParlaMint-UA_2022-02-01-m0.u91.p3.sent1	Ми могли би піти на певний компроміс і погодитися, якби ми зараз проголосували щодо розгляду цих питань на першому пленарному засіданні після карантинного, ну, скажемо так, неприсутності на засіданнях в пленарному режимі.
ParlaMint-UA_2022-02-01-m0.u91.p3.sent2	І це може вирішити не тільки Погоджувальна рада, ми могли це вирішити зараз голосуванням, якби на то була ваша доля.
ParlaMint-UA_2022-02-01-m0.u91.p3.sent3	Ну і, безумовно, треба визначитися, коли ми розглянемо законопроект 5866-1, на яких наполягають наші фопівці.
ParlaMint-UA_2022-02-01-m0.u91.p3.sent4	Ми цілком їх підтримуємо.
ParlaMint-UA_2022-02-01-m0.u91.p4.sent1	Якщо не буде визначеності щодо розгляду цих законопроектів, наша фракція утримається від голосування.
ParlaMint-UA_2022-02-01-m0.u91.p4.sent2	Ми говоримо про це чесно, відверто, без всяких там підкилимних.
ParlaMint-UA_2022-02-01-m0.u92.p1.sent1	Дякую.
ParlaMint-UA_2022-02-01-m0.u92.p2.sent1	Будь ласка, Железняк.
ParlaMint-UA_2022-02-01-m0.u92.p2.sent2	І переходимо до голосування.
ParlaMint-UA_2022-02-01-m0.u92.p2.sent3	Будь ласка.
ParlaMint-UA_2022-02-01-m0.u93.p1.sent1	Шановні колеги, ми ж всі розуміємо, за що зараз голосуємо.
ParlaMint-UA_2022-02-01-m0.u93.p1.sent2	Голосуємо за перелік питань на пів року, де серед тисячі законів додали ще декілька законів.
ParlaMint-UA_2022-02-01-m0.u93.p2.sent1	Перше.
ParlaMint-UA_2022-02-01-m0.u93.p2.sent2	Дуже дивна логіка, як формується цей порядок денний.
ParlaMint-UA_2022-02-01-m0.u93.p2.sent3	Якщо він формується лише за поданням комітетів, то, на жаль, там є закони, які не розглянуті були в комітеті.
ParlaMint-UA_2022-02-01-m0.u93.p2.sent4	Якщо всі закони, то давайте тоді вставимо туди всі закони.
ParlaMint-UA_2022-02-01-m0.u93.p2.sent5	А частково – що нам подобається, не подобається – ну це не дуже прогресивний підхід.
ParlaMint-UA_2022-02-01-m0.u93.p3.sent1	Далі.
ParlaMint-UA_2022-02-01-m0.u93.p3.sent2	Я хочу нагадати, що якщо ми зараз проголосуємо цей порядок денний, за що партія "Голос" голосувати не буде, то далі підемо по сьогоднішньому дню, де немає військових питань, соціальних, економічних, немає податкової реформи від "Голосу", немає законопроектів, що стосуються енергетичної безпеки, і будемо потім дивитися в очі нашим виборцям за те, що ми сьогодні згаяли час.
ParlaMint-UA_2022-02-01-m0.u93.p4.sent1	Тому я пропоную цю постанову провалити, нехай її нормально доопрацюють, а сьогодні сформувати окремий порядок денний замість Погоджувальної ради, яка, як ми виявили, не була.
ParlaMint-UA_2022-02-01-m0.u93.p4.sent2	не презентувала.
ParlaMint-UA_2022-02-01-m0.u94.p1.sent1	Ще раз.
ParlaMint-UA_2022-02-01-m0.u94.p1.sent2	Шановні колеги, я дякую, я почув всі ваші пропозиції, зауваження.
ParlaMint-UA_2022-02-01-m0.u94.p1.sent3	Ще раз хочу нагадати, що зараз ми голосуємо не за порядок денний сьогоднішній, не за інший.
ParlaMint-UA_2022-02-01-m0.u94.p1.sent4	У нас одне питання – порядок денний сьомої сесії.
ParlaMint-UA_2022-02-01-m0.u94.p1.sent5	Ті всі пропозиції, які були сказані фракціями, вони всі були долучені до цього питання – до порядку денного сесії.
ParlaMint-UA_2022-02-01-m0.u94.p1.sent6	Тобто всі пропозиції, які ви висловлювали, вони всі абсолютно враховані і включені до порядку денного сесії, про що я наголосив.
ParlaMint-UA_2022-02-01-m0.u94.p2.sent1	Тому я все ж таки просив би бути чесним один з одним, і давайте проголосуємо за це питання – за порядок денний сесії сьомої – з тим, щоб ви могли в подальшому мати підґрунтя для формування порядків денних щотижневих і поденних.
ParlaMint-UA_2022-02-01-m0.u94.p3.sent1	Тому, вельмишановні колеги, я свої пропозиції проголосив саме до питання про порядок денний сесії.
ParlaMint-UA_2022-02-01-m0.u94.p3.sent2	Ще раз нагадаю, що додані додаткові пропозиції народних депутатів, а саме: законопроекти 2765, 5891-1, 6542, 5866-1, 6566, 6519; а також законопроекти 2795, 2765, перепрошую, та 5891-1 виключаються з переліку законопроектів, які комітети Верховної Ради за висновками їх попереднього розгляду пропонують не включати до порядку денного сьомої сесії Верховної Ради дев’ятого скликання.
ParlaMint-UA_2022-02-01-m0.u94.p4.sent1	Тобто всі пропозиції, про які ми говорили, вони всі враховані.
ParlaMint-UA_2022-02-01-m0.u94.p4.sent2	Більше.
ParlaMint-UA_2022-02-01-m0.u94.p4.sent3	Я сказав все, що 5866-1 я сказав.
ParlaMint-UA_2022-02-01-m0.u94.p5.sent1	Тому, шановні колеги, ставлю на голосування для прийняття в цілому проект Постанови (реєстраційний номер 6575) про порядок денний сьомої сесії Верховної Ради України дев’ятого скликання з урахуванням зазначених вище пропозицій.
ParlaMint-UA_2022-02-01-m0.u94.p6.sent1	Шановні колеги, прошу приготуватися до голосування.
ParlaMint-UA_2022-02-01-m0.u94.p7.sent1	Дивіться, ми ж голосуємо порядок денний, а не пленарний тиждень.
ParlaMint-UA_2022-02-01-m0.u94.p8.sent1	Шановні колеги, кожен визначається, хто як хоче.
ParlaMint-UA_2022-02-01-m0.u94.p8.sent2	Всі пропозиції, які ви пропонували, враховані.
ParlaMint-UA_2022-02-01-m0.u94.p9.sent1	Тому, шановні колеги, ставлю на голосування для прийняття в цілому проект Постанови, реєстраційний номер 6575, про порядок денний сьомої сесії Верховної Ради України дев’ятого скликання з урахуванням зазначених пропозицій.
ParlaMint-UA_2022-02-01-m0.u94.p10.sent1	Готові голосувати?
ParlaMint-UA_2022-02-01-m0.u94.p10.sent2	Шановні колеги, прошу голосувати.
ParlaMint-UA_2022-02-01-m0.u94.p11.sent1	За-203
ParlaMint-UA_2022-02-01-m0.u94.p12.sent1	Рішення не прийнято.
ParlaMint-UA_2022-02-01-m0.u94.p13.sent1	По фракціях покажіть.
ParlaMint-UA_2022-02-01-m0.u94.p14.sent1	Шановні колеги, ми не прийняли порядок, тому ми йдемо по тих проектах, які ми можемо розглядати без включення до порядку денного, а це створення тимчасових слідчих комісій, вони в нас сьогодні включені до порядку, були включені до проекту порядку денного, переходимо до них.
ParlaMint-UA_2022-02-01-m0.u94.p15.sent1	Будь ласка, йдемо далі.
ParlaMint-UA_2022-02-01-m0.u94.p15.sent2	Ви вже все, висловилися з процедури.
ParlaMint-UA_2022-02-01-m0.u94.p15.sent3	Я не можу поставити цю пропозицію, пояснюю, чому.
ParlaMint-UA_2022-02-01-m0.u94.p15.sent4	Тому що ми зараз не вирішуємо питання порядку денного наступного тижня.
ParlaMint-UA_2022-02-01-m0.u94.p15.sent5	Ми не проголосували порядок денний сесії.
ParlaMint-UA_2022-02-01-m0.u94.p15.sent6	Такого питання, як порядок денний сесії плюс порядок денний наступного тижня, у нас немає.
ParlaMint-UA_2022-02-01-m0.u94.p16.sent1	Все, шановні колеги.
ParlaMint-UA_2022-02-01-m0.u94.p16.sent2	Зараз, одну секундочку, я знайду матеріали тимчасових слідчих комісій і перейдемо.
ParlaMint-UA_2022-02-01-m0.u94.p17.sent1	Шановні колеги, давайте перед тим, як ТСК проголосуємо, все-таки включення до порядку денного премію зенеошникам.
ParlaMint-UA_2022-02-01-m0.u94.p17.sent2	А потім підемо по тимчасових слідчих комісіях.
ParlaMint-UA_2022-02-01-m0.u94.p17.sent3	Ніхто не заперечує?
ParlaMint-UA_2022-02-01-m0.u94.p18.sent1	Ставлю пропозицію.
ParlaMint-UA_2022-02-01-m0.u94.p18.sent2	Шановні колеги, я ставлю пропозицію включити зараз до порядку денного пленарного засідання і розглянути проект.
ParlaMint-UA_2022-02-01-m0.u94.p18.sent3	Зараз, 6524, сейчас я його знайду у себе, одну секундочку.
ParlaMint-UA_2022-02-01-m0.u94.p19.sent1	Шановні колеги, я ставлю пропозицію включити до порядку денного законопроект 6524.
ParlaMint-UA_2022-02-01-m0.u94.p19.sent2	Це проект Постанови про.
ParlaMint-UA_2022-02-01-m0.u94.p19.sent3	Шановні колеги, я вже поставлю цю пропозицію про включення.
ParlaMint-UA_2022-02-01-m0.u94.p19.sent4	Давайте ми перестанемо оцим займатися, чим ми займаємося.
ParlaMint-UA_2022-02-01-m0.u94.p20.sent1	Ставлю пропозицію включити до порядку денного законопроект 6524 – проект Постанови про внесення зміни до пункту 1 Постанови Верховної Ради України від 1 грудня 2021 року № 1919-IX "Про присудження щорічної Премії Верховної Ради України найкращим учасникам зовнішнього незалежного оцінювання результатів навчання, здобутих на основі повної загальної середньої освіти, за 2021 рік".
ParlaMint-UA_2022-02-01-m0.u94.p21.sent1	Готові голосувати?
ParlaMint-UA_2022-02-01-m0.u94.p21.sent2	Будь ласка, прошу голосувати.
ParlaMint-UA_2022-02-01-m0.u94.p22.sent1	За-281
ParlaMint-UA_2022-02-01-m0.u94.p23.sent1	Рішення прийнято.
ParlaMint-UA_2022-02-01-m0.u94.p24.sent1	Я ставлю питання розглянути це питання за скороченою процедурою.
ParlaMint-UA_2022-02-01-m0.u94.p24.sent2	Шановні колеги, прошу проголосувати.
ParlaMint-UA_2022-02-01-m0.u94.p24.sent3	Спочатку скорочена процедура.
ParlaMint-UA_2022-02-01-m0.u94.p25.sent1	За-221
ParlaMint-UA_2022-02-01-m0.u94.p26.sent1	Рішення прийнято.
ParlaMint-UA_2022-02-01-m0.u94.p27.sent1	Я запрошую до слова голову Комітету з питань освіти, науки та інновацій Бабака Сергія Віталійовича.
ParlaMint-UA_2022-02-01-m0.u94.p27.sent2	Будь ласка, Сергію Віталійовичу.
ParlaMint-UA_2022-02-01-m0.u95.p1.sent1	Шановні колеги, я нагадаю, що 1 грудня 2021 року Верховна Рада ухвалила Постанову "Про присудження щорічної Премії Верховної Ради України найкращим учасникам зовнішнього незалежного оцінювання результатів навчання, здобутих на основі повної загальної середньої освіти, за 2021 рік" та відповідно визначила 30 лауреатів цієї премії.
ParlaMint-UA_2022-02-01-m0.u95.p2.sent1	Кожен з цих кандидатів потрапив до списку лауреатів премії як такий, що відповідає низці критеріїв, зокрема має бути зарахованим у поточному році до закладу вищої освіти в Україні та підписати договір про навчання із закладом вищої освіти України.
ParlaMint-UA_2022-02-01-m0.u95.p3.sent1	Комітет отримав листа від Міністерства освіти і науки, що один з лауреатів подав заяву про відрахування із закладу вищої освіти і є відповідний наказ про його відрахування.
ParlaMint-UA_2022-02-01-m0.u95.p3.sent2	Отже, його кандидатура має бути вилучена зі списку лауреатів як така, що не відповідає вимогам Постанови від 29 січня 2021 року.
ParlaMint-UA_2022-02-01-m0.u95.p4.sent1	Отже, це технічний проект постанови.
ParlaMint-UA_2022-02-01-m0.u95.p4.sent2	Комітет на своєму засіданні одноголосно його підтримав, рекомендував прийняти за основу і в цілому.
ParlaMint-UA_2022-02-01-m0.u95.p4.sent3	Шановні колеги, прошу підтримати.
ParlaMint-UA_2022-02-01-m0.u95.p5.sent1	Дякую.
ParlaMint-UA_2022-02-01-m0.u96.p1.sent1	Дякую.
ParlaMint-UA_2022-02-01-m0.u96.p2.sent1	Шановні колеги, ми домовлялися, що це питання ми можемо розглянути без обговорення.
ParlaMint-UA_2022-02-01-m0.u96.p2.sent2	Чи є необхідність обговорити?
ParlaMint-UA_2022-02-01-m0.u96.p2.sent3	Безперечно, дуже важлива річ, тому прошу записатися: два – за, два – проти для обговорення цієї постанови.
ParlaMint-UA_2022-02-01-m0.u96.p3.sent1	Слово надається народній депутатці Україні Піпі Наталії Романівні, фракція політичної партії "Голос".
ParlaMint-UA_2022-02-01-m0.u97.p1.sent1	Доброго дня, шановні колеги!
ParlaMint-UA_2022-02-01-m0.u97.p1.sent2	Доброго дня, дорогі українці!
ParlaMint-UA_2022-02-01-m0.u97.p1.sent3	Ми, звичайно, будемо підтримувати цю постанову, яка фактично є технічна, поясню, що в ній.
ParlaMint-UA_2022-02-01-m0.u97.p2.sent1	Люди.
ParlaMint-UA_2022-02-01-m0.u97.p2.sent2	ЗНО, і хто найкращі отримав результати мають отримувати премії, але вони мають залишатися навчатися в Україні.
ParlaMint-UA_2022-02-01-m0.u97.p2.sent3	Один з тих переможців забрав документи з українського університету і їде вчитися за кордон.
ParlaMint-UA_2022-02-01-m0.u97.p2.sent4	Відповідно ця постанова є технічною, і щоб виплатити всім наступним, ми робимо такі зміни.
ParlaMint-UA_2022-02-01-m0.u97.p3.sent1	Але загалом я не буду стомлюватись говорити про якість освіти в Україні, бо крім гарних класів, добрих харчоблоків, нам потрібна якість освіти.
ParlaMint-UA_2022-02-01-m0.u97.p3.sent2	Коли ми будемо готові на рішення, які є непопулярними, на рішення, коли ми ставимо оцінки не тому, що хтось комусь подобається і не подобається, а за реальні знання?
ParlaMint-UA_2022-02-01-m0.u97.p3.sent3	І коли ми справді будемо шукати, як стимулювати і мотивувати вчителів вчити, набувати компетенції?
ParlaMint-UA_2022-02-01-m0.u97.p3.sent4	Адже це перш за все мусять навчитися вчителі, щоб навчити наших учнів.
ParlaMint-UA_2022-02-01-m0.u97.p3.sent5	Ми виступаємо категорично проти для того, щоб забрати і оцінювання, які є після 4-го і 9-го класу, воно має залишатися.
ParlaMint-UA_2022-02-01-m0.u97.p4.sent1	Також я особливо прошу звертати увагу на старші класи Нової української школи, нам треба якісні ліцеї і їх наповнення.
ParlaMint-UA_2022-02-01-m0.u97.p4.sent2	Сьогодні в країні ще ніхто не бачить, як цього робити, але ми маємо знайти формулу і зробити ці належні зміни.
ParlaMint-UA_2022-02-01-m0.u97.p5.sent1	Дякую.
ParlaMint-UA_2022-02-01-m0.u98.p1.sent1	Дякую.
ParlaMint-UA_2022-02-01-m0.u98.p2.sent1	Слово надається народному депутату України Брагару Євгену Вадимовичу, фракція політичної партії "Слуга народу".
ParlaMint-UA_2022-02-01-m0.u99.p1.sent1	Прошу передати слово Роману Грищуку.
ParlaMint-UA_2022-02-01-m0.u100.p1.sent1	Роман Грищук, будь ласка.
ParlaMint-UA_2022-02-01-m0.u101.p1.sent1	Шановні колеги, максимально технічне питання, ми просто прибираємо одну фамилию із постанови.
ParlaMint-UA_2022-02-01-m0.u101.p1.sent2	Тут потрібно просто проговорити, чи має це Верховна Рада робити – витрачати стільки на це часу, голосуємо "за".
ParlaMint-UA_2022-02-01-m0.u102.p1.sent1	Дякую.
ParlaMint-UA_2022-02-01-m0.u102.p2.sent1	Слово надається народному депутату України Макаренку Михайлу Васильовичу, фракція політичної партії "Опозиційна платформа – За життя".
ParlaMint-UA_2022-02-01-m0.u103.p1.sent1	Шановний Руслан Олексійович, прошу передати слово Нестору Івановичу Шуфричу.
ParlaMint-UA_2022-02-01-m0.u104.p1.sent1	Нестор Іванович Шуфрич.
ParlaMint-UA_2022-02-01-m0.u104.p1.sent2	Будь ласка, Нестор Іванович.
ParlaMint-UA_2022-02-01-m0.u105.p1.sent1	Дякую, шановний пане Голово.
ParlaMint-UA_2022-02-01-m0.u105.p2.sent1	Верховна Рада має виходити із принципу поваги до кожного громадянина України, тим паче, коли вона призначає премію за що: кращому учаснику ЗНО, які були здобуті на основі повної середньої освіти.
ParlaMint-UA_2022-02-01-m0.u105.p2.sent2	Олексій Чекалов став одним із кращих учасників ЗНО і відповідно здобув середню освіту.
ParlaMint-UA_2022-02-01-m0.u105.p2.sent3	Він поступив в Національний університет імені Каразіна.
ParlaMint-UA_2022-02-01-m0.u105.p2.sent4	І склались такі життєві обставини, що він за власним бажанням звільнився з цього університету і, як нам сказали, він хоче вчитись в іншому університеті.
ParlaMint-UA_2022-02-01-m0.u105.p2.sent5	Як будемо ми зараз виглядати, давайте чисто по-людськи.
ParlaMint-UA_2022-02-01-m0.u105.p2.sent6	Хлопцеві 17 років, 18, і зараз ціла Верховна Рада об’єднується, щоб забрати у хлопця премію, яку ж ми самі її призначили.
ParlaMint-UA_2022-02-01-m0.u105.p3.sent1	Невже ми зараз маємо воювати з одним учнем, який достойно склав ЗНО, який поступив, хоче змінити вуз або з інших причин хоче перейти і перестати вчитися в цьому вузі?
ParlaMint-UA_2022-02-01-m0.u105.p3.sent2	Він виконав умову, він поступив.
ParlaMint-UA_2022-02-01-m0.u105.p3.sent3	Я дивуюсь рішенню членів комітету профільного, які прийняли, власне, таке рішення.
ParlaMint-UA_2022-02-01-m0.u105.p3.sent4	Закликаю вас із-за поваги до учня, до Чекалова Олексія із-за поваги до нас самих і до інституту Верховної Ради зараз не бути каральним органом і забирати премію у цього хлопця.
ParlaMint-UA_2022-02-01-m0.u105.p3.sent5	Можливо, це для нього дійсно важливі гроші.
ParlaMint-UA_2022-02-01-m0.u105.p3.sent6	Уявіть собі, він починає свій життєвий шлях з того, що Верховна Рада його карає.
ParlaMint-UA_2022-02-01-m0.u105.p4.sent1	Прошу зупинитися і залишити.
ParlaMint-UA_2022-02-01-m0.u106.p1.sent1	Слово надається народному депутату Власенку Сергію Володимировичу, фракція "Батьківщина".
ParlaMint-UA_2022-02-01-m0.u107.p1.sent1	Дякую, шановний пане Голово.
ParlaMint-UA_2022-02-01-m0.u107.p2.sent1	Рівно пів дня монобільшість у цій Верховній Раді не може затвердити порядок роботи Верховної Ради.
ParlaMint-UA_2022-02-01-m0.u107.p2.sent2	Рівно пів дня замість відповідей на питання про те, як реагувати на концентрацію російських військ на кордоні з Україною, як реагувати на ситуацію, яка відбувається в українській економіці, як реагувати на ситуацію, яка склалася з фізичними особами-підприємцями.
ParlaMint-UA_2022-02-01-m0.u107.p2.sent3	Нам пропонують розглядати, як з усмішкою сказав головуючий, дуже важливий технічний законопроект про те, щоб позбавити одну людину стипендії Верховної Ради України.
ParlaMint-UA_2022-02-01-m0.u107.p2.sent4	Це все свідчить про одне єдине – ніякої монобільшості у Верховній Раді не існує, ніякої більшості у Верховній Раді не існує.
ParlaMint-UA_2022-02-01-m0.u107.p2.sent5	Ніякої можливості приймати законопроекти у цієї Верховної Ради без участі опозиційних політичних сил не існує.
ParlaMint-UA_2022-02-01-m0.u107.p3.sent1	А тому треба про це свідомо заявити і прийняти всі рішення, які передбачені чинним законодавством з цього приводу.
ParlaMint-UA_2022-02-01-m0.u107.p3.sent2	Якщо немає легітимної більшості у Верховній Раді, немає легітимного уряду і так далі.
ParlaMint-UA_2022-02-01-m0.u107.p4.sent1	Але я би закликав в цій ситуації Верховну Раду.
ParlaMint-UA_2022-02-01-m0.u107.p4.sent2	Всі говорять про об’єднання.
ParlaMint-UA_2022-02-01-m0.u107.p4.sent3	Але питання: навколо чого об’єднуватись?
ParlaMint-UA_2022-02-01-m0.u107.p4.sent4	Ми в "Батьківщина" точно не збираємося об’єднуватись навколо побиття ФОПів, навколо порушення надуманих кримінальних справ проти ФОПів.
ParlaMint-UA_2022-02-01-m0.u107.p5.sent1	Ми готові об’єднатися за те, щоб дати малому бізнесу сьогодні можливість існувати і функціонувати в нормальний і хоча би мінімально доступний спосіб, так як це роблять усі країни Європи, даючи підтримку малому і середньому бізнесу в ці складні часи.
ParlaMint-UA_2022-02-01-m0.u107.p6.sent1	А такі технічні постанови, як ми зараз розглядаємо, звичайно, треба голосувати і голосувати їх за одну хвилину.
ParlaMint-UA_2022-02-01-m0.u107.p7.sent1	Дякую.
ParlaMint-UA_2022-02-01-m0.u108.p1.sent1	Будь ласка, ще проситься Порошенко Петро Олексійович, фракція "Європейська солідарність" і Шахов.
ParlaMint-UA_2022-02-01-m0.u108.p1.sent2	Так я розумію?
ParlaMint-UA_2022-02-01-m0.u108.p1.sent3	Шахов.
ParlaMint-UA_2022-02-01-m0.u109.p1.sent1	Шановні колеги, фракція "Європейської солідарності", безумовно, підтримує зазначений законопроект.
ParlaMint-UA_2022-02-01-m0.u109.p1.sent2	Але на сьогоднішній день я хочу, щоб українські телеглядачі побачили, що таке парламентська криза.
ParlaMint-UA_2022-02-01-m0.u109.p2.sent1	Сьогодні зранку з цієї трибуни виступав Зеленський і закликав за дві речі: збільшення фінансування військовослужбовців і збільшення чисельності – це все повноваження Верховної Ради.
ParlaMint-UA_2022-02-01-m0.u109.p2.sent2	І коли ми вимагаємо поставити 6542 (збільшення фінансування), монобільшість не підтримує.
ParlaMint-UA_2022-02-01-m0.u109.p2.sent3	Чому?
ParlaMint-UA_2022-02-01-m0.u109.p2.sent4	Бо дуже вчепилися у "велике крадівництво", дуже вчепилися у фінансування пропагандистського "Дому" і "Ради", дуже вчепилися в інші корупційні проекти і на армію у них грошей не залишається, тобто або хрестик або труси.
ParlaMint-UA_2022-02-01-m0.u109.p2.sent5	Виконуйте вашу позицію Зеленського – збільшити фінансування на армію.
ParlaMint-UA_2022-02-01-m0.u109.p2.sent6	6542 в зал і Слава Україні!
ParlaMint-UA_2022-02-01-m0.u110.p1.sent1	Бакунець Павло Андрійович, "Довіра", будь ласка.
ParlaMint-UA_2022-02-01-m0.u111.p1.sent1	Павло Бакунець, депутатська група "Довіра".
ParlaMint-UA_2022-02-01-m0.u111.p1.sent2	Представляю Львівщину, Яворівський і Жовківський райони.
ParlaMint-UA_2022-02-01-m0.u111.p1.sent3	Хочу зазначити, що великим потенціалом є молоді люди, молодь Яворівщини, молодь королівська Жовківщини, молодь Львівщини, молодь України – це ті люди, котрі подбають за розвиток нашої держави.
ParlaMint-UA_2022-02-01-m0.u111.p2.sent1	Тому сьогодні однозначно закликаю всіх, що нам потрібно збільшити можливість фінансування підтримки тих молодих людей, котрі отримують найкращі результати на зовнішньому незалежному оцінюванні.
ParlaMint-UA_2022-02-01-m0.u111.p2.sent2	І їх потрібно щоразу більше стимулювати, і підтримувати, таким чином ми їм допоможемо, а не забирати у них премії.
ParlaMint-UA_2022-02-01-m0.u111.p3.sent1	Дякую.
ParlaMint-UA_2022-02-01-m0.u112.p1.sent1	Шановні колеги, всі виступили.
ParlaMint-UA_2022-02-01-m0.u112.p2.sent1	Прошу народних депутатів приготуватися до голосуватися.
ParlaMint-UA_2022-02-01-m0.u112.p2.sent2	Прошу приготуватися до голосування.
ParlaMint-UA_2022-02-01-m0.u112.p3.sent1	Шановні колеги, я ставлю пропозицію комітету прийняти в цілому проект Постанови про внесення зміни до пункту 1 Постанови Верховної Ради України від 1 грудня 2021 року № 1919-IX "Про присудження щорічної Премії Верховної Ради України найкращим учасникам зовнішнього незалежного оцінювання результатів навчання, здобутих на основі повної загальної середньої освіти, за 2021 рік" (реєстраційний номер проекту 6524).
ParlaMint-UA_2022-02-01-m0.u112.p4.sent1	Шановні колеги, готові голосувати?
ParlaMint-UA_2022-02-01-m0.u112.p4.sent2	Прошу голосувати.
ParlaMint-UA_2022-02-01-m0.u112.p5.sent1	За-263
ParlaMint-UA_2022-02-01-m0.u112.p6.sent1	Рішення прийнято.
ParlaMint-UA_2022-02-01-m0.u112.p6.sent2	Дякую.
ParlaMint-UA_2022-02-01-m0.u112.p7.sent1	Шановні колеги, є пропозиція, тому що це ми можемо розглядати за скороченою процедурою та без голосування про включення до порядку денного засідання проекту Постанови про скасування рішення Верховної Ради України від 26.01.2022 року про прийняття у другому читанні та в цілому проекту Закону про внесення змін до розділу Х "Прикінцеві та перехідні положення" Закону України "Про публічні закупівлі" щодо особливостей застосування переговорної процедури закупівлі (реєстраційний номер проекту 6273-П).
ParlaMint-UA_2022-02-01-m0.u112.p7.sent2	Це блокуюча постанова.
ParlaMint-UA_2022-02-01-m0.u112.p7.sent3	Ви розумієте, так?
ParlaMint-UA_2022-02-01-m0.u112.p7.sent4	Вона розглядається за скороченою процедурою.
ParlaMint-UA_2022-02-01-m0.u112.p8.sent1	Тому я запрошую до слова ініціатора цієї постанови народного депутата України Павлюка Максима Васильовича.
ParlaMint-UA_2022-02-01-m0.u112.p8.sent2	Будь ласка, Максим Васильович.
ParlaMint-UA_2022-02-01-m0.u113.p1.sent1	Доброго дня, шановні колеги!
ParlaMint-UA_2022-02-01-m0.u113.p1.sent2	Скасування рішення Верховної Ради України, від 26 січня 2022 року проекту Закону реєстраційний номер 6273 надасть можливість підтримати вітчизняного виробника газових турбін, в той самий час розвантажити його від занадто високих фінансових ризиків, відповідальності за весь проект реконструкції компресорної станції.
ParlaMint-UA_2022-02-01-m0.u113.p1.sent3	Повна відсутність досвіду, персоналу, наукової та матеріально-технічної бази, яка здатна проектувати, будувати та монтувати обладнання для компресорної станції.
ParlaMint-UA_2022-02-01-m0.u113.p1.sent4	Наявність.
ParlaMint-UA_2022-02-01-m0.u113.p1.sent5	Навіть монтаж власних турбін виконується сторонніми спеціалізованими організаціями.
ParlaMint-UA_2022-02-01-m0.u113.p1.sent6	Сама "Зоря"-"Машпроект" виконує виключно шеф-монтаж своїх турбін.
ParlaMint-UA_2022-02-01-m0.u113.p2.sent1	Шановні колеги, даний проект закону можна порівняти із ситуацією, коли один клієнт пропонує виробнику двигунів для автомобілів виготовити автомобіль, який він ніколи не виробляв, або власнику будинку запропоновано обрати генеральним підрядником для капітального ремонту його будинку компанію, яка виробляє обігрівачі та поки що не завершила жоден ремонт, а пацієнту пропонують доручити проведення хірургічної операції виробнику лазерного скальпеля, який раніше ніколи не оперував.
ParlaMint-UA_2022-02-01-m0.u113.p3.sent1	Шановні колеги, під час розгляду даного законопроекту було порушено ряд статей Регламенту, зокрема, 116-а, частина перша статті 117-ї.
ParlaMint-UA_2022-02-01-m0.u113.p4.sent1	Шановні колеги, закликаю підтримати даний проект постанови.
ParlaMint-UA_2022-02-01-m0.u113.p4.sent2	Та ті, хто читав даний законопроект та розбирався в ньому, розуміють, що це законопроект не про справедливість, не про рівність, не про відкритість.
ParlaMint-UA_2022-02-01-m0.u113.p4.sent3	Цей законопроект про те, щоб в обхід всіх процедур відкритості і прозорості і тендерів просто розпиляти 15 мільярдів гривень.
ParlaMint-UA_2022-02-01-m0.u113.p5.sent1	Дякую, колеги.
ParlaMint-UA_2022-02-01-m0.u113.p5.sent2	Прошу підтримати даний законопроект.
ParlaMint-UA_2022-02-01-m0.u114.p1.sent1	Шановні колеги, я запрошую до слова співдоповідача, голову Комітету з питань Регламенту, депутатської етики та організації роботи Верховної Ради України Сергія Віталійовича Кальченка.
ParlaMint-UA_2022-02-01-m0.u114.p1.sent2	Будь ласка, Сергій Віталійович.
ParlaMint-UA_2022-02-01-m0.u115.p1.sent1	Шановна президія, шановні народні депутати!
ParlaMint-UA_2022-02-01-m0.u115.p1.sent2	Регламентний комітет на своєму засіданні розглянув проект Постанови (реєстраційний 6273-П), поданий.
ParlaMint-UA_2022-02-01-m0.u115.p1.sent3	внесений народним депутатом Павлюком Максимом Васильовичем.
ParlaMint-UA_2022-02-01-m0.u115.p2.sent1	Цим проектом пропонується скасувати рішення парламенту від 26 січня цього року про прийняття в другому читанні та в цілому проекту Закону про внесення змін до розділу Х "Прикінцеві та перехідні положення" Закону України "Про публічні закупівлі" щодо особливостей застосування переговорної процедури закупівлі.
ParlaMint-UA_2022-02-01-m0.u115.p3.sent1	Як вказує автор у пояснювальній записці, цей закон було прийнято з порушеннями Регламенту Верховної Ради, зокрема статей 116 і 117.
ParlaMint-UA_2022-02-01-m0.u115.p4.sent1	У підсумку розгляду цього питання регламентний комітет ухвалив висновок на цей проект Постанови (реєстраційний номер 6273-П) і прийняв рішення рекомендувати парламенту визначитися шляхом голосування щодо прийняття або відхилення цього проекту Постанови.
ParlaMint-UA_2022-02-01-m0.u115.p5.sent1	Дякую.
ParlaMint-UA_2022-02-01-m0.u116.p1.sent1	Дякую, Сергій Віталійович.
ParlaMint-UA_2022-02-01-m0.u116.p2.sent1	Шановні колеги, є необхідність висловитися по цій постанові?
ParlaMint-UA_2022-02-01-m0.u116.p3.sent1	Будь ласка, прошу записатися: два – за, два – проти.
ParlaMint-UA_2022-02-01-m0.u116.p4.sent1	Слово надається народному депутату Павлюку Максиму Васильовичу, фракція політичної партії "Слуга народу".
ParlaMint-UA_2022-02-01-m0.u117.p1.sent1	Шановні колеги, ще раз закликаю всіх підтримати дану постанову.
ParlaMint-UA_2022-02-01-m0.u117.p1.sent2	Звертаю також увагу, що регламентний комітет під час розгляду не запросив автора, тобто мене для розгляду даної постанови, скинув посилання на відеоконференцію лише за декілька хвилин до включення.
ParlaMint-UA_2022-02-01-m0.u117.p1.sent3	Потім на самому засіданні комітету, коли не було підключено, не надав можливість виступити та аргументувати свою позицію.
ParlaMint-UA_2022-02-01-m0.u117.p2.sent1	Ще раз, колеги, це законопроект не про справедливість і не про рівність, не про підтримку вітчизняних виробників.
ParlaMint-UA_2022-02-01-m0.u117.p3.sent1	Дякую.
ParlaMint-UA_2022-02-01-m0.u117.p3.sent2	Прошу підтримати проект Постанови.
ParlaMint-UA_2022-02-01-m0.u118.p1.sent1	Слово надається Іоновій Марії Миколаївні, фракція політичної партії "Європейська солідарність".
ParlaMint-UA_2022-02-01-m0.u119.p1.sent1	Прошу передати слово Герасимову Артуру.
ParlaMint-UA_2022-02-01-m0.u120.p1.sent1	Будь ласка, Герасимов.
ParlaMint-UA_2022-02-01-m0.u121.p1.sent1	Шановний Руслан Олексійович, шановні колеги, шановні українці!
ParlaMint-UA_2022-02-01-m0.u121.p1.sent2	"Європейська солідарність" не буде підтримувати цей проект Постанови.
ParlaMint-UA_2022-02-01-m0.u121.p2.sent1	Але я б хотів звернутися зараз до керівництва Верховної Ради з проханням ще раз поставити на голосування цієї зали включення до порядку денного сьогоднішнього дня і голосування сьогодні законопроекту 5642 про виділення додаткових 50 мільярдів на армію.
ParlaMint-UA_2022-02-01-m0.u121.p3.sent1	Я нагадаю, що згідно з Регламентом включення до порядку денного конкретного дня ми можемо ставити не один, не два і навіть не 10, а 20 разів.
ParlaMint-UA_2022-02-01-m0.u121.p3.sent2	я вважаю, що сьогодні фінансування української армії – це питання номер один не тільки цієї зали, а всієї країни і кожного українця.
ParlaMint-UA_2022-02-01-m0.u121.p4.sent1	І окрім цього хотів звернути увагу українців на ще один надважливий момент.
ParlaMint-UA_2022-02-01-m0.u121.p4.sent2	Вже півтора місяця тому Верховна Рада України прийняла законопроект і він став законом – відносно навчань іноземних військових і спільної участі ними у військових навчаннях.
ParlaMint-UA_2022-02-01-m0.u121.p4.sent3	Зеленський досі цього не підписав.
ParlaMint-UA_2022-02-01-m0.u121.p4.sent4	Чому?
ParlaMint-UA_2022-02-01-m0.u122.p1.sent1	Слово надається народному депутату України Шаповалову Юрію Анатолійовичу, депутатська група "Партія "За майбутнє".
ParlaMint-UA_2022-02-01-m0.u123.p1.sent1	Прошу передати слово Рудику Сергію.
ParlaMint-UA_2022-02-01-m0.u124.p1.sent1	Сергій Ярославович Рудик, будь ласка.
ParlaMint-UA_2022-02-01-m0.u125.p1.sent1	Шановні колеги, безперечно, ми всі в цьому залі маємо виступати за підтримку власного виробника і відродження нашої промисловості.
ParlaMint-UA_2022-02-01-m0.u125.p1.sent2	Але чому 15 мільярдів гривень без ProZorro?
ParlaMint-UA_2022-02-01-m0.u125.p1.sent3	Вам не здається це дивним?
ParlaMint-UA_2022-02-01-m0.u125.p2.sent1	У нас стоять під стінами вже який день ФОП.
ParlaMint-UA_2022-02-01-m0.u125.p2.sent2	І сьогодні вони стояли в надії, що ми проголосуємо той порядок денний, де буде ключовий законопроект про відтермінування РРО або корективи з його застосуванням.
ParlaMint-UA_2022-02-01-m0.u125.p2.sent3	Але у нас не знайшлося на це часу.
ParlaMint-UA_2022-02-01-m0.u125.p2.sent4	А на те, щоб поставити проект постанови про скасування постанови, яку ми зараз обговорюємо, у нас час знайшовся.
ParlaMint-UA_2022-02-01-m0.u125.p2.sent5	Чого сьогодні знайшовся?
ParlaMint-UA_2022-02-01-m0.u125.p2.sent6	Тому що нема голосів у залі, і всі чудово розуміють, що ми цих 226 голосів не наберемо.
ParlaMint-UA_2022-02-01-m0.u125.p2.sent7	Все, що сьогодні ставиться сюди по суті, не набере підтримки.
ParlaMint-UA_2022-02-01-m0.u125.p3.sent1	Тому, товариство, шановні українці, не можна прикриватися гарними гаслами, говорячи, що ми підтримуємо виробництво великих підприємств і не звертати увагу на те, що 2 мільйони людей, які продовжують боротися за свої права, не мають цих прав і змушені робити те, що їм не властиво – стояти з дня в день і просити нас, народних депутатів, підтримати їхню ініціативу.
ParlaMint-UA_2022-02-01-m0.u125.p4.sent1	Я розумію, ще раз, що у нас нема сьогодні на це голосів, але сьогодні не останній день.
ParlaMint-UA_2022-02-01-m0.u125.p4.sent2	Будуть наступні пленарні дні, буде наступна сесія, я дуже сподіваюся, що колеги з "Слуг" "слуги" поодужують, у них набереться додаткових 20 голосів і вони під надуманими причинами не будуть скасовувати роботу нашого парламенту.
ParlaMint-UA_2022-02-01-m0.u126.p1.sent1	Слово надається Нестору Івановичу Шуфричу, фракція "Опозиційна платформа – За життя".
ParlaMint-UA_2022-02-01-m0.u127.p1.sent1	Дякую, пане Голово.
ParlaMint-UA_2022-02-01-m0.u127.p1.sent2	Прошу передати слово народному депутату Григорію Мамці.
ParlaMint-UA_2022-02-01-m0.u128.p1.sent1	Григорій Миколайович Мамка, будь ласка.
ParlaMint-UA_2022-02-01-m0.u129.p1.sent1	Шановні народні депутати, хочу звернути увагу на те, що в державі існує декілька принципів щодо проведення закупівлі.
ParlaMint-UA_2022-02-01-m0.u129.p1.sent2	Перше – це через систему ProZorro, інша система – закупівлі в єдиного учасника.
ParlaMint-UA_2022-02-01-m0.u129.p1.sent3	Ще законом дуже трудно було, по суті, придумати таку історію, але наша Верховна Рада придумала.
ParlaMint-UA_2022-02-01-m0.u129.p1.sent4	Що мішає провести по одній чи по іншій процедурі ті чи інші роботи?
ParlaMint-UA_2022-02-01-m0.u129.p1.sent5	Абсолютно нічого.
ParlaMint-UA_2022-02-01-m0.u129.p1.sent6	Але що по одній, що по другій процедурі будуть відповідати.
ParlaMint-UA_2022-02-01-m0.u129.p1.sent7	А по цій процедурі новій як ти притягнеш таку кількість народних депутатів?
ParlaMint-UA_2022-02-01-m0.u129.p1.sent8	І всі будуть добросовісно виконувати закон, і красти, і все буде дуже гаразд і дуже чемно, і даже термін для себе встановили.
ParlaMint-UA_2022-02-01-m0.u129.p2.sent1	А правки "Опозиційної платформи – За життя", що, слухайте, так давайте не три роки, давайте хоч рік, давайте, якщо уже Верховна Рада дозволяє, то дайте можливість доповісти з трибуни Верховної Ради, куди ж гроші ділися, і побачили б контрольно-ревізійного управління результати про хід будівництва і все інше.
ParlaMint-UA_2022-02-01-m0.u129.p2.sent2	Не захотілося.
ParlaMint-UA_2022-02-01-m0.u129.p3.sent1	А такі рішення "Опозиційна платформа – За життя" апріорі не може підтримувати і буде підтримувати цю постанову, тому що ще законом не дозволяли красти.
ParlaMint-UA_2022-02-01-m0.u129.p3.sent2	Ми будемо підтримувати цю постанову і просимо всіх народних депутатів схаменутися і не дозволити таким ініціативам помимо процедур, які встановлені в державі, придумувати третю процедуру безвідповідальну, але з колосальною витратою коштів.
ParlaMint-UA_2022-02-01-m0.u129.p4.sent1	Дякую.
ParlaMint-UA_2022-02-01-m0.u130.p1.sent1	Будь ласка, Железняк.
ParlaMint-UA_2022-02-01-m0.u130.p1.sent2	І після цього переходимо до голосування, шановні колеги.
ParlaMint-UA_2022-02-01-m0.u131.p1.sent1	Шановні колеги, я нагадаю, що ми голосуємо Постанову щодо порушення Регламенту під час підготовки закону.
ParlaMint-UA_2022-02-01-m0.u131.p1.sent2	І ми можемо погоджуватися чи не погоджуватись з логікою законопроекту, я особисто не голосував, хоча і мав розмову з представниками Харківської області і депутатами, які мали іншу позицію, але процедура підготовки законопроекту була порушена, тому що нагадаю, що саме в цьому законопроекті було дві правки, 9-а, 10-а, якщо мені правильно нагадується.
ParlaMint-UA_2022-02-01-m0.u131.p1.sent3	Перша – це вивести закупівлі з процедур контролю, друга – це збільшувати ціну закупівлі на 50 відсотків, якщо контракт довше ніж 3 роки.
ParlaMint-UA_2022-02-01-m0.u131.p1.sent4	Я розповідав з цієї трибуни і під час розгляду законопроекту, чому це корупція.
ParlaMint-UA_2022-02-01-m0.u131.p1.sent5	І тому дякую всім, хто не підтримав ці правки.
ParlaMint-UA_2022-02-01-m0.u131.p2.sent1	Але давайте закінчувати практику, коли закони заздалегідь виносяться з порушенням 116-ї Регламенту.
ParlaMint-UA_2022-02-01-m0.u131.p2.sent2	І тут якраз відповідальність президії, щоб такі закони перевірялися, і якщо ми побачимо знову повторення такої ситуації, просто не виносились на розгляд.
ParlaMint-UA_2022-02-01-m0.u131.p3.sent1	Дякую.
ParlaMint-UA_2022-02-01-m0.u132.p1.sent1	Дякую.
ParlaMint-UA_2022-02-01-m0.u132.p2.sent1	Шановні колеги, ми завершили обговорення цього питання.
ParlaMint-UA_2022-02-01-m0.u132.p2.sent2	Приготуйтесь до голосування.
ParlaMint-UA_2022-02-01-m0.u132.p2.sent3	Ще раз нагадую, це блокуюча постанова.
ParlaMint-UA_2022-02-01-m0.u132.p3.sent1	Проект Постанови про скасування рішення Верховної Ради України від 26.01.2022 про прийняття у другому читанні та в цілому проєкту Закону про внесення змін до розділу Х "Прикінцеві та перехідні положення" Закону України "Про публічні закупівлі" щодо особливостей застосування переговорної процедури закупівлі (реєстраційний номер проекту 6273-П).
ParlaMint-UA_2022-02-01-m0.u132.p4.sent1	Шановні колеги, готові голосувати?
ParlaMint-UA_2022-02-01-m0.u132.p4.sent2	Прошу голосувати.
ParlaMint-UA_2022-02-01-m0.u132.p5.sent1	За-62
ParlaMint-UA_2022-02-01-m0.u132.p6.sent1	Рішення не прийнято.
ParlaMint-UA_2022-02-01-m0.u132.p7.sent1	Шановні колеги, у нас є деякі тимчасові слідчі комісії.
ParlaMint-UA_2022-02-01-m0.u132.p7.sent2	Але є пропозиція.
ParlaMint-UA_2022-02-01-m0.u132.p7.sent3	У нас є два освітніх законопроекти.
ParlaMint-UA_2022-02-01-m0.u132.p7.sent4	Чи не будете ви проти, якщо ми зараз включимо їх до порядку сьогоднішнього, до порядку денного, і проголосуємо?
ParlaMint-UA_2022-02-01-m0.u132.p7.sent5	Не будете?
ParlaMint-UA_2022-02-01-m0.u132.p8.sent1	Шановні колеги, є пропозиція включити до сьогоднішнього порядку денного і розглянути два законопроекти 6354 і 6445 – це освітні законопроекти.
ParlaMint-UA_2022-02-01-m0.u132.p9.sent1	Шановні колеги, будь ласка, прошу підтримати і проголосувати включення і перехід до розгляду цих двох законопроектів – 6354 і 6445.
ParlaMint-UA_2022-02-01-m0.u132.p10.sent1	Готові голосувати?
ParlaMint-UA_2022-02-01-m0.u132.p10.sent2	Прошу голосувати.
ParlaMint-UA_2022-02-01-m0.u132.p11.sent1	За-277
ParlaMint-UA_2022-02-01-m0.u132.p12.sent1	Рішення прийнято.
ParlaMint-UA_2022-02-01-m0.u132.p13.sent1	Переходимо до розгляду тоді законопроекту 6354.
ParlaMint-UA_2022-02-01-m0.u132.p14.sent1	Це проект Закону про внесення змін до Закону України "Про повну загальну середню освіту" щодо розширення можливостей для трансформації освітньої мережі та захисту прав учасників освітнього процесу.
ParlaMint-UA_2022-02-01-m0.u132.p15.sent1	Шановні колеги, прошу розглянути це питання за скороченою процедурою.
ParlaMint-UA_2022-02-01-m0.u132.p16.sent1	За-209
ParlaMint-UA_2022-02-01-m0.u132.p17.sent1	Рішення прийнято.
ParlaMint-UA_2022-02-01-m0.u132.p18.sent1	Я запрошую до слова народну депутатку України Юлію Миколаївну Гришину.
ParlaMint-UA_2022-02-01-m0.u132.p18.sent2	Будь ласка, Юліє Миколаївно.
ParlaMint-UA_2022-02-01-m0.u133.p1.sent1	Шановні українці, шановні колеги, сьогодні ми будемо говорити про санаторні школи.
ParlaMint-UA_2022-02-01-m0.u133.p1.sent2	На жаль, на місцях трансформація санаторних шкіл триває не в тому напрямі, як нам всім би з вами хотілося.
ParlaMint-UA_2022-02-01-m0.u133.p1.sent3	На жаль, масово замість трансформації санаторні школи в нас ліквідуються, а права дітей масово порушуються.
ParlaMint-UA_2022-02-01-m0.u133.p2.sent1	Ми всі з вами пам’ятаємо, декілька місяців назад рішення місцевої влади в Закарпатті, коли просто одним рішенням ліквідували 4 спеціальні і 1 санаторну школу.
ParlaMint-UA_2022-02-01-m0.u133.p3.sent1	Наш законопроект, який, до речі, підтримано представниками абсолютно всіх фракцій, який ми розробляли з представниками всіх фракцій, з представниками Міністерства охорони здоров’я, Міністерства освіти і науки, 4354, він безпосередньо покликаний вирішити цю проблему.
ParlaMint-UA_2022-02-01-m0.u133.p4.sent1	Ми вже третій рік живемо в умовах пандемії, і зберегти здоров’я наших дітей – це основна задача нас з вами, дорослих.
ParlaMint-UA_2022-02-01-m0.u133.p4.sent2	А ліквідація можливості отримувати профілактичні послуги абсолютно цьому не сприяє.
ParlaMint-UA_2022-02-01-m0.u133.p5.sent1	Тому враховуючи те, що нещодавно міністр охорони здоров’я заявив про те, що наразі лише створюється мережа реабілітаційних закладів МОЗ, ми вважаємо, що недоцільно ламати існуючу систему санаторних шкіл, допоки не з’явиться альтернатива від МОЗу.
ParlaMint-UA_2022-02-01-m0.u133.p5.sent2	Тому ми приймаємо рішення продовжити строки трансформації санаторних шкіл до 2024 року.
ParlaMint-UA_2022-02-01-m0.u133.p6.sent1	І ще я хочу сказати, що зараз тут по залу обговорюються, дискутуються питання про те, що цей закон пропонує ліцензування санаторних шкіл.
ParlaMint-UA_2022-02-01-m0.u133.p6.sent2	Колеги, ліцензування санаторних шкіл передбачено вже законодавством давним-давно, і всі санаторні школи працюють на підставі ліцензій, так само як і загальноосвітні заклади, які мають медпункти.
ParlaMint-UA_2022-02-01-m0.u133.p6.sent3	Тому прошу підтримати цей законопроект.
ParlaMint-UA_2022-02-01-m0.u134.p1.sent1	Дякую.
ParlaMint-UA_2022-02-01-m0.u134.p2.sent1	Запрошую до слова співдоповідача, співдоповідачку, перепрошую, голову підкомітету Комітету з питань освіти, науки та інновацій Олену Георгіївну Лис.
ParlaMint-UA_2022-02-01-m0.u134.p2.sent2	Будь ласка, Олена Георгіївна.
ParlaMint-UA_2022-02-01-m0.u135.p1.sent1	Шановний Голово, шановні народні депутати, Комітет з питань освіти, науки та інновацій розглянув на своєму засіданні 27 січня 22-го року проект Закону України про внесення змін до Закону України "Про повну загальну середню освіту" щодо розширення можливостей для трансформації освітньої мережі та захисту прав учасників освітнього процесу, внесений народним депутатом Гришиною та іншими народними депутатами України.
ParlaMint-UA_2022-02-01-m0.u135.p2.sent1	При розгляді законопроекту були проаналізовані висновки відповідних центральних органів виконавчої влади та громадських організацій, які були подані на запит комітету.
ParlaMint-UA_2022-02-01-m0.u135.p2.sent2	Зокрема, Міністерство фінансів України, Міністерство охорони здоров’я України, Українська асоціація районних та обласних рад підтримують законопроект без зауважень.
ParlaMint-UA_2022-02-01-m0.u135.p2.sent3	Міністерство освіти і науки України, підтримуючи ідею необхідності ухвалення проекту, висловлює пропозицію щодо збільшення терміну від трьох місяців до одного року проведення Кабінетом Міністрів України прийняття нормативно-правових актів, необхідних для реалізації закону.
ParlaMint-UA_2022-02-01-m0.u135.p3.sent1	Головне науково-експертне управління Апарату Верховної Ради України також висловлює низку зауважень та пропозицій, які можуть враховуватися під час підготовки законопроекту до другого читання.
ParlaMint-UA_2022-02-01-m0.u135.p4.sent1	Враховуючи вищевикладене, Комітет Верховної Ради України з питань освіти, науки та інновацій рекомендує Верховній Раді України за результатами розгляду проекту Закону України про внесення змін до Закону України "Про повну загальну середню освіту" щодо розширення можливостей для трансформації освітньої мережі та захисту прав учасників освітнього процесу, внесений депутатом Гришиною. доопрацювати зазначений законопроект з урахуванням поправок і пропозицій суб’єктів законодавчої ініціативи, скоротивши строк подання таких поправок і пропозицій наполовину і внести його на розгляд Верховної Ради України у другому читанні.
ParlaMint-UA_2022-02-01-m0.u135.p4.sent2	Прошу врахувати рекомендації Комітету з питань освіти, науки та інновацій.
ParlaMint-UA_2022-02-01-m0.u135.p5.sent1	Дякую.
ParlaMint-UA_2022-02-01-m0.u136.p1.sent1	Дякую.
ParlaMint-UA_2022-02-01-m0.u136.p2.sent1	Шановні колеги, є необхідність обговорювати цей законопроект?
ParlaMint-UA_2022-02-01-m0.u136.p3.sent1	Прошу записатись: два – за, два – проти, будь ласка.
ParlaMint-UA_2022-02-01-m0.u136.p4.sent1	Слово надається народній депутатці України Михайлюк Галині Олегівні, фракція політичної партії "Слуга народу".
ParlaMint-UA_2022-02-01-m0.u137.p1.sent1	Прошу передати слово народній депутатці Шпак Любові.
ParlaMint-UA_2022-02-01-m0.u138.p1.sent1	Будь ласка, Любов Шпак.
ParlaMint-UA_2022-02-01-m0.u139.p1.sent1	Любов Шпак, фракція "Слуга народу".
ParlaMint-UA_2022-02-01-m0.u139.p1.sent2	Санаторна школа дозволяє поєднати освітній процес з лікуванням дітей з важливими хворобами та вчасно здійснювати профілактику ускладнень.
ParlaMint-UA_2022-02-01-m0.u139.p1.sent3	Проте, зазвичай в громадах на місцях краще знають, саме які потреби мають дані заклади освіти.
ParlaMint-UA_2022-02-01-m0.u139.p2.sent1	Органам місцевого самоврядування надали повноваження щодо трансформації санаторних шкіл в інші заклади освіти, виходячи саме з потреб на місцях.
ParlaMint-UA_2022-02-01-m0.u139.p2.sent2	І як показує практика, цей процес трансформації на сьогоднішній день проходить.
ParlaMint-UA_2022-02-01-m0.u139.p2.sent3	Із 65 санаторних шкіл, що функціонують в Україні, близько 40-а знаходяться в процесі такої трансформації в інші навчальні заклади, передусім – в ліцеї та гімназії.
ParlaMint-UA_2022-02-01-m0.u139.p3.sent1	Зрозуміло, що звичайний освітній заклад не має можливості надавати певні якісь лікувально-оздоровчі послуги таким дітям.
ParlaMint-UA_2022-02-01-m0.u139.p3.sent2	Тому саме для цього в проекті пропонується передбачити можливість створення таких пунктів саме в школах, які будуть допомагати в лікуванні та навчанні дітей.
ParlaMint-UA_2022-02-01-m0.u139.p4.sent1	Якщо запити суспільства щодо дітей з особливими потребами мають саме велику кількість, то на місцях можна створювати і спеціальні школи, і навчально-реабілітаційні центри.
ParlaMint-UA_2022-02-01-m0.u139.p4.sent2	Однак, немає достатньо часу щодо реалізації даного проекту, і саме цей законопроект дає можливість продовжити термін реалізації щодо трансформації.
ParlaMint-UA_2022-02-01-m0.u139.p5.sent1	Щодо законопроекту, законопроект був підтриманий всіма міністерствами і відомствами, також законопроект підтриманий Асоціацією міст України.
ParlaMint-UA_2022-02-01-m0.u139.p5.sent2	Тож давайте підтримаємо і ми, тому що саме ми повинні надати якісну освіту дітям з особливими потребами.
ParlaMint-UA_2022-02-01-m0.u139.p6.sent1	Дякую.
ParlaMint-UA_2022-02-01-m0.u140.p1.sent1	Дякую.
ParlaMint-UA_2022-02-01-m0.u140.p2.sent1	Слово надається народній депутатці Совсун Інні Романівні, фракція політичної партії "Голос".
ParlaMint-UA_2022-02-01-m0.u141.p1.sent1	Інна Совсун, фракція "Голос".
ParlaMint-UA_2022-02-01-m0.u141.p1.sent2	Шановні колеги, це другий законопроект, який стосується освіти, який ми розглядаємо сьогодні в цей не дуже вдалий для українського парламентаризму день.
ParlaMint-UA_2022-02-01-m0.u141.p2.sent1	Мені дуже прикро, що цей другий законопроект, за великим рахунком, настільки ж мало має стосунку до реформи в сфері освіти, як і попередній.
ParlaMint-UA_2022-02-01-m0.u141.p2.sent2	Досить технічне рішення, яке насправді великою мірою загальмовує реформи в Україні, започатковані декілька років тому.
ParlaMint-UA_2022-02-01-m0.u141.p3.sent1	І при цьому я хочу сказати, що, на жаль, до порядку денного не потрапляють закони, які дійсно могли би змінювати ситуацію в сфері освіти і науки.
ParlaMint-UA_2022-02-01-m0.u141.p3.sent2	Для мене досі незрозуміло, чому вчора на Погоджувальній раді було знято з порядку денного мій законопроект про те, аби не призначати ректорів та міністрів, які мають плагіат в науковій роботі.
ParlaMint-UA_2022-02-01-m0.u141.p3.sent3	Натомість ми маємо абсолютно технічні рішення, які потрапляють в порядок денний.
ParlaMint-UA_2022-02-01-m0.u141.p4.sent1	Але гірше інше – вся політика в сфері освіти, особливо вищої освіти, на сьогодні викликає багато питань.
ParlaMint-UA_2022-02-01-m0.u141.p4.sent2	Шановні колеги в залі, скажіть, будь ласка, а вам не соромно, коли ректором новоствореного університету в Харкові обирають чинного депутата від фракції "Слуга народу" Андрія Одарченка?
ParlaMint-UA_2022-02-01-m0.u141.p4.sent3	Скажіть, будь ласка, в якому світі це прийнятно, коли за умови, коли є заява в поліцію про те, що є порушення в процедурі проведення виборів, попри це міністр призначає людину ректором, після цього відтерміновує це призначення на 2 роки, до закінчення терміну дії мандату.
ParlaMint-UA_2022-02-01-m0.u141.p5.sent1	Разом з тим, в моєму рідному університеті в Києво-Могилянській академії міністерство відмовляється визнавати результати виборів.
ParlaMint-UA_2022-02-01-m0.u141.p6.sent1	Шановні колеги, шановний пане Шкарлет, який зараз нас слухає, жоден міністр освіти, який вступав у бійку з Києво-Могилянською академією, не вигравав, спитайте Табачника.
ParlaMint-UA_2022-02-01-m0.u141.p6.sent2	Я більше вам скажу, що жоден Президент України, який вступав у бійку з Києво-Могилянською академією так само не вигравав, спитайте самі знаєте кого.
ParlaMint-UA_2022-02-01-m0.u141.p7.sent1	Тому я дуже закликаю до свідомої і зрозумілої політики у сфері освіти для того, аби ми потім не чули про те, що якийсь випускник школи з найкращими результатами ЗНО поїхав вчитися за кордон.
ParlaMint-UA_2022-02-01-m0.u141.p8.sent1	Дякую.
ParlaMint-UA_2022-02-01-m0.u142.p1.sent1	Слово надається народному депутату України Шахову Сергію Володимировичу, депутатська група "Довіра".
ParlaMint-UA_2022-02-01-m0.u143.p1.sent1	Сергій Шахов, Луганщина, депутатська група "Довіра".
ParlaMint-UA_2022-02-01-m0.u143.p1.sent2	Передаю слово Сергію Вельможному.
ParlaMint-UA_2022-02-01-m0.u144.p1.sent1	Будь ласка, Сергій Вельможний.
ParlaMint-UA_2022-02-01-m0.u145.p1.sent1	Сергій Вельможний, Луганщина, депутатська група "Довіра".
ParlaMint-UA_2022-02-01-m0.u145.p1.sent2	Я є мажоритарником з міста Рубіжного, де є Рубіжанська санаторна школа-інтернат, яка ліквідована.
ParlaMint-UA_2022-02-01-m0.u145.p2.sent1	Я дякую своєму колезі Сушку Павлу за фахову роботу, за створене ТСК, яка розглядає проблемні питання щодо ліквідацій санаторних шкіл.
ParlaMint-UA_2022-02-01-m0.u145.p2.sent2	Був присутній на даному засіданні, де піднімалося питання, які виникають щодо трансформації санаторних шкіл та шляхи їх вирішення.
ParlaMint-UA_2022-02-01-m0.u145.p2.sent3	Де було заслухано губернатора Луганської області і які дії і шляхи вирішення щодо даної школи рубіжанської, і її фінансування і вирішення питання.
ParlaMint-UA_2022-02-01-m0.u145.p2.sent4	Де ми почули тільки проблемні питання, але не почули їх шляхи вирішення.
ParlaMint-UA_2022-02-01-m0.u145.p3.sent1	І даний законопроект не вирішує всі питання, проблемні питання трансформації освітньої мережі та захисту прав учасників освітнього процесу, він тільки продовжує до 1 липня 2024 року в перехідний період для зміни типу закладів освіти.
ParlaMint-UA_2022-02-01-m0.u145.p3.sent2	А також не вирішено питання щодо відповідного фінансування і відповідні розрахунки до законопроекту не надані.
ParlaMint-UA_2022-02-01-m0.u145.p4.sent1	Але були поставлені певні запитання до голови військово-цивільної адміністрації, які шляхи вирішення і що з цим робити.
ParlaMint-UA_2022-02-01-m0.u145.p4.sent2	Є певні можливості і всі можливості для того, щоб забезпечити дітей освітнім процесом та умови з урахуванням їх оздоровчого стану.
ParlaMint-UA_2022-02-01-m0.u145.p4.sent3	Тому ми будемо підтримувати даний законопроект, але він не вирішує всі питання щодо роботи санаторних шкіл.
ParlaMint-UA_2022-02-01-m0.u145.p5.sent1	Дякую за увагу.
ParlaMint-UA_2022-02-01-m0.u145.p5.sent2	Сергій Вельможний, Луганщина, депутатська група "Довіра".
ParlaMint-UA_2022-02-01-m0.u146.p1.sent1	Слово надається народному депутату України Євтушку Сергію Миколайовичу, фракція політичної партії "Батьківщина", будь ласка.
ParlaMint-UA_2022-02-01-m0.u146.p2.sent1	Іван Григорович Кириленко, будь ласка.
ParlaMint-UA_2022-02-01-m0.u147.p1.sent1	Шановний пане Голово, шановні колеги!
ParlaMint-UA_2022-02-01-m0.u147.p1.sent2	Ми попереджали, коли приймався базовий закон, що з наскоку, вибачте, нахрапом ліквідувати протягом короткого терміну десятки шкіл із специфічною формою навчання і лікування дітей, – буде біда.
ParlaMint-UA_2022-02-01-m0.u147.p1.sent3	Так і сталося, на превеликий жаль.
ParlaMint-UA_2022-02-01-m0.u147.p1.sent4	На превеликий жаль, так і сталося.
ParlaMint-UA_2022-02-01-m0.u147.p2.sent1	Тому конкретний позитив цього законопроекту полягає в наступному: це мораторій на два з половиною роки на це божевілля, і це правильно, і це позитив, який треба підтримати.
ParlaMint-UA_2022-02-01-m0.u147.p2.sent2	Повірте, коли це питання розглядалося на комітеті в режимі онлайн, ми запросили керівників таких закладів, і наскільки було болісно слухати і чути, що за чотири роки в ці заклади не те, що ніхто не приїжджав з базового міністерства, дзвінків навіть не було.
ParlaMint-UA_2022-02-01-m0.u147.p3.sent1	Друзі, проблеми звичайно тут є і їх треба вирішити за ці два з половиною роки.
ParlaMint-UA_2022-02-01-m0.u147.p3.sent2	Чи вони будуть перепрофільовані, чи вони будуть мати інший статус – за цей час можна детально вивчити.
ParlaMint-UA_2022-02-01-m0.u147.p4.sent1	Що ми пропонуємо.
ParlaMint-UA_2022-02-01-m0.u147.p4.sent2	Або ми залишаємо норму в цьому законі – мораторій, і більше не треба влазити в інші процедури, які не врегульовані на жаль, в цьому законі, або їх треба до другого читання врегулювати.
ParlaMint-UA_2022-02-01-m0.u147.p4.sent3	А що таке специфічні послуги?
ParlaMint-UA_2022-02-01-m0.u147.p4.sent4	Треба їх розкрити зміст.
ParlaMint-UA_2022-02-01-m0.u147.p4.sent5	А що таке оці підрозділи, які в школах будуть санаторно-профілактичні?
ParlaMint-UA_2022-02-01-m0.u147.p4.sent6	А їхня структура?
ParlaMint-UA_2022-02-01-m0.u147.p4.sent7	А які функції?
ParlaMint-UA_2022-02-01-m0.u147.p4.sent8	За ліцензування вже тут була розмова, чи треба, чи не треба.
ParlaMint-UA_2022-02-01-m0.u147.p4.sent9	Та ні, мабуть, ліцензування буде необхідне, бо це все-таки медичні послуги.
ParlaMint-UA_2022-02-01-m0.u147.p5.sent1	Тому до другого читання або прибираємо це і хай уряд цим займається, або розшифровуємо.
ParlaMint-UA_2022-02-01-m0.u147.p5.sent2	А так я хочу подякувати всіх авторів, починаючи з Юлії Миколаївни, за те, що цей закон внесено, прислухались до побажань "Батьківщини".
ParlaMint-UA_2022-02-01-m0.u147.p6.sent1	Дякую.
ParlaMint-UA_2022-02-01-m0.u148.p1.sent1	Так, зараз хвилиночку.
ParlaMint-UA_2022-02-01-m0.u148.p2.sent1	Будь ласка, зараз Констанкевич Ірина Мирославівна.
ParlaMint-UA_2022-02-01-m0.u148.p2.sent2	Потім Герасимов Артур Володимирович і Павленко Юрій Олексійович.
ParlaMint-UA_2022-02-01-m0.u148.p2.sent3	І після цього переходимо до голосування.
ParlaMint-UA_2022-02-01-m0.u148.p3.sent1	Будь ласка, Ірина Мирославівна.
ParlaMint-UA_2022-02-01-m0.u149.p1.sent1	Шановні депутати, я прошу підтримати даний законопроект, оскільки предметом цього законопроекту є діти.
ParlaMint-UA_2022-02-01-m0.u149.p1.sent2	Діти, які мають хвороби, які мають складні хвороби, і вони, на жаль, уже мають проблеми життєві, а ми ще українським законодавством створюємо їм освітні проблеми.
ParlaMint-UA_2022-02-01-m0.u149.p2.sent1	Я хочу подякувати робочій групі, яка напрацювала, ТСК, які глибоко вивчили дану проблему.
ParlaMint-UA_2022-02-01-m0.u149.p2.sent2	І направду, хоча це відтермінування проблеми, але за нього треба проголосувати.
ParlaMint-UA_2022-02-01-m0.u149.p3.sent1	І друге.
ParlaMint-UA_2022-02-01-m0.u149.p3.sent2	Ми звертаємося до уряду з категоричною вимогою збільшити фінансування на потреби дітей, які мають патронаж в освіті.
ParlaMint-UA_2022-02-01-m0.u149.p3.sent3	На 2022 рік не виділені кошти на забезпечення патронажу для індивідуальної форми навчання в закладах середньої освіти – це практично 3 мільярди гривень.
ParlaMint-UA_2022-02-01-m0.u149.p3.sent4	Я вважаю, що в такій ситуації економити саме на цих дітях – це злочинно.
ParlaMint-UA_2022-02-01-m0.u149.p3.sent5	Тому перше моє.
ParlaMint-UA_2022-02-01-m0.u150.p1.sent1	Дякую.
ParlaMint-UA_2022-02-01-m0.u150.p2.sent1	Слово надається народному депутату України Герасимову Артуру Володимировичу, фракція "Європейська солідарність".
ParlaMint-UA_2022-02-01-m0.u150.p2.sent2	Будь ласка, Артур Володимирович.
ParlaMint-UA_2022-02-01-m0.u151.p1.sent1	Шановні колеги, ми утримаємося під час голосування за цей законопроект.
ParlaMint-UA_2022-02-01-m0.u151.p2.sent1	Друге.
ParlaMint-UA_2022-02-01-m0.u151.p2.sent2	Я хочу щиро подякувати студентам, викладачам і співробітникам Києво-Могилянської академії за те, що не дали владі сфальшувати вибори і обрати того, кого хоче влада.
ParlaMint-UA_2022-02-01-m0.u151.p2.sent3	Так тримати!
ParlaMint-UA_2022-02-01-m0.u151.p3.sent1	І ключове.
ParlaMint-UA_2022-02-01-m0.u151.p3.sent2	Сьогодні вранці з цієї трибуни пан Зеленський сказав, що він підтримує українську армію.
ParlaMint-UA_2022-02-01-m0.u151.p3.sent3	Не вірю!
ParlaMint-UA_2022-02-01-m0.u151.p3.sent4	Поясню.
ParlaMint-UA_2022-02-01-m0.u151.p3.sent5	Тому що одна справа говорити і піаритися, інша – робити.
ParlaMint-UA_2022-02-01-m0.u151.p3.sent6	Чому?
ParlaMint-UA_2022-02-01-m0.u151.p3.sent7	Указами гроші не виділяються, а ви не хочете голосувати сьогодні в цій залі виділення додаткових 50 мільярдів на армію.
ParlaMint-UA_2022-02-01-m0.u151.p4.sent1	І друге.
ParlaMint-UA_2022-02-01-m0.u151.p4.sent2	Місяць тому Верховна Рада прийняла Закон про допуск підрозділів збройних сил інших держав на територію України у 2022 році для участі у багатонаціональних навчаннях.
ParlaMint-UA_2022-02-01-m0.u151.p4.sent3	Зеленський його й досі не підписав.
ParlaMint-UA_2022-02-01-m0.u151.p4.sent4	Якщо ви не боїтеся Путіна, підписуйте його сьогодні, якщо підтримуєте армію – сьогодні!
ParlaMint-UA_2022-02-01-m0.u152.p1.sent1	Слово надається народному депутату України Павленку Юрію Олексійовичу, фракція "Опозиційна платформа – За життя".
ParlaMint-UA_2022-02-01-m0.u152.p1.sent2	Будь ласка.
ParlaMint-UA_2022-02-01-m0.u153.p1.sent1	Шановний Голово, шановні колеги, ну, здавалося би технічний закон – зміна терміну з 2022 на 2024 рік.
ParlaMint-UA_2022-02-01-m0.u153.p1.sent2	Але по факту цей закон чітко показує системні проблеми, які є сьогодні в України і в рамках реалізації цих так званих реформ – освітньої, деінституалізації і багатьох інших, в яких, на жаль, забули про дітей.
ParlaMint-UA_2022-02-01-m0.u153.p1.sent3	Тому базовий закон визначив чомусь дати, до яких треба закрити дитячі заклади, але там немає жодної дати і відповідальності посадових осіб, до яких дат треба створити альтернативні послуги в громадах на базовому рівні.
ParlaMint-UA_2022-02-01-m0.u153.p2.sent1	Тому я вважаю, що треба припинити цю практику перенесення дат, вилучити цю норму в принципі, підійти системно, як це сьогодні робить тимчасова слідча комісія, до питань захисту забезпечення прав дитини в будь-якій реформі, яка ініціюється чи урядом, чи в цій залі.
ParlaMint-UA_2022-02-01-m0.u153.p3.sent1	Дякую.
ParlaMint-UA_2022-02-01-m0.u154.p1.sent1	Шановні колеги, ми завершили розгляд питань порядку денного.
ParlaMint-UA_2022-02-01-m0.u154.p1.sent2	Прошу народних депутатів приготуватися до голосування.
ParlaMint-UA_2022-02-01-m0.u154.p1.sent3	Пропозиція комітету прийняти за основу, а також скоротити наполовину строки, тому я поставлю їх почергово.
ParlaMint-UA_2022-02-01-m0.u154.p2.sent1	Шановні колеги, я ставлю пропозицію прийняти за основу проект Закону про внесення змін до Закону України "Про повну загальну середню освіту" щодо розширення можливостей для трансформації освітньої мережі та захисту прав учасників освітнього процесу (реєстраційний номер проекту 6354).
ParlaMint-UA_2022-02-01-m0.u154.p3.sent1	Готові голосувати?
ParlaMint-UA_2022-02-01-m0.u154.p3.sent2	Шановні колеги, прошу проголосувати.
ParlaMint-UA_2022-02-01-m0.u154.p4.sent1	За-235
ParlaMint-UA_2022-02-01-m0.u154.p5.sent1	Рішення прийнято.
ParlaMint-UA_2022-02-01-m0.u154.p6.sent1	Шановні колеги, є ще пропозиція комітету.
ParlaMint-UA_2022-02-01-m0.u154.p6.sent2	Ні, ну, комітет пропонує скоротити наполовину строки подачі поправок, пропозицій і поправок та підготовки до другого читання.
ParlaMint-UA_2022-02-01-m0.u154.p7.sent1	Ну, немає такої пропозиції комітету, шановні колеги.
ParlaMint-UA_2022-02-01-m0.u154.p7.sent2	Якби було за основу і в цілому – я би.
ParlaMint-UA_2022-02-01-m0.u154.p7.sent3	Ну дивіться, я ж не знаю.
ParlaMint-UA_2022-02-01-m0.u154.p8.sent1	Голова комітету, що?
ParlaMint-UA_2022-02-01-m0.u154.p8.sent2	Ні, голова комітету каже "ноу".
ParlaMint-UA_2022-02-01-m0.u154.p9.sent1	Скорочення строків.
ParlaMint-UA_2022-02-01-m0.u154.p9.sent2	Давайте підтримаємо скорочення строків, щоб вони могли швидко доопрацювати.
ParlaMint-UA_2022-02-01-m0.u154.p9.sent3	І як ми вже вийдемо в парламентську залу, щоб ми могли також проголосувати.
ParlaMint-UA_2022-02-01-m0.u154.p10.sent1	Тому я ставлю пропозицію скоротити наполовину строки подачі пропозицій і поправок та підготовки до другого читання відповідно частини другої статті 116 Регламенту по законопроекту 6354.
ParlaMint-UA_2022-02-01-m0.u154.p11.sent1	Прошу проголосувати.
ParlaMint-UA_2022-02-01-m0.u154.p12.sent1	За-192
ParlaMint-UA_2022-02-01-m0.u154.p13.sent1	Рішення не прийнято.
ParlaMint-UA_2022-02-01-m0.u154.p14.sent1	Будемо 14 днів приймати поправки.
ParlaMint-UA_2022-02-01-m0.u154.p15.sent1	Дякую, колеги.
ParlaMint-UA_2022-02-01-m0.u154.p16.sent1	Йдемо далі.
ParlaMint-UA_2022-02-01-m0.u154.p16.sent2	Наступний законопроект, ми проголосували про включення його до сьогоднішнього порядку денного, – це проект Закону про внесення змін до деяких законів України щодо пріоритетних напрямів розвитку науки і техніки та інноваційної діяльності (реєстраційний номер проекту 6445).
ParlaMint-UA_2022-02-01-m0.u154.p17.sent1	Шановні колеги, я ставлю пропозицію розглянути це питання за скороченою процедурою.
ParlaMint-UA_2022-02-01-m0.u154.p18.sent1	Будь ласка, прошу проголосувати.
ParlaMint-UA_2022-02-01-m0.u154.p19.sent1	За-203
ParlaMint-UA_2022-02-01-m0.u154.p20.sent1	Рішення прийнято.
ParlaMint-UA_2022-02-01-m0.u154.p21.sent1	Я запрошую до слова народного депутата України Чорного Дмитра Сергійовича, автора цього законопроекту.
ParlaMint-UA_2022-02-01-m0.u154.p21.sent2	Будь ласка, Дмитро Сергійович.
ParlaMint-UA_2022-02-01-m0.u155.p1.sent1	Доброго дня, шановні колеги!
ParlaMint-UA_2022-02-01-m0.u155.p1.sent2	До вашої уваги законопроект 6445 про внесення змін до деяких законів України щодо пріоритетних напрямів розвитку науки і техніки та інноваційної діяльності.
ParlaMint-UA_2022-02-01-m0.u155.p1.sent3	Це одночасно і простий, але надважливий для розвитку науки законопроект.
ParlaMint-UA_2022-02-01-m0.u155.p2.sent1	Чому виникло це питання?
ParlaMint-UA_2022-02-01-m0.u155.p2.sent2	Відповідно до порядку формування та використання коштів Національного фонду досліджень України бюджетні кошти спрямовуються на грантову підтримку фундаментальних наукових досліджень у галузі природничих, технічних, суспільних та гуманітарних наук та прикладних наукових досліджень і науково-технічних розробок за пріоритетними напрямками розвитку науки і техніки, які визначаються відповідним законом.
ParlaMint-UA_2022-02-01-m0.u155.p2.sent3	Точніше, такі пріоритетні напрямки були визначені до 2021 року включно.
ParlaMint-UA_2022-02-01-m0.u155.p3.sent1	На 22-й рік дані пріоритетні напрямки не затверджені.
ParlaMint-UA_2022-02-01-m0.u155.p3.sent2	На відповідну бюджетну програму у Державному бюджеті України на 2022 рік передбачено 833 мільйони гривень.
ParlaMint-UA_2022-02-01-m0.u155.p3.sent3	Для чого?
ParlaMint-UA_2022-02-01-m0.u155.p3.sent4	Для того, щоб відповідні закладені кошти в бюджеті можна було використовувати, необхідно мати затверджені пріоритетні напрямки розвитку науки і техніки на 22-й рік.
ParlaMint-UA_2022-02-01-m0.u155.p3.sent5	Зазначену проблему вирішує законопроект 6445.
ParlaMint-UA_2022-02-01-m0.u155.p3.sent6	Його метою є продовження чинних пріоритетних напрямків на 22-й рік.
ParlaMint-UA_2022-02-01-m0.u155.p3.sent7	Тому з огляду на це необхідно невідкладно приймати даний законопроект про внесення змін до деяких законів України щодо пріоритетних напрямків розвитку науки і техніки та інноваційної діяльності.
ParlaMint-UA_2022-02-01-m0.u155.p4.sent1	Шановні колеги, прошу підтримати.
ParlaMint-UA_2022-02-01-m0.u156.p1.sent1	Дякую, Дмитре Сергійовичу.
ParlaMint-UA_2022-02-01-m0.u156.p2.sent1	Шановні колеги, я запрошую до слова співдоповідача – голову підкомітету Комітету з питань освіти, науки та інновацій Валерія Вікторовича Колюха.
ParlaMint-UA_2022-02-01-m0.u156.p3.sent1	Будь ласка, Валерій Вікторович.
ParlaMint-UA_2022-02-01-m0.u157.p1.sent1	Шановні народні депутати, враховуючи загрози, які виникають в поточному році з проведенням наукових, науково-технічних досліджень у зв’язку з закінченням терміну дії в 2021 році пріоритетних напрямків розвитку науки і техніки та інноваційної діяльності, Комітет з питань освіти, науки та інновацій вважає за доцільне продовжити їх дію до кінця 2022 року і відповідно в своєму рішенні від 26.01.2022 року ухвалив наступне рішення.
ParlaMint-UA_2022-02-01-m0.u157.p2.sent1	Включити до порядку денного шостої сесії Верховної Ради України дев’ятого скликання проект Закону про внесення змін до деяких законів України щодо пріоритетних напрямків науки і техніки та інноваційної діяльності (реєстраційний номер 6445), поданий народним депутатом України Ларисою Білозір та іншими народними депутатами, а також згідно з пунктом 1 частини першої і частини другої статті 114 Регламенту Верховної Ради України Комітет з питань освіти та науки рекомендує Верховній Раді України за результатами розгляду прийняти законопроект 6445 в першому читанні за основу та в цілому.
ParlaMint-UA_2022-02-01-m0.u157.p3.sent1	Дякую за увагу і прошу підтримати.
ParlaMint-UA_2022-02-01-m0.u158.p1.sent1	Шановні колеги, є необхідність обговорювати ці питання?
ParlaMint-UA_2022-02-01-m0.u158.p2.sent1	Шановні колеги, прошу записатися: два – за, два – проти.
ParlaMint-UA_2022-02-01-m0.u158.p3.sent1	Слово надається Якименку Павлу Віталійовичу, фракція політичної партії "Слуга народу".
ParlaMint-UA_2022-02-01-m0.u159.p1.sent1	Прошу передати слово Грищуку Роману.
ParlaMint-UA_2022-02-01-m0.u160.p1.sent1	Роман Грищук, будь ласка.
ParlaMint-UA_2022-02-01-m0.u161.p1.sent1	Друзі, про що цей закон.
ParlaMint-UA_2022-02-01-m0.u161.p1.sent2	Ми міняємо цифру 2021 на 2022, все.
ParlaMint-UA_2022-02-01-m0.u161.p1.sent3	Замість одиниці – двійка.
ParlaMint-UA_2022-02-01-m0.u161.p1.sent4	І двійку ми хотіли поставити Міністерству освіти за те, що нам потрібно це зараз робити.
ParlaMint-UA_2022-02-01-m0.u161.p1.sent5	Ми продовжуємо пріоритетні напрямки розвитку науки і техніки, які були прийняті 10 років тому.
ParlaMint-UA_2022-02-01-m0.u161.p2.sent1	Чому ми продовжуємо?
ParlaMint-UA_2022-02-01-m0.u161.p2.sent2	Тому що ми зараз не можемо фінансувати науку.
ParlaMint-UA_2022-02-01-m0.u161.p2.sent3	У нас кошти на науку виділені, науковці є.
ParlaMint-UA_2022-02-01-m0.u161.p2.sent4	Національний фонд досліджень хоче дати гроші науковцям, не може цього зробити, бо у нас немає затверджених нових пріоритетних напрямків розвитку науки і техніки і ми вимушені просто на рік продовжувати, так не має бути.
ParlaMint-UA_2022-02-01-m0.u161.p3.sent1	Я щиро вдячний авторам цього законопроекту.
ParlaMint-UA_2022-02-01-m0.u161.p3.sent2	Ми маємо за нього проголосувати за основу і в цілому.
ParlaMint-UA_2022-02-01-m0.u161.p3.sent3	А Міністерство освіти разом з Міністерством економіки і Академією наук мають розробити нові пріоритетні напрямки розвитку науки і техніки і дати Верховній Раді затверджувати, а не Кабінету Міністрів, як вони хочуть це зробити.
ParlaMint-UA_2022-02-01-m0.u161.p3.sent4	За закон голосуємо.
ParlaMint-UA_2022-02-01-m0.u162.p1.sent1	Дякую.
ParlaMint-UA_2022-02-01-m0.u162.p2.sent1	Слово надається народному депутату України Величковичу Миколі Романовичу.
ParlaMint-UA_2022-02-01-m0.u162.p3.sent1	Гончаренко Олексій Олексійович, будь ласка.
ParlaMint-UA_2022-02-01-m0.u163.p1.sent1	Олексій Гончаренко, "Європейська солідарність".
ParlaMint-UA_2022-02-01-m0.u163.p1.sent2	Шановні друзі, безумовно, освіта, наука – це є ті принципові базові речі, які відрізняють сьогодні розвинуті країни від нерозвинутих.
ParlaMint-UA_2022-02-01-m0.u163.p1.sent3	І звичайно, якщо ми хочемо змінити ситуацію в нашій державі, людський капітал вкладати в людину – це наше завдання.
ParlaMint-UA_2022-02-01-m0.u163.p2.sent1	Але де ж ми це бачимо в реальності в нашій державі?
ParlaMint-UA_2022-02-01-m0.u163.p2.sent2	Чи ми це бачимо, коли оці піар-проекти від Зеленського тільки і є щодо освіти та науки?
ParlaMint-UA_2022-02-01-m0.u163.p2.sent3	Президентський університет – пів мільярда гривень.
ParlaMint-UA_2022-02-01-m0.u163.p2.sent4	Куди, на що?
ParlaMint-UA_2022-02-01-m0.u163.p2.sent5	Є велика кількість в державі університетів, де жебракують викладачі і немає жодної підтримки.
ParlaMint-UA_2022-02-01-m0.u163.p2.sent6	Ні, новий піар-проект!
ParlaMint-UA_2022-02-01-m0.u163.p2.sent7	І відчепіться заодно від Могилянки.
ParlaMint-UA_2022-02-01-m0.u163.p2.sent8	Ті, хто починали її чіпати, завжди погано закінчували.
ParlaMint-UA_2022-02-01-m0.u163.p3.sent1	Друге.
ParlaMint-UA_2022-02-01-m0.u163.p3.sent2	Знов президентський фонд ще на пів мільярда гривень.
ParlaMint-UA_2022-02-01-m0.u163.p3.sent3	Та давайте цей мільярд гривень дамо на справжню науку, справжню освіту.
ParlaMint-UA_2022-02-01-m0.u163.p4.sent1	І я даю вам приклад, як треба працювати.
ParlaMint-UA_2022-02-01-m0.u163.p4.sent2	Ми за один рік, сьогодні рівно рік, як ми почали відкривати "Гончаренко Центри" по Україні.
ParlaMint-UA_2022-02-01-m0.u163.p4.sent3	Перші два центри відкрили 1 лютого минулого року, за цей час відкрито вже 24 центри.
ParlaMint-UA_2022-02-01-m0.u163.p4.sent4	Більше 100 тисяч людей в маленьких містах України пройшли через ці центри.
ParlaMint-UA_2022-02-01-m0.u163.p4.sent5	Більше 10 тисяч людей завершили вивчення англійської мови, отримали рівень А2.
ParlaMint-UA_2022-02-01-m0.u163.p4.sent6	І ми це бачимо і робимо прямо зараз без жодної бюджетної копійки, без мільярдів, без мільйонів, без жодної, завдяки людям, завдяки нашим партнерам і патронам на Патреоні.
ParlaMint-UA_2022-02-01-m0.u163.p4.sent7	До речі, я закликаю всіх підтримати нас.
ParlaMint-UA_2022-02-01-m0.u163.p5.sent1	Ми маємо три центри на Донбасі:
ParlaMint-UA_2022-02-01-m0.u163.p5.sent2	Костянтинівка, Лиман, Краматорськ, які працюють там.
ParlaMint-UA_2022-02-01-m0.u163.p5.sent3	Ми маємо центр під Харковом в 30 кілометрах від російського кордону.
ParlaMint-UA_2022-02-01-m0.u163.p5.sent4	З заходу до сходу, з півночі до півдня – так треба займатися.
ParlaMint-UA_2022-02-01-m0.u163.p6.sent1	Приєднуйтеся до таких ініціатив, припиняйте витрачати бюджетні кошти на піар-проекти.
ParlaMint-UA_2022-02-01-m0.u163.p6.sent2	Освіта і культура – це те, що змінить нашу державу, це наш головний капітал.
ParlaMint-UA_2022-02-01-m0.u163.p6.sent3	Не земля, навіть не нафта.
ParlaMint-UA_2022-02-01-m0.u163.p6.sent4	Люди!
ParlaMint-UA_2022-02-01-m0.u164.p1.sent1	Олексію Олексійовичу, я просто просив би все-таки наступний раз по темі законопроекту.
ParlaMint-UA_2022-02-01-m0.u164.p1.sent2	Це дуже цікаво – освітні центри, але в нас питання напрямків розвитку науки і техніки.
ParlaMint-UA_2022-02-01-m0.u164.p1.sent3	Дякую.
ParlaMint-UA_2022-02-01-m0.u164.p2.sent1	Я запрошую до слова Нестора Івановича Шуфрича, "Опозиційна платформа – За життя".
ParlaMint-UA_2022-02-01-m0.u165.p1.sent1	Дякую, шановний Голово.
ParlaMint-UA_2022-02-01-m0.u165.p1.sent2	Прошу передати слово одному із наймолодших докторів наук Колтуновичу Олександру.
ParlaMint-UA_2022-02-01-m0.u165.p2.sent1	Дякую за увагу.
ParlaMint-UA_2022-02-01-m0.u166.p1.sent1	Будь ласка, Олександр Сергійович, один з наймолодших докторів наук.
ParlaMint-UA_2022-02-01-m0.u167.p1.sent1	Дякую Нестору Івановичу Шуфричу.
ParlaMint-UA_2022-02-01-m0.u167.p2.sent1	Шановний Руслане Олексійовичу, шановні колеги!
ParlaMint-UA_2022-02-01-m0.u167.p2.sent2	"Опозиційна платформа – За життя" не буде підтримувати пропоновані зміни, оскільки колеги вже акцентували увагу на тому, що з 2011 по 2021 рік були запропоновані відповідні пріоритетні напрями інноваційної діяльності.
ParlaMint-UA_2022-02-01-m0.u167.p2.sent3	Розроблялися ці проекти ще в 2010 році.
ParlaMint-UA_2022-02-01-m0.u167.p2.sent4	Ну невже ви думаєте, що в такій сфері як інноваційна політика, інноваційний розвиток економіки не змінилося нічого за 10 років?
ParlaMint-UA_2022-02-01-m0.u167.p3.sent1	Я не проти того, щоб ми фінансували наукові дослідження, науково-дослідні і дослідно-конструкторські розробки.
ParlaMint-UA_2022-02-01-m0.u167.p3.sent2	Але ви подивіться, який там перелік, там і стратегічні пріоритети, які визначені, і інші пріоритети.
ParlaMint-UA_2022-02-01-m0.u167.p3.sent3	Неможливо і це неактуально на сьогоднішній день займатися і фінансувати ті чи інші розробки.
ParlaMint-UA_2022-02-01-m0.u167.p4.sent1	Тому, на мій погляд, ви, якщо навіть і будете його продовжувати, то ви все ж внесіть повноцінні зміни до відповідних двох статей, ви застосуйте ті зміни, які стосуються уже і запропонуйте абсолютно нові пріоритетні і стратегічні пріоритети інноваційної діяльності, наприклад, з 2022-го до 2030 року.
ParlaMint-UA_2022-02-01-m0.u167.p4.sent2	Тому що наступне десятиріччя, воно визначає абсолютно інші пріоритети з питань інноваційного розвитку.
ParlaMint-UA_2022-02-01-m0.u167.p5.sent1	І ще один дуже важливий момент, зважаючи на те, що вже задали тон дискусії наші колеги.
ParlaMint-UA_2022-02-01-m0.u167.p5.sent2	Я також хочу звернути увагу на деінтелектуалізацію в суспільстві, на примусове знищення науки в Україні, на нефінансування науково-дослідних інститутів, на ту ситуацію, коли науково-дослідні інститути змушені йти на неповний робочий день, працюють неповний робочий тиждень, фонд оплати праці не фінансується з державного бюджету, і це є фундаментальна проблема нашої країни, коли ви не фінансуєте науку, а де-юре і декларативно визначаєте ці пріоритети.
ParlaMint-UA_2022-02-01-m0.u167.p6.sent1	Тому я пропоную вам все-таки повністю переписати ці дві статті і визначити абсолютно інші стратегічні пріоритети інноваційного.
ParlaMint-UA_2022-02-01-m0.u168.p1.sent1	Так, слово надається народному депутату України Осадчуку Андрію Петровичу, фракція політичної партії "Голос".
ParlaMint-UA_2022-02-01-m0.u168.p2.sent1	Совсун Інна Романівна, будь ласка.
ParlaMint-UA_2022-02-01-m0.u169.p1.sent1	Будь ласка, Совсун.
ParlaMint-UA_2022-02-01-m0.u170.p1.sent1	Інна Совсун, фракція "Голос".
ParlaMint-UA_2022-02-01-m0.u170.p1.sent2	Шановні колеги, давайте ще раз чесно скажемо про що цей законопроект.
ParlaMint-UA_2022-02-01-m0.u170.p1.sent3	Український уряд зобов’язаний приймати рішення щодо так званих пріоритетних напрямків розвитку науки і техніки.
ParlaMint-UA_2022-02-01-m0.u170.p1.sent4	Уряд не спромігся це зробити.
ParlaMint-UA_2022-02-01-m0.u170.p2.sent1	Що зараз робимо ми цим законом?
ParlaMint-UA_2022-02-01-m0.u170.p2.sent2	Ми подовжуємо дію попередньо прийнятого рішення про пріоритетні напрямки розвитку науки і техніки.
ParlaMint-UA_2022-02-01-m0.u170.p2.sent3	Це смішно і трагічно водночас, тому що, коли в уряду немає політики в сфері науки, то, на жаль, за це все в кінцевому рахунку платимо ми.
ParlaMint-UA_2022-02-01-m0.u170.p2.sent4	І це ж насправді не єдина проблема, яку ми зараз фіксуємо.
ParlaMint-UA_2022-02-01-m0.u170.p2.sent5	Чи знаєте ви, шановні колеги, що впродовж року жодного разу не збирався Науковий комітет, інституція, яка створена в рамках реформи науки, запущена декілька років тому, і ця інституція покликана саме скеровувати розвиток науки в Україні.
ParlaMint-UA_2022-02-01-m0.u170.p3.sent1	Рік Прем’єр-міністр Шмигаль не скликає Науковий комітет.
ParlaMint-UA_2022-02-01-m0.u170.p3.sent2	Зараз з цієї трибуни я від імені колег з "Голосу", і я точно знаю, що це підтримують члени освітнього комітету, звертаємось до Прем’єр-міністра звернути увагу на це питання.
ParlaMint-UA_2022-02-01-m0.u170.p3.sent3	Не можна далі ігнорувати розвиток науки в Україні, тому що в кінцевому рахунку за це все ми заплатимо разом як суспільство.
ParlaMint-UA_2022-02-01-m0.u170.p4.sent1	Тому, шановні колеги, за цей закон треба голосувати.
ParlaMint-UA_2022-02-01-m0.u170.p4.sent2	Хоча відверто вам скажу, що якщо ми за нього проголосуємо, то не зміниться нічого, так само як нічого не зміниться, якщо ми за нього не проголосуємо.
ParlaMint-UA_2022-02-01-m0.u170.p4.sent3	Мені дуже прикро, що зрештою саме такі закони опиняються в порядку денному, але на це зрештою воля більшості і ваша відповідальність.
ParlaMint-UA_2022-02-01-m0.u170.p5.sent1	Але я хочу ще раз звернутися з цієї трибуни з тим, аби ми все-таки звернули увагу на розвиток науки.
ParlaMint-UA_2022-02-01-m0.u170.p5.sent2	Це ганебно, коли ми не можемо затвердити банальний документ на рівні уряду просто тому, що немає ініціативи, немає розуміння стратегічної важливості науки.
ParlaMint-UA_2022-02-01-m0.u170.p5.sent3	Звертаюся з цим проханням до Прем’єр-міністра Шмигаля, а закон давайте проголосуємо, а далі перейдемо до тих законів, які дійсно будуть змінювати щось в українській науці та освіті.
ParlaMint-UA_2022-02-01-m0.u170.p6.sent1	Дякую.
ParlaMint-UA_2022-02-01-m0.u171.p1.sent1	Дякую.
ParlaMint-UA_2022-02-01-m0.u171.p2.sent1	Шановні колеги, ми завершили.
ParlaMint-UA_2022-02-01-m0.u171.p3.sent1	А, будь ласка, звичайно, Іван Григорович Кириленко, фракція "Батьківщина".
ParlaMint-UA_2022-02-01-m0.u171.p3.sent2	Хто ще буде?
ParlaMint-UA_2022-02-01-m0.u171.p3.sent3	Бачу, Володимир Юрійович Арешонков.
ParlaMint-UA_2022-02-01-m0.u171.p3.sent4	Будь ласка.
ParlaMint-UA_2022-02-01-m0.u172.p1.sent1	Шановні колеги, три слова, які характеризують цей законопроект.
ParlaMint-UA_2022-02-01-m0.u172.p1.sent2	Як кажуть слів із пісні не викинеш, вони звучать так: "За державу обидно".
ParlaMint-UA_2022-02-01-m0.u172.p2.sent1	Шановний Руслан Олексійович, а чому при розгляді такого законопроекту в залі немає профільного віцепрем’єра, немає половини міністерства, які до чого причетні?
ParlaMint-UA_2022-02-01-m0.u172.p3.sent1	Друзі, в країні 8 років майже йде війна.
ParlaMint-UA_2022-02-01-m0.u172.p3.sent2	В пріоритетних напрямках інноваційної діяльності і розвитку науки оборонного комплексу немає.
ParlaMint-UA_2022-02-01-m0.u172.p3.sent3	На себе головний тягар в цей період в економіці взяла система агропромислового комплексу.
ParlaMint-UA_2022-02-01-m0.u172.p3.sent4	В пріоритетах АПК немає.
ParlaMint-UA_2022-02-01-m0.u172.p3.sent5	Продовжуємо продукувати сировину, дивуємо весь світ врожаями і експортуємо те, що називається первинна обробка або чиста сировина.
ParlaMint-UA_2022-02-01-m0.u172.p3.sent6	Отримуємо 16 мільярдів доларів доходу і пишаємося цим.
ParlaMint-UA_2022-02-01-m0.u172.p3.sent7	Інші країни в цих умовах отримують в 10 разів більше.
ParlaMint-UA_2022-02-01-m0.u172.p4.sent1	Руслане Олексійовичу, проголосуємо із соромом, але доручення уряду – негайно внести ці пропозиції.
ParlaMint-UA_2022-02-01-m0.u172.p4.sent2	Що це таке?
ParlaMint-UA_2022-02-01-m0.u173.p1.sent1	Дякую.
ParlaMint-UA_2022-02-01-m0.u173.p2.sent1	Будь ласка, слово надається, Арешонков Володимир Юрійович.
ParlaMint-UA_2022-02-01-m0.u174.p1.sent1	Шановний пане Голово, шановні колеги, депутатська група "Довіра" ще раз звертає увагу українського уряду на те, що потрібно надзвичайно серйозно, відповідально, ретельно готувати документи, особливо такого стратегічного програмного характеру, в тому числі те, що стосується питань розвитку української освіти, української науки, розвитку інноваційних технологій.
ParlaMint-UA_2022-02-01-m0.u174.p2.sent1	І ми ж всі прекрасно розуміли, коли тільки 10 грудня минулого року уряд вніс зміни в діючу законодавчу базу і запропонував визначити пріоритетні напрямки інноваційної діяльності на найближчі роки.
ParlaMint-UA_2022-02-01-m0.u174.p2.sent2	Ну невже не було зрозуміло, що ми не встигаємо їх опрацювати і прийняти?
ParlaMint-UA_2022-02-01-m0.u174.p3.sent1	Тому сьогоднішня постанова і необхідність зараз прийняття рішення вона є очевидною, але потрібно дуже ретельно в подальшому.
ParlaMint-UA_2022-02-01-m0.u175.p1.sent1	Дякую, Володимир Юрійович.
ParlaMint-UA_2022-02-01-m0.u175.p2.sent1	Шановні колеги, ми завершили обговорення цього законопроекту, прошу приготуватись до голосування.
ParlaMint-UA_2022-02-01-m0.u175.p2.sent2	Прошу народних депутатів приготуватись до голосування.
ParlaMint-UA_2022-02-01-m0.u175.p2.sent3	Є пропозиція комітету прийняти за основу і в цілому, але ми будемо ставити почергово, так як ми завжди ставимо.
ParlaMint-UA_2022-02-01-m0.u175.p3.sent1	Тому, шановні колеги, я ставлю на голосування пропозицію комітету прийняти за основу проект Закону про внесення змін до деяких законів України щодо пріоритетних напрямків розвитку науки і техніки та інноваційної діяльності (реєстраційний номер проекту 6445).
ParlaMint-UA_2022-02-01-m0.u175.p4.sent1	Шановні колеги, готові голосувати?
ParlaMint-UA_2022-02-01-m0.u175.p4.sent2	Прошу голосувати.
ParlaMint-UA_2022-02-01-m0.u175.p5.sent1	За-271
ParlaMint-UA_2022-02-01-m0.u175.p6.sent1	Рішення прийнято.
ParlaMint-UA_2022-02-01-m0.u175.p7.sent1	Шановні колеги, я ставлю тоді пропозицію прийняти в цілому з необхідними техніко-юридичними поправками проект Закону про внесення змін до деяких законів України щодо пріоритетних напрямків розвитку науки і техніки та інноваційної діяльності (реєстраційний номер проекту 6445).
ParlaMint-UA_2022-02-01-m0.u175.p8.sent1	Готові голосувати?
ParlaMint-UA_2022-02-01-m0.u175.p8.sent2	Прошу голосувати.
ParlaMint-UA_2022-02-01-m0.u175.p9.sent1	За-271
ParlaMint-UA_2022-02-01-m0.u175.p10.sent1	Рішення прийнято.
ParlaMint-UA_2022-02-01-m0.u175.p10.sent2	Закон прийнятий в цілому.
ParlaMint-UA_2022-02-01-m0.u175.p11.sent1	Шановні колеги, я зачитаю одну інформацію зараз і потім перейдемо ще до інших питань.
ParlaMint-UA_2022-02-01-m0.u175.p11.sent2	Одну секундочку.
ParlaMint-UA_2022-02-01-m0.u175.p12.sent1	Надійшла заява від народного депутата Олега Воронька.
ParlaMint-UA_2022-02-01-m0.u175.p12.sent2	Відповідно до статті 13 Закону України "Про статус народного депутата України" та частини третьої статті 60 Регламенту Верховної Ради України повідомляю про вихід зі складу депутатської фракції політичної партії "Слуга народу".
ParlaMint-UA_2022-02-01-m0.u175.p13.sent1	Шановні колеги, йдемо далі, йдемо далі.
ParlaMint-UA_2022-02-01-m0.u175.p13.sent2	У нас далі три проекти постанов про утворення тимчасових слідчих комісій – 4657, 6196 і 6428.
ParlaMint-UA_2022-02-01-m0.u175.p13.sent3	Починаємо з першої.
ParlaMint-UA_2022-02-01-m0.u175.p14.sent1	Розглядаємо проект постанови 4457 – проект Постанови про утворення Тимчасової слідчої комісії Верховної Ради України з питань розслідування фактів, які сприяли тимчасовій окупації Автономної Республіки Крим.
ParlaMint-UA_2022-02-01-m0.u175.p14.sent2	Це питання не потребує включення до порядку денного.
ParlaMint-UA_2022-02-01-m0.u175.p14.sent3	І ставлю пропозицію розглянути його за скороченою процедурою.
ParlaMint-UA_2022-02-01-m0.u175.p15.sent1	Шановні колеги, прошу голосувати.
ParlaMint-UA_2022-02-01-m0.u175.p16.sent1	Одну секундочку, стоп.
ParlaMint-UA_2022-02-01-m0.u175.p16.sent2	Що у вас?
ParlaMint-UA_2022-02-01-m0.u175.p16.sent3	Зараз, одну секундочку, щось у нас.
ParlaMint-UA_2022-02-01-m0.u175.p16.sent4	Я перепрошую, щось "Рада" не готова була, тому ще раз.
ParlaMint-UA_2022-02-01-m0.u175.p16.sent5	Ні, вже все готово сказали нам.
ParlaMint-UA_2022-02-01-m0.u175.p17.sent1	Ставлю пропозицію розглянути цей проект постанови за скороченою процедурою.
ParlaMint-UA_2022-02-01-m0.u175.p17.sent2	Прошу голосувати, шановні колеги.
ParlaMint-UA_2022-02-01-m0.u175.p18.sent1	За-206
ParlaMint-UA_2022-02-01-m0.u175.p19.sent1	Рішення прийнято.
ParlaMint-UA_2022-02-01-m0.u175.p20.sent1	Я запрошую до слова автора цієї постанови народну депутатку України Єлизавету Петрівну Богуцьку.
ParlaMint-UA_2022-02-01-m0.u175.p20.sent2	Прошу, будь ласка.
ParlaMint-UA_2022-02-01-m0.u176.p1.sent1	Ну, нарешті.
ParlaMint-UA_2022-02-01-m0.u176.p1.sent2	Нарешті, друзі, ми підійшли через 8 років після початку окупації Криму до питання, які замовчувалися всі ці роки, і які ми маємо розслідувати парламентською комісією саме зараз, хоча і мали би провести це розслідування набагато раніше.
ParlaMint-UA_2022-02-01-m0.u176.p1.sent3	Колись Вінстон Черчилль сказав: "Якщо країна, обираючи між війною і ганьбою, обирає ганьбу, вона отримає й війну, й ганьбу".
ParlaMint-UA_2022-02-01-m0.u176.p2.sent1	Наприкінці лютого 14-го року почалася окупація Криму Російською Федерацією.
ParlaMint-UA_2022-02-01-m0.u176.p2.sent2	Немає жодного сумніву, що саме Путін давав накази про захоплення півострова, проведення там незаконного референдуму, і що саме він як Президент Росії прийняв потім Автономну Республіку Крим до складу Російської Федерації як окремий Федеральний округ Росії, що не визнається усіма демократичними країнами світу.
ParlaMint-UA_2022-02-01-m0.u176.p3.sent1	Але чи все зробила українська тодішня влада, щоб цього не відбулося?
ParlaMint-UA_2022-02-01-m0.u176.p3.sent2	Що передувало окупації Криму і які обставини або факти сприяли цьому і зробили захоплення Криму можливим?
ParlaMint-UA_2022-02-01-m0.u176.p3.sent3	Чи можна було уникнути цих обставин або їх наслідків?
ParlaMint-UA_2022-02-01-m0.u176.p3.sent4	Чи були вичерпані всі можливості для того, щоб унеможливити замах Росії на державний суверенітет і територіальну цілісність України?
ParlaMint-UA_2022-02-01-m0.u176.p3.sent5	Адже це була далеко не перша спроба Росії відрізати Крим від України, але всі вони закінчувалися фіаско для Російської Федерації.
ParlaMint-UA_2022-02-01-m0.u176.p4.sent1	Підготовка та створення ТСК була довгою, майже два роки, тільки дві фракції зголосились надати своїх представників, це Григорія Немирю "Батьківщина", дякую дуже, і Олега Волошина ОПЗЖ, теж дуже дякую.
ParlaMint-UA_2022-02-01-m0.u176.p5.sent1	Не дивлячись на це, закликаю всіх проголосувати за створення Тимчасової слідчої комісії.
ParlaMint-UA_2022-02-01-m0.u177.p1.sent1	Дякую.
ParlaMint-UA_2022-02-01-m0.u177.p2.sent1	Я запрошую до слова співдоповідача – голову Комітету з питань Регламенту, депутатської етики та організації роботи Верховної Ради України Сергія Віталійовича Кальченка.
ParlaMint-UA_2022-02-01-m0.u177.p2.sent2	Будь ласка, Сергій Віталійович.
ParlaMint-UA_2022-02-01-m0.u178.p1.sent1	Шановна президія, шановні народні депутати!
ParlaMint-UA_2022-02-01-m0.u178.p1.sent2	Регламентний комітет на своєму засіданні розглянув проект Постанови про утворення Тимчасової слідчої комісії Верховної Ради України з питань розслідування фактів, які сприяли тимчасовій окупації Автономної Республіки Крим (реєстраційний номер 4657).
ParlaMint-UA_2022-02-01-m0.u178.p2.sent1	Згідно із пропозиціями парламентських фракцій і депутатських груп запропоновано обрати до складу цієї комісії депутатів від фракцій партії "Слуга народу", "Опозиційна платформа – За життя" і "Всеукраїнське об’єднання "Батьківщина".
ParlaMint-UA_2022-02-01-m0.u178.p2.sent2	Інші парламентські фракції і депутатські групи не надали свої пропозиції щодо кількісного і персонального складу цієї комісії.
ParlaMint-UA_2022-02-01-m0.u178.p3.sent1	Щодо оформлення проекту постанови комітет у своєму висновку відзначив, що у пункті 3 проекту постанови, в якому визначається, що кількісний склад Тимчасової слідчої комісії становить 10 народних депутатів України, виходячи з практики нормопроектування в частині вживання числівників "десять та більше за десять" слово "десять" має бути замінено цифрою "10".
ParlaMint-UA_2022-02-01-m0.u178.p4.sent1	Окрім цього, у пункті 5 проекту постанови потребує редакційного уточнення прізвищ народних депутатів України, кандидатури яких запропоновано обрати до складу утворюваної Тимчасової слідчої комісії, а саме написання їх у родовому відмінку.
ParlaMint-UA_2022-02-01-m0.u178.p5.sent1	Враховуючи викладене, комітет рекомендує парламенту розглянути проект Постанови (реєстраційний 4657) з урахуванням редакційних уточнень комітету і прийняти рішення згідно з частиною 3 статті 138 Регламенту Верховної Ради.
ParlaMint-UA_2022-02-01-m0.u178.p6.sent1	Дякую.
ParlaMint-UA_2022-02-01-m0.u179.p1.sent1	Дякую, Сергій Віталійович.
ParlaMint-UA_2022-02-01-m0.u179.p2.sent1	Шановні колеги, є необхідність обговорити?
ParlaMint-UA_2022-02-01-m0.u179.p3.sent1	Прошу записатися: два – за, два – проти.
ParlaMint-UA_2022-02-01-m0.u179.p4.sent1	Слово надається народному депутату України Дирдіну Максиму Євгеновичу, фракція політичної партії "Слуга народу".
ParlaMint-UA_2022-02-01-m0.u179.p4.sent2	Будь ласка, Максим Євгенович.
ParlaMint-UA_2022-02-01-m0.u180.p1.sent1	Прошу слово передати Кравчук Євгенії.
ParlaMint-UA_2022-02-01-m0.u181.p1.sent1	Євгенія Михайлівна Кравчук, будь ласка.
ParlaMint-UA_2022-02-01-m0.u182.p1.sent1	Кравчук Євгенія, фракція "Слуга народу".
ParlaMint-UA_2022-02-01-m0.u182.p1.sent2	Шановний пане головуючий, шановні колеги, я хочу почати свій виступ з важливої цитати, щоб більше ні в кого не виникало навіть думки посягнути на наш суверенітет на нашу територіальну цілісність або відібрати в України частину території без єдиного пострілу, цього не буде ніколи, а ті, хто без бою віддав Крим, мають нести відповідальність.
ParlaMint-UA_2022-02-01-m0.u182.p1.sent3	Ці слова сказав Президент Володимир Зеленський у Посланні 20 жовтня 2020 року.
ParlaMint-UA_2022-02-01-m0.u182.p2.sent1	Те, що головним винуватцем і агресором є Росія, не ставиться під сумнів, однак були і ті, хто спростив завдання нашому ворогу своїми діями або злочинною бездіяльністю, і щоб кожен відчував на собі відповідальність, необхідне усвідомлення її невідворотності.
ParlaMint-UA_2022-02-01-m0.u182.p2.sent2	Ми маємо по Криму сім вироків, сім вироків із 1 тисячі 500 проваджень, які поки що нічим не закінчилися.
ParlaMint-UA_2022-02-01-m0.u182.p3.sent1	Саме тому наша фракція "Слуга народу" наголошує на важливості утворення Тимчасової слідчої комісії Верховної Ради України з питань розслідування фактів, які сприяли тимчасовій окупації Автономної Республіки Крим, яка за рік має перевірити, зібрати інформацію, брати участь у засіданнях з правоохоронними органами, щоб притягнути винних до відповідальності зрештою.
ParlaMint-UA_2022-02-01-m0.u182.p3.sent2	Це питання довіри суспільства до нас – депутатів Верховної Ради, а також до всієї правоохоронної системи.
ParlaMint-UA_2022-02-01-m0.u182.p4.sent1	Дякую.
ParlaMint-UA_2022-02-01-m0.u182.p4.sent2	Прошу підтримати.
ParlaMint-UA_2022-02-01-m0.u183.p1.sent1	Дякую.
ParlaMint-UA_2022-02-01-m0.u183.p2.sent1	Слово надається народній депутатці України Констанкевич Ірині Мирославівні, депутатська група "Партія "За майбутнє".
ParlaMint-UA_2022-02-01-m0.u183.p2.sent2	Будь ласка, Ірина Мирославівна.
ParlaMint-UA_2022-02-01-m0.u184.p1.sent1	Прошу передати слово народному депутату Ігорю Володимировичу Гузю.
ParlaMint-UA_2022-02-01-m0.u185.p1.sent1	Будь ласка, Ігор Володимирович Гузь.
ParlaMint-UA_2022-02-01-m0.u186.p1.sent1	Шановні друзі, без сумніву, якщо бажання на другому році нашого парламенту розглянути це питання, ніхто більшості не буде забороняти, але разом з тим є ряд інших питань, які уже ці два роки стоять на порядку денному і, на превеликий жаль, до них чомусь руки не доходять.
ParlaMint-UA_2022-02-01-m0.u186.p2.sent1	Я спілкуюся, не тільки я, багато з нас, з ветеранами, які були в Дебальцевому, які були в Іловайську, які вимагають теж ТСК і відкрито розслідувати ту ситуацію, яка була тоді.
ParlaMint-UA_2022-02-01-m0.u186.p2.sent2	Вона була дуже болюча, особливо для родин тих, хто там загинув і так далі, люди не бачили і не знають правди.
ParlaMint-UA_2022-02-01-m0.u186.p2.sent3	Тому я закликаю більшість все-таки теж розглянути питання і по Дебальцевому, і по Іловайську.
ParlaMint-UA_2022-02-01-m0.u186.p3.sent1	Дякую за увагу.
ParlaMint-UA_2022-02-01-m0.u187.p1.sent1	Слово надається народному депутату України Павленку Ростиславу Миколайовичу, фракція політичної партії "Європейська солідарність".
ParlaMint-UA_2022-02-01-m0.u187.p2.sent1	Вікторія Сюмар, будь ласка.
ParlaMint-UA_2022-02-01-m0.u188.p1.sent1	Насамперед хочу подякувати активістам, які сьогодні виступили на підтримку 121 в’язня Кремля – кримчан.
ParlaMint-UA_2022-02-01-m0.u188.p1.sent2	Ми ні на секунду не забуваємо, що Крим – це Україна.
ParlaMint-UA_2022-02-01-m0.u188.p1.sent3	І дуже боляче те, що в 2014 році Україна втратила Крим.
ParlaMint-UA_2022-02-01-m0.u188.p1.sent4	Я абсолютно вірю, що це тимчасово.
ParlaMint-UA_2022-02-01-m0.u188.p2.sent1	Давайте поговоримо, ми не проти такої розмови, чому це сталося.
ParlaMint-UA_2022-02-01-m0.u188.p2.sent2	Давайте поговоримо про Харківські угоди, коли російський контингент в Автономній Республіці Крим було збільшено вдвічі, коли російським військовим дозволили там пересуватися по території півострова, завдяки чому окупація пройшла так блискавично, коли в Києві був Майдан і коли там розстрілювали людей.
ParlaMint-UA_2022-02-01-m0.u188.p2.sent3	І коли в легітимності київської влади були, ну скажемо так, великі сумніви, особливо у тих правоохоронців, які працювали тоді в Криму.
ParlaMint-UA_2022-02-01-m0.u188.p2.sent4	Давайте проговоримо про засідання РНБО, яке було в останній день лютого, коли вирішувалося це питання.
ParlaMint-UA_2022-02-01-m0.u188.p2.sent5	Я була там присутня, і я є живий свідок, як і багато наших колег, хто і що тоді говорив і як голосував.
ParlaMint-UA_2022-02-01-m0.u188.p3.sent1	Напевно, ця розмова доречна.
ParlaMint-UA_2022-02-01-m0.u188.p3.sent2	Але тим, хто зараз говорить про "жодного пострілу в Криму" і здачу Криму, я вам хочу сказати одну просту річ.
ParlaMint-UA_2022-02-01-m0.u188.p3.sent3	А що змінилося, колеги, з 2014 року?
ParlaMint-UA_2022-02-01-m0.u188.p3.sent4	В правовому сенсі Крим – це Україна.
ParlaMint-UA_2022-02-01-m0.u188.p3.sent5	Якщо вам так хочеться там постріляти, ідіть зі зброєю в руках, звільняйте Крим.
ParlaMint-UA_2022-02-01-m0.u188.p3.sent6	Ідіть зі зброєю в руках звільняйте Донбас український, а не продовжуйте знімати цей дешевий піар і серіали, коли отут от поговорити.
ParlaMint-UA_2022-02-01-m0.u188.p4.sent1	Ви не знаєте, що ТСК – це інструмент опозиції?
ParlaMint-UA_2022-02-01-m0.u188.p4.sent2	У вас є вся влада.
ParlaMint-UA_2022-02-01-m0.u188.p4.sent3	У вас всі правоохоронні органи.
ParlaMint-UA_2022-02-01-m0.u188.p4.sent4	Якщо вам хочеться щось робити, то робіть це просто.
ParlaMint-UA_2022-02-01-m0.u188.p4.sent5	Посилюйте армію і не перетворюйте Україну на Боллівуд і Мосфільм.
ParlaMint-UA_2022-02-01-m0.u189.p1.sent1	Слово надається народний депутату Шуфричу Нестору Івановичу, "Опозиційна платформа – За життя".
ParlaMint-UA_2022-02-01-m0.u190.p1.sent1	Дякую, шановний головуючий.
ParlaMint-UA_2022-02-01-m0.u190.p1.sent2	Прошу передати слово Скорику Миколі.
ParlaMint-UA_2022-02-01-m0.u191.p1.sent1	Будь ласка, Микола Скорик.
ParlaMint-UA_2022-02-01-m0.u192.p1.sent1	Народний депутат Скорик, фракція "Опозиційна платформа – За життя".
ParlaMint-UA_2022-02-01-m0.u192.p1.sent2	Шановні колеги, шановні громадяни України, ви знаєте, як народний депутат, як колишній міністр фінансів Автономної Республіки Крим, я би з задоволенням проголосував би за цю постанову і дізнався би разом з народом України, що робили українські високопосадовці в лютому 14-го року, коли Україна втрачала Крим.
ParlaMint-UA_2022-02-01-m0.u192.p1.sent3	Але я не буду цього робити, я поясню, чому.
ParlaMint-UA_2022-02-01-m0.u192.p2.sent1	Тому що на протязі цієї каденції наша фракція неодноразово підіймала питання щодо відновлення тимчасової слідчої комісії щодо подій на Майдані, вбивства людей на Майдані, і щодо подій 2 травня 2014 року в Одесі.
ParlaMint-UA_2022-02-01-m0.u192.p2.sent2	На жаль, цього не було зроблено і наша фракція вважає, що говорити про будь-які тимчасові слідчі комісії на тлі того, що ці події не розслідувані – це за уже за мірою лицемірства, за межею цинізму.
ParlaMint-UA_2022-02-01-m0.u192.p3.sent1	Не розслідувати вбивства власних громадян в мирних містах нашої країни – це неможливо.
ParlaMint-UA_2022-02-01-m0.u192.p3.sent2	Я вважаю, що Україна має розібратися в цих питаннях.
ParlaMint-UA_2022-02-01-m0.u192.p3.sent3	Я вважаю, що народні депутати мали б зрозуміти, що без розслідування цих питань ми не можемо рухатися далі.
ParlaMint-UA_2022-02-01-m0.u192.p3.sent4	Я вважаю, що говорити про будь-які інші тимчасові слідчі комісії неприпустимо.
ParlaMint-UA_2022-02-01-m0.u192.p3.sent5	І я хочу наголосити на тому, і хочу звернутися до фракції "Слуга народу", яка зареєструвала законопроект 6467 разом з фракцією "Голос", людиноненависницький проект закону, яким передбачається, що ті люди, які вбивали людей 2 травня в Одесі, прирівнюються до так званих учасників Революції Гідності, вони будуть мати права на всі льготы.
ParlaMint-UA_2022-02-01-m0.u192.p4.sent1	Я вимагаю від фракції "Слуга народу" чітко дати політичну оцінку цього проекту закону, тому що без цього це дійсно людиноненависницький проект Закону 6467, і зараз волають ті, хто замазаний в тому, що вбивали.
ParlaMint-UA_2022-02-01-m0.u193.p1.sent1	Шановні колеги, давайте.
ParlaMint-UA_2022-02-01-m0.u193.p1.sent2	Шановні колеги, я просив би все-таки взаємоповагу в залі один до одного.
ParlaMint-UA_2022-02-01-m0.u193.p1.sent3	І я ще раз вкотре говорю, я хочу, щоб в залі постійно була українська мова.
ParlaMint-UA_2022-02-01-m0.u193.p1.sent4	"Чемодан" українською "валіза".
ParlaMint-UA_2022-02-01-m0.u193.p1.sent5	Давайте якось все-таки так теж відреагуємо.
ParlaMint-UA_2022-02-01-m0.u193.p2.sent1	Шановні колеги, всі висловилися з цього питання.
ParlaMint-UA_2022-02-01-m0.u193.p2.sent2	Чи ще хтось бажає?
ParlaMint-UA_2022-02-01-m0.u193.p2.sent3	Соломія Бобровська, так?
ParlaMint-UA_2022-02-01-m0.u193.p3.sent1	Будь ласка, Соломія Бобровська.
ParlaMint-UA_2022-02-01-m0.u193.p3.sent2	Я перепрошую, я без окулярів погано бачу.
ParlaMint-UA_2022-02-01-m0.u194.p1.sent1	Соломія Бобровська.
ParlaMint-UA_2022-02-01-m0.u194.p1.sent2	Ви знаєте, на жаль, не всі були присутні на засіданнях РНБО, але всім би дуже хотілось поставити крапки над "і" і зрозуміти хронологію, не лише, власне, хронологію, але й прізвища людей, які стояли за тим, які дії були зроблені з кінця лютого до кінця березня, і до проведення так званого окупаційного і абсолютно фальсифікованого референдуму.
ParlaMint-UA_2022-02-01-m0.u194.p2.sent1	Тому що і наших багато друзів, і цивільних, і військових, були присутні там зі своїми задачами і операціями, і до сих пір запитують, як так це сталося.
ParlaMint-UA_2022-02-01-m0.u194.p2.sent2	І мені би хотілося, щоб ця ТСК дала відповідь, чому попередній виступаючий міністр фінансів АР Крим у нас сьогодні стоїть в парламенті, а не сидить за ґратами.
ParlaMint-UA_2022-02-01-m0.u194.p3.sent1	Дякую.
ParlaMint-UA_2022-02-01-m0.u195.p1.sent1	Так, "Батьківщина" ще не доповідала, да?
ParlaMint-UA_2022-02-01-m0.u195.p1.sent2	Будь ласка, Іван Іванович Крулько.
ParlaMint-UA_2022-02-01-m0.u195.p1.sent3	Після цього ще хтось?
ParlaMint-UA_2022-02-01-m0.u195.p1.sent4	І Шахов, да?
ParlaMint-UA_2022-02-01-m0.u195.p1.sent5	І після цього переходимо до голосування.
ParlaMint-UA_2022-02-01-m0.u195.p2.sent1	Будь ласка, Іван Іванович Крулько.
ParlaMint-UA_2022-02-01-m0.u195.p2.sent2	Потім Сергій Володимирович Шахов.
ParlaMint-UA_2022-02-01-m0.u196.p1.sent1	Іван Крулько, фракція "Батьківщина".
ParlaMint-UA_2022-02-01-m0.u196.p1.sent2	"Батьківщина" підтримає цей проект постанови, тому що потрібно, безумовно, розслідувати всі ті події, які відбулися в 2014 році стосовно окупації Криму.
ParlaMint-UA_2022-02-01-m0.u196.p1.sent3	Але ми повинні не забувати про те, що у нас є тимчасово окупована частина Донецької і Луганської областей, де так само фактично російська адміністрація здійснює повне керівництво українськими територіями.
ParlaMint-UA_2022-02-01-m0.u196.p2.sent1	Тому я вважаю, що ця ТСК має бути комплексна.
ParlaMint-UA_2022-02-01-m0.u196.p2.sent2	І ми пропонуємо, щоб до цієї ТСК також додали питання тимчасово окупованих територій Донбасу, тих котлів, в яких гинули українські воїни.
ParlaMint-UA_2022-02-01-m0.u196.p2.sent3	Що відбувалося в Іловайську і в Дебальцевому.
ParlaMint-UA_2022-02-01-m0.u196.p2.sent4	І ми вважаємо, що така ТСК мусить комплексно підходити до всіх тих подій, до яких призвела російська агресія і окупація частини території України.
ParlaMint-UA_2022-02-01-m0.u196.p3.sent1	Дякую.
ParlaMint-UA_2022-02-01-m0.u197.p1.sent1	Дякую.
ParlaMint-UA_2022-02-01-m0.u197.p2.sent1	Будь ласка, Сергій Володимирович Шахов.
ParlaMint-UA_2022-02-01-m0.u197.p2.sent2	І переходимо до голосування.
ParlaMint-UA_2022-02-01-m0.u197.p2.sent3	Прошу народних депутатів зайняти свої місця.
ParlaMint-UA_2022-02-01-m0.u197.p2.sent4	Будь ласка, Шахов.
ParlaMint-UA_2022-02-01-m0.u198.p1.sent1	Сергій Шахов, Луганщина, депутатська група "Довіра".
ParlaMint-UA_2022-02-01-m0.u198.p1.sent2	Ми, безумовно, будемо підтримувати кожну ТСК, яка буде захищати людей і розслідувати всі злочини.
ParlaMint-UA_2022-02-01-m0.u198.p1.sent3	А головне, щоб всі силові структури доводили нам, парламентарям, і всьому українському суспільству, покараний хтось чи непокараний.
ParlaMint-UA_2022-02-01-m0.u198.p2.sent1	Перше.
ParlaMint-UA_2022-02-01-m0.u198.p2.sent2	Не знайшли вбивць громадянина України, волонтера, того, хто знайшов багато злочинів (прізвище Сергій Самарський), якого вбили посеред білого дня, який був внесений в ТСК Катерини Гандзюк, досі ніхто нічого нам на поверхню не дав.
ParlaMint-UA_2022-02-01-m0.u198.p3.sent1	Далі.
ParlaMint-UA_2022-02-01-m0.u198.p3.sent2	Ті ТСК, які були створені і проголосовані, 319 народних депутатів підтримали ТСК, яка розслідувала пожежі по Луганській області, де було вбито, 16 людей живцем згоріли, 22 мільярди гривень був нанесений ущерб нашій державі, досі ніхто нічого нам не дав з розслідувань.
ParlaMint-UA_2022-02-01-m0.u198.p4.sent1	Скажіть, будь ласка, кого-небудь.
ParlaMint-UA_2022-02-01-m0.u199.p1.sent1	Шановні колеги, ми завершили обговорення цього питання.
ParlaMint-UA_2022-02-01-m0.u199.p1.sent2	Прошу приготуватися до голосування.
ParlaMint-UA_2022-02-01-m0.u199.p2.sent1	Я ставлю пропозицію комітету прийняти в цілому з врахуванням пропозицій комітету та необхідними техніко-юридичними поправками проект Постанови про утворення Тимчасової слідчої комісії Верховної Ради України з питань розслідування фактів, які сприяли тимчасовій окупації Автономної Республіки Крим (реєстраційний номер проекту 4657).
ParlaMint-UA_2022-02-01-m0.u199.p3.sent1	Шановні колеги, готові голосувати?
ParlaMint-UA_2022-02-01-m0.u199.p3.sent2	Прошу голосувати.
ParlaMint-UA_2022-02-01-m0.u199.p4.sent1	За-229
ParlaMint-UA_2022-02-01-m0.u199.p5.sent1	Рішення прийнято.
ParlaMint-UA_2022-02-01-m0.u199.p5.sent2	Вітаю, колеги.
ParlaMint-UA_2022-02-01-m0.u199.p6.sent1	Наступне у нас створення тимчасової слідчої комісії (6196).
ParlaMint-UA_2022-02-01-m0.u199.p6.sent2	Це проект Постанови про утворення Тимчасової слідчої комісії Верховної Ради України з питань розслідування можливих фактів незаконного та неефективного проведення органами державної влади, органами місцевого самоврядування заходів щодо вдосконалення системи управління та дерегуляції земельних відносин (земельної децентралізації).
ParlaMint-UA_2022-02-01-m0.u199.p7.sent1	Це питання не потребує включення до порядку денного.
ParlaMint-UA_2022-02-01-m0.u199.p7.sent2	Водночас я ставлю пропозицію розглянути це питання за скороченою процедурою.
ParlaMint-UA_2022-02-01-m0.u199.p8.sent1	Шановні колеги, прошу голосувати.
ParlaMint-UA_2022-02-01-m0.u199.p9.sent1	За-204
ParlaMint-UA_2022-02-01-m0.u199.p10.sent1	Рішення прийнято.
ParlaMint-UA_2022-02-01-m0.u199.p11.sent1	Я запрошую до слова доповідача народного депутата України Богданця Андрія Володимировича.
ParlaMint-UA_2022-02-01-m0.u199.p11.sent2	Будь ласка, Андрій Володимирович.
ParlaMint-UA_2022-02-01-m0.u200.p1.sent1	Колеги, доброго дня!
ParlaMint-UA_2022-02-01-m0.u200.p1.sent2	Про що це ТСК?
ParlaMint-UA_2022-02-01-m0.u200.p1.sent3	У зв’язку з децентралізацією та земельною реформою з державної власності було передано до комунальної власності територіальних громад значний обсяг земель, що сприятиме розвитку земельних громад.
ParlaMint-UA_2022-02-01-m0.u200.p1.sent4	Проте, при реалізації реформ було виявлено цілий ряд проблем.
ParlaMint-UA_2022-02-01-m0.u200.p2.sent1	Є значна кількість питань до використання земель комунальної власності.
ParlaMint-UA_2022-02-01-m0.u200.p2.sent2	Так із засобів масової інформації та в чисельних зверненнях до народних депутатів України зазначається, що в нашій державі залишається масова практика тіньової оренди земель сільськогосподарського призначення, що перебувають в постійному користуванні державних та комунальних підприємств, установ, організацій.
ParlaMint-UA_2022-02-01-m0.u200.p3.sent1	Також підприємства, передані в користування приватним компаніям, передають землі на підставі сумнівних договорів, які є фактично вдаваними договорами оренди.
ParlaMint-UA_2022-02-01-m0.u200.p4.sent1	Також однією з найбільш поширених форм тіньового використання земельного активу держави є самовільне заняття земельних ділянок, масове яких використання задля власної вигоди без жодних правових підстав призводить до зменшення бюджетних надходжень як і держави, так і органів місцевого самоврядування.
ParlaMint-UA_2022-02-01-m0.u200.p4.sent2	Експертні підрахунки оцінюють масштаб корупції в сотні мільйонів доларів на рік.
ParlaMint-UA_2022-02-01-m0.u200.p5.sent1	Також хочу зауважити, що Асоціація міст, також Асоціація громад направила в підтримку створення такої ТСК на Голову Верховної Ради, на голову фракції "Слуга народу", а також в Комітет земельних реформ.
ParlaMint-UA_2022-02-01-m0.u200.p5.sent2	Прошу підтримати ТСК, це дуже важливо для громад.
ParlaMint-UA_2022-02-01-m0.u200.p6.sent1	Дякую.
ParlaMint-UA_2022-02-01-m0.u201.p1.sent1	Дякую.
ParlaMint-UA_2022-02-01-m0.u201.p2.sent1	Я запрошую співдоповідача – голову Комітету з питань Регламенту, депутатської етики та організації роботи Верховної Ради України Сергія Віталійовича Кальченка.
ParlaMint-UA_2022-02-01-m0.u201.p2.sent2	Будь ласка.
ParlaMint-UA_2022-02-01-m0.u202.p1.sent1	Шановна президія, шановні народні депутати, регламентний комітет на своєму засіданні розглянув проект Постанови про утворення Тимчасової слідчої комісії Верховної Ради України з питань розслідування можливих фактів незаконного і неефективного проведення органами державної влади, органами місцевого самоврядування заходів щодо вдосконалення системи управління та дерегуляції земельних відносин (або земельної децентралізації), внесений народним депутатом Богданцем та іншими (реєстраційний номер 6196).
ParlaMint-UA_2022-02-01-m0.u202.p1.sent2	Пропозиції до складу цієї тимчасової слідчої комісії були подані від парламентських фракцій партії "Слуга народу", об’єднання "Батьківщина" і депутатської групи "Довіра".
ParlaMint-UA_2022-02-01-m0.u202.p1.sent3	Від інших парламентських фракцій і депутатських груп пропозицій не надійшло.
ParlaMint-UA_2022-02-01-m0.u202.p2.sent1	Регламентний комітет звернув увагу на те, що фракцією партії "Слуга народу" запропоновано обрати до складу цієї тимчасової слідчої комісії народного депутата Одарченка, якого також запропоновано обрати до складу іншої Тимчасової слідчої комісії з питань розслідування фактів корупції на державних підприємствах, в установах та організаціях Національної академії аграрних наук (реєстраційний номер 5196), доопрацьований і внесений народним депутатом Гуньком.
ParlaMint-UA_2022-02-01-m0.u202.p2.sent2	А відтак, підкреслив регламентний комітет, у разі прийняття парламентом одного з наведених проектів постанов Верховної Ради і обрання до складу утворюваної тимчасової слідчої комісії народного депутата Одарченка, він не може бути обраним до складу іншої тимчасової слідчої комісії.
ParlaMint-UA_2022-02-01-m0.u202.p3.sent1	Враховуючи наведене, регламентний комітет рекомендує парламенту розглянути цей проект постанови і прийняти рішення відповідно до частини третьої статті 138 Регламенту Верховної Ради України.
ParlaMint-UA_2022-02-01-m0.u202.p4.sent1	Дякую.
ParlaMint-UA_2022-02-01-m0.u203.p1.sent1	Дякую, Сергій Віталійович.
ParlaMint-UA_2022-02-01-m0.u203.p2.sent1	Шановні колеги, є необхідність обговорювати?
ParlaMint-UA_2022-02-01-m0.u203.p3.sent1	Прошу записатись: два – за, два – проти.
ParlaMint-UA_2022-02-01-m0.u203.p4.sent1	Слово надається народному депутату Кисилевському Дмитру Давидовичу, фракція політичної партії "Слуга народу".
ParlaMint-UA_2022-02-01-m0.u204.p1.sent1	Прошу передати слово Павлу Халімону.
ParlaMint-UA_2022-02-01-m0.u205.p1.sent1	Павло Халімон, будь ласка.
ParlaMint-UA_2022-02-01-m0.u206.p1.sent1	Шановні колеги, прошу підтримати проект Постанови про створення тимчасової слідчої комісії у зв’язку з тим, що це, очевидно, призводить до значних втрат доходів держави та сприяє підвищенню рівня корупції в державних підприємствах, які мають у користуванні землю державної власності, а також в органах виконавчої влади, які здійснюють розпорядження земельними ділянками державної власності.
ParlaMint-UA_2022-02-01-m0.u206.p2.sent1	Враховуючи вищевикладене, існує нагальна потреба у з’ясуванні реальної ситуації з реалізації законних прав та інтересів територіальних громад при користуванні землями державними державної та комунальної власності в Україні, та вивченні законності та ефективності земель державної та комунальної власності, а також напрацюванні якісних законодавчих ініціатив щодо усунення виявлених недоліків.
ParlaMint-UA_2022-02-01-m0.u206.p3.sent1	Дякую.
ParlaMint-UA_2022-02-01-m0.u207.p1.sent1	Будь ласка, Степан Іванович Кубів, "Європейська солідарність".
ParlaMint-UA_2022-02-01-m0.u208.p1.sent1	Шановний пане Голово, слово прошу передати пану Герасимову.
ParlaMint-UA_2022-02-01-m0.u209.p1.sent1	Будь ласка, Артур Герасимов, "Європейська солідарність".
ParlaMint-UA_2022-02-01-m0.u210.p1.sent1	Шановні колеги, шановні українці, ви знаєте, неодноразово в цій залі і взагалі ми говорили, що тимчасові слідчі комісії – це інструмент опозиції.
ParlaMint-UA_2022-02-01-m0.u210.p1.sent2	Тому що у цієї влади, це перший випадок в історії України, все в їх руках, починаючи від так званої монобільшості, починаючи від Кабінету Міністрів Зеленського і закінчуючи всіма правоохоронними органами.
ParlaMint-UA_2022-02-01-m0.u210.p1.sent3	І зараз всі правоохоронні органи як один по команді атакують саме опозицію замість того, щоб реально боротися з корупцією в країні і замість того, щоб захищати країну від зовнішнього впливу.
ParlaMint-UA_2022-02-01-m0.u210.p2.sent1	І коли сьогодні представники монобільшості вносять постанови про створення тимчасових слідчих комісій, в мене виникає тільки одне питання з двох частин.
ParlaMint-UA_2022-02-01-m0.u210.p3.sent1	Чи дійсно вони не вірять своїм правоохоронним органам?
ParlaMint-UA_2022-02-01-m0.u210.p3.sent2	Чи, скажемо так, в команді Зеленського розкол і права рука не знає, що робить ліва?
ParlaMint-UA_2022-02-01-m0.u210.p3.sent3	От саме тому ми не будемо підтримувати цей проект постанови.
ParlaMint-UA_2022-02-01-m0.u210.p4.sent1	Але окрім цього, хотів би звернути увагу і керівництва парламенту, і українців, що "Європейською солідарністю" зареєстрована Постанова про створення тимчасової слідчої комісії відносно розкрадань з Антиковідного фонду.
ParlaMint-UA_2022-02-01-m0.u210.p4.sent2	Оце реально турбує українців, оце реально внесено опозицією, але, на жаль, не тільки не включено в порядок енний, а ще й блокується для внесення в порядок денний цей документ.
ParlaMint-UA_2022-02-01-m0.u210.p5.sent1	Тому в мене велике прохання до представників команди Зеленського: не бійтеся розслідувань крадівництва з антиковідного фонду.
ParlaMint-UA_2022-02-01-m0.u210.p5.sent2	Ви ж говорите, що їх немає, так от якщо їх немає, голосуйте за постанову "Європейської солідарності" по розслідуванням, про створення ТСК.
ParlaMint-UA_2022-02-01-m0.u211.p1.sent1	Будь ласка, Кіт Андрій Богданович, депутатська група "Довіра".
ParlaMint-UA_2022-02-01-m0.u212.p1.sent1	Передайте, будь ласка, слово Олегу Кулінічу.
ParlaMint-UA_2022-02-01-m0.u213.p1.sent1	Будь ласка, Олег Іванович Кулініч.
ParlaMint-UA_2022-02-01-m0.u214.p1.sent1	Дякую.
ParlaMint-UA_2022-02-01-m0.u214.p2.sent1	Шановні колеги, депутатська група "Довіра" буде голосувати за цей проект постанови, власне, як і за інші проекти постанов, які пов’язані з наведенням ладу у земельних відносинах країни.
ParlaMint-UA_2022-02-01-m0.u214.p3.sent1	На жаль, сьогодні дуже багато зловживань як з державними землями, так і з комунальними землями в країні.
ParlaMint-UA_2022-02-01-m0.u214.p3.sent2	Втрачає державний бюджет, втрачають бюджети громад, а якраз земельні питання, вони є бюджетоутворюючі і вони наповнюють бюджети громад.
ParlaMint-UA_2022-02-01-m0.u214.p4.sent1	Багато землі використовується неофіційно, без відповідних договорів оренди, від цього громади втрачають величезні кошти.
ParlaMint-UA_2022-02-01-m0.u214.p4.sent2	Тому давно треба навести в цьому лад, громади повинні працювати, вони повинні отримати кошти від використання, від оренди цих земельних ділянок, а люди це повинні відчувати і власне на ті проекти, які кожна громада має для своєї реалізації.
ParlaMint-UA_2022-02-01-m0.u214.p4.sent3	Тому давайте підтримаємо цей проект постанови і почнемо рухатися в правильному напрямку, а саме – наведення ладу в земельних відносинах країни.
ParlaMint-UA_2022-02-01-m0.u214.p5.sent1	Дякую.
ParlaMint-UA_2022-02-01-m0.u215.p1.sent1	Дякую.
ParlaMint-UA_2022-02-01-m0.u215.p2.sent1	Будь ласка, Власенко Сергій Володимирович, "Батьківщина".
ParlaMint-UA_2022-02-01-m0.u216.p1.sent1	Дякую, пане головуючий.
ParlaMint-UA_2022-02-01-m0.u216.p2.sent1	Спочатку монобільшість за підтримки низки фракцій голосує неконституційний Закон про ринок землі, потім монобільшість за підтримки низки фракцій голосує неконституційну Постанову про ліквідацію районів, потім за підтримки низки фракцій не голосують за реальну реформу правоохоронної системи.
ParlaMint-UA_2022-02-01-m0.u216.p2.sent2	А тепер на реальну боротьбу зі зловживаннями у сфері земельного обігу і обігу сільськогосподарської землі нам пропонують черговий "відосик" у вигляді Тимчасової комісії Верховної Ради, яка точно не може усунути всі ті проблеми, які ви самі породили неконституційними рішення і бездіяльністю по нестворенню реальної системи правоохоронних органів, яка би насправді в будь-який нормальній державі займалася би зловживаннями в цій сфері.
ParlaMint-UA_2022-02-01-m0.u216.p3.sent1	Тобто в чергове замість реальної, серйозної, професійної, системної роботи нам пропонують якісь квазірішення, які нічого не досягнуть, які дозволять комусь попіаритись на цьому і не більше того.
ParlaMint-UA_2022-02-01-m0.u216.p3.sent2	Нам треба припиняти такий підхід до роботи Верховної Ради, до функціонування держави і до прийняття українського законодавства, треба сідати і дивитися.
ParlaMint-UA_2022-02-01-m0.u216.p4.sent1	Шановні колеги, є така історія, така річ, яка називається причинно-наслідковий зв’язок.
ParlaMint-UA_2022-02-01-m0.u216.p4.sent2	Так ось прийняття неконституційного Закону про землю і зловживання на ринку землі – це прямий причинно-наслідковий зв’язок між одною подією і другою подією.
ParlaMint-UA_2022-02-01-m0.u216.p4.sent3	Тому я звертаюся до вас: міняйте своє відношення до законотворчої роботи, приймайте нормальні закони і тоді не треба буде створювати абсолютно недолугі й неефективні ТСК.
ParlaMint-UA_2022-02-01-m0.u216.p5.sent1	Дякую.
ParlaMint-UA_2022-02-01-m0.u217.p1.sent1	Дякуємо, Сергій Володимирович.
ParlaMint-UA_2022-02-01-m0.u217.p2.sent1	Будь ласка, Сергій Рудик, депутатська група "Партія "За майбутнє".
ParlaMint-UA_2022-02-01-m0.u218.p1.sent1	Шановні колеги, ну, я погоджуюся на всі сто з Сергієм Власенком.
ParlaMint-UA_2022-02-01-m0.u218.p1.sent2	Після голосування за ганебний законопроект, який ви називаєте "ринком землі", ви породили цю проблему, яка сьогодні актуальна практично в кожному куточку нашої держави.
ParlaMint-UA_2022-02-01-m0.u218.p1.sent3	Не передані вчасно землі, неефективне використання, державні підприємства.
ParlaMint-UA_2022-02-01-m0.u218.p1.sent4	Конярство України, пам’ятаєте?
ParlaMint-UA_2022-02-01-m0.u218.p1.sent5	коней немає, а Конярство України живе, живе в душі отих людей, які розглядали це ДП як місце для корупції і своїх оборудок.
ParlaMint-UA_2022-02-01-m0.u218.p1.sent6	Я вже не кажу про землі учасникам бойових дій.
ParlaMint-UA_2022-02-01-m0.u218.p1.sent7	Скільки сьогодні їх стоїть у чергах місцевих органів виконавчої влади в надії, що їм дадуть цю землю, на якій вони воювали і проливали свою кров.
ParlaMint-UA_2022-02-01-m0.u218.p2.sent1	Наша депутатська група не буде підтримувати цю постанову.
ParlaMint-UA_2022-02-01-m0.u218.p2.sent2	Ми вважаємо, що ви самі породили цю проблему, самі її і вирішуйте.
ParlaMint-UA_2022-02-01-m0.u219.p1.sent1	Нестор Іванович Шуфрич, будь ласка, "Опозиційна платформа – За життя".
ParlaMint-UA_2022-02-01-m0.u220.p1.sent1	Дякую.
ParlaMint-UA_2022-02-01-m0.u220.p2.sent1	Шановні колеги, пане головуючий, ми сьогодні, в принципі, не проти прийняття і створення такої слідчої комісії, але виникає питання – хто є ініціатором.
ParlaMint-UA_2022-02-01-m0.u220.p2.sent2	Ініціатором є представники монобільшості.
ParlaMint-UA_2022-02-01-m0.u220.p3.sent1	Скажіть, будь ласка, вам не вистачає правоохоронних органів?
ParlaMint-UA_2022-02-01-m0.u220.p3.sent2	Чого вам не вистачає?
ParlaMint-UA_2022-02-01-m0.u220.p3.sent3	Ви можете зараз все розслідувати від початку до кінця і з кінця до початку.
ParlaMint-UA_2022-02-01-m0.u220.p3.sent4	І дії Держгеокадастру під час передачі земель з державної у комунальну власність і у власність громад.
ParlaMint-UA_2022-02-01-m0.u220.p4.sent1	Дивує, що ви приймаєте закон, спішите, а потім створюєте слідчі комісії.
ParlaMint-UA_2022-02-01-m0.u220.p4.sent2	Про що, щоб розслідувати самих себе?
ParlaMint-UA_2022-02-01-m0.u220.p4.sent3	Ну, безумовно, розслідувати треба, особливо коли крадуть землю, але ви ж її і крадете.
ParlaMint-UA_2022-02-01-m0.u220.p5.sent1	Тому ми наполягаємо на тому, щоби те, що говорив міністр аграрної політики.
ParlaMint-UA_2022-02-01-m0.u220.p5.sent2	Де ті мільйони гектарів, які були вкрадені?
ParlaMint-UA_2022-02-01-m0.u220.p5.sent3	Вже що, поділили ще раз?
ParlaMint-UA_2022-02-01-m0.u220.p5.sent4	Ганьба!
ParlaMint-UA_2022-02-01-m0.u221.p1.sent1	Шановні колеги, ми обговорили це питання.
ParlaMint-UA_2022-02-01-m0.u221.p1.sent2	Прошу народних депутатів зайняти свої місця, ми готуємося до голосування за цей проект постанови.
ParlaMint-UA_2022-02-01-m0.u221.p1.sent3	Переходимо до прийняття рішення, шановні колеги.
ParlaMint-UA_2022-02-01-m0.u221.p2.sent1	Я ставлю пропозицію комітету прийняти в цілому проект Постанови про утворення Тимчасової слідчої комісії Верховної Ради України з питань розслідування можливих фактів незаконного та неефективного проведення органами державної влади, органами місцевого самоврядування заходів щодо вдосконалення системи управління та дерегуляції земельних відносин (земельної децентралізації) (реєстраційний номер проекту 6196).
ParlaMint-UA_2022-02-01-m0.u221.p3.sent1	Готові голосувати, шановні колеги?
ParlaMint-UA_2022-02-01-m0.u221.p3.sent2	Готові?
ParlaMint-UA_2022-02-01-m0.u221.p3.sent3	Шановні колеги, прошу голосувати.
ParlaMint-UA_2022-02-01-m0.u221.p4.sent1	За-187
ParlaMint-UA_2022-02-01-m0.u221.p5.sent1	Рішення прийнято.
ParlaMint-UA_2022-02-01-m0.u221.p6.sent1	По фракціях покажіть, будь ласка.
ParlaMint-UA_2022-02-01-m0.u221.p7.sent1	Наступний проект Постанови про утворення Тимчасової слідчої комісії Верховної Ради України з питань розслідування вбивства судді Автозаводського районного суду міста Кременчука Полтавської області Лободенка Олександра Станіславовича та міського голови міста Кременчука Полтавської області Бабаєва Олега Мейдановича - кримінальне провадження номер 12014170110000192, внесене до ЄРДР 11.02.2014 року (реєстраційний номер проекту 6428).
ParlaMint-UA_2022-02-01-m0.u221.p8.sent1	Шановні колеги, розгляд цього питання не потребує включення до порядку денного.
ParlaMint-UA_2022-02-01-m0.u221.p8.sent2	Єдине, я ставлю пропозицію розглянути це питання за скороченою процедурою.
ParlaMint-UA_2022-02-01-m0.u221.p9.sent1	Прошу голосувати.
ParlaMint-UA_2022-02-01-m0.u221.p10.sent1	За-187
ParlaMint-UA_2022-02-01-m0.u221.p11.sent1	Рішення прийнято.
ParlaMint-UA_2022-02-01-m0.u221.p12.sent1	Я запрошую до слова доповідача – народного депутата України Михайла Михайловича Цимбалюка.
ParlaMint-UA_2022-02-01-m0.u221.p12.sent2	Будь ласка, Михайло Михайлович.
ParlaMint-UA_2022-02-01-m0.u222.p1.sent1	Шановна президія, шановні народні депутати, 11 лютого 2014 року в місті Кременчук Полтавської області з вогнепальної зброї було вбито суддю Автозаводського районного суду Кременчука Полтавської області Лободенка Олександра Станіславовича.
ParlaMint-UA_2022-02-01-m0.u222.p1.sent2	26 шостого липня цього 2014 року з цієї ж вогнепальної зброї було вбито міського голову міста Кременчука Полтавської області Бабаєва Олега Мейдановича.
ParlaMint-UA_2022-02-01-m0.u222.p2.sent1	Кримінальним провадженням пред’явлено підозри трьом особам у вчиненні кримінального правопорушення, але це резонансне провадження не розслідується і затягується.
ParlaMint-UA_2022-02-01-m0.u222.p2.sent2	Враховуючи резонансність вбивства судді Автозаводського районного суду Кременчука Полтавської області Лободенка Олександра Станіславовича та міського голови міста Кременчука Полтавської області Бабаєва Олега Мейдановича та численні порушення норм закону в ході здійснення досудового розслідування, Верховна Рада України зобов’язана виконати свою контрольну функцію, розібратися і встановити всі причини і обставини вбивства, і забезпечити прозорість і неупередженість його розслідування, встановити відповідність слідчих дій у справі нормам Конституції та вимогам чинного процесуального законодавства шляхом створення Тимчасової слідчої комісії Верховної Ради України з питань розслідування цих вбивств.
ParlaMint-UA_2022-02-01-m0.u222.p3.sent1	Ми отримали декілька звернень від правозахисників про тривожні сигнали порушення у розслідуванні досудового цього кримінального правопорушення.
ParlaMint-UA_2022-02-01-m0.u222.p4.sent1	Прошу, колеги, підтримати проект Постанови про утворення Тимчасової слідчої комісії Верховної Ради з питань.
ParlaMint-UA_2022-02-01-m0.u222.p5.sent1	Дякую.
ParlaMint-UA_2022-02-01-m0.u223.p1.sent1	Дякую, Михайло Михайлович.
ParlaMint-UA_2022-02-01-m0.u223.p2.sent1	Я запрошую співдоповідача – першого заступника голови Комітету з питань Регламенту, депутатської етики та організації роботи Верховної Ради України Сергія Миколайовича Євтушка.
ParlaMint-UA_2022-02-01-m0.u223.p2.sent2	Будь ласка.
ParlaMint-UA_2022-02-01-m0.u224.p1.sent1	Шановна президія, шановні народні депутати України!
ParlaMint-UA_2022-02-01-m0.u224.p1.sent2	Комітет на засіданні 15 грудня 2021 року розглянув проект Постанови Верховної Ради України про утворення Тимчасової слідчої комісії Верховної Ради України з питань розслідування вбивства судді Автозаводського районного суду міста Кременчука Полтавської області Лободенка Олександра Станіславовича та міського голови міста Кременчука Полтавської області Бабаєва Олега Мейдановича - кримінальне провадження № 12014170110000192, внесене до ЄРДР 11.02.2014 року, внесений народним депутатом України Михайлом Цимбалюком (реєстраційний номер 6428) (від 14.12.2021 року).
ParlaMint-UA_2022-02-01-m0.u224.p2.sent1	За результатами розгляду проекту Постанови реєстраційний номер 6428 комітет ухвалив на нього висновок та рекомендує Верховній Раді України визначитися щодо проекту Постанови 6428 шляхом голосування з урахуванням зауважень та пропозицій комітету, викладених у висновку.
ParlaMint-UA_2022-02-01-m0.u224.p2.sent2	А саме: назву проекту постанови викласти у такій редакції "Про утворення Тимчасової слідчої комісії Верховної Ради України з питань розслідування обставин, що призвели до смерті судді Автозаводського районного суду міста Кременчука Полтавської області Лободенка та міського голови міста Кременчука Полтавської області Бабаєва".
ParlaMint-UA_2022-02-01-m0.u224.p2.sent3	Пункти 1 та 2 проекту Постанови викласти в такій редакції.
ParlaMint-UA_2022-02-01-m0.u224.p3.sent1	"Пункт 1.
ParlaMint-UA_2022-02-01-m0.u224.p3.sent2	Створити Тимчасову слідчу комісію Верховної Ради України з питань розслідування обставин, що призвели до смерті судді Автозаводського районного суду міста Кременчука Полтавської області Лободенка та міського голови міста Кременчука Полтавської області Бабаєва (далі тимчасова слідча комісія)".
ParlaMint-UA_2022-02-01-m0.u224.p4.sent1	"Пункт 2.
ParlaMint-UA_2022-02-01-m0.u224.p4.sent2	Визначити основним завданням Тимчасової слідчої комісії здійснення розслідування обставин, що призвели до смерті судді Автозаводського районного суду міста Кременчука Полтавської області Лободенка та голови міста Кременчука Полтавської області Бабаєва".
ParlaMint-UA_2022-02-01-m0.u224.p5.sent1	У пункті 5 проекту постанови.
ParlaMint-UA_2022-02-01-m0.u225.p1.sent1	Дякую, Сергій Миколайович.
ParlaMint-UA_2022-02-01-m0.u225.p2.sent1	Шановні колеги, є пропозиція, давайте ми її проголосуємо без обговорення.
ParlaMint-UA_2022-02-01-m0.u225.p2.sent2	Давайте без обговорення.
ParlaMint-UA_2022-02-01-m0.u225.p2.sent3	Добре, колеги?
ParlaMint-UA_2022-02-01-m0.u225.p2.sent4	Не буде заперечень?
ParlaMint-UA_2022-02-01-m0.u225.p2.sent5	Не буде заперечень.
ParlaMint-UA_2022-02-01-m0.u225.p2.sent6	Тому що далі ми ще хочемо поставити декілька ратифікацій.
ParlaMint-UA_2022-02-01-m0.u225.p3.sent1	Тому, шановні колеги, я пропоную.
ParlaMint-UA_2022-02-01-m0.u225.p3.sent2	Я ставлю на голосування прийняти в цілому проект Постанови про утворення Тимчасової слідчої комісії Верховної Ради України з питань розслідування вбивства судді Автозаводського районного суду міста Кременчука Полтавської області Лободенка Олександра Станіславовича та міського голови міста Кременчука Полтавської області Бабаєва Олега Мейдановича - кримінальне провадження № 12014170110000192, внесене до ЄРДР 11.02.2014 року (реєстраційний номер проекту 6428).
ParlaMint-UA_2022-02-01-m0.u225.p4.sent1	Готові голосувати?
ParlaMint-UA_2022-02-01-m0.u225.p4.sent2	Прошу голосувати.
ParlaMint-UA_2022-02-01-m0.u225.p5.sent1	Я перепрошую.
ParlaMint-UA_2022-02-01-m0.u225.p5.sent2	Я ставлю з пропозиціями комітету, за основу з пропозиціями комітету, які були додані.
ParlaMint-UA_2022-02-01-m0.u225.p5.sent3	Звичайно, за основу і в цілому.
ParlaMint-UA_2022-02-01-m0.u225.p5.sent4	Прийняття в цілому з пропозиціями комітету.
ParlaMint-UA_2022-02-01-m0.u225.p6.sent1	Готові голосувати?
ParlaMint-UA_2022-02-01-m0.u225.p6.sent2	Прошу голосувати.
ParlaMint-UA_2022-02-01-m0.u225.p7.sent1	За-234
ParlaMint-UA_2022-02-01-m0.u225.p8.sent1	Рішення прийнято.
ParlaMint-UA_2022-02-01-m0.u225.p9.sent1	Шановні колеги, далі є пропозиція перейти до денонсації і ратифікацій.
ParlaMint-UA_2022-02-01-m0.u225.p9.sent2	Зокрема, пропозиція розглянути 0064, 0065, 0101, і 0130, 0131.
ParlaMint-UA_2022-02-01-m0.u225.p10.sent1	З процедури, будь ласка, Олександр Сергійович Колтунович.
ParlaMint-UA_2022-02-01-m0.u226.p1.sent1	Шановний пане Голово, те, що стосується денонсації різних угод з країнами Співдружності Незалежних Держав, я завжди наполягаю на обговоренні, і в тому числі і в цей раз.
ParlaMint-UA_2022-02-01-m0.u226.p1.sent2	Чому?
ParlaMint-UA_2022-02-01-m0.u226.p1.sent3	Тому що якщо це стосується, наприклад, економіки, то це прямі збитки для національної економіки.
ParlaMint-UA_2022-02-01-m0.u226.p1.sent4	Якщо це стосується ряду інших процесів суспільного життя, то воно також безпосередньо впливає на життя громадян України.
ParlaMint-UA_2022-02-01-m0.u226.p2.sent1	Тому я буду наполягати на повному обговоренні цих проектів постанов для того, щоб донести до наших колег позицію щодо взагалі-то злочинності таких дій по відношенню до національної економіки і до країни в цілому.
ParlaMint-UA_2022-02-01-m0.u226.p3.sent1	Дякую.
ParlaMint-UA_2022-02-01-m0.u227.p1.sent1	Олександр Сергійович, а така пропозиція, я просто вам хочу запропонувати.
ParlaMint-UA_2022-02-01-m0.u227.p1.sent2	А ми можемо тоді з цих трьох одну обговорити по повній програмі, а решту проголосувати?
ParlaMint-UA_2022-02-01-m0.u227.p1.sent3	Чи ви будете наполягати, щоб всі обговорювали?
ParlaMint-UA_2022-02-01-m0.u227.p1.sent4	Одну обговорюємо.
ParlaMint-UA_2022-02-01-m0.u227.p1.sent5	Ми дамо можливість одну обговорити.
ParlaMint-UA_2022-02-01-m0.u227.p1.sent6	Добре, а якщо ми обговоримо дві, а решту ви щоб дали?
ParlaMint-UA_2022-02-01-m0.u227.p1.sent7	Тому що у нас дуже мало часу.
ParlaMint-UA_2022-02-01-m0.u227.p1.sent8	Давайте, я тоді ставлю, першу все рівно обговорюємо.
ParlaMint-UA_2022-02-01-m0.u227.p2.sent1	Тому, шановні колеги, я ставлю на розгляд проект Закону про вихід України з Протоколу про затвердження Положення про порядок організації і проведення спільних антитерористичних заходів. Секундочку.
ParlaMint-UA_2022-02-01-m0.u227.p2.sent2	Дякую, я дуже дякую за цей компроміс.
ParlaMint-UA_2022-02-01-m0.u227.p2.sent3	Тому, шановні колеги, ми обговорюємо одну, а всі решта голосуємо.
ParlaMint-UA_2022-02-01-m0.u227.p2.sent4	Шановні колеги, а дві.
ParlaMint-UA_2022-02-01-m0.u227.p2.sent5	Ну, ми тоді не встигнемо просто решту проголосувати.
ParlaMint-UA_2022-02-01-m0.u227.p3.sent1	Заходимо тоді в розгляд питання.
ParlaMint-UA_2022-02-01-m0.u227.p3.sent2	Реєстраційний номер проекту 0064 – це проект Закону про вихід України з Протоколу про затвердження Положення про порядок організації і проведення спільних антитерористичних заходів на територіях держав - учасниць Співдружності Незалежних Держав.
ParlaMint-UA_2022-02-01-m0.u227.p4.sent1	Я пропоную розглянути це питання за скороченою процедурою.
ParlaMint-UA_2022-02-01-m0.u227.p4.sent2	Шановні колеги, прошу проголосувати.
ParlaMint-UA_2022-02-01-m0.u227.p5.sent1	За-190
ParlaMint-UA_2022-02-01-m0.u227.p6.sent1	Рішення прийнято.
ParlaMint-UA_2022-02-01-m0.u227.p7.sent1	Я запрошую до слова першого заступника Голови Служби безпеки Андрущенка Сергія Анатолійовича.
ParlaMint-UA_2022-02-01-m0.u227.p7.sent2	Будь ласка.
ParlaMint-UA_2022-02-01-m0.u227.p8.sent1	Будь ласка, голова Комітету з питань зовнішньої політики та міжпарламентського співробітництва Мережко Олександр Олександрович.
ParlaMint-UA_2022-02-01-m0.u228.p1.sent1	Шановний пане Голово, шановні колеги!
ParlaMint-UA_2022-02-01-m0.u228.p1.sent2	Я вважаю, що це питання є питанням національної безпеки, і нам треба якомога скоріше вийти з цих міжнародних договорів, щоб, особливо в тих умовах, в яких ми знаходимося, в умовах напруги, не дати агресору шансу скористатися для провокацій і використати ці договори СНД.
ParlaMint-UA_2022-02-01-m0.u228.p2.sent1	Комітет з питань зовнішньої політики та міжпарламентського співробітництва на своєму засіданні 16 червня 2021 року розглянув проект Закону України про вихід України з Протоколу про затвердження Положення про порядок організації і проведення спільних антитерористичних заходів на територіях держав - учасниць СНД і ухвалив рішення рекомендувати Верховній Раді України прийняти запропонований проект закону України.
ParlaMint-UA_2022-02-01-m0.u228.p3.sent1	Метою прийняття законопроекту є виконання внутрішньодержавних процедур, необхідних для припинення дії для України Протоколу для затвердження Положення про порядок організації і проведення спільних антитерористичних заходів на територіях держав - учасниць Співдружності Незалежних Держав.
ParlaMint-UA_2022-02-01-m0.u228.p4.sent1	Збройна агресія Російської Федерації на території України, сприяння сепаратизму та тероризму в східному регіоні України грубо порушують права людини і основні свободи в Україні, призводять до загибелі українських військових та цивільних громадян, дестабілізуючи політичну та економічну ситуацію в України.
ParlaMint-UA_2022-02-01-m0.u228.p4.sent2	Ці дії Росії є порушенням принципів міжнародних відносин, підривають основи правопорядку та безпеки у світі, порушують права та свободи людей, що проживають на території України.
ParlaMint-UA_2022-02-01-m0.u228.p5.sent1	Зважаючи на подальшу ескалацію в зоні конфлікту на сході України, та беручи до уваги, що Україна протягом 2014-2015 років не брала участі у практичних заходах, передбачених цією програмою, доцільним є вихід України із згаданого протоколу.
ParlaMint-UA_2022-02-01-m0.u228.p5.sent2	Тож, шановні колеги, прошу підтримати.
ParlaMint-UA_2022-02-01-m0.u228.p6.sent1	Дякую.
ParlaMint-UA_2022-02-01-m0.u229.p1.sent1	Дякую, шановні колеги.
ParlaMint-UA_2022-02-01-m0.u229.p2.sent1	Ми домовлялися, ми обговоримо це питання.
ParlaMint-UA_2022-02-01-m0.u229.p2.sent2	Я прошу записатися: два – за, два – проти.
ParlaMint-UA_2022-02-01-m0.u229.p2.sent3	Хто не хоче обговорювати, не обговорюйте, ми зекономимо час.
ParlaMint-UA_2022-02-01-m0.u229.p2.sent4	Будь ласка, шановні колеги, записуйтесь.
ParlaMint-UA_2022-02-01-m0.u229.p3.sent1	Слово надається народній депутатці Васильченко Галині Іванівні, фракція політичної партії "Голос".
ParlaMint-UA_2022-02-01-m0.u230.p1.sent1	Прошу передати слово Соломії Бобровській.
ParlaMint-UA_2022-02-01-m0.u231.p1.sent1	Соломія Бобровська, будь ласка.
ParlaMint-UA_2022-02-01-m0.u232.p1.sent1	Дякую.
ParlaMint-UA_2022-02-01-m0.u232.p2.sent1	Шановні колеги, ви знаєте, досить дивно, що ми на восьмий рік війни розглядаємо подібні законопроекти і нарешті залишаємо, і обрубуємо всі кінці з СНД.
ParlaMint-UA_2022-02-01-m0.u232.p2.sent2	Більше того, нагадаю всім, що тут дочірня організація виступає – Організація договору колективної безпеки.
ParlaMint-UA_2022-02-01-m0.u232.p2.sent3	І я маю надію, що жодний з моїх колег не втне таку нісенітницю, як робить вже колишній представник фракції "Слуга народу", про те, що закликає в Київ ОДКБ для вирішення тих чи інших питань.
ParlaMint-UA_2022-02-01-m0.u232.p2.sent4	Мені здається, що за такими якраз реченнями і фразами має слугувати кримінальне провадження і виклик на допит як мінімум.
ParlaMint-UA_2022-02-01-m0.u232.p2.sent5	Це перше.
ParlaMint-UA_2022-02-01-m0.u232.p3.sent1	Друге і найважливіше – коли в Конституції України вже закріплений статус на євроатлантичну і європейську інтеграцію.
ParlaMint-UA_2022-02-01-m0.u232.p3.sent2	Більше того, маючи підписану Угоду асоціації з ЄС і більше того, маючи партнерство з розширеними можливостями з НАТО, ми досі сьогодні в парламенті, на жаль, продовжуємо говорити про завершення і виходу України з Протоколу про порядок організації чи спільних антитерористичних заходів, що, в принципі, є нонсенсом, чи про спільний аграрний ринок, чи про міграційні питання і так далі.
ParlaMint-UA_2022-02-01-m0.u232.p4.sent1	Тому однозначно – за, і в черговий раз парламент побачить, хто в цьому залі виступає за вектор розвитку, який, в принципі, вже закріплений в нашій Конституції.
ParlaMint-UA_2022-02-01-m0.u232.p4.sent2	Дякую.
ParlaMint-UA_2022-02-01-m0.u232.p5.sent1	Тому однозначно – за.
ParlaMint-UA_2022-02-01-m0.u232.p5.sent2	Голосуємо наступні всі виходи з договорів, які стосуються СНД.
ParlaMint-UA_2022-02-01-m0.u232.p6.sent1	Дякую.
ParlaMint-UA_2022-02-01-m0.u233.p1.sent1	Дякую.
ParlaMint-UA_2022-02-01-m0.u233.p2.sent1	Слово надається народному депутату України Дануці Олександру Анатолійовичу, фракція політичної партії "Слуга народу".
ParlaMint-UA_2022-02-01-m0.u234.p1.sent1	Шановні колеги, питання абсолютно зрозуміле.
ParlaMint-UA_2022-02-01-m0.u234.p1.sent2	Це питання стосується безпеки нашої країни, це питання стосується життів наших громадян, це питання стосується наших територій, тому давайте голосувати однозначно "за".
ParlaMint-UA_2022-02-01-m0.u235.p1.sent1	Дякую.
ParlaMint-UA_2022-02-01-m0.u235.p2.sent1	Слово надається народному депутату Колтуновичу Олександру Сергійовичу, фракція "Опозиційна платформа – За життя ".
ParlaMint-UA_2022-02-01-m0.u236.p1.sent1	Прошу передати слово фахівцю з питань СНД та співробітництва з цими країнами Нестору Шуфричу.
ParlaMint-UA_2022-02-01-m0.u237.p1.sent1	Нестор Іванович Шуфрич, будь ласка.
ParlaMint-UA_2022-02-01-m0.u238.p1.sent1	Дякую, пане Голово.
ParlaMint-UA_2022-02-01-m0.u238.p2.sent1	Шановні колеги, ми всі розуміємо відповідальність Верховної Ради України.
ParlaMint-UA_2022-02-01-m0.u238.p2.sent2	І розуміючи ту напругу, яка, на жаль, має місце зараз не тільки всередині країни, а й ззовні, і в цих умовах невже якраз зараз є час розглядати закони щодо виходу із різних договорів, пов’язаних із СНД.
ParlaMint-UA_2022-02-01-m0.u238.p2.sent3	СНД – це не тільки і не стільки Росія, це і багато інших країн, які до нас ставляться дружньо, які розглядають нас як своїх друзів і партнерів.
ParlaMint-UA_2022-02-01-m0.u238.p2.sent4	І ці народи українців теж сприймають як дружні.
ParlaMint-UA_2022-02-01-m0.u238.p3.sent1	І, шановні колеги, я хочу вам зачитати дві цитати стосовно того, яка різна Україна, і як діяти в цих умовах.
ParlaMint-UA_2022-02-01-m0.u238.p4.sent1	Перша цитата відомого українського класика: "Ми мусимо навчитися чути себе українцями – не галицькими, не буковинськими українцями, а українцями без офіційних кордонів".
ParlaMint-UA_2022-02-01-m0.u238.p4.sent2	Як ви думаєте, хто це сказав?
ParlaMint-UA_2022-02-01-m0.u238.p4.sent3	Це сказав великий Іван Франко.
ParlaMint-UA_2022-02-01-m0.u238.p4.sent4	Він розумів, що Україна має бути єдиною і сильною в своїй різноманітності.
ParlaMint-UA_2022-02-01-m0.u238.p4.sent5	А до країн СНД у нас в різних регіонах ставляться по-різному.
ParlaMint-UA_2022-02-01-m0.u238.p5.sent1	І ще одна цитата, вона російського класика.
ParlaMint-UA_2022-02-01-m0.u238.p5.sent2	Я замовляв переклад, можете скористатись навушниками.
ParlaMint-UA_2022-02-01-m0.u238.p5.sent3	Олександр Пушкін: "Пугая внешними врагами, нас убивают изнутри, но не меняется с годами девиз царей: воруй и ври!".
ParlaMint-UA_2022-02-01-m0.u239.p1.sent1	Нестор Іванович.
ParlaMint-UA_2022-02-01-m0.u239.p1.sent2	Нестор Іванович, все-таки я просив би.
ParlaMint-UA_2022-02-01-m0.u239.p1.sent3	Дякую.
ParlaMint-UA_2022-02-01-m0.u240.p1.sent1	І я сьогодні прошу владу не брехати, не воровать, не красти, а дбати про народ України і служити тим, ким ви назвалися, – народові України, і боротися за мир і процвітання.
ParlaMint-UA_2022-02-01-m0.u240.p2.sent1	Дякую за увагу.
ParlaMint-UA_2022-02-01-m0.u241.p1.sent1	Будь ласка, слово надається народному депутату України Батенку Тарасу Івановичу, "Партія "За майбутнє".
ParlaMint-UA_2022-02-01-m0.u242.p1.sent1	Шановні колеги, фактично значною мірою сьогодні СНД дорівнює такій структурі, яка називається ОДКБ, яка фактично сьогодні перетворюється на нову версію СРСР, якою марить своєю чергою Президент Росії Володимир Путін.
ParlaMint-UA_2022-02-01-m0.u242.p1.sent2	Ми бачили, як себе ця структура ОДКБ поводила на останніх подіях, які відбулися в Казахстані, де здійснилися масові вбивства громадян і мирного населення, і досі не можуть порахувати, скільки загинуло людей.
ParlaMint-UA_2022-02-01-m0.u242.p2.sent1	Для нас ця організація СНД в минулому, Україна давно вийшла з цього потягу на зупинці Євроатлантичної співдружності й інтеграції.
ParlaMint-UA_2022-02-01-m0.u242.p2.sent2	Тому очевидно, що нам там давно робити нічого і в частині цього протоколу, ми давно вже мали з нього вийти і забути про цю організацію, яка канула в історію, і не дати можливості жодної реанімації будь-якої форми Радянського Союзу.
ParlaMint-UA_2022-02-01-m0.u242.p2.sent3	Тому наша депутатська група однозначно голосує – за.
ParlaMint-UA_2022-02-01-m0.u242.p3.sent1	Дякую.
ParlaMint-UA_2022-02-01-m0.u243.p1.sent1	Дякую.
ParlaMint-UA_2022-02-01-m0.u243.p2.sent1	Будь ласка, ще 1 хвилина Гончаренко Олексій Олексійович.
ParlaMint-UA_2022-02-01-m0.u243.p2.sent2	І після цього переходимо до голосування, прошу народних депутатів запросити.
ParlaMint-UA_2022-02-01-m0.u243.p2.sent3	І Соболєв Сергій Владиславович, після цього голосуємо.
ParlaMint-UA_2022-02-01-m0.u243.p2.sent4	Я сказав – Соболєв.
ParlaMint-UA_2022-02-01-m0.u244.p1.sent1	Олексій Гончаренко.
ParlaMint-UA_2022-02-01-m0.u244.p1.sent2	Друзі, це якась маячня, ми маємо законодавство щодо спільної антитерористичної діяльності зі Співдружністю Незалежних Держав, з СНД – це означає з Путіним.
ParlaMint-UA_2022-02-01-m0.u244.p1.sent3	Так Путін – це і є терорист номер один в світі.
ParlaMint-UA_2022-02-01-m0.u244.p1.sent4	Людина, яка вбиває в Україні, в Сирії, в Африці, в Солсбері травить людей "Новичком", вбиває на вулицях Берліну, підриває склади в Чехії.
ParlaMint-UA_2022-02-01-m0.u244.p1.sent5	Це самий головний терорист світу.
ParlaMint-UA_2022-02-01-m0.u244.p2.sent1	А в цей же час російська влада кого оголошує терористами і екстремістами?
ParlaMint-UA_2022-02-01-m0.u244.p2.sent2	Меджліс кримськотатарського народу?
ParlaMint-UA_2022-02-01-m0.u244.p2.sent3	І сьогодні ми всі вдягали ці футболки, подивіться, скільки імен людей, яких вони запроторили за грати.
ParlaMint-UA_2022-02-01-m0.u244.p2.sent4	Фонд боротьби з корупцією власний, бо зрозуміло, що вони крім того, що терористи, ще і корупціонери.
ParlaMint-UA_2022-02-01-m0.u244.p3.sent1	Тож, друзі, геть від Путіна, оголошуємо світову антитерористичну операцію по знищенню головного терориста світу – Путіна.
ParlaMint-UA_2022-02-01-m0.u244.p3.sent2	Тому всі голосуємо разом зараз, тому що жодних інших операцій з ними бути не може.
ParlaMint-UA_2022-02-01-m0.u245.p1.sent1	Будь ласка, Сергій Владиславович Соболєв.
ParlaMint-UA_2022-02-01-m0.u245.p1.sent2	Соболєв Сергій Владиславович.
ParlaMint-UA_2022-02-01-m0.u245.p1.sent3	І після цього переходимо до голосування.
ParlaMint-UA_2022-02-01-m0.u245.p1.sent4	Я прошу зайняти свої місця.
ParlaMint-UA_2022-02-01-m0.u245.p2.sent1	Будь ласка, Іван Іванович.
ParlaMint-UA_2022-02-01-m0.u246.p1.sent1	Іван Крулько, фракція "Батьківщина".
ParlaMint-UA_2022-02-01-m0.u246.p1.sent2	8 років як Росія веде проти України війну, окупувавши Крим і частину українського Донбасу.
ParlaMint-UA_2022-02-01-m0.u246.p1.sent3	8 років ми перманентно виходимо то з однією, то з іншою угодою, яка стосується СНД – структура, яка була створена за ініціативи Росії, щоб тримати в полі своїх інтересів країни колишнього Радянського Союзу.
ParlaMint-UA_2022-02-01-m0.u246.p2.sent1	Тому в мене наступна пропозиція.
ParlaMint-UA_2022-02-01-m0.u246.p2.sent2	Дайте доручення Комітету у закордонних справах підготувати одне рішення про вихід України з СНД і денонсацію всіх угод в межах цієї структури.
ParlaMint-UA_2022-02-01-m0.u246.p2.sent3	І більше не повертатися до голосувань таких, як сьогодні, коли ми виходимо з Угоди антитерористичної операції, щоб проводили на територіях СНД.
ParlaMint-UA_2022-02-01-m0.u246.p3.sent1	Які антитерористичні операції країни, яка продукує і поширює по всьому світу тероризм, і веде війну проти України?
ParlaMint-UA_2022-02-01-m0.u246.p3.sent2	Тому пропозиція чітка: виходимо з СНД і ставимо крапку з цими всіма непотрібними для України угодами.
ParlaMint-UA_2022-02-01-m0.u246.p4.sent1	Дякую.
ParlaMint-UA_2022-02-01-m0.u247.p1.sent1	Шановні колеги, ми обговорили це питання.
ParlaMint-UA_2022-02-01-m0.u247.p1.sent2	Тому я прошу приготуватися до голосування.
ParlaMint-UA_2022-02-01-m0.u247.p1.sent3	Я прошу приготуватися до голосування, шановні народні депутати.
ParlaMint-UA_2022-02-01-m0.u247.p2.sent1	Шановні колеги, я ставлю на голосування пропозицію комітету прийняти в цілому проект Закону про вихід України з Протоколу про затвердження Положення про порядок організації і проведення спільних антитерористичних заходів на територіях держав-учасниць Співдружності Незалежних Держав (реєстраційний номер проекту 0064).
ParlaMint-UA_2022-02-01-m0.u247.p3.sent1	Готові голосувати?
ParlaMint-UA_2022-02-01-m0.u247.p3.sent2	Готові голосувати, шановні колеги?
ParlaMint-UA_2022-02-01-m0.u247.p3.sent3	Прошу голосувати.
ParlaMint-UA_2022-02-01-m0.u247.p4.sent1	За-223
ParlaMint-UA_2022-02-01-m0.u247.p5.sent1	Рішення не прийнято.
ParlaMint-UA_2022-02-01-m0.u247.p6.sent1	Покажіть по фракціях.
ParlaMint-UA_2022-02-01-m0.u247.p7.sent1	Шановні колеги, пленарне засідання Верховної Ради оголошується закритим.
ParlaMint-UA_2022-02-01-m0.u247.p8.sent1	Дякую.
