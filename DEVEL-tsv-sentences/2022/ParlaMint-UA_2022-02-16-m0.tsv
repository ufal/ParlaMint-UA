id	text
ParlaMint-UA_2022-02-16-m0.u1.p1.sent1	Доброго дня, шановні народні України!
ParlaMint-UA_2022-02-16-m0.u1.p1.sent2	Шановні колеги, в Україні з візитом перебуває делегація Сейму Литовської Республіки на чолі із заступником Голови Сейму Литовської Республіки Паулюсом Саударгасом.
ParlaMint-UA_2022-02-16-m0.u1.p1.sent3	Делегація зараз перебуває у залі засідань Верховної Ради.
ParlaMint-UA_2022-02-16-m0.u1.p1.sent4	Привітаємо наших шановних колег!
ParlaMint-UA_2022-02-16-m0.u1.p2.sent1	Шановні колеги, ми високо цінуємо послідовну і непохитну підтримку незалежності, суверенітету та територіальної цілісності України з боку наших литовських друзів.
ParlaMint-UA_2022-02-16-m0.u1.p2.sent2	Дякуємо вам!
ParlaMint-UA_2022-02-16-m0.u1.p3.sent1	Шановні колеги, крім цього, наскільки я знаю, сьогодні День незалежності Литви.
ParlaMint-UA_2022-02-16-m0.u1.p3.sent2	І я хочу подякувати і привітати вас з цим святом.
ParlaMint-UA_2022-02-16-m0.u1.p3.sent3	І дякуємо, що в цей день ви знаходитесь разом з нами.
ParlaMint-UA_2022-02-16-m0.u1.p3.sent4	Дякуємо вам ще раз!
ParlaMint-UA_2022-02-16-m0.u1.p4.sent1	Шановні народні депутати, сьогоднішній день, 16 лютого 2022 року, відповідно до Указу Президента України оголошено Днем єднання.
ParlaMint-UA_2022-02-16-m0.u1.p4.sent2	У цей день Державний Прапор України піднятий на всіх адміністративних будинках Верховної Ради України.
ParlaMint-UA_2022-02-16-m0.u1.p5.sent1	Зараз, у День єднання, колектив Національного заслуженого академічного українського народного хору України імені Григорія Верьовки виконає Державний Гімн України.
ParlaMint-UA_2022-02-16-m0.u1.p6.sent1	Шановні народні депутати та гості Верховної Ради України!
ParlaMint-UA_2022-02-16-m0.u1.p6.sent2	Я прошу народних депутатів підготуватися до електронної реєстрації.
ParlaMint-UA_2022-02-16-m0.u1.p6.sent3	Нагадую, під час початку реєстрації необхідно, утримуючи сенсорну кнопку, натиснути на зелену кнопку "За" та утримувати її до кінця реєстрації.
ParlaMint-UA_2022-02-16-m0.u1.p7.sent1	Готові реєструватися?
ParlaMint-UA_2022-02-16-m0.u1.p7.sent2	Прошу народних депутатів зареєструватися.
ParlaMint-UA_2022-02-16-m0.u1.p8.sent1	В залі зареєстровано 250 народних депутатів.
ParlaMint-UA_2022-02-16-m0.u1.p8.sent2	Пленарне засідання Верховної Ради України оголошую відкритим.
ParlaMint-UA_2022-02-16-m0.u1.p9.sent1	Шановні колеги, голова та члени повноважної делегації з Литви виявили бажання виступити з короткими промовами.
ParlaMint-UA_2022-02-16-m0.u1.p9.sent2	Якщо в народних депутатів не буде заперечень, я запрошую вельмишановних гостей до трибуни для короткого виступу.
ParlaMint-UA_2022-02-16-m0.u1.p9.sent3	Немає заперечень?
ParlaMint-UA_2022-02-16-m0.u1.p10.sent1	Я з великою приємністю запрошую до слова вельмишановного пана Саударгаса.
ParlaMint-UA_2022-02-16-m0.u2.p1.sent1	Дякую дуже.
ParlaMint-UA_2022-02-16-m0.u2.p2.sent1	Шановний пане спікер, пан Руслан Стефанчук, шановні колеги Верховної Ради, шановні браття та сестри, українці!
ParlaMint-UA_2022-02-16-m0.u2.p2.sent2	Я звертаюся до вас сьогодні, оскільки Україна святкує день, так само як і Литва, День незалежності.
ParlaMint-UA_2022-02-16-m0.u2.p2.sent3	Понад 100 років тому ми проголосили вільну демократичну державу, і після цього окупація сталася, яка з нами трапилася, але ми не здавалися.
ParlaMint-UA_2022-02-16-m0.u2.p2.sent4	Литовці також, як і українці, воювали у бункерах, у ГУЛАГах.
ParlaMint-UA_2022-02-16-m0.u2.p2.sent5	Ми боролися разом з однаковим ворогом, і ми перемогли імперію зла.
ParlaMint-UA_2022-02-16-m0.u2.p3.sent1	В 90-му році ми знову проголосили незалежність.
ParlaMint-UA_2022-02-16-m0.u2.p3.sent2	І січень 1991 року – події, які трапилися у Вільнюсі, і радянські танки.
ParlaMint-UA_2022-02-16-m0.u2.p3.sent3	Українці стояли разом з нами.
ParlaMint-UA_2022-02-16-m0.u2.p3.sent4	Ми з вами були разом на Майдані протягом військової агресії в 2014 році, і також ми з вами разом і зараз за свободу.
ParlaMint-UA_2022-02-16-m0.u2.p4.sent1	Свобода, демократія – все це відбувається у ваших жилах, тому вам і оказываем підтримку, а також прагнення до Європейського Союзу та до НАТО.
ParlaMint-UA_2022-02-16-m0.u2.p4.sent2	Росія не може і не повинна не отримувати вето членства в НАТО.
ParlaMint-UA_2022-02-16-m0.u2.p4.sent3	Минулого тижня ми звернулися до міжнародного співтовариства в разі військової атаки надавати допомогу військову.
ParlaMint-UA_2022-02-16-m0.u2.p4.sent4	А також ті виклики, які стоять перед Україною.
ParlaMint-UA_2022-02-16-m0.u2.p4.sent5	Україна залишається в центрі світової уваги, залишаєтеся об’єднаними в рамках демократії.
ParlaMint-UA_2022-02-16-m0.u2.p5.sent1	Слава Україні!
ParlaMint-UA_2022-02-16-m0.u2.p5.sent2	Дякую дуже.
ParlaMint-UA_2022-02-16-m0.u3.p1.sent1	Я хочу подякувати дорогого Паулюса, тому що я дуже добре згадую його слова, коли ми перший раз познайомилися з ним.
ParlaMint-UA_2022-02-16-m0.u3.p1.sent2	Коли він сказав, що "мені дуже приємно бути у вас, в Україні, я відчуваю себе як вдома, але я знаю, що це ваш дім".
ParlaMint-UA_2022-02-16-m0.u3.p2.sent1	Тому я дуже дякую за цю позицію, я завжди шаную добре ставлення і вас особисто, і парламенту Литви до України.
ParlaMint-UA_2022-02-16-m0.u3.p2.sent2	Дякую.
ParlaMint-UA_2022-02-16-m0.u3.p3.sent1	Шановні народні депутати, а тепер я хотів би запросити до виступу члена комітетів у закордонних справах та справах Європи Сейму Литовської Республіки, великого друга України пана Емануеліса Зінгяріаса.
ParlaMint-UA_2022-02-16-m0.u4.p1.sent1	Шановний пане спікер, шановні друзі, День об’єднання, а також День незалежності і свободи Литви, ми сьогодні прибули сюди з тим, щоби бути з вами разом.
ParlaMint-UA_2022-02-16-m0.u4.p1.sent2	Стосовно спільної перемоги демократичного світу, спільна перемога.
ParlaMint-UA_2022-02-16-m0.u4.p1.sent3	бореться за вільні демократичні вибори, які були виборені вами.
ParlaMint-UA_2022-02-16-m0.u4.p2.sent1	Ми разом з вами, оскільки ваше суспільство показує.
ParlaMint-UA_2022-02-16-m0.u4.p2.sent2	є лідируючим демократичним суспільством у світі.
ParlaMint-UA_2022-02-16-m0.u4.p2.sent3	І ми будемо разом з вами до кінця цієї війни за демократію і демократичний світ.
ParlaMint-UA_2022-02-16-m0.u4.p2.sent4	Якщо ви не переможете, то тоді і демократичний світ не переможе.
ParlaMint-UA_2022-02-16-m0.u4.p2.sent5	Тому ми сьогодні прибули сюди для того, щоб бути з вами, щоб ви зрозуміли: якщо буде переможена незалежність України, то буде переможена демократія і в прибалтійських країнах, і воно перетвориться на диктаторство.
ParlaMint-UA_2022-02-16-m0.u4.p3.sent1	Ми незалежні, і від імені тих, хто підписалися під незалежністю України, професора Ландсбергіса, ми заявляємо, що ми стоїмо разом до останнього моменту, до того моменту, поки Україна не буде незалежною повністю.
ParlaMint-UA_2022-02-16-m0.u4.p3.sent2	Ми будемо боротися у всіх можливих парламентських напрямках, як Марія Мезенцева в Раді Європи, яка заявляла, що російська армія відійшла від українських кордонів.
ParlaMint-UA_2022-02-16-m0.u4.p3.sent3	Я також хотів би сказати, що ми виграли боротьбу у демократичному світі, але не тільки шляхом голосування, ми будемо боротися і військовим, тобто мають бути військові тут, наші браття і сестри.
ParlaMint-UA_2022-02-16-m0.u4.p3.sent4	З 13-го до 14-го року Литва та Європейський Союз запропонували вам європейську Угоду про асоціацію.
ParlaMint-UA_2022-02-16-m0.u4.p3.sent5	І я це все пам’ятаю.
ParlaMint-UA_2022-02-16-m0.u4.p3.sent6	Я пам’ятаю, як ваші люди сказали, що так, і пана Януковича було передано імпічменту, таким чином розпочався Майдан.
ParlaMint-UA_2022-02-16-m0.u4.p4.sent1	Сьогодні вони заявляють, що Путін зараз проти вашого членства в НАТО.
ParlaMint-UA_2022-02-16-m0.u4.p4.sent2	Це все.
ParlaMint-UA_2022-02-16-m0.u4.p4.sent3	Тобто це війна проти вільного вибору, це проти того, що записано в Конституції.
ParlaMint-UA_2022-02-16-m0.u4.p4.sent4	І це війна проти України і обраного напрямку розвитку України.
ParlaMint-UA_2022-02-16-m0.u4.p4.sent5	Але ми хочемо запевнити вас, що ми будемо разом з вами до самого кінця, і ми хочемо це заявити.
ParlaMint-UA_2022-02-16-m0.u4.p5.sent1	Просто ми вивчили наші уроки в 90-х.
ParlaMint-UA_2022-02-16-m0.u4.p5.sent2	Ми в 90-х знову стали незалежними, і ми зрозуміли в 90-х, що необхідно якомога швидше стати під парасольку НАТО.
ParlaMint-UA_2022-02-16-m0.u4.p5.sent3	І коли ви станете.
ParlaMint-UA_2022-02-16-m0.u4.p5.sent4	Ми бажаємо вам стати членами НАТО якомога швидше, це те, що ми говоримо.
ParlaMint-UA_2022-02-16-m0.u4.p6.sent1	Слава Україні!
ParlaMint-UA_2022-02-16-m0.u5.p1.sent1	Героям слава!
ParlaMint-UA_2022-02-16-m0.u5.p1.sent2	Дякуємо, Емануеліс.
ParlaMint-UA_2022-02-16-m0.u5.p2.sent1	Шановні колеги, давайте ще раз подякуємо вельмишановним литовським гостям.
ParlaMint-UA_2022-02-16-m0.u5.p2.sent2	Для нас надзвичайно важливим є те, що на всіх політичних рівнях вашої держави та у литовському суспільстві є одностайна підтримка України, у тому числі і на рівні парламенту.
ParlaMint-UA_2022-02-16-m0.u5.p3.sent1	Висловлюємо вам щиру вдячність, що взяли участь у сьогоднішньому пленарному засіданні Верховної Ради України.
ParlaMint-UA_2022-02-16-m0.u5.p3.sent2	Слава Україні!
ParlaMint-UA_2022-02-16-m0.u5.p4.sent1	Шановні народні депутати, сьогодні ще день народження у нашого колеги народного депутата України Святослава Андрійовича Юраша, "Слуга народу".
ParlaMint-UA_2022-02-16-m0.u5.p4.sent2	Давайте його теж привітаємо.
ParlaMint-UA_2022-02-16-m0.u5.p4.sent3	Вітаємо!
ParlaMint-UA_2022-02-16-m0.u5.p5.sent1	Шановні народні депутати, відповідно до статті 25 Регламенту в середу ми маємо 30 хвилин для виступів народних депутатів з внесенням пропозицій, оголошення заяв і повідомлень.
ParlaMint-UA_2022-02-16-m0.u5.p6.sent1	Я запрошую народних депутатів записатися на виступи.
ParlaMint-UA_2022-02-16-m0.u5.p6.sent2	Будь ласка.
ParlaMint-UA_2022-02-16-m0.u5.p7.sent1	Слово надається народній депутатці України Білозір Ларисі Миколаївні, депутатська група "Довіра".
ParlaMint-UA_2022-02-16-m0.u5.p8.sent1	Арешонков Володимир Юрійович, будь ласка.
ParlaMint-UA_2022-02-16-m0.u6.p1.sent1	Шановний пане Голово, шановні колеги!
ParlaMint-UA_2022-02-16-m0.u6.p1.sent2	Безперечно, день видатний для нашої держави, день надзвичайно серйозний, відповідальний, день, який був визначений як випробування для всієї української нації, для наших громадян, і день, який спонукає до серйозних роздумів.
ParlaMint-UA_2022-02-16-m0.u6.p2.sent1	Багато дискусій точиться останнім часом навколо поняття "національна ідея".
ParlaMint-UA_2022-02-16-m0.u6.p2.sent2	Теоретики розмірковують, що ж це таке, що ж насправді може виступити глобальним чинником, який об’єднає всю українську націю.
ParlaMint-UA_2022-02-16-m0.u6.p2.sent3	Я хочу сказати, що, як люба велика ідея, національна ідея, мені здається, складається з більш вагомих чинників, і одним з них є питання національної безпеки і оборони, здатності української нації, українських громадян боронити свою країну, забезпечити життя своїх родин, своїх співвітчизників.
ParlaMint-UA_2022-02-16-m0.u6.p2.sent4	І сьогодні я вчергове звертаюсь до всіх усвідомити, наскільки відповідальними і важливими мають бути кроки, які здійснюються представниками всіх органів влади, починаючи від центральних, органів місцевого самоврядування, керівників і представників територіальних громад, з питання забезпечення Сил територіальної оборони нашої країни.
ParlaMint-UA_2022-02-16-m0.u6.p3.sent1	Я задаю питання: чому потрібно було чекати цього дня, 16 лютого, щоб провести, скажімо, сесії обласних рад, сесії районних і міських рад, на яких прийняти рішення і бодай розпочати якийсь процес по створенню умов для формування бригад і батальйонів територіальної оборони?
ParlaMint-UA_2022-02-16-m0.u6.p3.sent2	Потрібно чітко розуміти, що тільки за рахунок держави, фінансових ресурсів держави ми не зможемо забезпечити повноцінне функціонування цих підрозділів уже Збройних Сил України.
ParlaMint-UA_2022-02-16-m0.u6.p3.sent3	Ми маємо усвідомити, що захист своїх територій, захист своїх громадян – це загальнонаціональна і спільна справа для всіх.
ParlaMint-UA_2022-02-16-m0.u6.p4.sent1	Тому я сьогодні ще раз закликаю провести весь комплекс заходів, провести велику ще раз агітаційну кампанію серед територіальних громад і закликати всіх до спільної праці.
ParlaMint-UA_2022-02-16-m0.u6.p4.sent2	Тільки прийняттям спільних рішень ми можемо сьогодні говорити.
ParlaMint-UA_2022-02-16-m0.u7.p1.sent1	Дякую.
ParlaMint-UA_2022-02-16-m0.u7.p2.sent1	Слово надається Софії Романівні Федині.
ParlaMint-UA_2022-02-16-m0.u7.p3.sent1	Олексій Олексійович Гончаренко, будь ласка.
ParlaMint-UA_2022-02-16-m0.u8.p1.sent1	Олексій Гончаренко.
ParlaMint-UA_2022-02-16-m0.u8.p1.sent2	Шановні друзі, перш за все, я хочу сказати: aciu Lietuva!
ParlaMint-UA_2022-02-16-m0.u8.p1.sent3	Я хочу подякувати нашим литовським друзям.
ParlaMint-UA_2022-02-16-m0.u8.p1.sent4	Давайте ще раз поаплодуємо, привітаємо їх зі святом національним. Sveikinimas!
ParlaMint-UA_2022-02-16-m0.u8.p1.sent5	Ми бажаємо вам всього найкращого, ми знаємо, що таке єднання.
ParlaMint-UA_2022-02-16-m0.u8.p1.sent6	Єднання – це коли незалежна Литва може бути, тільки коли незалежна Україна, незалежна Польща може бути, коли тільки незалежна Україна.
ParlaMint-UA_2022-02-16-m0.u8.p1.sent7	Незалежна Україна може бути тільки тоді, коли незалежні Литва, Чехія, Польща, інші наші друзі.
ParlaMint-UA_2022-02-16-m0.u8.p2.sent1	Тільки разом ми можемо творити європейську родину.
ParlaMint-UA_2022-02-16-m0.u8.p2.sent2	І сьогодні найбільший знак єднання – це той повітряний міст, по якому передається зброя Україні від Сполучених Штатів Америки, від Сполученого Королівства, від Литви, Латвії, Естонії, Польщі, Чехії, від всіх тих країн, які сьогодні допомагають нам, Данії, Швеції, інших країн, які поруч з Україною.
ParlaMint-UA_2022-02-16-m0.u8.p2.sent3	Це і є єднання.
ParlaMint-UA_2022-02-16-m0.u8.p3.sent1	Я впевнений, що сьогодні з цієї трибуни ми маємо ще раз сказати: Донецьк – це Україна, Луганськ – це Україна, Крим – це Україна.
ParlaMint-UA_2022-02-16-m0.u8.p3.sent2	Хай Державна Дума Російської Федерації по вказівці Путіна приймає що завгодно, ніхто і ніколи в світі не визнає відторгнення цих українських земель від України, відторгнення цих земель від європейської родини.
ParlaMint-UA_2022-02-16-m0.u8.p3.sent3	Тому що те, що робить "руський мір", він нищить все навколо себе, знищуючи перспективу і країни, і їхнє життя.
ParlaMint-UA_2022-02-16-m0.u8.p3.sent4	Але разом, в єднанні, разом з нашими європейськими, разом з нашими американськими, британськими партнерами ми вистоїмо.
ParlaMint-UA_2022-02-16-m0.u8.p4.sent1	Друзі, сьогодні, в цей день, нам треба приймати рішення щодо підтримки Збройних Сил України, тому що це той стрижень, на якому тримається державність, це той стрижень, на якому тримається незалежність нашої держави.
ParlaMint-UA_2022-02-16-m0.u8.p4.sent2	І саме вони, хлопці та дівчата, чоловіки та жінки, які сьогодні боронять Україну, вони дійсно боронять і Литву, і Польщу, і весь цивілізований світ.
ParlaMint-UA_2022-02-16-m0.u8.p5.sent1	Друзі, давайте єднатися, давайте єднатися навколо наших спільних цінностей, навколо нашої європейської перспективи і майбутнього, навколо наших Збройних Сил, які точно захистять Україну.
ParlaMint-UA_2022-02-16-m0.u8.p5.sent2	І саме тому, що ми готові, що наші партнери навколо нас, саме тому, що на шляху російського окупанта кожне місто перетвориться на фортецю, ніхто цієї ночі не поліз в Україну, і не полізе, поки ми будемо об’єднані всередині і з нашими партнерами.
ParlaMint-UA_2022-02-16-m0.u8.p6.sent1	Слава Збройним Силам України!
ParlaMint-UA_2022-02-16-m0.u8.p6.sent2	Слава Україні!
ParlaMint-UA_2022-02-16-m0.u9.p1.sent1	Героям слава!
ParlaMint-UA_2022-02-16-m0.u9.p1.sent2	Слово надається народному депутату України Чернєву Єгору Володимировичу, фракція політичної партії "Слуга народу".
ParlaMint-UA_2022-02-16-m0.u9.p1.sent3	Будь ласка.
ParlaMint-UA_2022-02-16-m0.u10.p1.sent1	Шановні колеги, шановний український народе, шановні гості!
ParlaMint-UA_2022-02-16-m0.u10.p1.sent2	Я хочу привітати всіх нас з Днем єдності.
ParlaMint-UA_2022-02-16-m0.u10.p1.sent3	Але перш за все я хочу подякувати всім тим, хто не піддався на панічні настрої та залишився тут, в Україні, в цій залі.
ParlaMint-UA_2022-02-16-m0.u10.p1.sent4	Я хочу подякувати від себе і від своїх колег Президентові України, який у найбільш скрутний час повів себе як справжній лідер держави.
ParlaMint-UA_2022-02-16-m0.u10.p1.sent5	Я хочу подякувати нашому Міністерству закордонних справ, яке довело, що українська дипломатія є однією з найкращих в світі.
ParlaMint-UA_2022-02-16-m0.u10.p1.sent6	Ми мобілізували поряд з Україною всі найбільші демократичні країни світу.
ParlaMint-UA_2022-02-16-m0.u10.p2.sent1	Я хочу подякувати Збройним Силам України та правоохоронним органам, які продемонстрували непохитну волю та готовність захищати нашу країну ціною власного життя.
ParlaMint-UA_2022-02-16-m0.u10.p2.sent2	Саме ви є головним чинником, який стримує Росію від подальшої агресії.
ParlaMint-UA_2022-02-16-m0.u10.p3.sent1	Я хочу подякувати нашим партнерам, які в найскрутніший час підставили нам плече і допомогли дипломатично, військово, інформаційно і зробили нас міцнішими.
ParlaMint-UA_2022-02-16-m0.u10.p4.sent1	Але найбільше я хочу подякувати нашому українському народові, яким захоплюється весь світ сьогодні.
ParlaMint-UA_2022-02-16-m0.u10.p4.sent2	Співвітчизники, український народе, саме ваша витримка та спокій, ваша холодна рішучість та готовність боронити країну вразили не тільки наших союзників, а і ворогів.
ParlaMint-UA_2022-02-16-m0.u10.p5.sent1	У Кремлі чекали, що настане паніка та хаос, але не дочекалися і не дочекаються, тому що в нас живе дух наших славетних предків, дух славних козаків.
ParlaMint-UA_2022-02-16-m0.u10.p5.sent2	Ми всі разом, влада і опозиція, керівництво країни і суспільство, продемонстрували безпрецедентну єдність перед обличчям агресора.
ParlaMint-UA_2022-02-16-m0.u10.p5.sent3	І я впевнений, що так само в разі агресії ми всі разом, незважаючи на статус, статки чи партійну приналежність, станемо плече до плеча і будемо виконувати свій громадянський обов’язок разом в одних окопах.
ParlaMint-UA_2022-02-16-m0.u10.p6.sent1	Єдність, яку продемонструвало наше суспільство, говорить лише про одне: українська нація міцнішає, дорослішає та стає взірцем сміливості та відваги для інших народів.
ParlaMint-UA_2022-02-16-m0.u10.p6.sent2	І поки ми будемо єдині, ми непереможні.
ParlaMint-UA_2022-02-16-m0.u10.p6.sent3	Зі святом вас єдності.
ParlaMint-UA_2022-02-16-m0.u10.p6.sent4	Слава Україні!
ParlaMint-UA_2022-02-16-m0.u11.p1.sent1	Героям слава!
ParlaMint-UA_2022-02-16-m0.u11.p2.sent1	Слово надається народному депутату України Приходьку Борису Вікторовичу, депутатська група "Довіра".
ParlaMint-UA_2022-02-16-m0.u12.p1.sent1	Прошу передати слово Шахову Сергію Володимировичу.
ParlaMint-UA_2022-02-16-m0.u13.p1.sent1	Сергій Володимирович Шахов, будь ласка.
ParlaMint-UA_2022-02-16-m0.u14.p1.sent1	Сергій Шахов, Луганщина, депутатська група "Довіра".
ParlaMint-UA_2022-02-16-m0.u14.p1.sent2	Шановні колеги, багато говоримо про єдність, і це дійсно так.
ParlaMint-UA_2022-02-16-m0.u14.p1.sent3	Ми хочемо подякувати від Луганщини і всього сходу України, а також від заходу нашим колегам, які нас сьогодні підтримують за кордоном.
ParlaMint-UA_2022-02-16-m0.u14.p1.sent4	Я хотів би звернутись до кожного сьогодні парламентаря і подивитися на наших іноземних партнерів, як вони живуть, взяти приклади з тих держав, подивитися, як годують іноземні наші партнери своїх мешканців.
ParlaMint-UA_2022-02-16-m0.u14.p2.sent1	Сьогодні ЮНІСЕФ нам дає статистику про те, що в Україні 9,8 мільйона людей голодують, міністри нам звітують про те, що Україна годує 400 мільйонів людей за кордоном, а власних українців, які нас обирали, нагодувати не можуть.
ParlaMint-UA_2022-02-16-m0.u14.p2.sent2	Популістичними рішеннями прийняли рішення про підняття типу зарплат медикам, які потрібні і в час війни, і в мирний час.
ParlaMint-UA_2022-02-16-m0.u14.p2.sent3	Медики сьогодні їдуть за кордон працювати, і ми не можемо також дати обіцяне.
ParlaMint-UA_2022-02-16-m0.u14.p2.sent4	Сьогодні медики сидять на 0,25 ставки.
ParlaMint-UA_2022-02-16-m0.u14.p2.sent5	В Хмельницькому взяли, міська рада, в банку кредит, щоб заплатити медикам заробітну плату.
ParlaMint-UA_2022-02-16-m0.u14.p3.sent1	Також міністри заявляють про нормальний рівень життя.
ParlaMint-UA_2022-02-16-m0.u14.p3.sent2	Нормального рівня життя сьогодні немає в Україні, тому що в Кабміні є колаборанти і зрадники держави.
ParlaMint-UA_2022-02-16-m0.u14.p4.sent1	Військові сьогодні обороняють наші кордони.
ParlaMint-UA_2022-02-16-m0.u14.p4.sent2	І ми розуміємо, що ми міцно стоїмо і зможемо відбити будь-яку атаку.
ParlaMint-UA_2022-02-16-m0.u14.p4.sent3	Головна проблема – тління проблем саме в Кабміні, які.
ParlaMint-UA_2022-02-16-m0.u14.p4.sent4	Треба повністю стати хірургами і вирізати цю гнійну пляму, яка сьогодні вбиває Україну.
ParlaMint-UA_2022-02-16-m0.u14.p5.sent1	Енергетична криза.
ParlaMint-UA_2022-02-16-m0.u14.p5.sent2	Вугілля в державі немає, шахтарі не отримують заробітну плату і так далі.
ParlaMint-UA_2022-02-16-m0.u14.p5.sent3	Люди масово виїжджають з держави, щоб.
ParlaMint-UA_2022-02-16-m0.u14.p5.sent4	Кому заплатити сьогодні, в Кабміні заробітну плату або наглядовим радам, по 100 мільйонів гривень премій, коли бабуся отримує пенсію 1900 гривень?
ParlaMint-UA_2022-02-16-m0.u14.p5.sent5	Коли люди не можуть сьогодні нагодувати дітей.
ParlaMint-UA_2022-02-16-m0.u14.p5.sent6	Чим хто може хизуватися сьогодні що в цій залі, що в Офісі Президента, що в Кабміні?
ParlaMint-UA_2022-02-16-m0.u14.p6.sent1	Так, може, треба об’єднатися і подивитися, як інші держави живуть?
ParlaMint-UA_2022-02-16-m0.u14.p6.sent2	Трьох міністрів треба, перше, було посадити, які сьогодні є колаборантами в Україні, і тоді нормально почала б держава жити.
ParlaMint-UA_2022-02-16-m0.u15.p1.sent1	Слово надається народному депутату Дирдіну Максиму Євгеновичу.
ParlaMint-UA_2022-02-16-m0.u16.p1.sent1	Прошу слово передати Федору Веніславському.
ParlaMint-UA_2022-02-16-m0.u17.p1.sent1	Федір Володимирович Веніславський, будь ласка.
ParlaMint-UA_2022-02-16-m0.u18.p1.sent1	Шановні колеги, шановні громадяни України!
ParlaMint-UA_2022-02-16-m0.u18.p1.sent2	Насамперед хочу привітати всіх нас з цим важливим днем – Днем єднання.
ParlaMint-UA_2022-02-16-m0.u18.p1.sent3	І зазначити, що саме Президент України Володимир Зеленський своїми ініціативами як у законодавчому плані, так і в політичному плані і на зовнішньополітичній арені робить все для того, щоб забезпечити єдність і непорушність нашої суверенної держави Україна.
ParlaMint-UA_2022-02-16-m0.u18.p2.sent1	Останніми днями, останніми тижнями в медійному просторі від наших політичних колег, які називають себе політичною опозицією, дуже часто лунають заклики про необхідність термінового збільшення фінансування Збройних Сил України, про необхідність виділення чергових 50 мільярдів на сферу безпеки і оборони.
ParlaMint-UA_2022-02-16-m0.u18.p3.sent1	Політична партія "Слуга народу", безперечно, підтримує Президента України в намірах збільшити забезпечення Збройних Сил України, сектору безпеки і оборони.
ParlaMint-UA_2022-02-16-m0.u18.p3.sent2	Але ми закликаємо в День єдності не перетворювати заклики на політичні спекуляції.
ParlaMint-UA_2022-02-16-m0.u18.p3.sent3	Тому що на запитання, звідки взялася цифра 50 мільярдів, наші політичні опоненти говорять, що це порахували якісь аналітики.
ParlaMint-UA_2022-02-16-m0.u18.p3.sent4	Напевно, це ті аналітики, які прорахували в жовтні місяці енергетичний колапс в Україні, це ті аналітики, які прорахували віялові відключення електроенергії, зростання тарифів тощо.
ParlaMint-UA_2022-02-16-m0.u18.p4.sent1	Але Президент Зеленський, політична партія "Слуга народу" робить все для того, щоб забезпечити насамперед економічне зростання держави.
ParlaMint-UA_2022-02-16-m0.u18.p4.sent2	І я хочу зазначити, що без економічного зростання, без рекордного ВВП, який ми мали в 21-му році, а це вперше за історію України 200 мільярдів гривень, 200 мільярдів доларів – це рекордний ВВП, саме завдяки цьому нам вдалося забезпечити сектор безпеки і оборони рекордним фінансуванням 330 мільярдів гривень, чого не було ніколи.
ParlaMint-UA_2022-02-16-m0.u18.p4.sent3	І закликати забрати з соціальної сфери, з медичної сфери, зі сфери освіти, з економіки гроші і направити на сферу оборони без достатнього фінансово-економічного обґрунтування – це чистий популізм.
ParlaMint-UA_2022-02-16-m0.u18.p5.sent1	Голова комітету, представник нашої політичної сили Олександр Завітневич, голова Комітету з питань національної безпеки, оборони та розвідки, зареєстрував узгоджений з Міністерством фінансів, зі Збройними Силами абсолютно обґрунтований законопроект про збільшення фінансування сектору безпеки і оборони.
ParlaMint-UA_2022-02-16-m0.u18.p6.sent1	Президент України Володимир Зеленський доручив з 1 вересня.
ParlaMint-UA_2022-02-16-m0.u18.p6.sent2	з 1 березня цього року, тобто за 15 днів, збільшити грошове забезпечення військовослужбовців на 30 відсотків.
ParlaMint-UA_2022-02-16-m0.u18.p6.sent3	Команда Володимира Зеленського, політична партія "Слуга народу" робить все, щоб розвивати економіку і зміцнювати обороноздатність нашої держави.
ParlaMint-UA_2022-02-16-m0.u18.p6.sent4	І саме цими двома напрямками, підкріпленими зовнішньополітичними зусиллями, ми забезпечимо єдність країни.
ParlaMint-UA_2022-02-16-m0.u18.p7.sent1	Дякую.
ParlaMint-UA_2022-02-16-m0.u19.p1.sent1	Дякую.
ParlaMint-UA_2022-02-16-m0.u19.p2.sent1	Слово надається народному депутату України Кисилевському Дмитру Давидовичу, фракція політичної партії "Слуга народу".
ParlaMint-UA_2022-02-16-m0.u20.p1.sent1	Я прошу передати слово Олександру Ковальчуку.
ParlaMint-UA_2022-02-16-m0.u21.p1.sent1	Олександр Ковальчук, будь ласка.
ParlaMint-UA_2022-02-16-m0.u22.p1.sent1	Шановні колеги, президія, шановні українці!
ParlaMint-UA_2022-02-16-m0.u22.p1.sent2	Чому потрібен День єднання і чому він саме сьогодні?
ParlaMint-UA_2022-02-16-m0.u22.p1.sent3	Україна в центрі безпрецедентних дипломатичних зусиль для того, щоб гарантувати мир і для нашої держави, і для всієї Європи в цілому.
ParlaMint-UA_2022-02-16-m0.u22.p1.sent4	Звичайно, ми робимо все для того, щоб зусилля дипломатів були успішні.
ParlaMint-UA_2022-02-16-m0.u22.p1.sent5	Основа для їхньої роботи – це чітке функціонування всього державного механізму і передусім наших Збройних Сил.
ParlaMint-UA_2022-02-16-m0.u22.p2.sent1	Наші військові сильніші ніж будь-коли за весь час незалежності.
ParlaMint-UA_2022-02-16-m0.u22.p2.sent2	Наші дипломати ефективніші ніж будь-коли.
ParlaMint-UA_2022-02-16-m0.u22.p2.sent3	Головне завдання для урядовців та всієї системи влади як центральної, так і місцевої, – забезпечувати стійкість державних інституцій та нормальне суспільне життя.
ParlaMint-UA_2022-02-16-m0.u22.p2.sent4	Але ми бачимо безпрецедентну інформаційну напругу, яка збільшувалась протягом кількох місяців.
ParlaMint-UA_2022-02-16-m0.u22.p2.sent5	Ми маємо говорити чесно: напруга в інформаційному просторі і тривожність людей, які провокує ця інформаційна напруга, є дуже серйозними викликами для держави.
ParlaMint-UA_2022-02-16-m0.u22.p2.sent6	Це напряму впливає на стан фінансових ринків, економіки, настрій громадян та бізнесу.
ParlaMint-UA_2022-02-16-m0.u22.p3.sent1	Реальна ситуація у сфері безпеки на сьогодні набагато краща, ніж це описується багатьма ЗМІ.
ParlaMint-UA_2022-02-16-m0.u22.p3.sent2	Але цілком зрозуміло, що постійні інформаційні удари по емоціях людей не могли не принести негативних наслідків, тим більше, коли у ЗМІ навіть оголошують якісь дати вторгнення.
ParlaMint-UA_2022-02-16-m0.u22.p3.sent3	Тому Президент Зеленський запропонував абсолютно своєчасну та ефективну ініціативу: ми беремо той день, на який нам "вангували" найгірше, і робимо його днем нашої максимальної згуртованості.
ParlaMint-UA_2022-02-16-m0.u22.p3.sent4	Для чого це потрібно?
ParlaMint-UA_2022-02-16-m0.u22.p3.sent5	Для того, щоб показати, що, в принципі, не існує таких сил та інформаційних хвиль, які можуть зламати українців.
ParlaMint-UA_2022-02-16-m0.u22.p3.sent6	16 лютого, у День єднання, по всій країні відбудуться такі заходи, які точно покажуть і нашим друзям, і нашим ворогам, що Україна згуртована, дбає про себе та готова захищати свою свободу і незалежність.
ParlaMint-UA_2022-02-16-m0.u22.p4.sent1	Чи можна нас залякати?
ParlaMint-UA_2022-02-16-m0.u22.p4.sent2	Ні.
ParlaMint-UA_2022-02-16-m0.u22.p4.sent3	Чи сприймаємо ми ситуацію серйозно?
ParlaMint-UA_2022-02-16-m0.u22.p4.sent4	Так.
ParlaMint-UA_2022-02-16-m0.u22.p4.sent5	Чи готуємося ми до будь-яких сценаріїв?
ParlaMint-UA_2022-02-16-m0.u22.p4.sent6	Безумовно.
ParlaMint-UA_2022-02-16-m0.u22.p4.sent7	Але ми знаємо, що це наша земля і наша Україна.
ParlaMint-UA_2022-02-16-m0.u22.p4.sent8	Саме це ми і демонструємо у День єднання.
ParlaMint-UA_2022-02-16-m0.u22.p5.sent1	Цей день стане історичним.
ParlaMint-UA_2022-02-16-m0.u22.p5.sent2	Ми демонструємо зараз, і це запам’ятається назавжди, що в умовах достатньо великої зовнішньої загрози і постійних намагань дестабілізувати внутрішню ситуацію в нашій країні, наша готовність захищати державу також є найбільшою.
ParlaMint-UA_2022-02-16-m0.u22.p5.sent3	Чим більше українців, організацій та медіа візьмуть участь у відзначенні Дня єднання, тим краще.
ParlaMint-UA_2022-02-16-m0.u22.p5.sent4	Це не про політику, це не про владу, це виключно про державу.
ParlaMint-UA_2022-02-16-m0.u22.p5.sent5	І Президент Володимир Зеленський як глава держави пропонує кожному українцю показати, що свобода і незалежність України, а також згуртованість людей – це найдорожче для нас всіх.
ParlaMint-UA_2022-02-16-m0.u22.p5.sent6	Єднаймося!
ParlaMint-UA_2022-02-16-m0.u22.p5.sent7	Слава Україні!
ParlaMint-UA_2022-02-16-m0.u23.p1.sent1	Героям слава!
ParlaMint-UA_2022-02-16-m0.u23.p2.sent1	Слово надається народному депутату Соболєву Сергію Владиславовичу, фракція "Батьківщина".
ParlaMint-UA_2022-02-16-m0.u24.p1.sent1	Соболєв, "Батьківщина".
ParlaMint-UA_2022-02-16-m0.u24.p1.sent2	Вчорашній день для України і для всього світу – це зайве підтвердження того, що будь-які "мюнхенські зговори" і пакти Молотова-Ріббентропа ведуть не до миру, а ведуть до війни.
ParlaMint-UA_2022-02-16-m0.u24.p1.sent3	Коли вчора 310 злочинців в російській Державній Думі проголосували за спробу визнати так звані "ЛНР", "ДНР", це нічим не відрізняється від голосування в 14-му році, коли інші злочинці, а інколи і ті самі, вимагали від Путіна ввести війська на територію суверенної України.
ParlaMint-UA_2022-02-16-m0.u24.p2.sent1	Світ стоїть перед вибором: чи ми отримаємо новий пакт Молотова-Ріббентропа, чи ми зможемо зупинити не лише агресію проти України, але і світову війну.
ParlaMint-UA_2022-02-16-m0.u24.p2.sent2	Фактично сьогодні від нашого Міністерства закордонних справ, від всіх інституцій влади і від Президента залежить, яким чином ця позиція буде доведена до світової спільноти.
ParlaMint-UA_2022-02-16-m0.u24.p3.sent1	Фактично сьогодні ми маємо символічних гостей з Литви - тих, хто першими постраждав від пакту Молотова-Ріббентропа, як і представники інших вільних країн Європи, які на собі спочатку відчули той жах так званих зговорів, а потім втратили свою незалежність.
ParlaMint-UA_2022-02-16-m0.u24.p4.sent1	Саме тому для фракції "Батьківщина" сьогодні є найважливіший момент: чи ми йдемо планом Штайнмайєра, новітнім планом Молотова-Ріббентропа, і так звані політичні домовленості будуть ключовими, а безпека України і світу – це другорядне, чи ми зможемо повернутися до тих гарантій, які були надані фактично ключовими країнами, які сьогодні все одно приймають участь в цих визначальних подіях.
ParlaMint-UA_2022-02-16-m0.u24.p4.sent2	Я маю на увазі Будапештський меморандум і та позиція, яка чітко вже на сьогодні продекларована однією з країн, яка гарантувала безпеку України, я маю на увазі Сполучені Штати Америки і так само Королівством Великої Британії, які чітко показали, що нового пакту Молотова-Ріббентропа не може бути.
ParlaMint-UA_2022-02-16-m0.u24.p5.sent1	Саме тому наша фракція наполягає на внесенні в порядок денний питання, де чіткі гарантії, які були надані фактично.
ParlaMint-UA_2022-02-16-m0.u25.p1.sent1	Слово надається народному депутату України В’ятровичу Володимиру Михайловичу.
ParlaMint-UA_2022-02-16-m0.u25.p1.sent2	Передає слово Ірині Володимирівні Геращенко.
ParlaMint-UA_2022-02-16-m0.u25.p2.sent1	Будь ласка, Ірина Володимирівна.
ParlaMint-UA_2022-02-16-m0.u26.p1.sent1	Дорогі українці, 30 років тому Радянський Союз розпався не в останню чергу завдяки тому, що люди втомилися від штучного пафосу радянського агітпропу.
ParlaMint-UA_2022-02-16-m0.u26.p1.sent2	А Україна вже більше 30 років тримається на щирому патріотизмі, який ніяк не прив’язаний до висмоктаних з пальця штучних дат.
ParlaMint-UA_2022-02-16-m0.u26.p1.sent3	100 років тому, більше 100 років тому - це історична дата, в 1919-му, далекому 1919-му українці підписали День Злуки, і 22 січня ми святкуємо День Соборності, і День єдності, але, звичайно, єдність в серцях має бути щодня.
ParlaMint-UA_2022-02-16-m0.u26.p2.sent1	І дуже наївно вважати, що указом можна зупинити війну з Путіним.
ParlaMint-UA_2022-02-16-m0.u26.p2.sent2	Тому що тоді треба завтра Зеленському видати указ, що ми перемогли Росію, спалити його чучело десь там на Майдані - і радіти життю.
ParlaMint-UA_2022-02-16-m0.u26.p2.sent3	Але насправді ворог не залишив своїх агресивних планів і більше 150 тисяч російських військовослужбовців знаходяться поблизу українських кордонів.
ParlaMint-UA_2022-02-16-m0.u26.p2.sent4	І поки що, як справедливо говорять розвідки всього світу, нікуди вони не відійшли.
ParlaMint-UA_2022-02-16-m0.u26.p3.sent1	І те, що сьогодні російські війська знаходяться тільки в окупованому українському Криму і на тимчасово окупованому українському Донбасі, а не в усіх українських містах, – це заслуга модернізованої української армії і наших союзників, які змінили, слава Богу, тактику, які сьогодні підтримують Україну, в тому числі військово, і які в режимі нон-стоп, онлайн просто давали всі оці загарбницькі плани Кремля, інформаційно видавали повістку дня.
ParlaMint-UA_2022-02-16-m0.u26.p4.sent1	І я хочу говорити, що тут має робити український парламент.
ParlaMint-UA_2022-02-16-m0.u26.p4.sent2	Вибачте, але вчора фактично Російська Федерація одноосібно вийшла з Мінських угод, як до того вона вийшла з Будапештського меморандуму, з Великої угоди про дружбу і співробітництво.
ParlaMint-UA_2022-02-16-m0.u26.p4.sent3	І, власне, сьогодні ми ще раз звертаємося до Зеленського негайно зібрати Раду нацбезпеки і оборони і включити персональні санкції проти кожного депутата Держдуми, які підтримали це звернення щодо так званого визнання "Л/ДНР", і звернутися до наших міжнародних партнерів щодо персональних санкцій проти цих покидьків.
ParlaMint-UA_2022-02-16-m0.u26.p5.sent1	Друге.
ParlaMint-UA_2022-02-16-m0.u26.p5.sent2	Ми звертаємося до Голови Верховної Ради пана Стефанчука негайно сьогодні звернутися до всіх міжпарламентських асамблей щодо неможливості присутності там російської делегації, адже саме ці люди голосували за те, щоб визнати так звані "Л/ДНР".
ParlaMint-UA_2022-02-16-m0.u26.p6.sent1	І, звичайно, сьогодні в порядку денному мають бути закони на підтримку української армії.
ParlaMint-UA_2022-02-16-m0.u26.p6.sent2	Це не "Європейська солідарність" говорить про 50 мільярдів додаткових – це вимога і прохання міністра оборони, якого обрали ви.
ParlaMint-UA_2022-02-16-m0.u26.p6.sent3	Де взяти гроші?
ParlaMint-UA_2022-02-16-m0.u26.p6.sent4	З "великого крадівництва", на яке вже пішло 10 мільярдів доларів, а.
ParlaMint-UA_2022-02-16-m0.u27.p1.sent1	Слово надається народній депутатці України Софії Романівні Федині.
ParlaMint-UA_2022-02-16-m0.u27.p1.sent2	Будь ласка.
ParlaMint-UA_2022-02-16-m0.u28.p1.sent1	Колеги-депутати, мені надзвичайно прикро чути у цій сесійній залі засудження величезної уваги наших міжнародних партнерів до того, що відбувається в Україні, і дуже чіткої постановки питання, що московська федерація – це агресор і це країна-терорист, до агресії якої ми маємо бути готовими кожної миті, особливо в той час, коли понад сотню тисяч військ московської армії зосереджені в периметрі нашого кордону.
ParlaMint-UA_2022-02-16-m0.u28.p2.sent1	Сьогодні насправді, якщо дивитися з точки зору міжнародника, є надзвичайний шанс для України, зокрема для української дипломатії, щоб мати можливість нарешті в усьому світі закріпити правильні маркери і позбутися оцих недолугих переговорів і позицій, що Україна щось там має погоджувати чи домовлятися з московською федерацією.
ParlaMint-UA_2022-02-16-m0.u28.p2.sent2	Тому що насправді московська федерація – це агресор.
ParlaMint-UA_2022-02-16-m0.u28.p2.sent3	Московська федерація – це не країна-переговорник і не країна-миротворець, це є країна терорист, яка в 14-му році знищила світову міжнародну систему безпеки, встановлену після Другої світової війни.
ParlaMint-UA_2022-02-16-m0.u28.p2.sent4	Це країна, яка порушила більшість міжнародних договорів і базових угод, щодо, зокрема, прав людини.
ParlaMint-UA_2022-02-16-m0.u28.p2.sent5	Це країна, якій начхати на всі демократичні прояви, і країна, якій начхати, хто, що про неї думає.
ParlaMint-UA_2022-02-16-m0.u28.p2.sent6	Що більше, московська федерація, вона користається із демократичних механізмів, спрямовуючи їх саме проти демократичних держав.
ParlaMint-UA_2022-02-16-m0.u28.p2.sent7	І сьогодні не Україна має виправдовуватися за свій вибір, за своє військо, свою позицію і захист, збройний захист своєї суверенної території, це московську федерацію треба карати за злочини проти української державності, за злочини проти усього демократичного цивілізованого світу.
ParlaMint-UA_2022-02-16-m0.u28.p3.sent1	І сьогодні, замість засуджувати наших партнерів, Україна разом з нашими колегами має активно піднімати питання позбавлення Московії членства і права вето в Раді Безпеки ООН; питання миротворчого контингенту ООН, який має бути заведений на територію ОРДЛО; питання повітряної захисної парасольки над Україною проти московської агресії; питання недопущення роботи "Північного потоку-2" як елемента гібридної війни московської федерації проти України; питання небезпеки Криму і московської загрози в Чорноморському басейні, загрози для демократичних країн і для їхньої безпеки; накладення санкцій на усіх так званих депутатів "держдури", які проголосували за визнання так званих сепаратистських республік; і знову ж таки підняти питання заручників.
ParlaMint-UA_2022-02-16-m0.u28.p3.sent2	Ось чим має займатися Україна, Верховна Рада.
ParlaMint-UA_2022-02-16-m0.u29.p1.sent1	Слово надається народному депутату України Загородньому Юрію Івановичу, фракція "Опозиційна платформа – За життя".
ParlaMint-UA_2022-02-16-m0.u29.p1.sent2	І це буде завершальний виступ.
ParlaMint-UA_2022-02-16-m0.u29.p1.sent3	Після цього переходимо до розгляду питань порядку денного.
ParlaMint-UA_2022-02-16-m0.u29.p2.sent1	Будь ласка, Юрій Іванович.
ParlaMint-UA_2022-02-16-m0.u30.p1.sent1	Доброго дня, шановна президія і народні депутати!
ParlaMint-UA_2022-02-16-m0.u30.p1.sent2	Від сьогодні 16 лютого Україна відзначає День єднання.
ParlaMint-UA_2022-02-16-m0.u30.p1.sent3	Нарешті, після 3 років свого президентства, Президент України Володимир Олександрович Зеленський повернувся до тих ідеалів, завдяки яким він здобув у 2019 році перемогу на президентських виборах і став Президентом України.
ParlaMint-UA_2022-02-16-m0.u30.p1.sent4	А якщо точніше, до ідей, які команда Володимира Зеленського запозичила в політичної партії "Опозиційна платформа – За життя" та у Віктора Медведчука.
ParlaMint-UA_2022-02-16-m0.u30.p1.sent5	Адже саме Віктор Медведчук вперше сказав про те, що потрібно об’єднувати українське суспільство, потрібно зшивати Україну, потрібно повернути жителів Донбасу в Україну через їхню ментальність.
ParlaMint-UA_2022-02-16-m0.u30.p2.sent1	Пане Президенте, для того, щоб об’єднати Україну недостатньо лише "відосиків" і підписаних указів, бо весь час ваша команда працювала на роз’єднання України, ділячи українців на правильних і неправильних, запроваджуючи насильницьку українізацію, перекручуючи історію, українську історію, героїзуючи фашистських прислужників, знищуючи пам’ять про героїв Великої Вітчизняної війни.
ParlaMint-UA_2022-02-16-m0.u30.p2.sent2	Саме ваш міністр-реінтегратор Резніков називав Донбас раковою пухлиною.
ParlaMint-UA_2022-02-16-m0.u30.p2.sent3	Саме ваші народні депутати називали українських дітей дітьми дуже низької якості.
ParlaMint-UA_2022-02-16-m0.u30.p2.sent4	Саме при вас з’явився глосарій РНБО, який забороняє взагалі вживати термін "Велика Вітчизняна війна".
ParlaMint-UA_2022-02-16-m0.u30.p2.sent5	Саме ваші Шарікови і Швондери, Кремені, Данілови, Резнікови і Ткаченки своїми діями і висловлюваннями і надалі продовжать розколювати Україну.
ParlaMint-UA_2022-02-16-m0.u30.p3.sent1	Пане Президенте, якщо ви насправді хочете об’єднати Україну, ми вам пропонуємо скористатися формою національного успіху, яку запропонував українському суспільству Віктор Медведчук.
ParlaMint-UA_2022-02-16-m0.u30.p3.sent2	Пане Президенте, для того, щоб День єднання став справді національним святом, потрібно ввести мораторій на питання, які розколюють українське суспільство, і працювати над питаннями, які суспільство об’єднують: це реальне народовладдя, підвищення рівня життя, соціальні гарантії і реальна економіка.
ParlaMint-UA_2022-02-16-m0.u30.p3.sent3	Бо мирна, стабільна, демократична, незалежна правова Україна – це країна мрії кожного українця.
ParlaMint-UA_2022-02-16-m0.u30.p3.sent4	І сьогодні ми можемо зробити цю мрію реальністю, реалізуючи мирний план "Опозиційної платформи – За життя" та напрацювання парламентського виміру Мінського формату, які запропонував Віктор Володимирович Медведчук, і розпочати діалог по реалізації Мінських угод.
ParlaMint-UA_2022-02-16-m0.u30.p3.sent5	Саме так, через діалог ми можемо зробити єдину сильну.
ParlaMint-UA_2022-02-16-m0.u31.p1.sent1	Шановні колеги, час для виступів вичерпано, тому переходимо до розгляду питань порядку денного.
ParlaMint-UA_2022-02-16-m0.u31.p1.sent2	Перелік питань, що пропонуються для обговорення і прийняття рішень сьогодні, вам надано.
ParlaMint-UA_2022-02-16-m0.u31.p1.sent3	Переходимо до їх розгляду.
ParlaMint-UA_2022-02-16-m0.u31.p2.sent1	І перше питання (ну, ми ще не заходимо в нього) – це проект.
ParlaMint-UA_2022-02-16-m0.u31.p3.sent1	Дмитро Олександрович, будь ласка, Разумков з процедури.
ParlaMint-UA_2022-02-16-m0.u32.p1.sent1	Добрий ранок, Руслан Олексійович!
ParlaMint-UA_2022-02-16-m0.u32.p1.sent2	Добрий ранок, шановні колеги!
ParlaMint-UA_2022-02-16-m0.u32.p1.sent3	В нас минулий тиждень був непленарний, ми працювали в режимі комітетів, тому є пропозиція згідно Постанови, яка зареєстрована мною та колегами з "Розумної політики", наступний пленарний тиждень.
ParlaMint-UA_2022-02-16-m0.u32.p1.sent4	наступний тиждень зробити пленарним.
ParlaMint-UA_2022-02-16-m0.u32.p1.sent5	Номер цієї Постанови 7050.
ParlaMint-UA_2022-02-16-m0.u32.p2.sent1	Звертаюсь до вас, шановний Руслане Олексійовичу, поставити це питання на голосування.
ParlaMint-UA_2022-02-16-m0.u32.p2.sent2	Це не потребує про включення до порядку денного, і розглянути його сьогодні.
ParlaMint-UA_2022-02-16-m0.u32.p3.sent1	Дякую.
ParlaMint-UA_2022-02-16-m0.u33.p1.sent1	Дмитро Олександрович, звісно, воно не потребує включення до порядку денного, але воно потребує рішення комітету.
ParlaMint-UA_2022-02-16-m0.u33.p1.sent2	Тому давайте дочекаємося комітету, і після цього ми його внесемо.
ParlaMint-UA_2022-02-16-m0.u33.p1.sent3	Дякую.
ParlaMint-UA_2022-02-16-m0.u33.p2.sent1	Шановні колеги, перед тим, як ми перейдемо до 7001 - це теж питання, пов’язані з тимчасовими комісіями, - я роблю оголошення, що відповідно до положень частини сьомої статті 3 Закону України "Про тимчасові слідчі комісії і тимчасові спеціальні комісії Верховної Ради України", статті 88 Регламенту Верховної Ради України, а також з урахуванням звернення народного депутата України Камельчука від 15 лютого 2022 року оголошую про припинення повноважень Тимчасової слідчої комісії Верховної Ради України з питань розслідування причин збитковості підприємств вугільно-промислового комплексу у зв’язку із завершенням визначеного законодавством терміну їх діяльності.
ParlaMint-UA_2022-02-16-m0.u33.p3.sent1	А тепер переходимо до питань порядку денного.
ParlaMint-UA_2022-02-16-m0.u33.p3.sent2	В нас реєстраційний номер проекту 7001 – це проект Постанови.
ParlaMint-UA_2022-02-16-m0.u33.p3.sent3	Шановні колеги, проект Постанови про звіт Тимчасової слідчої комісії Верховної Ради України з питань перевірки та оцінки стану акціонерного товариства "Українська залізниця", розслідування фактів можливої бездіяльності, порушення законодавства України органами управління зазначеного підприємства, що призвели до значного погіршення технічного стану підприємства та основних виробничих показників.
ParlaMint-UA_2022-02-16-m0.u33.p4.sent1	Шановні народні депутати, відповідно до статті 88 Регламенту Верховної Ради України та статті 3 Закону України "Про тимчасові слідчі комісії і тимчасові спеціальні комісії Верховної Ради України" ми можемо позачергово перейти до розгляду звіту Тимчасової слідчої комісії.
ParlaMint-UA_2022-02-16-m0.u33.p5.sent1	Переходимо до розгляду проекту зазначеної постанови (реєстраційний номер 7001).
ParlaMint-UA_2022-02-16-m0.u33.p5.sent2	Пропонується такий порядок розгляду цього питання.
ParlaMint-UA_2022-02-16-m0.u33.p5.sent3	Доповідь голови слідчої комісії – до 4 хвилин, відповіді доповідача на запитання від народних депутатів – до 9 хвилин, виступи від депутатських фракцій і груп – до 21 хвилини, як ми завжди, це 3 хвилини на виступ, і прийняття рішення.
ParlaMint-UA_2022-02-16-m0.u33.p5.sent4	Всього регламент - орієнтовно 34 хвилини.
ParlaMint-UA_2022-02-16-m0.u33.p6.sent1	Шановні народні депутати, заперечень немає?
ParlaMint-UA_2022-02-16-m0.u33.p6.sent2	Тоді переходимо до розгляду питання.
ParlaMint-UA_2022-02-16-m0.u33.p6.sent3	Для доповіді запрошується голова Тимчасової слідчої комісії Верховної Ради України Юлія Миколаївна Гришина.
ParlaMint-UA_2022-02-16-m0.u33.p6.sent4	Будь ласка, до 4 хвилини, Юлія Миколаївна.
ParlaMint-UA_2022-02-16-m0.u34.p1.sent1	Дорогі українці, шановні колеги, з Днем єднання всіх нас!
ParlaMint-UA_2022-02-16-m0.u34.p1.sent2	Слава Україні!
ParlaMint-UA_2022-02-16-m0.u34.p2.sent1	Економіка країни, так само як і обороноздатність нашої країни, не дивлячись на різні думки, суттєво залежить від роботи залізничного транспорту.
ParlaMint-UA_2022-02-16-m0.u34.p3.sent1	Результатом роботи Тимчасової слідчої комісії з питань Укрзалізниці став звіт більше ніж на 180 сторінках з глибокою аналітикою та фактами, з конкретними причинами кризового стану Укрзалізниці та прізвищами тих, хто своїми діями або своєю бездіяльністю завів залізницю на тупикову колію.
ParlaMint-UA_2022-02-16-m0.u34.p4.sent1	Криза прийшла на Укрзалізницю не сьогодні і не вчора.
ParlaMint-UA_2022-02-16-m0.u34.p4.sent2	ТСК вивчала період роботи з 2015 по 2020 роки, і нами виявлені всі ознаки планомірного руйнування стратегічного підприємства, яке системно і методично доводилося до зубожіння, руйнувалася інфраструктура, не оновлювався руховий склад, демотивувався персонал.
ParlaMint-UA_2022-02-16-m0.u34.p5.sent1	Висновки нашої ТСК один за одним підтвердили і інші профільні органи.
ParlaMint-UA_2022-02-16-m0.u34.p6.sent1	Перше.
ParlaMint-UA_2022-02-16-m0.u34.p6.sent2	Державна аудиторська служба України, яка заявила про 61 мільярд фінансових порушень в УЗ.
ParlaMint-UA_2022-02-16-m0.u34.p6.sent3	Антимонопольний комітет України, який теж звернув увагу на багатомільйонну шкоду від запровадження рейтингування малодіяльних станцій.
ParlaMint-UA_2022-02-16-m0.u34.p6.sent4	Рахункова палата України, яка зауважила, уявіть, що на понад 12 тисяч гектарів залізниці відсутні правовстановлюючі документи та існує ризик втрати цих активів, говорить про проблеми в УЗ і громадський сектор.
ParlaMint-UA_2022-02-16-m0.u34.p7.sent1	Все це лише підтверджує той факт, що наша тимчасова слідча комісія дуже точно та об’єктивно діагностувала всі хвороби Укрзалізниці.
ParlaMint-UA_2022-02-16-m0.u34.p7.sent2	За час роботи ТСК змінено наглядову раду, змінено два склади правління УЗ.
ParlaMint-UA_2022-02-16-m0.u34.p7.sent3	Але говорити про те, що вже вдалося зупинити руйнацію залізничного транспорту є передчасним.
ParlaMint-UA_2022-02-16-m0.u34.p8.sent1	З позитивного.
ParlaMint-UA_2022-02-16-m0.u34.p8.sent2	Завдяки роботі ТСК, завдяки ініціативному підходу нової команди Міністерства інфраструктури України вдалося підвищити тарифи на вантажні перевезення, що дасть УЗ вже цього року можливість отримати плюс 14 мільярдів гривень, ще плюс 4 мільярди гривень отримає УЗ, витратить менше на закупівлю електроенергії завдяки запровадженню прямих контрактів на закупівлю електроенергії.
ParlaMint-UA_2022-02-16-m0.u34.p9.sent1	Але поки, на жаль, не відбулося головного, це можна констатувати сьогодні.
ParlaMint-UA_2022-02-16-m0.u34.p9.sent2	На повному стопі досі реформи залізничного транспорту, не виконані, прострочені або скоро будуть прострочені нормативно-правові акти, у яких прописана дорожня карта реформування залізничного транспорту та виконання нашої Угоди про асоціацію з ЄС.
ParlaMint-UA_2022-02-16-m0.u34.p10.sent1	Одним з основних завдань Кабміну сьогодні є забезпечення управління Укрзалізницею професіоналами, які будуть здатні запобігти уповільненню логістики та розв’язати проблеми з рухом поїздів та безпекою на Укрзалізниці.
ParlaMint-UA_2022-02-16-m0.u34.p11.sent1	Ми з вами як представники парламенту спільно з Кабінетом Міністрів України разом повинні зробити залізничний транспорт безпечним та надійним.
ParlaMint-UA_2022-02-16-m0.u34.p11.sent2	Тому сьогодні, колеги, в День єдності, я звертаюся до вас з тим, щоб ми зараз об’єдналися.
ParlaMint-UA_2022-02-16-m0.u35.p1.sent1	Шановні колеги, доповідь завершено.
ParlaMint-UA_2022-02-16-m0.u35.p1.sent2	Я прошу народних депутатів записатися на запитання до голови тимчасової слідчої комісії.
ParlaMint-UA_2022-02-16-m0.u35.p2.sent1	Слово надається народному депутату Цимбалюку Михайлу Михайловичу, фракція політичної партії Всеукраїнське об’єднання "Батьківщина".
ParlaMint-UA_2022-02-16-m0.u36.p1.sent1	Михайло Цимбалюк, "Батьківщина".
ParlaMint-UA_2022-02-16-m0.u36.p1.sent2	Прошу слово передати колезі по фракції Бондарєву Костянтину.
ParlaMint-UA_2022-02-16-m0.u37.p1.sent1	Костянтин Бондарєв, будь ласка.
ParlaMint-UA_2022-02-16-m0.u38.p1.sent1	Народний депутат Бондарєв, фракція "Батьківщина".
ParlaMint-UA_2022-02-16-m0.u38.p1.sent2	Ми пропрацювали разом дуже багато питань і вийшли на ті речі, які є у звіті тимчасової слідчої комісії.
ParlaMint-UA_2022-02-16-m0.u38.p2.sent1	У мене залишилось тільки одне запитання, яке, на жаль, ми не піднімали під час наших засідань.
ParlaMint-UA_2022-02-16-m0.u38.p2.sent2	По яких кваліфікаційних питаннях і взагалі як саме відомий залізничник Сергій Лещенко був знову-таки поновлений на роботі в наглядовій раді, і саме він очолює боротьбу з корупцією?
ParlaMint-UA_2022-02-16-m0.u38.p2.sent3	І як можна зв’язати питання боротьби з корупцією саме з очолюванням Сергієм Лещенком цього напрямку останні 3 роки, за які ми заплатили з вами з власного гаманця гроші на його зарплату?
ParlaMint-UA_2022-02-16-m0.u38.p2.sent4	Що він зробив за ці 3 роки?
ParlaMint-UA_2022-02-16-m0.u38.p2.sent5	Чому його призначили.?
ParlaMint-UA_2022-02-16-m0.u39.p1.sent1	Будь ласка, відповідь.
ParlaMint-UA_2022-02-16-m0.u40.p1.sent1	Пане Костянтине, дякую вам за ваше питання.
ParlaMint-UA_2022-02-16-m0.u40.p1.sent2	Хочу вам сказати, що відповідь на питання, хто очолює корупцію в різних напрямках, воно відноситься до сфери роботи наших правоохоронних органів.
ParlaMint-UA_2022-02-16-m0.u40.p1.sent3	І будемо спостерігати за їх роботою, тільки вони мають право виносити такі рішення.
ParlaMint-UA_2022-02-16-m0.u40.p2.sent1	Я хочу сказати, що, ви пам’ятаєте, що ми активізували роботу всієї правоохоронної системи з приводу попередження злочинів на Укрзалізниці, і з приводу покарання тих, хто ці злочини вчинив.
ParlaMint-UA_2022-02-16-m0.u40.p2.sent2	І зараз НАБУ активно працює з тими людьми, прізвища яких ми назвали в проміжному звіті.
ParlaMint-UA_2022-02-16-m0.u40.p2.sent3	Зараз відкриті кримінальні справи, йдуть обшуки, і правоохоронні органи активно працюють в цій сфері.
ParlaMint-UA_2022-02-16-m0.u40.p3.sent1	Що стосується Лещенка, ви знаєте, що його назначає не тимчасова слідча комісія, не Гришина Юлія Миколаївна, є спеціальна процедура: Кабмін, є Номінаційний комітет, який приймає ці рішення.
ParlaMint-UA_2022-02-16-m0.u40.p3.sent2	І їх потрібно адресувати безпосередньо в.
ParlaMint-UA_2022-02-16-m0.u41.p1.sent1	Дякую.
ParlaMint-UA_2022-02-16-m0.u41.p2.sent1	Слово надається народній депутатці України Третьяковій Галині Миколаївні, фракція політичної партії "Слуга народу".
ParlaMint-UA_2022-02-16-m0.u42.p1.sent1	Дякую.
ParlaMint-UA_2022-02-16-m0.u42.p1.sent2	Третьякова, "Слуга народу".
ParlaMint-UA_2022-02-16-m0.u42.p2.sent1	У мене достатньо технічне питання.
ParlaMint-UA_2022-02-16-m0.u42.p2.sent2	Але, по-перше, я хочу подякувати вам, пані Юліє, за організацію роботи цієї ТСК і за ініціативу, і всім членам вашої ТСК, тому що дуже добре зроблений звіт.
ParlaMint-UA_2022-02-16-m0.u42.p3.sent1	І, звісно, всі розуміють проблеми корпоративного управління на Укрзалізниці, але питання моє буде стосуватися, як я сказала, технічного питання: щодо вагонів.
ParlaMint-UA_2022-02-16-m0.u42.p4.sent1	Чи робили ви висновки, чи є потреба в закупівлі нових вагонів, чи ми можемо відремонтувати той вагонний склад, який є сьогодні в Укрзалізниці на наших вагоноремонтних заводах відповідно з локалізацією на наших підприємствах?
ParlaMint-UA_2022-02-16-m0.u42.p4.sent2	Чи робили ви економічне порівняння, чи доцільно купувати нові вагони, чи можна відремонтувати ті, що є?
ParlaMint-UA_2022-02-16-m0.u42.p4.sent3	Який економічний зиск отримає Укрзалізниця?
ParlaMint-UA_2022-02-16-m0.u42.p4.sent4	І чому політично ми приймаємо рішення все ж таки щодо закупівлі нового складу?
ParlaMint-UA_2022-02-16-m0.u42.p5.sent1	Дякую заздалегідь.
ParlaMint-UA_2022-02-16-m0.u43.p1.sent1	Будь ласка, відповідь.
ParlaMint-UA_2022-02-16-m0.u44.p1.sent1	Пані Галино, дякую за запитання.
ParlaMint-UA_2022-02-16-m0.u44.p2.sent1	Це насправді є дуже актуальне питання сьогодні, і ми його дуже активно обговорювали на засіданні, на декількох засіданнях тимчасової слідчої комісії.
ParlaMint-UA_2022-02-16-m0.u44.p2.sent2	Дійсно, ми всі розуміємо, що у нас в країні вся інфраструктура (вся інфраструктура!) є застарілою, тому що багато років ніхто не займався оновленням інфраструктури загалом в країні.
ParlaMint-UA_2022-02-16-m0.u44.p2.sent3	Те саме стосується інфраструктури Укрзалізниці.
ParlaMint-UA_2022-02-16-m0.u44.p3.sent1	Кожен з нас, хто хоч раз користувався послугами Укрзалізниці, розуміє, в якому ганебному стані вона знаходиться.
ParlaMint-UA_2022-02-16-m0.u44.p3.sent2	Тому з’явилася програма Президента України "Нова залізниця", яка передбачає оновлення рухомого складу.
ParlaMint-UA_2022-02-16-m0.u44.p3.sent3	Була велика кількість дискусій, як це проводити, в якому році розпочинати?
ParlaMint-UA_2022-02-16-m0.u44.p3.sent4	Але однозначно ми стоїмо на тому і Міністерство інфраструктури, що поступово буде оновлюватися рухомий склад, вже встановлені строки.
ParlaMint-UA_2022-02-16-m0.u44.p3.sent5	І це дійсно повинно бути здійснено безпосередньо на наших українських заводах.
ParlaMint-UA_2022-02-16-m0.u44.p3.sent6	Тобто таким чином ми вбиваємо двох зайців: у нас оновлюється інфраструктура, громадяни.
ParlaMint-UA_2022-02-16-m0.u45.p1.sent1	Слово надається народному депутату України Миколі Леонідовичу Скорику, будь ласка, фракція "Опозиційна платформа – За життя".
ParlaMint-UA_2022-02-16-m0.u46.p1.sent1	Шановна пані голова комісії, я хотів спитати, чи розглядалося питання на засіданнях комісії стосовно, в одному з попередніх питань це питання піднімалося, стосовно наглядових рад, взагалі їх існування, адекватність їхніх заробітних плат?
ParlaMint-UA_2022-02-16-m0.u46.p1.sent2	Наскільки вони дійсно впливають позитивно на роботу підприємства, ну, конкретно Укрзалізниці?
ParlaMint-UA_2022-02-16-m0.u46.p1.sent3	Тому що така ситуація і на інших великих державних підприємствах.
ParlaMint-UA_2022-02-16-m0.u46.p1.sent4	І чи є якісь рекомендації тимчасової слідчої комісії і висновки з цього приводу?
ParlaMint-UA_2022-02-16-m0.u46.p1.sent5	Це перше запитання.
ParlaMint-UA_2022-02-16-m0.u46.p2.sent1	А друге питання.
ParlaMint-UA_2022-02-16-m0.u46.p2.sent2	Чи вдалося вам розглянути питання стосовно соціальної інфраструктури Укрзалізниці, в першу чергу медичної ланки?
ParlaMint-UA_2022-02-16-m0.u46.p2.sent3	Тому що свого часу медична ланка, залізнична медична ланка була одна із кращих в країні, і існують великі ризики, що коли Укрзалізниця передасть цю ланку на рівень місцевих влад, ми можемо втратити ці заклади охорони здоров’я, а свого часу, я підкреслюю.
ParlaMint-UA_2022-02-16-m0.u47.p1.sent1	Будь ласка, відповідь.
ParlaMint-UA_2022-02-16-m0.u48.p1.sent1	Дякую, пане Скорик.
ParlaMint-UA_2022-02-16-m0.u48.p2.sent1	Насправді питання механізму роботи наглядових рад, їх заробітних плат, ефективності роботи наглядових рад було одним із перших питань, які ми розглядали вже на першому засіданні тимчасової слідчої комісії.
ParlaMint-UA_2022-02-16-m0.u48.p2.sent2	У нас були запрошені члени наглядової ради, ми заслуховували членів правління.
ParlaMint-UA_2022-02-16-m0.u48.p3.sent1	Дійсно, є велика кількість проблем, і тимчасова слідча комісія ще в проміжному звіті, який, до речі, було підтримано цим залом майже конституційною більшістю, надала свої рекомендації.
ParlaMint-UA_2022-02-16-m0.u48.p3.sent2	Ми дійсно вважаємо, що реформа корпоративного управління повинна бути, це європейська практика, вона повинна залишатися, але ми ще дуже молоді в цьому напрямку, нам потрібно аналізувати помилки, які є, і виправляти, коригувати взагалі цю реформу, там дійсно є велика кількість проблем.
ParlaMint-UA_2022-02-16-m0.u48.p3.sent3	І всі висновки, рекомендації, аналітика по заробітних платах, вся ця інформація міститься в звіті тимчасової слідчої комісії, оскільки це основний орган управління.
ParlaMint-UA_2022-02-16-m0.u49.p1.sent1	Дякую.
ParlaMint-UA_2022-02-16-m0.u49.p2.sent1	Слово надається народному депутату України Власенку Сергію Володимировичу, фракція "Батьківщина".
ParlaMint-UA_2022-02-16-m0.u50.p1.sent1	Дякую.
ParlaMint-UA_2022-02-16-m0.u50.p2.sent1	Пані голово, я розумію ваше небажання відповідати на питання мого колеги Костянтина Бондарєва щодо призначення Сергія Лещенка, але я це питання вам задам повторно.
ParlaMint-UA_2022-02-16-m0.u50.p2.sent2	Я не розумію, чому парламентська ТСК не вивчала, як ця конкретна людина потрапила до складу наглядової ради одного із монополістів українських, в якому корупція не подолана, в якому нормальні послуги не надаються.
ParlaMint-UA_2022-02-16-m0.u50.p3.sent1	Я хочу нагадати, що сам Сергій Лещенко – це людина, яка так і не змогла антикорупційним органам пояснити, звідки у нього взялася елітна нерухомість в центрі міста.
ParlaMint-UA_2022-02-16-m0.u50.p3.sent2	І при цьому ви кажете, що його призначила там інша номінаційна комісія, ми з цим не розбирались.
ParlaMint-UA_2022-02-16-m0.u50.p3.sent3	А чому ви з цим не розбирались?
ParlaMint-UA_2022-02-16-m0.u50.p3.sent4	Чому ви не розбиралися з тим, як ці люди потрапили до складу органу управління Укрзалізниці?
ParlaMint-UA_2022-02-16-m0.u50.p3.sent5	Це ті люди, які розказують, що питання, чому залізничник стукає по колесах, – це комерційна таємниця Укрзалізниці.
ParlaMint-UA_2022-02-16-m0.u50.p3.sent6	Як люди з такою компетенцією і з такою репутацією управляють Укрзалізницею?
ParlaMint-UA_2022-02-16-m0.u51.p1.sent1	Будь ласка, відповідь.
ParlaMint-UA_2022-02-16-m0.u52.p1.sent1	Дякую дуже за повторне питання, пане Сергію.
ParlaMint-UA_2022-02-16-m0.u52.p2.sent1	Хочу вам сказати, що наша тимчасова слідча комісія, ще раз повторюю, розпочала з роботи членів наглядових рад, з аналізу ефективності і результативності їх роботи.
ParlaMint-UA_2022-02-16-m0.u52.p2.sent2	І ми визнали попередній склад наглядової ради таким, що повинен бути змінений, і визнали їх роботу неефективною.
ParlaMint-UA_2022-02-16-m0.u52.p3.sent1	Ми всі пам’ятаємо, якщо хтось не пам’ятає, я нагадаю, що склад наглядової ради було оновлено буквально останнім часом, і вже до аналізу складу повторного наглядової ради ми не поверталися, оскільки наша комісія вже майже закінчила тоді свою роботу.
ParlaMint-UA_2022-02-16-m0.u52.p4.sent1	Ще раз вам нагадую, що на сьогодні у нас є можливість обговорити актуальні питання Укрзалізниці, а не зосереджуватись на одній особі, до призначення якої тимчасова слідча комісія не має жодного відношення.
ParlaMint-UA_2022-02-16-m0.u52.p4.sent2	І ще раз повторюю, результати роботи попередньої наглядової ради тимчасовою слідчою комісією визнані неефективними, і ми зверталися.
ParlaMint-UA_2022-02-16-m0.u53.p1.sent1	Дякую.
ParlaMint-UA_2022-02-16-m0.u53.p2.sent1	Завершальне питання до доповідача.
ParlaMint-UA_2022-02-16-m0.u53.p2.sent2	Народний депутат Ковальчук Олександр Володимирович, будь ласка.
ParlaMint-UA_2022-02-16-m0.u54.p1.sent1	Ковальчук Олександр, Рівненщина, "Слуга народу".
ParlaMint-UA_2022-02-16-m0.u54.p1.sent2	Шановна пані Юліє, я знаю вас як людину високопрофесійну, тому вірю, що робота тимчасової слідчої комісії принесе свої результати, а звіт ваш важливий як дороговказ для Укрзалізниці і для нас народних депутатів принесе також свою користь.
ParlaMint-UA_2022-02-16-m0.u54.p1.sent3	Мене цікавить питання, що ми як законодавці, на вашу думку і на думку тимчасової слідчої комісії, можемо зробити, покращити, вдосконалити з точки зору законів і умов роботи Укрзалізниці, щоби наш український бізнес, наші аграрії, металурги, наші надрокористувачі нарешті почали отримувати якісну послугу.
ParlaMint-UA_2022-02-16-m0.u54.p1.sent4	Тому що нарікань до Укрзалізниці дуже багато, це наша з вами відповідальність.
ParlaMint-UA_2022-02-16-m0.u54.p1.sent5	І я дуже хотів би розуміти і знати, що ми маємо робити як законодавці для того, щоби покращити роботу цього органу.
ParlaMint-UA_2022-02-16-m0.u54.p2.sent1	Дякую.
ParlaMint-UA_2022-02-16-m0.u55.p1.sent1	Дякую, пане Олександре.
ParlaMint-UA_2022-02-16-m0.u55.p2.sent1	Насправді ви абсолютно правильно сказали, у нас Укрзалізниця є державним стратегічним підприємством, і це наша спільна робота і наш спільний обов’язок – зробити все від нас залежне на всіх рівнях, щоб вивести Укрзалізницю з того жахливого критичного стану, в якому вона на сьогодні знаходиться.
ParlaMint-UA_2022-02-16-m0.u55.p3.sent1	Перше, що потрібно від законодавців.
ParlaMint-UA_2022-02-16-m0.u55.p3.sent2	Зараз в комітеті закінчується вже робота над новим Законом про залізничний транспорт.
ParlaMint-UA_2022-02-16-m0.u55.p3.sent3	Це вже буде першим таким серйозним поштовхом до тих реформ, які повинні бути.
ParlaMint-UA_2022-02-16-m0.u55.p4.sent1	Я без такого, знаєте, перебільшення скажу вам, що наша тимчасова слідча комісія зробила все для того, щоб значно активізувати роботу всіх державних органів виконавчої влади, правоохоронних органів і звернути увагу на критичний стан, в якому знаходиться Укрзалізниця.
ParlaMint-UA_2022-02-16-m0.u55.p5.sent1	Зараз я прошу всіх підтримати наш звіт, і ми обов’язково будемо далі контролювати те, щоб всі рекомендації і всі висновки тимчасової слідчої комісії було виконано на всіх рівнях.
ParlaMint-UA_2022-02-16-m0.u56.p1.sent1	Дякую.
ParlaMint-UA_2022-02-16-m0.u56.p1.sent2	Дякую, пані голово тимчасової слідчої комісії.
ParlaMint-UA_2022-02-16-m0.u56.p1.sent3	Прошу, займайте своє місце.
ParlaMint-UA_2022-02-16-m0.u56.p2.sent1	А ми переходимо до обговорення звіту, тому прошу записатися на виступи від депутатських фракцій і груп, на це відводиться до 21 хвилини, по 3 хвилини на кожну фракцію і групу.
ParlaMint-UA_2022-02-16-m0.u56.p2.sent2	Будь ласка.
ParlaMint-UA_2022-02-16-m0.u56.p3.sent1	Слово надається народній депутатці України Геращенко Ірині Володимирівні, фракція політичної партії "Європейська солідарність".
ParlaMint-UA_2022-02-16-m0.u57.p1.sent1	Передайте, будь ласка, Олексію Гончаренку слово.
ParlaMint-UA_2022-02-16-m0.u58.p1.sent1	Олексій Олексійович Гончаренко, будь ласка.
ParlaMint-UA_2022-02-16-m0.u59.p1.sent1	Олексій Гончаренко, "Європейська солідарність".
ParlaMint-UA_2022-02-16-m0.u59.p1.sent2	Шкода, що ми не почули від нашої тимчасової слідчої комісії, а що ж стало причиною різкого погіршення стану Укрзалізниці у 2019 і 2020 роках за нової влади, яка йшла, розповідаючи, що все буде гаразд, що все буде добре.
ParlaMint-UA_2022-02-16-m0.u59.p1.sent3	Може, тому, що і керівництво тимчасової слідчої комісії представляє "Слугу народу", і влада – це "Слуга народу"?
ParlaMint-UA_2022-02-16-m0.u59.p2.sent1	Але, друзі, як прокоментувати, подивіться, це я беру дані звіту Тимчасової слідчої комісії.
ParlaMint-UA_2022-02-16-m0.u59.p2.sent2	Загальні доходи Укрзалізниці 2018 рік – 2,5 мільярда доларів, 2020 рік – 2,4 мільярда доларів, вантажообіг впав майже на 10 відсотків у 2020 році.
ParlaMint-UA_2022-02-16-m0.u59.p3.sent1	Далі, цифри взагалі по перевезенню жахливі.
ParlaMint-UA_2022-02-16-m0.u59.p3.sent2	Коли сама тимчасова слідча комісія констатує, що в І кварталі 2021 року ми аж мінус 7 відсотків маємо.
ParlaMint-UA_2022-02-16-m0.u59.p3.sent3	Що призвело до цього?
ParlaMint-UA_2022-02-16-m0.u59.p3.sent4	І коли ви кажете, що наглядова рада не має до цього відношення, а як таке може бути, а хто ж мав наглядати, і за чим вони наглядали?
ParlaMint-UA_2022-02-16-m0.u59.p3.sent5	Ви створили замість наглядової ради раду "смотрящих", які грабували Укрзалізницю із такими хлопцями, як Сергій Лещенко, це заслужений залізничник України.
ParlaMint-UA_2022-02-16-m0.u59.p4.sent1	Як мені пояснити людям на своєму окрузі в місті Подільськ, де одне з найбільших залізничних депо, чому вони отримують наднизькі зарплати, чому їх переводять на півставки, чому провідники, працівники і машиністи отримують просто жалюгідні зарплати, а Сергій Лещенко отримує сотні тисяч гривень на місяць?
ParlaMint-UA_2022-02-16-m0.u59.p4.sent2	Це ж та сама діра, яку треба прибрати з Укрзалізниці, і таких там багато.
ParlaMint-UA_2022-02-16-m0.u59.p4.sent3	Чому за гроші фактично платників податків ми фінансуємо піарників влади, яким є Лещенко?
ParlaMint-UA_2022-02-16-m0.u59.p4.sent4	Чому вони за ці гроші катаються на теплоході "Хвиля" і п’ють віскі за 60 тисяч гривень бутилка?
ParlaMint-UA_2022-02-16-m0.u59.p4.sent5	Це я зараз не перебільшую, це те, що відбувається на Укрзалізниці.
ParlaMint-UA_2022-02-16-m0.u59.p4.sent6	Як це пояснити десяткам тисяч людей, які все своє життя провели на Укрзалізниці?
ParlaMint-UA_2022-02-16-m0.u59.p5.sent1	Я коли їду потягом і зустрічаю жінку-провідницю, яка відпрацювала 30 років і сьогодні каже, що вона отримує 11, 10, 9 тисяч гривень, чи її переводять, не дають навіть повну ставку, а в цей час отак жирує наглядова рада, як це можна пояснити людям?
ParlaMint-UA_2022-02-16-m0.u59.p6.sent1	Тому я хочу вам сказати, у вас є правоохоронні органи, які мають вже давно саджати.
ParlaMint-UA_2022-02-16-m0.u59.p6.sent2	Шкода, що вони зайняті тільки опозицією, тому вам не до цього, ви створюєте ТСК на ТСК, наглядову раду на наглядову раду, а результату немає і Укрзалізниця летить у прірву.
ParlaMint-UA_2022-02-16-m0.u59.p6.sent3	Отямтеся!
ParlaMint-UA_2022-02-16-m0.u59.p6.sent4	І нам треба дійсно врятувати це стратегічне підприємство.
ParlaMint-UA_2022-02-16-m0.u59.p7.sent1	Дякую.
ParlaMint-UA_2022-02-16-m0.u60.p1.sent1	Слово надається народному депутату України Мамояну Суто Чолоєвичу, "Опозиційна платформа – За життя".
ParlaMint-UA_2022-02-16-m0.u61.p1.sent1	Прошу Шуфричу передати слово.
ParlaMint-UA_2022-02-16-m0.u62.p1.sent1	Нестор Іванович Шуфрич.
ParlaMint-UA_2022-02-16-m0.u63.p1.sent1	Дякую.
ParlaMint-UA_2022-02-16-m0.u63.p2.sent1	Шановний пане головуючий, наша фракція підтримує звіт.
ParlaMint-UA_2022-02-16-m0.u63.p2.sent2	Ми вважаємо, що ті неподобства, які мали місце на Укрзалізниці, вони мають отримати відповідну оцінку.
ParlaMint-UA_2022-02-16-m0.u63.p2.sent3	Але зараз стає головне питання: а куда ехать?
ParlaMint-UA_2022-02-16-m0.u63.p3.sent1	І ви знаєте, я хочу ще раз з цієї трибуни звернутися до всіх своїх колег народних депутатів дев’ятого скликання, що у мене якесь страшне дежавю.
ParlaMint-UA_2022-02-16-m0.u63.p3.sent2	Я згадую 14-й рік, коли ми спостерігали за тим, як ми втрачаємо Крим: спочатку референдум був призначений на 25 травня, потім перенесли на 31 березня, потім на 16 березня, і ніхто не вірив, що таке може відбутися.
ParlaMint-UA_2022-02-16-m0.u63.p4.sent1	Зараз ніхто не вірить, що ми остаточно або надовго можемо втратити Донбас.
ParlaMint-UA_2022-02-16-m0.u63.p4.sent2	Я з біллю в серці чую, коли мені говорять: та ви піклуєтесь за Донбас, тому що там за вас голосують.
ParlaMint-UA_2022-02-16-m0.u63.p4.sent3	Та ні, я абсолютно переконаний, що ми як політична партія, яка сьогодні має один з найбільших рівнів підтримки, знайдемо своїх виборців і прихильників в усій Україні.
ParlaMint-UA_2022-02-16-m0.u63.p4.sent4	Але сьогодні Зеленський вимагає відповідальності Турчинова і Яценюка за втрату Криму.
ParlaMint-UA_2022-02-16-m0.u63.p4.sent5	Я би не хотів, щоб наступники вимагали відповідальності Зеленського за остаточну втрату Донбасу.
ParlaMint-UA_2022-02-16-m0.u63.p4.sent6	Ми маємо чути Німеччину, ми маємо чути Францію, ми маємо чути Байдена, які закликають виконати Мінські угоди в повному обсязі.
ParlaMint-UA_2022-02-16-m0.u63.p4.sent7	І це є гарантією зупинення кризи і повернення України на мирний шлях.
ParlaMint-UA_2022-02-16-m0.u63.p5.sent1	Сьогодні в усіх одне питання, у влади: а якщо Путін визнає "ДНР" і "ЛНР", чи будуть далі так звані "ДНР" і "ЛНР" виставляти претензії на Донецьку і Луганську область, чи на цьому все закінчиться?
ParlaMint-UA_2022-02-16-m0.u63.p6.sent1	Ми маємо зробити усе: сконцентруватися в парламенті, щоб продемонструвати світу про неможливість визнання так званих "ДНР", "ЛНР".
ParlaMint-UA_2022-02-16-m0.u63.p6.sent2	Але для цього мають бути конкретні кроки, і якщо Офіс Президента і Зеленський не здатні робити ці кроки, врешті-решт у парламентсько-президентській республіці ми маємо це зробити.
ParlaMint-UA_2022-02-16-m0.u63.p6.sent3	Вже є у Молдові Придністров’я, в Грузії вже є дві невизнані республіки.
ParlaMint-UA_2022-02-16-m0.u63.p6.sent4	І я не хочу, щоб в України були невизнані так звані "ДНР", "ЛНР", тому що це Україна і там живуть українці.
ParlaMint-UA_2022-02-16-m0.u63.p7.sent1	Дякую за увагу.
ParlaMint-UA_2022-02-16-m0.u64.p1.sent1	Слово надається народному депутату України Штепі Сергію Сергійовичу, фракція політичної партії "Слуга народу".
ParlaMint-UA_2022-02-16-m0.u65.p1.sent1	Прошу передати слово Ігорю Мурдію.
ParlaMint-UA_2022-02-16-m0.u66.p1.sent1	Ігор Мурдій, будь ласка.
ParlaMint-UA_2022-02-16-m0.u67.p1.sent1	Доброго дня!
ParlaMint-UA_2022-02-16-m0.u67.p1.sent2	Мурдій Ігор, Кіровоградщина, 100 округ.
ParlaMint-UA_2022-02-16-m0.u67.p1.sent3	Шановні колеги, Тимчасова слідча комісія з питань Укрзалізниці була створена для того, щоб виявити причини кризового стану Укрзалізниці та зупинити падіння в прірву стратегічного державного підприємства.
ParlaMint-UA_2022-02-16-m0.u67.p1.sent4	Звичайно, весь звіт не можна вмістити в декілька хвилин, проте хотів би зупинитися на декількох речах і тезах.
ParlaMint-UA_2022-02-16-m0.u67.p2.sent1	Ми у тимчасовій слідчій комісії назвали факти, які привели Укрзалізницю до такого скрутного стану, та чітко вказали прізвища осіб та керівників, причетних до фактичного знищення підприємства.
ParlaMint-UA_2022-02-16-m0.u67.p2.sent2	У звіті є конкретні факти та аналітика, які свідчать про те, що Укрзалізниця системно та методично доводилася до руйнації.
ParlaMint-UA_2022-02-16-m0.u67.p2.sent3	Насправді за останні п’ять років жодні реформи не проводилися, а лише імітувалися, маючи на меті розбазарювання та грабунок компанії.
ParlaMint-UA_2022-02-16-m0.u67.p3.sent1	Дійсно, у 2021 році, у тому числі завдяки тимчасовій слідчій комісії, було піднято тариф на вантажні перевезення, і це дещо має вирівняти економічну ситуацію підприємства.
ParlaMint-UA_2022-02-16-m0.u67.p3.sent2	Але кошти, які додатково отриманими є Укрзалізницею, найголовніше, потрібно буде ефективно витратити, чого, на жаль, ми зараз не спостерігаємо.
ParlaMint-UA_2022-02-16-m0.u67.p3.sent3	На жаль, керують Укрзалізницею люди без професійних знань та навичок, що також призводить до негативних наслідків.
ParlaMint-UA_2022-02-16-m0.u67.p4.sent1	Хочу також зазначити, що ми у тимчасовій слідчій комісії не лише констатували факти та проблеми, а й запропонували реальну дорожню карту виходу із кризи.
ParlaMint-UA_2022-02-16-m0.u67.p4.sent2	Зараз питання в тому, як ефективно будуть всі ці матеріали лягати в основу Укрзалізниці, а також у кримінальні провадження для притягнення відповідальних осіб, робота яких призвела до такого стану державного підприємства.
ParlaMint-UA_2022-02-16-m0.u67.p5.sent1	За період функціонування тимчасової слідчої комісії всі залучені до роботи, великої роботи всієї комісії, колосальну проведено роботу, на яку не було витрачено жодної гривні бюджетних коштів, на відміну від ініціатив Укрзалізниці, регулярно користуватися послугами іноземних так званих експертів та радників.
ParlaMint-UA_2022-02-16-m0.u67.p6.sent1	Тож, шановні колеги, я прошу підтримати звіт тимчасової слідчої комісії, що стосується Укрзалізниці.
ParlaMint-UA_2022-02-16-m0.u67.p6.sent2	І хочу зазначити попередникам, що тимчасова слідча комісія вивчала п’ять років, а не два, як було зазначено.
ParlaMint-UA_2022-02-16-m0.u68.p1.sent1	Слово надається народній депутатці України Клименко Юлії Леонідівні, фракція "Голос".
ParlaMint-UA_2022-02-16-m0.u68.p1.sent2	Будь ласка.
ParlaMint-UA_2022-02-16-m0.u69.p1.sent1	Шановні колеги, ми будемо підтримувати цей звіт ТСК, він набагато більш професійніший, якісніший, ніж був перший.
ParlaMint-UA_2022-02-16-m0.u69.p1.sent2	Я дякую тимчасовій слідчій комісії, що після моїх коментарів і критики вони врахували велику частину, і цей звіт став набагато більш предметніший, ніж був попередній.
ParlaMint-UA_2022-02-16-m0.u69.p2.sent1	Тому ми будемо підтримувати, але хочу наголосити наступне.
ParlaMint-UA_2022-02-16-m0.u69.p2.sent2	Справа в тому, що звіт, він констатує факт, який зараз відбувається, як почуває себе залізниця.
ParlaMint-UA_2022-02-16-m0.u69.p2.sent3	Це як, знаєте, нагадує тіло, яке остиває, це приблизно так виглядають зараз справи в Укрзалізниці.
ParlaMint-UA_2022-02-16-m0.u69.p2.sent4	Їй треба не терапія, їй треба реанімація, можливо, з адреналіном в серце, я не знаю.
ParlaMint-UA_2022-02-16-m0.u69.p2.sent5	Але так як зараз відбуваються справи в Укрзалізниці, воно, на жаль, працювати не буде, тому що там повинен бути якісний дуже криза-менеджмент, який приведе цю компанію до ладу і почне вона розвиватися.
ParlaMint-UA_2022-02-16-m0.u69.p3.sent1	Що я вам хочу сказати?
ParlaMint-UA_2022-02-16-m0.u69.p3.sent2	Ми з вами маємо зараз військову агресію, яка наростає, можливо, навіть якщо агресія військова спаде, то почнеться наступний етап гібридної війни, а сам економічна агресія, економічна війна.
ParlaMint-UA_2022-02-16-m0.u69.p3.sent3	І Укрзалізниця, яка має більше ніж 5 відсотків нашого ВВП – це величезний обсяг нашої економіки, яка фактично повністю обслуговує наш експорт, внутрішні перевезення, вона є хребтом нашої економіки.
ParlaMint-UA_2022-02-16-m0.u69.p3.sent4	Ми не можемо собі дозволити під час економічної війни мати таке розвалене підприємство, яке фактично, ну, скажімо так, помирає.
ParlaMint-UA_2022-02-16-m0.u69.p3.sent5	Того року, відповідно до звіту ТСК, збиток склав 8 мільярдів, це при тому, що уже практично поновилися всі перевезення в 2021 році.
ParlaMint-UA_2022-02-16-m0.u69.p3.sent6	Цього року він демонструє певний прибуток, але давайте подивимося чесно, за рахунок чого відбувається прибуток в Укрзалізниці: за рахунок безпеки пасажирів і за рахунок зменшення капітальних інвестицій.
ParlaMint-UA_2022-02-16-m0.u69.p4.sent1	Тому, панове, ми закликаємо, щоби план для Укрзалізниці був не поточний, щоби доїсти і з’їсти, і замортизувати все, що є в Укрзалізниці, він повинен бути реанімаційний для того, щоб поновити склад вагонів.
ParlaMint-UA_2022-02-16-m0.u69.p4.sent2	Тільки за 21-й рік, в звіті зазначено, що кинуті, кинуті просто так, коли в нас не вистачає вагонів, 379 вагонів.
ParlaMint-UA_2022-02-16-m0.u69.p4.sent3	Скажіть, будь ласка, чому вони кинуті?
ParlaMint-UA_2022-02-16-m0.u69.p4.sent4	Їх що, неможливо, не знаю, реанімувати, чи їх неможливо продати?
ParlaMint-UA_2022-02-16-m0.u69.p4.sent5	Що?
ParlaMint-UA_2022-02-16-m0.u69.p4.sent6	Чому?
ParlaMint-UA_2022-02-16-m0.u69.p4.sent7	В чому проблема?
ParlaMint-UA_2022-02-16-m0.u69.p4.sent8	Де господарський підхід?
ParlaMint-UA_2022-02-16-m0.u69.p5.sent1	Основне.
ParlaMint-UA_2022-02-16-m0.u69.p5.sent2	Колеги, в Укрзалізниці немає плану реабілітації серйозного цього підприємства.
ParlaMint-UA_2022-02-16-m0.u69.p5.sent3	Закликаю всіх, і в основному правлячу партію і монобільшість, все ж таки прийти і показати всій Україні, як буде реанімуватися це підприємство.
ParlaMint-UA_2022-02-16-m0.u69.p5.sent4	Тому що інакше ми з вами економічну війну, яка на нас з вами насувається і в портах, і в залізниці, і в авіа, ми з вами виграти і вистояти.
ParlaMint-UA_2022-02-16-m0.u70.p1.sent1	Слово надається народному депутату України Цимбалюку Михайлу Михайловичу, фракція "Батьківщина".
ParlaMint-UA_2022-02-16-m0.u71.p1.sent1	Михайло Цимбалюк, "Батьківщина".
ParlaMint-UA_2022-02-16-m0.u71.p1.sent2	Прошу передати слово члену ТСК від команди "Батьківщина" Костянтину Бондарєву.
ParlaMint-UA_2022-02-16-m0.u72.p1.sent1	Будь ласка, Костянтин Бондарєв, прошу вас.
ParlaMint-UA_2022-02-16-m0.u73.p1.sent1	Доброго дня, шановні друзі.
ParlaMint-UA_2022-02-16-m0.u73.p1.sent2	Фракція "Батьківщина", Костянтин Бондарєв.
ParlaMint-UA_2022-02-16-m0.u73.p1.sent3	Сьогодні багато разів вже прізвище згадувалося Сергія Лещенка.
ParlaMint-UA_2022-02-16-m0.u73.p1.sent4	Ви знаєте, це не якісь особисті стосунки, зв’язання чи ще щось, не помста.
ParlaMint-UA_2022-02-16-m0.u73.p1.sent5	Сьогодні Сергій Лещенко – це символ Укрзалізниці: некомпетентність та корупція.
ParlaMint-UA_2022-02-16-m0.u73.p1.sent6	І це сказано у висновках, які підготовлені в звіті, викладені, тимчасової слідчої комісії.
ParlaMint-UA_2022-02-16-m0.u73.p2.sent1	Некомпетентність, тому що 90 відсотків за останні п’ять років – тимчасово призначених осіб в керівництві Укрзалізниці.
ParlaMint-UA_2022-02-16-m0.u73.p2.sent2	Здавалось би, на вимогу тимчасової слідчої комісії, дійсно, уряд звільнив наглядову раду, але що ми побачили: знов призначення тих самих осіб знов-таки наглядати за корупцією та некомпетентністю в Укрзалізниці.
ParlaMint-UA_2022-02-16-m0.u73.p3.sent1	Я хотів би також зауважити, що на якому сьогодні стані взагалі знаходиться рівень парламентського контролю.
ParlaMint-UA_2022-02-16-m0.u73.p3.sent2	Подивіться на цю ложу, йде звіт тимчасової слідчої комісії по Укрзалізниці.
ParlaMint-UA_2022-02-16-m0.u73.p3.sent3	Де присутність міністра інфраструктури?
ParlaMint-UA_2022-02-16-m0.u73.p3.sent4	Де присутність керівництва Укрзалізниці?
ParlaMint-UA_2022-02-16-m0.u73.p3.sent5	До чого ми з вами себе призвели, народні депутати?
ParlaMint-UA_2022-02-16-m0.u73.p3.sent6	Сьогодні це ганьба і ганьба для нас з вами.
ParlaMint-UA_2022-02-16-m0.u73.p3.sent7	Ми з вами своїми руками знизили рівень впливу парламенту на взагалі все, що навколо нас.
ParlaMint-UA_2022-02-16-m0.u73.p3.sent8	Урядовці не приходять, Укрзалізниця не чує, корупція як поглиблювалась в Укрзалізниці, так і є, некомпетентність у вигляді Сергія Лещенка та інших як символу Укрзалізниці знову-таки отримують шалені заробітні плати офіційно.
ParlaMint-UA_2022-02-16-m0.u73.p4.sent1	Сьогодні як теплохід "Хвиля" був на балансі Укрзалізниці, так і є, правда, що арештований за нашим все ж таки поданням.
ParlaMint-UA_2022-02-16-m0.u73.p4.sent2	Друзі, так і живемо.
ParlaMint-UA_2022-02-16-m0.u73.p5.sent1	Але ж я хотів би, щоб цей звіт все ж таки урядовці прочитали і зробили висновки.
ParlaMint-UA_2022-02-16-m0.u73.p5.sent2	Звіт дієвий, там викладені всі факти, що треба зробити, щоб побороти корупцію і навести лад в Укрзалізниці.
ParlaMint-UA_2022-02-16-m0.u73.p5.sent3	Тому фракція "Батьківщина" буде підтримувати цей звіт.
ParlaMint-UA_2022-02-16-m0.u73.p6.sent1	Дякую.
ParlaMint-UA_2022-02-16-m0.u74.p1.sent1	Слово надається народному депутату України Арешонкову Володимиру Юрійовичу, після цього ще Сергій Ярославович Рудик.
ParlaMint-UA_2022-02-16-m0.u74.p1.sent2	І будемо переходити до голосування.
ParlaMint-UA_2022-02-16-m0.u74.p1.sent3	Прошу народних депутатів займати свої місця.
ParlaMint-UA_2022-02-16-m0.u74.p2.sent1	Будь ласка, Володимир Юрійович.
ParlaMint-UA_2022-02-16-m0.u75.p1.sent1	Дякую, пане Голово.
ParlaMint-UA_2022-02-16-m0.u75.p2.sent1	Володимир Арешонков, депутатська група "Довіра".
ParlaMint-UA_2022-02-16-m0.u75.p2.sent2	Шановні колеги, що таке результат роботи любої тимчасової слідчої або спеціальної комісії Верховної Ради?
ParlaMint-UA_2022-02-16-m0.u75.p2.sent3	Що таке висновок, до якого приходить комісія?
ParlaMint-UA_2022-02-16-m0.u75.p2.sent4	Безперечно, це підведення підсумків і аналіз роботи або виявлення тих фактів, тих недоліків, які стосуються конкретно, скажімо, діяльності якогось підприємства, організації, якогось явища.
ParlaMint-UA_2022-02-16-m0.u75.p2.sent5	Але, крім цього, це й розроблення рекомендацій і звернення до діючих владних інституцій з тим, щоб не допустити тих помилок, виправити ту ситуацію, яка склалась в даному випадку навколо діяльності Укрзалізниці.
ParlaMint-UA_2022-02-16-m0.u75.p3.sent1	Я дуже коротко скажу, що насправді відбувається в структурних підрозділах залізниці.
ParlaMint-UA_2022-02-16-m0.u75.p3.sent2	Оця постійна дискусія навколо того, приватизувати щось чи залишити державним сегментом, а, можливо, державно-приватне якесь партнерство, з цим потрібно чітко розібратись і приходити до якогось певного конкретного висновку.
ParlaMint-UA_2022-02-16-m0.u75.p3.sent3	Тоді далі можна рухатись, не роблячи помилок.
ParlaMint-UA_2022-02-16-m0.u75.p4.sent1	А так відбуваються наступні речі.
ParlaMint-UA_2022-02-16-m0.u75.p4.sent2	Місто Коростень, підприємство "Завод залізобетонних шпал".
ParlaMint-UA_2022-02-16-m0.u75.p4.sent3	Підприємство, яке працює ефективно протягом останніх 25 років, виконує державні замовлення, виготовляє шпали залізобетонні.
ParlaMint-UA_2022-02-16-m0.u75.p4.sent4	Що було зроблено з цим підприємством попереднім керівництвом Укрзалізниці?
ParlaMint-UA_2022-02-16-m0.u75.p4.sent5	Штучно підготовлено до приватизації шляхом доведення його до банкрутства; змінений ефективний керівник, який працював багато років.
ParlaMint-UA_2022-02-16-m0.u75.p4.sent6	Поставили під загрозу діяльність підприємства, на якому 450 працюючих, довели до банкрутства.
ParlaMint-UA_2022-02-16-m0.u75.p4.sent7	Після цього призначили з Києва керівника, який за рік роботи останній збиток підприємству наніс у 45 мільйонів.
ParlaMint-UA_2022-02-16-m0.u75.p5.sent1	Що далі?
ParlaMint-UA_2022-02-16-m0.u75.p5.sent2	Яке рішення приймають?
ParlaMint-UA_2022-02-16-m0.u75.p5.sent3	Злити два заводи, два банкрути, до якого вони довели, тому що приватизовувати легше ж вже одне підприємство.
ParlaMint-UA_2022-02-16-m0.u75.p6.sent1	Ми попередили нове вже керівництво Укрзалізниці: це злочин, який був зроблений попередниками, не робіть цього, не продовжуйте цю ганебну практику, відновіть роботу підприємства, дайте людям роботу, наповніть бюджет.
ParlaMint-UA_2022-02-16-m0.u75.p6.sent2	І це буде ефективна робота в тому числі Укрзалізниці.
ParlaMint-UA_2022-02-16-m0.u75.p6.sent3	Так от, уважно читайте, нинішні керівники, висновок комісії і не робіть ті помилки, які робили попередники.
ParlaMint-UA_2022-02-16-m0.u75.p7.sent1	Дякую.
ParlaMint-UA_2022-02-16-m0.u76.p1.sent1	І завершальне на сьогодні слово по цьому питанню надається народному депутату Рудику Сергію Ярославовичу, група "Партія "За майбутнє".
ParlaMint-UA_2022-02-16-m0.u76.p1.sent2	Після цього переходимо до прийняття рішення.
ParlaMint-UA_2022-02-16-m0.u76.p1.sent3	Прошу народних депутатів зайняти свої місця.
ParlaMint-UA_2022-02-16-m0.u76.p2.sent1	Будь ласка, Сергію Ярославовичу.
ParlaMint-UA_2022-02-16-m0.u77.p1.sent1	Шановні українці, більше пів року тому я стояв на цій трибуні і говорив про речі, які актуальні один в один на сьогоднішній день.
ParlaMint-UA_2022-02-16-m0.u77.p1.sent2	А смисл роботи ТСК, яка, по суті, після бурхливої діяльності проконстатувала все те, що знає сьогодні кожен українець, хто хоч раз їздив у нашому залізнодорожньому транспорті?
ParlaMint-UA_2022-02-16-m0.u77.p2.sent1	Ми не знаємо про проблеми з коліями?
ParlaMint-UA_2022-02-16-m0.u77.p2.sent2	Знаємо.
ParlaMint-UA_2022-02-16-m0.u77.p2.sent3	Ми не знаємо про проблеми з вагонами?
ParlaMint-UA_2022-02-16-m0.u77.p2.sent4	Знаємо.
ParlaMint-UA_2022-02-16-m0.u77.p2.sent5	Ми не знаємо про завищені зарплати людей, які мають дбати про те, щоб це було навпаки?
ParlaMint-UA_2022-02-16-m0.u77.p2.sent6	Знаємо.
ParlaMint-UA_2022-02-16-m0.u77.p3.sent1	І що ми кажемо?
ParlaMint-UA_2022-02-16-m0.u77.p3.sent2	Ми кажемо, що після бурхливої діяльності цієї ТСК направлено аж 232 запити.
ParlaMint-UA_2022-02-16-m0.u77.p3.sent3	Ми констатуємо про те, що все це відбувається через системні проблеми в управлінні.
ParlaMint-UA_2022-02-16-m0.u77.p3.sent4	Ми констатуємо, що сьогодні є безліч проблем, корупційних схем.
ParlaMint-UA_2022-02-16-m0.u77.p3.sent5	Але ми не говоримо як народні депутати про те, що треба зробити для того, щоб сьогодні цього уникнути або хоча б мінімізувати всі ці негативні явища.
ParlaMint-UA_2022-02-16-m0.u77.p4.sent1	Ми ж цілий український парламент.
ParlaMint-UA_2022-02-16-m0.u77.p4.sent2	Ми не можемо сьогодні в 22-му році говорити про проблеми, які мали місце п’ять років тому?
ParlaMint-UA_2022-02-16-m0.u77.p4.sent3	Можемо, може, й треба про це говорити.
ParlaMint-UA_2022-02-16-m0.u77.p4.sent4	Але не тільки про це, а й про те, як вийти з цієї ситуації.
ParlaMint-UA_2022-02-16-m0.u77.p4.sent5	Про те, що сьогодні ми мали закупити 100 нових вагонів, а закупили тільки 20, маючи всі необхідні на це кошти.
ParlaMint-UA_2022-02-16-m0.u77.p4.sent6	Про те, що сьогодні "інтерсіті", який за плановими показниками мав пересуватися із швидкістю на дальніх відстанях до 5 годин, їздить до 7 годин.
ParlaMint-UA_2022-02-16-m0.u77.p4.sent7	Ми могли би сьогодні сказати: а якого біса ми купили локомотиви у французів без ніякого тендера загальною вартістю в 900 мільйонів євро?
ParlaMint-UA_2022-02-16-m0.u77.p4.sent8	А що, американські вагони гірші?
ParlaMint-UA_2022-02-16-m0.u77.p4.sent9	А що, японські вагони гірші, перепрошую, локомотиви гірші?
ParlaMint-UA_2022-02-16-m0.u77.p4.sent10	А, може, все-таки би напряглися і почали думати про власне виробництво локомотивів?
ParlaMint-UA_2022-02-16-m0.u77.p5.sent1	Наша депутатська група, я не знаю, мабуть, єдина, яка не представлена в цій ТСК.
ParlaMint-UA_2022-02-16-m0.u77.p5.sent2	Наша депутатська група двічі подавала кандидатуру Рудика Сергія Ярославовича, щоб він міг разом з іншими працювати і щось знайти.
ParlaMint-UA_2022-02-16-m0.u77.p5.sent3	Але за формальними ознаками регламентний комітет двічі відмовив нашій депутатській групі брати участь.
ParlaMint-UA_2022-02-16-m0.u77.p5.sent4	Знаєте, є таке питання, яке часто задають люди: случайно?
ParlaMint-UA_2022-02-16-m0.u77.p5.sent5	Не думаю.
ParlaMint-UA_2022-02-16-m0.u77.p6.sent1	Наша депутатська група утримається від голосування за цей так званий звіт.
ParlaMint-UA_2022-02-16-m0.u77.p6.sent2	Давайте переходити до діла, перестаньте займатися.
ParlaMint-UA_2022-02-16-m0.u78.p1.sent1	Шановні народні депутати, ми завершили обговорення.
ParlaMint-UA_2022-02-16-m0.u78.p1.sent2	Переходимо до прийняття рішення.
ParlaMint-UA_2022-02-16-m0.u78.p1.sent3	Шановні колеги, прошу зайняти свої місця.
ParlaMint-UA_2022-02-16-m0.u78.p2.sent1	Я ставлю на голосування для прийняття в цілому проекту Постанови (реєстраційний номер 7001) про звіт Тимчасової слідчої комісії Верховної Ради України з питань перевірки та оцінки стану акціонерного товариства "Українська залізниця", розслідування фактів можливої бездіяльності, порушення законодавства України органами управління зазначеного підприємства, що призвели до значного погіршення технічного стану підприємства та основних виробничих показників.
ParlaMint-UA_2022-02-16-m0.u78.p3.sent1	Шановні колеги, готові голосувати?
ParlaMint-UA_2022-02-16-m0.u78.p3.sent2	Прошу народних депутатів голосувати.
ParlaMint-UA_2022-02-16-m0.u78.p4.sent1	За-282
ParlaMint-UA_2022-02-16-m0.u78.p5.sent1	Рішення прийнято.
ParlaMint-UA_2022-02-16-m0.u78.p5.sent2	Вітаю, колеги.
ParlaMint-UA_2022-02-16-m0.u78.p6.sent1	У нас є заява від двох фракцій, від фракції "Голос" і від фракції "Європейська солідарність", перерва з заміною на виступ.
ParlaMint-UA_2022-02-16-m0.u78.p7.sent1	Слово надається народному депутату України Ярославу Юрчишину, партія "Голос".
ParlaMint-UA_2022-02-16-m0.u78.p7.sent2	Будь ласка.
ParlaMint-UA_2022-02-16-m0.u79.p1.sent1	Шановні колеги, не можу не звернути увагу з тим, що відбувається зараз на дуже важливих конкурсах – це на конкурсах по обранню керівника Спеціалізованої антикорупційної прокуратури і Директора Національного антикорупційного бюро.
ParlaMint-UA_2022-02-16-m0.u79.p1.sent2	Справа в тому, що коли ми, власне, слухаємо і нашого Президента у його виступах, коли він нарешті виходить до суспільства і пояснює ситуацію в країні, він слово в слово повторює те, що говориться нашими і міжнародними партнерами, і те, що він обіцяв суспільству у своїй виборчій програмі.
ParlaMint-UA_2022-02-16-m0.u79.p1.sent3	Це не лише відбити загрозу ззовні, а і продовжити реформи всередині.
ParlaMint-UA_2022-02-16-m0.u79.p2.sent1	Зараз ми маємо дуже негативну ситуацію, коли комісія по відбору голови спеціалізованої, керівника Спеціалізованої антикорупційної прокуратури не може два до два скласти і оголосити переможця.
ParlaMint-UA_2022-02-16-m0.u79.p2.sent2	Чому?
ParlaMint-UA_2022-02-16-m0.u79.p2.sent3	Ймовірно тому, що переможець – це детектив, який почав справу проти заступника Керівника Офісу Президента пана Татарова.
ParlaMint-UA_2022-02-16-m0.u79.p2.sent4	Справу успішно ховають за підтримки, власне, Генеральної прокуратури, але детектива досі, який офіційно переміг, не можуть призначити, незважаючи на всі обіцянки.
ParlaMint-UA_2022-02-16-m0.u79.p2.sent5	Здавалось би, проблема.
ParlaMint-UA_2022-02-16-m0.u79.p2.sent6	Здавалось би, що важить обіцянка Президента до кінця року завершити конкурс.
ParlaMint-UA_2022-02-16-m0.u79.p2.sent7	Завжди можна спробувати міжнародним партнерам пояснити: ну, знаєте, я ж не впливаю на комісію.
ParlaMint-UA_2022-02-16-m0.u79.p2.sent8	Але нагадаю, що більшість в цій комісії складається саме з тих, кого обрала Верховна Рада, і, на жаль, саме ці люди не з’являються на комісії, не підтримують фактично завершення конкурсу.
ParlaMint-UA_2022-02-16-m0.u79.p3.sent1	І тут, як Пилип з конопель, нова проблема.
ParlaMint-UA_2022-02-16-m0.u79.p3.sent2	Кабінет Міністрів проводить закрите засідання по призначенню комісії по відбору, власне, Директора Національного антикорупційного бюро, робить порушення, затверджуючи п’ять з шести членів комісії, чого не має повноважень робити.
ParlaMint-UA_2022-02-16-m0.u79.p3.sent3	І потім поспішно наступного дня, після, власне, звернення уваги, нібито виправляє цю помилку, зазначаючи, що один з членів комісії, який зараз є членом по відбору Спеціалізованої антикорупційної прокуратури може стати членом комісії, його затверджують, але лише після того, як закінчить свою роботу.
ParlaMint-UA_2022-02-16-m0.u79.p4.sent1	Що насправді робиться?
ParlaMint-UA_2022-02-16-m0.u79.p4.sent2	Робляться всі умови, щоб оскаржити конкурс до обрання Керівника Національного антикорупційного бюро в окружному адміністративному суді Києва.
ParlaMint-UA_2022-02-16-m0.u79.p5.sent1	Тому наша вимога.
ParlaMint-UA_2022-02-16-m0.u79.p5.sent2	Кабінет Міністрів, офіційно прозвітуйте про процедуру, профільний комітет вже до вас в цьому напрямку.
ParlaMint-UA_2022-02-16-m0.u80.p1.sent1	Дякую.
ParlaMint-UA_2022-02-16-m0.u80.p2.sent1	Шановні колеги, продовжуємо розглядати питання порядку денного, наступне питання – це законопроект 4210.
ParlaMint-UA_2022-02-16-m0.u80.p2.sent2	Це проект Закону про внесення змін до деяких законів України щодо удосконалення процедур оборонного планування (повторне перше читання).
ParlaMint-UA_2022-02-16-m0.u80.p3.sent1	Шановні колеги, я ставлю пропозицію розглянути це питання за скороченою процедурою.
ParlaMint-UA_2022-02-16-m0.u80.p3.sent2	Прошу голосувати.
ParlaMint-UA_2022-02-16-m0.u80.p4.sent1	За-237
ParlaMint-UA_2022-02-16-m0.u80.p5.sent1	Рішення прийнято.
ParlaMint-UA_2022-02-16-m0.u80.p6.sent1	Я запрошую до слова заступницю голови Комітету з питань національної безпеки, оборони та розвідки Мар’яну Володимирівну Безуглу, вона і від авторів, і від комітету.
ParlaMint-UA_2022-02-16-m0.u80.p6.sent2	4 хвилини, будь ласка.
ParlaMint-UA_2022-02-16-m0.u81.p1.sent1	Колеги, законопроект – це про правові засади, але не просто про правові засади унормування бюрократії в Міністерстві оборони тощо, це про правові засади військового керівництва, оборонного планування та демократичного цивільного контролю.
ParlaMint-UA_2022-02-16-m0.u81.p1.sent2	Це про Міністерство оборони, Міністерство оборони, сили оборони, не міністерство Збройних Сил, не міністерство бюрократії, не міністерство утрудненого прийняття рішень, це про створення дійсно сил оборони: про Збройні Сили, про національний супротив, про розвідку, про інфраструктуру, про передумови для діяльності військової поліції, про наш контроль.
ParlaMint-UA_2022-02-16-m0.u81.p1.sent3	Так, цей законопроект про наш демократичний цивільний контроль, зокрема нагляд і контроль з боку парламенту.
ParlaMint-UA_2022-02-16-m0.u81.p1.sent4	Навіть такі, здавалося б, дрібниці, але надзвичайні важливі речі, коли кандидат на міністра оборони України має заслуховуватися у парламенті перед призначенням.
ParlaMint-UA_2022-02-16-m0.u81.p1.sent5	Це про порядок прийняття рішень, про чіткий розподіл повноважень військового керівництва, це про засади, це про спроможності.
ParlaMint-UA_2022-02-16-m0.u81.p2.sent1	Отже, під час підготовки до повторного першого читання комітетом запропоновано внести зміни до основних положень законопроекту та викласти його у новій редакції.
ParlaMint-UA_2022-02-16-m0.u81.p2.sent2	Розроблено пропозиції щодо внесення змін до 19 законів України щодо посилення демократичного цивільного контролю над Збройними Силами України, унормування повноважень, підзвітності і відповідальності вищих посадових осіб Міністерства оборони України та Збройних Сил України, чітке окреслення повноважень у сфері оборони, удосконалення питань військового керівництва, удосконалення процедур оборонного планування з урахуванням досвіду держав-членів НАТО, держав-членів Європейського Союзу, уточнення переліку та змісту документів оборонного планування.
ParlaMint-UA_2022-02-16-m0.u81.p3.sent1	А відтак, народними депутатами - членами комітету ухвалено рішення змінити і назву законопроекту, а саме: "Про внесення змін до деяких законодавчих актів України з питань національної безпеки і оборони щодо зміцнення демократичного цивільного контролю над Збройними Силами України, удосконалення об’єднаного керівництва силами оборони держави та планування у сферах національної безпеки і оборони".
ParlaMint-UA_2022-02-16-m0.u81.p4.sent1	Враховуючи все вище наведене, комітет рекомендує за результатами розгляду проекту Закону України ухвалити законопроект за реєстраційним номером 4210 в першому читанні, прийняти його за основу.
ParlaMint-UA_2022-02-16-m0.u81.p5.sent1	Колеги, звісно, потребує вдосконалення.
ParlaMint-UA_2022-02-16-m0.u81.p5.sent2	Я запрошую всіх долучитися і надати свої пропозиції, оскільки, законопроект в першу чергу, звісно, це робота нашого комітету, тим не менше, він стосується багатьох сфер.
ParlaMint-UA_2022-02-16-m0.u81.p5.sent3	Це комплексний пакет, який призведе до зрозумілого прийняття рішень, зрозумілих спроможностей сил оборони.
ParlaMint-UA_2022-02-16-m0.u81.p5.sent4	І це надзвичайно важливо не тільки в тій ситуації, яка зараз склалася, це важливо для нашого майбутнього, і в тому числі це важливо для нашого нагляду і розуміння, що відбувається з силами оборони.
ParlaMint-UA_2022-02-16-m0.u81.p6.sent1	Дякую за увагу і прошу підтримати.
ParlaMint-UA_2022-02-16-m0.u82.p1.sent1	Дякую.
ParlaMint-UA_2022-02-16-m0.u82.p2.sent1	Шановні колеги, є необхідність обговорювати це питання?
ParlaMint-UA_2022-02-16-m0.u82.p2.sent2	Прошу записатися: два – за, два – проти, будь ласка.
ParlaMint-UA_2022-02-16-m0.u82.p3.sent1	Слово надається народній депутатці України Михайлюк Галині Олегівні, фракція політичної партії "Слуга народу".
ParlaMint-UA_2022-02-16-m0.u82.p3.sent2	Будь ласка.
ParlaMint-UA_2022-02-16-m0.u83.p1.sent1	Прошу передати слово народному депутату Веніславському Федору.
ParlaMint-UA_2022-02-16-m0.u84.p1.sent1	Федір Володимирович Веніславський, будь ласка.
ParlaMint-UA_2022-02-16-m0.u85.p1.sent1	Шановний пане Голово, шановні народні депутати!
ParlaMint-UA_2022-02-16-m0.u85.p1.sent2	Запропонований вам законопроект під реєстраційним номером 4210 направлений на вдосконалення функцій демократичного цивільного контролю над Збройними Силами України, з одного боку.
ParlaMint-UA_2022-02-16-m0.u85.p1.sent3	З іншого боку, він направлений на підвищення спроможності наших Збройних Сил, сектору безпеки оборони України загалом.
ParlaMint-UA_2022-02-16-m0.u85.p2.sent1	З моменту початку нашої з вами каденції, наша політична сила підтримує зусилля Президента Зеленського щодо вдосконалення і підвищення спроможності наших Збройних Сил.
ParlaMint-UA_2022-02-16-m0.u85.p2.sent2	Я хочу нагадати, що ми з вами ухвалили цілу низку тих важливих законів, яких не було протягом всього періоду війни з Російською Федерацією.
ParlaMint-UA_2022-02-16-m0.u85.p2.sent3	А саме: Закон України про План оборони країни, Закон України "Про розвідку", Закон України про реформування оборонних закупівель.
ParlaMint-UA_2022-02-16-m0.u85.p2.sent4	Закон України про вдосконалення демократичного цивільного контролю є продовженням того логічного ряду законів, які спрямовані саме на посилення наших спроможностей щодо відбиття агресії Російської Федерації і зміцнення наших Збройних Сил загалом.
ParlaMint-UA_2022-02-16-m0.u85.p3.sent1	Як було вже сказано попереднім доповідачем, цей законопроект передбачає зміну цілої низки законів для того, щоб ми їх привели у відповідність до найсучасніших стандартів НАТО, і в цьому плані ми також робимо дуже багато.
ParlaMint-UA_2022-02-16-m0.u85.p4.sent1	Я хочу поінформувати, що, якщо станом на 2019 рік до стандартів НАТО було імплементовано біля 190 нормативно-правових актів, то на сьогоднішній день їх біля 300.
ParlaMint-UA_2022-02-16-m0.u85.p4.sent2	І цей законопроект, він продовжує ту логічну діяльність нашого парламенту щодо посилення обороноздатності України.
ParlaMint-UA_2022-02-16-m0.u85.p5.sent1	Тому політична партія "Слуга народу" буде підтримувати цей законопроект.
ParlaMint-UA_2022-02-16-m0.u85.p5.sent2	І я закликаю всіх проукраїнсько налаштованих сил також його підтримати.
ParlaMint-UA_2022-02-16-m0.u85.p6.sent1	Дякую.
ParlaMint-UA_2022-02-16-m0.u86.p1.sent1	Слово надається народному депутату України Гузю Ігорю Володимировичу, депутатська група "Партії "За майбутнє".
ParlaMint-UA_2022-02-16-m0.u86.p1.sent2	Будь ласка.
ParlaMint-UA_2022-02-16-m0.u87.p1.sent1	Прошу передати слово Дмитру Лубінцю.
ParlaMint-UA_2022-02-16-m0.u87.p1.sent2	Дякую.
ParlaMint-UA_2022-02-16-m0.u88.p1.sent1	Будь ласка, Дмитро Валерійович Лубінець.
ParlaMint-UA_2022-02-16-m0.u89.p1.sent1	Шановна президія, шановні народні депутати, громадяни України!
ParlaMint-UA_2022-02-16-m0.u89.p1.sent2	Депутатська група "Партія "За майбутнє" буде підтримувати і голосувати за даний законопроект.
ParlaMint-UA_2022-02-16-m0.u89.p1.sent3	Ми вважаємо абсолютно логічними ці зміни, які дозволять дійсно зміцнювати наші Збройні Сили України.
ParlaMint-UA_2022-02-16-m0.u89.p2.sent1	Ми постійно наголошуємо на тому, що постійно треба робити так, щоб саме Збройні Сили України захищали нашу державу і чітко відповідали нормам НАТО.
ParlaMint-UA_2022-02-16-m0.u89.p2.sent2	Так от, дійсно, цей законопроект дозволяє це зробити.
ParlaMint-UA_2022-02-16-m0.u89.p2.sent3	Але деякі норми викликають у нас здивування, і коли я чув уважно виступ автора даної законодавчої ініціативи, коли ви закликали всіх приєднатися і надавати свої пропозиції, хочу вам нагадати, це повторне перше читання.
ParlaMint-UA_2022-02-16-m0.u89.p2.sent4	Тобто вже один раз Верховна Рада України відхилила цей законопроект, направила на повторне перше і якраз там вам треба було збирати ці пропозиції.
ParlaMint-UA_2022-02-16-m0.u89.p3.sent1	Отже, що нас дивує.
ParlaMint-UA_2022-02-16-m0.u89.p3.sent2	Це, наприклад, створення окремої військової поліції.
ParlaMint-UA_2022-02-16-m0.u89.p3.sent3	Ми не зовсім розуміємо логіку, як без забезпечення функціонування системи військової юстиції і без висвітлення механізмів добору та контролю за діяльністю новоствореного органу буде він функціонувати.
ParlaMint-UA_2022-02-16-m0.u89.p3.sent4	Отже, ми не вважаємо, що це є абсолютно логічним і доречним.
ParlaMint-UA_2022-02-16-m0.u89.p3.sent5	Тому це перше.
ParlaMint-UA_2022-02-16-m0.u89.p4.sent1	І друге.
ParlaMint-UA_2022-02-16-m0.u89.p4.sent2	Проект, наприклад, містить низку норм, які стосуються діяльності Державного космічного агентства.
ParlaMint-UA_2022-02-16-m0.u89.p4.sent3	Тобто ми нібито приводимо до ладу Збройні Сили України.
ParlaMint-UA_2022-02-16-m0.u89.p4.sent4	До чого тут у нас космічне агентство?
ParlaMint-UA_2022-02-16-m0.u89.p5.sent1	А так ми готові приєднуватися і будемо подавати правки до другого читання.
ParlaMint-UA_2022-02-16-m0.u89.p5.sent2	Дякуємо.
ParlaMint-UA_2022-02-16-m0.u89.p5.sent3	Голосуємо всі і зміцнюємо наші Збройні Сили України.
ParlaMint-UA_2022-02-16-m0.u89.p6.sent1	Дякую.
ParlaMint-UA_2022-02-16-m0.u90.p1.sent1	Слово надається народному депутату України Лозинському, фракція політичної партії "Голос".
ParlaMint-UA_2022-02-16-m0.u91.p1.sent1	Прошу передати Рахманіну Сергію.
ParlaMint-UA_2022-02-16-m0.u92.p1.sent1	Сергій Іванович Рахманін, будь ласка.
ParlaMint-UA_2022-02-16-m0.u93.p1.sent1	Шановні колеги, коли кажуть, що війна на порозі, це неправда, тому що війна з нашого порогу не сходить вже вісім років, і, дякувати Богові, в цій країні завжди знайдеться критично необхідна маса людей, які виконають своє завдання без пафосу, без зайвих слів, чітко і відповідально.
ParlaMint-UA_2022-02-16-m0.u93.p2.sent1	І коли ми говоримо про єднання, то єднання в парламенті – це, вибачте, не спільне фотографування, не спільні танці чи співи.
ParlaMint-UA_2022-02-16-m0.u93.p2.sent2	Наше єднання, перш за все, потребує нашого єднання в забезпеченні Збройних Сил і взагалі сектору безпеки і оборони всім необхідним, і в першу чергу притомною, чіткою, ефективною нормативною законодавчою базою.
ParlaMint-UA_2022-02-16-m0.u93.p3.sent1	4210 – законопроект, який пропонується на ваш розгляд, безумовно, потрібний, але в ньому є ціла низка речей, які можуть завдання наших військових не спростити, а навпаки ускладнити.
ParlaMint-UA_2022-02-16-m0.u93.p3.sent2	І тому я вас прошу дуже ретельно поставитися до розгляду цього законопроекту, дуже уважно до цього поставитися, і в жодному разі, закликаю вас, не скорочувати терміни подання правок.
ParlaMint-UA_2022-02-16-m0.u93.p3.sent3	Тому що найгірше, що ми можемо зробити,– це ускладнити нашим військовим, нашим Збройним Силам, нашому Генеральному штабу і нашому Міністерству оборони виконання тих завдань, які зараз на нього покладені.
ParlaMint-UA_2022-02-16-m0.u93.p4.sent1	Фракція "Голос" і Комітет з питань національної безпеки і оборони, всі члени цього комітету, незалежно від фракційної чи партійної приналежності, будуть підтримувати в першому читанні цей законопроект для того, щоб мати можливість суттєво поліпшити цей законопроект і зробити його справжньою зброєю в руках наших військовослужбовців наших Збройних Сил.
ParlaMint-UA_2022-02-16-m0.u93.p5.sent1	Дякую.
ParlaMint-UA_2022-02-16-m0.u93.p5.sent2	Слава Україні!
ParlaMint-UA_2022-02-16-m0.u94.p1.sent1	Героям слава!
ParlaMint-UA_2022-02-16-m0.u94.p2.sent1	Слово надається народному депутату України Михайлу Миколайовичу Папієву, фракція "Опозиційна платформа – За життя".
ParlaMint-UA_2022-02-16-m0.u94.p3.sent1	Мамка Григорій Миколайович, будь ласка.
ParlaMint-UA_2022-02-16-m0.u95.p1.sent1	Шановні народні депутати, зверніть увагу, це законопроект уже повторне перше читання, і коли ви отримаєте два тексти, які ви отримали сьогодні і на даний час розглядаєте, і коли він перший раз заходив в зал Верховної Ради, то це зовсім дві інших історії.
ParlaMint-UA_2022-02-16-m0.u95.p2.sent1	Але жити по закону необхідно, необхідно виконувати і дотримуватися закону, ну законом повинні регулюватися конкретні критерії, конкретні підходи, але не встановлюватися перспективи, як в тому анекдоті.
ParlaMint-UA_2022-02-16-m0.u95.p2.sent2	Ну, наприклад, цим законопроектом ми нові посади вводимо.
ParlaMint-UA_2022-02-16-m0.u95.p3.sent1	Пропонуємо: ми ж можемо виправити його між першим і другим, давайте проголосуємо, не будемо скорочувати і будемо наповнювати правками.
ParlaMint-UA_2022-02-16-m0.u95.p3.sent2	Правки будуть розглянуті на тому комітеті точно так, як по інших законопроектах, що буде куча возмущений від інших народних депутатів.
ParlaMint-UA_2022-02-16-m0.u95.p4.sent1	Цим проектом закону пропонується створити новий орган, зверніть увагу, військову поліцію.
ParlaMint-UA_2022-02-16-m0.u95.p4.sent2	А невже для нового органу, якщо в когось є якесь бачення, необхідність нового законопроекту, іншого, окремого, щоб дати статус новому органу?
ParlaMint-UA_2022-02-16-m0.u95.p4.sent3	Він буде яким органом, правоохоронним?
ParlaMint-UA_2022-02-16-m0.u95.p4.sent4	Який штат і все інше?
ParlaMint-UA_2022-02-16-m0.u95.p4.sent5	Але цими змінами до закону, до деяких законопроектів ми вводимо такі посади.
ParlaMint-UA_2022-02-16-m0.u95.p5.sent1	Ми не будемо підтримувати цей законопроект, тому що в цьому законопроекті, який називається "внесення змін до деяких законів", нові стратегії.
ParlaMint-UA_2022-02-16-m0.u95.p5.sent2	Так давайте цей закон назвою назвемо: "закон про внесення нових стратегій в оборонній сфері".
ParlaMint-UA_2022-02-16-m0.u95.p5.sent3	Тоді це буде зрозуміло як для громадян, так і для юристів.
ParlaMint-UA_2022-02-16-m0.u95.p6.sent1	На жаль, ми не можемо підтримати цієї ініціативи, тому що кожна ініціатива повинна бути здоровою.
ParlaMint-UA_2022-02-16-m0.u95.p7.sent1	Дякую.
ParlaMint-UA_2022-02-16-m0.u96.p1.sent1	Слово надається народному депутату Арешонкову.
ParlaMint-UA_2022-02-16-m0.u96.p1.sent2	Після цього народний депутат Забродський.
ParlaMint-UA_2022-02-16-m0.u96.p1.sent3	І після цього переходимо до голосування.
ParlaMint-UA_2022-02-16-m0.u96.p1.sent4	Прошу народних депутатів зайняти свої місця.
ParlaMint-UA_2022-02-16-m0.u96.p2.sent1	Будь ласка, Володимир Юрійович.
ParlaMint-UA_2022-02-16-m0.u97.p1.sent1	Дякую.
ParlaMint-UA_2022-02-16-m0.u97.p1.sent2	Дякую, пане Голово.
ParlaMint-UA_2022-02-16-m0.u97.p2.sent1	Депутатська група "Довіра" підкреслює, що законопроект, який ми розглядаємо, є надзвичайно важливим, особливо в нинішніх умовах українських.
ParlaMint-UA_2022-02-16-m0.u97.p2.sent2	Хочемо наголосити, що, дійсно, законопроект вперше визначає ключову роль військового відомства у воєнній організації держави, я маю на увазі Міністерство оборони, і чітко підкреслено, що його нормативно-правові акти з оборонних питань є обов’язковими для виконання всіма посадовими особами та державними органами України.
ParlaMint-UA_2022-02-16-m0.u97.p2.sent3	Безперечно, важливими є питання демократичного цивільного контролю, реформування моделі оборони України за принципами та нормами країн-членів НАТО.
ParlaMint-UA_2022-02-16-m0.u97.p3.sent1	Водночас до другого читання треба врегулювати окремі спірні положення, про які згадували вже наші колеги.
ParlaMint-UA_2022-02-16-m0.u97.p3.sent2	В цілому ми будемо голосувати, я маю на увазі депутатську групу "Довіра", за даний законопроект і закликаємо всіх це зробити.
ParlaMint-UA_2022-02-16-m0.u98.p1.sent1	Дякую.
ParlaMint-UA_2022-02-16-m0.u98.p2.sent1	І завершальний на сьогодні виступ по цьому питанню.
ParlaMint-UA_2022-02-16-m0.u98.p2.sent2	Народний депутат Михайло Забродський, будь ласка.
ParlaMint-UA_2022-02-16-m0.u99.p1.sent1	Шановні колеги, у закону дійсно складна доля.
ParlaMint-UA_2022-02-16-m0.u99.p1.sent2	Перший раз його розглядали біля року тому, тоді він був законом на одну сторінку, зараз він став значно об’ємнішим, але, на жаль, об’єм ще не означає якість.
ParlaMint-UA_2022-02-16-m0.u99.p1.sent3	Достатньо в ньому цікавих перлів, починаючи з того, що сили оборони підпорядковуються органам політичної влади, і закінчуючи тим, про що сьогодні говорили вже, – це про паралельне існування військової служби правопорядку і створеної військової поліції.
ParlaMint-UA_2022-02-16-m0.u99.p2.sent1	Але у всьому цьому законі є одна свята річ – це система управління Збройними Силами, там, де Головнокомандувач Збройних Сил підзвітний, підпорядкований міністру, і в цей же час міністр і Головнокомандувач відповідають за різні речі.
ParlaMint-UA_2022-02-16-m0.u99.p2.sent2	Уявіть собі літак, який потрібно терміново дозаправити в повітрі, і замість того, щоб займатись цим, закон пропонує займатися пересадкою пасажирів.
ParlaMint-UA_2022-02-16-m0.u99.p2.sent3	Але, залишаючись на позиціях державності, фракція партії "Європейська солідарність" буде підтримувати закон, до чого і закликає весь зал.
ParlaMint-UA_2022-02-16-m0.u99.p3.sent1	Дякую.
ParlaMint-UA_2022-02-16-m0.u100.p1.sent1	Дякую.
ParlaMint-UA_2022-02-16-m0.u100.p2.sent1	Шановні колеги, ми завершили обговорення цього законопроекту.
ParlaMint-UA_2022-02-16-m0.u100.p2.sent2	Прошу народних депутатів зайняти свої місця, ми переходимо до прийняття рішення.
ParlaMint-UA_2022-02-16-m0.u100.p3.sent1	Шановні колеги, я ставлю пропозицію прийняти за основу проект Закону про внесення змін до деяких законів України щодо удосконалення процедур оборонного планування (реєстраційний номер проекту 4210).
ParlaMint-UA_2022-02-16-m0.u100.p4.sent1	Шановні колеги, готові голосувати?
ParlaMint-UA_2022-02-16-m0.u100.p4.sent2	Прошу народних депутатів голосувати.
ParlaMint-UA_2022-02-16-m0.u100.p5.sent1	За-317
ParlaMint-UA_2022-02-16-m0.u100.p6.sent1	Рішення прийнято.
ParlaMint-UA_2022-02-16-m0.u100.p6.sent2	Дякую, колеги.
ParlaMint-UA_2022-02-16-m0.u100.p7.sent1	По фракціях покажіть, будь ласка.
ParlaMint-UA_2022-02-16-m0.u100.p8.sent1	Йдемо далі, колеги.
ParlaMint-UA_2022-02-16-m0.u100.p8.sent2	Наступне, наступний законопроект у нас 5847.
ParlaMint-UA_2022-02-16-m0.u100.p8.sent3	Це проект Закону про внесення змін до деяких законодавчих актів України щодо розмежування повноважень між центральним органом виконавчої влади, що забезпечує формування державної політики у сфері цивільного захисту, та центральним органом виконавчої влади, що реалізує державну політику у сфері цивільного захисту.
ParlaMint-UA_2022-02-16-m0.u100.p9.sent1	Я пропоную розглянути це питання за скороченою процедурою.
ParlaMint-UA_2022-02-16-m0.u100.p10.sent1	За-242
ParlaMint-UA_2022-02-16-m0.u100.p11.sent1	Рішення прийнято.
ParlaMint-UA_2022-02-16-m0.u100.p12.sent1	Шановні колеги, є необхідність обговорювати цей законопроект чи ми можемо проголосувати?
ParlaMint-UA_2022-02-16-m0.u100.p12.sent2	Шановні колеги, це розмежування повноважень.
ParlaMint-UA_2022-02-16-m0.u100.p12.sent3	Є необхідність?
ParlaMint-UA_2022-02-16-m0.u100.p12.sent4	Просто в нас 4 хвилини залишилося, в нас сьогодні ще великі ратифікації, друзі.
ParlaMint-UA_2022-02-16-m0.u100.p12.sent5	В нас денонсації угод СНД.
ParlaMint-UA_2022-02-16-m0.u100.p12.sent6	Можемо голосувати?
ParlaMint-UA_2022-02-16-m0.u100.p12.sent7	Дякую.
ParlaMint-UA_2022-02-16-m0.u100.p13.sent1	Шановні колеги, тоді я.
ParlaMint-UA_2022-02-16-m0.u100.p13.sent2	Добре.
ParlaMint-UA_2022-02-16-m0.u100.p14.sent1	Будь ласка, я надаю слово заступнику міністра внутрішніх справ Богдану Євгеновичу Драп’ятому.
ParlaMint-UA_2022-02-16-m0.u100.p14.sent2	Будь ласка.
ParlaMint-UA_2022-02-16-m0.u101.p1.sent1	Шановний Руслане Олексійовичу, шановні народні депутати!
ParlaMint-UA_2022-02-16-m0.u101.p1.sent2	Вашій увазі пропонується розглянути проект Закону про внесення змін до деяких законодавчих актів України щодо розмежування повноважень між центральним органом виконавчої влади, що забезпечує формування державної політики у сфері цивільного захисту, та центральним органом виконавчої влади, що реалізує державну політику у сфері цивільного захисту (реєстраційний номер 5847) (поданий Кабінетом Міністрів України).
ParlaMint-UA_2022-02-16-m0.u101.p2.sent1	Шановні парламентарі, як вам відомо, починаючи з 2015 року Державна служба з надзвичайних ситуацій увійшла до складу системи Міністерства внутрішніх справ України.
ParlaMint-UA_2022-02-16-m0.u101.p2.sent2	Де-факто міністерство є органом, який формує політику, а Державна служба з надзвичайних ситуацій є центральним органом виконавчої влади, який реалізує державну політику у сфері цивільного захисту.
ParlaMint-UA_2022-02-16-m0.u101.p2.sent3	Однак, у низці законодавчих актів цього функціонального розмежування досі не має.
ParlaMint-UA_2022-02-16-m0.u101.p3.sent1	Основна ж мета проекту закону полягає у чіткому розмежуванні на законодавчому рівні повноважень двох відомств, який визначає, що формування державної політики здійснює МВС, а його реалізацію – ДСНС.
ParlaMint-UA_2022-02-16-m0.u101.p3.sent2	До прикладу, ми неодноразово мали труднощі з проходженням окремих законодавчих ініціатив у Кабінеті Міністрів України під час погодження актів із зацікавленими сторонами у зв’язку із законодавчою неузгодженістю функцій МВС і ДСНС.
ParlaMint-UA_2022-02-16-m0.u101.p3.sent3	Прийняття цього законопроекту суттєво покращить правове регулювання у цій сфері.
ParlaMint-UA_2022-02-16-m0.u101.p3.sent4	Відповідні зміни пропонується внести до Кодексу цивільного захисту, Повітряного кодексу, законів України "Про дорожній рух", "Про гуманітарну допомогу", "Про правовий режим надзвичайного стану" та інших.
ParlaMint-UA_2022-02-16-m0.u101.p4.sent1	Ще раз прошу звернути вашу увагу, що мова йде не про відмежування ДСНС від органів МВС, а чітке розмежування повноважень на законодавчому рівні.
ParlaMint-UA_2022-02-16-m0.u101.p5.sent1	Дякую за увагу.
ParlaMint-UA_2022-02-16-m0.u101.p5.sent2	Прошу підтримати.
ParlaMint-UA_2022-02-16-m0.u102.p1.sent1	Дякую, шановні колеги.
ParlaMint-UA_2022-02-16-m0.u102.p2.sent1	Я запрошую до слова співдоповідача - члена Комітету з питань екологічної політики та природокористування Сергія Володимировича Мандзія.
ParlaMint-UA_2022-02-16-m0.u102.p2.sent2	Але з цією доповіддю він виступить вже після перерви.
ParlaMint-UA_2022-02-16-m0.u102.p3.sent1	Дякую, шановні колеги.
ParlaMint-UA_2022-02-16-m0.u102.p4.sent1	Оголошується перерва на 30 хвилин.
ParlaMint-UA_2022-02-16-m0.u102.p4.sent2	Будь ласка.
ParlaMint-UA_2022-02-16-m0.u103.p1.sent1	Шановні колеги, продовжуємо розгляд питань порядку денного.
ParlaMint-UA_2022-02-16-m0.u103.p1.sent2	Завершилася перерва, 12:30, прошу народних депутатів зайняти свої місця.
ParlaMint-UA_2022-02-16-m0.u103.p2.sent1	Як ми домовлялися, я запрошую з доповіддю співдоповідача, члена Комітету з питань екологічної політики та природокористування Сергія Володимировича Мандзія.
ParlaMint-UA_2022-02-16-m0.u103.p2.sent2	Будь ласка.
ParlaMint-UA_2022-02-16-m0.u104.p1.sent1	Шановні колеги, на ваш розгляд подається проект Закону про внесення змін до деяких законодавчих актів України щодо розмежування повноважень між центральним органом виконавчої влади, що забезпечує формування державної політики у сфері цивільного захисту, та центральним органом виконавчої влади, що реалізує державну політику у сфері цивільного захисту.
ParlaMint-UA_2022-02-16-m0.u104.p2.sent1	В грудні 2012 року Міністерство надзвичайних ситуацій України та Державну інспекцію техногенної безпеки України було реорганізовано в Державну службу України з надзвичайних ситуацій.
ParlaMint-UA_2022-02-16-m0.u104.p3.sent1	ДСНС є центральним органом виконавчої влади, діяльність якого спрямовується і координується Кабінетом Міністрів України через міністра внутрішніх справ, який реалізує державну політику у сфері цивільного захисту, захисту населення і територій від надзвичайних ситуацій та запобігання їх виникненню, ліквідації наслідків надзвичайних ситуацій, рятувальної справи, гасіння пожеж, пожежної та техногенної безпеки, діяльності аварійно-рятувальних служб, а також гідрометеорологічної діяльності.
ParlaMint-UA_2022-02-16-m0.u104.p4.sent1	МВС є головним органом у системі центральних органів виконавчої влади, що формує політику, в тому числі і в зазначених сферах.
ParlaMint-UA_2022-02-16-m0.u104.p4.sent2	На цей час положення Кодексу цивільного захисту України та деяких інших законів України не в повній мірі відповідають існуючій системі центральних органів виконавчої влади.
ParlaMint-UA_2022-02-16-m0.u104.p5.sent1	Прошу підтримати рішення Комітету з питань екологічної політики та природокористування та за результатами розгляду в першому читанні прийняти законопроект за основу.
ParlaMint-UA_2022-02-16-m0.u104.p6.sent1	Дякую за увагу.
ParlaMint-UA_2022-02-16-m0.u105.p1.sent1	Дякую, Сергію Володимировичу.
ParlaMint-UA_2022-02-16-m0.u105.p2.sent1	Шановні колеги, чи є необхідність обговорювати?
ParlaMint-UA_2022-02-16-m0.u105.p2.sent2	Є.
ParlaMint-UA_2022-02-16-m0.u105.p2.sent3	Прошу записатися: два – за, два – проти.
ParlaMint-UA_2022-02-16-m0.u105.p3.sent1	Слово надається народному депутату України Мисягіну Юрію Михайловичу, фракція політичної партії "Слуга народу".
ParlaMint-UA_2022-02-16-m0.u105.p3.sent2	Будь ласка.
ParlaMint-UA_2022-02-16-m0.u106.p1.sent1	Прошу надати слово колезі Олегу Бондаренку.
ParlaMint-UA_2022-02-16-m0.u107.p1.sent1	Олег Володимирович Бондаренко, будь ласка.
ParlaMint-UA_2022-02-16-m0.u108.p1.sent1	Шановні колеги, чому необхідний цей законопроект?
ParlaMint-UA_2022-02-16-m0.u108.p1.sent2	ДСНС (Державна служба надзвичайних ситуацій) – це орган, який в нашій країні користується чи ненайбільшим авторитетом серед нашого населення.
ParlaMint-UA_2022-02-16-m0.u108.p1.sent3	Ми не завжди бачимо діяльність цього органу, тому що його діяльність виникає у випадках надзвичайних ситуацій, тобто пожежі, необхідність рятувальних заходів.
ParlaMint-UA_2022-02-16-m0.u108.p1.sent4	Але поняття цивільного захисту, того, чим опікується ДСНС, – це значно більший комплекс заходів, це заходи, спрямовані на захист населення, на захист довкілля, територій і в стан мирного часу, і в стан особливого часу.
ParlaMint-UA_2022-02-16-m0.u108.p2.sent1	І от саме зараз, коли нам загрожує російська агресія, саме в цей час питання, мобілізаційні питання, питання радіаційного захисту, хімічного захисту, захисту споруд, все те, чим опікується ДСНС, – це все необхідно чітко відокремити від діяльності МВС, тобто розрізнити між собою формування політики і реалізацію політики.
ParlaMint-UA_2022-02-16-m0.u108.p2.sent2	Без цього, на жаль, діяльність ДСНС буде недостатньою, недостатньою, тим більше, в цей важливий час.
ParlaMint-UA_2022-02-16-m0.u108.p3.sent1	Тож, я прошу всіх підтримати цей законопроект, швидко його провести через перше та друге читання для того, щоб діяльність ДСНС була повноцінною.
ParlaMint-UA_2022-02-16-m0.u108.p4.sent1	Дякую.
ParlaMint-UA_2022-02-16-m0.u109.p1.sent1	Дякую.
ParlaMint-UA_2022-02-16-m0.u109.p2.sent1	Слово надається народному депутату України Чийгозу Ахтему Зейтуллайовичу.
ParlaMint-UA_2022-02-16-m0.u109.p3.sent1	Будь ласка, Микола Княжицький.
ParlaMint-UA_2022-02-16-m0.u110.p1.sent1	Шановні колеги, коли загрожує.
ParlaMint-UA_2022-02-16-m0.u110.p1.sent2	Коли є російська загроза, як сказав попередній виступаючий, треба безпекові закони приймати, які ініціювала фракція "Європейської солідарності", для підтримки армії, і, на жаль, вони не розглядаються.
ParlaMint-UA_2022-02-16-m0.u110.p2.sent1	Що цього проекту.
ParlaMint-UA_2022-02-16-m0.u110.p2.sent2	Чи виписаний він без помилок?
ParlaMint-UA_2022-02-16-m0.u110.p2.sent3	Там є позитивні речі, але помилок забагато.
ParlaMint-UA_2022-02-16-m0.u110.p2.sent4	По-перше, відповідно до запропонованих змін неприпустимо з об’єктів цивільного захисту виключено навколишнє природнє середовище.
ParlaMint-UA_2022-02-16-m0.u110.p2.sent5	Це підвищує ризики негативного впливу на нього, знижує рівень його захисту.
ParlaMint-UA_2022-02-16-m0.u110.p2.sent6	Таке виключення ніяк не обґрунтовується в пояснювальній записці до проекту і не може бути підтримане фракцією "Європейська солідарність".
ParlaMint-UA_2022-02-16-m0.u110.p3.sent1	По-друге, намагаючись розмежувати повноваження, між різними органами створюються обставини, за яких певні відносини взагалі випадають з-під будь-якого регулювання.
ParlaMint-UA_2022-02-16-m0.u110.p3.sent2	Йдеться, наприклад, про невизначеність щодо організаційно-правового статусу центрів екстреної допомоги населенню за єдиним телефонним номером 112, які наразі згідно з законом утворені в складі територіальних органів спеціально уповноваженого центрального органу виконавчої влади з питань цивільного захисту, проте такі положення вилучаються.
ParlaMint-UA_2022-02-16-m0.u110.p4.sent1	Крім того, як звертає увагу ГНЕУ, в результаті внесення змін до статті 14 Закону "Про правовий режим території, що зазнала радіоактивного забруднення внаслідок Чорнобильської катастрофи" стає не зрозумілим, який саме орган центральної виконавчої влади забезпечуватиме пожежну і техногенну безпеку на території зон відчуження і безумовного обов’язкового відселення, оскільки чинний припис, згідно з яким відповідні повноваження покладені на ЦОВВ, що реалізує державну політику з питань нагляду та контролю за додержанням законодавства про пожежну і техногенну безпеку, виключається, а нові не пропонуються, особливо зараз, коли ми маємо техногенні загрози.
ParlaMint-UA_2022-02-16-m0.u110.p5.sent1	Безумовно, такі законодавчі прогалини несуть пряму загрозу.
ParlaMint-UA_2022-02-16-m0.u110.p5.sent2	Суб’єктом ініціативи є уряд.
ParlaMint-UA_2022-02-16-m0.u110.p5.sent3	Парламент мав би отримувати від уряду більш професійні законопроекти.
ParlaMint-UA_2022-02-16-m0.u110.p5.sent4	З огляду на це і на наші зауваження, "Європейська солідарність" буде утримуватися.
ParlaMint-UA_2022-02-16-m0.u110.p6.sent1	Дякую.
ParlaMint-UA_2022-02-16-m0.u111.p1.sent1	Слово надається народному депутату України Юрчишину Ярославу Романовичу, фракція політичної партії "Голос".
ParlaMint-UA_2022-02-16-m0.u112.p1.sent1	Ярослав Юрчишин, фракція "Голос", об’єднання "Справедливість".
ParlaMint-UA_2022-02-16-m0.u112.p1.sent2	Прошу передати слово Роману Лозинському.
ParlaMint-UA_2022-02-16-m0.u113.p1.sent1	Будь ласка, Роман Михайлович Лозинський.
ParlaMint-UA_2022-02-16-m0.u114.p1.sent1	Роман Лозинський, Львівщина.
ParlaMint-UA_2022-02-16-m0.u114.p1.sent2	Шановні колеги, щодо цього законопроекту екоактивісти єдині в своїх позиціях – це абсолютно позитивний принцип розподілу законодавчих та виконавчих функцій.
ParlaMint-UA_2022-02-16-m0.u114.p2.sent1	І я наголошую, що ми в своїй роботі як народні депутати в першу чергу послуговуємося Конституцією України.
ParlaMint-UA_2022-02-16-m0.u114.p2.sent2	І в Конституції України дуже чіткий є розподіл між законодавчими і виконавчими функціями, в тому числі і функціями парламенту.
ParlaMint-UA_2022-02-16-m0.u114.p3.sent1	І, пане Голово, я хочу звернути вашу увагу, в нашому парламенті на розгляді законопроект 3195 щодо звітування міністрів в момент звільнення досі очікує розгляду поправок на комітеті.
ParlaMint-UA_2022-02-16-m0.u114.p3.sent2	Вже близько півроку, як підкомітет виніс своє рішення на комітет і ми досі його не розглянули.
ParlaMint-UA_2022-02-16-m0.u114.p4.sent1	Я переконаний, що це розмежування між виконавчими та законодавчими функціями, гілками, повноваженнями має бути чіткою практикою, парламент має робити свою роботу.
ParlaMint-UA_2022-02-16-m0.u114.p4.sent2	І коли ми, я переконаний, найближчим часом будемо розглядати відставку, звільнення міністра освіти Шкарлета в цьому парламенті, він має стояти за цією трибуною, має відповідати на питання, має чітко звітувати.
ParlaMint-UA_2022-02-16-m0.u114.p4.sent3	І ганебна практика, коли в цьому парламенті розглядається питання виконавчої гілки влади, міністрів, без їхньої присутності, має відійти в минуле.
ParlaMint-UA_2022-02-16-m0.u114.p5.sent1	А цей законопроект, звісно, розмежування є хорошим прикладом для кожного парламентаря, які кроки потрібно робити в першому читанні.
ParlaMint-UA_2022-02-16-m0.u114.p5.sent2	І цей законопроект підтримувати ми можемо, звісно, треба буде доопрацьовувати інші змістовні частини.
ParlaMint-UA_2022-02-16-m0.u114.p5.sent3	А кожному парламентарю, яких тут є 424 в цьому скликанні, я хочу нагадати, що нашою функцією є також функція контролю, парламентського контролю.
ParlaMint-UA_2022-02-16-m0.u114.p5.sent4	І коли ми говоримо про виконавчу гілку влади, то наш обов’язок слухати їхні звіти, наш обов’язок контролювати їхні повноваження і давати відповідну оцінку, в тому числі звільнення.
ParlaMint-UA_2022-02-16-m0.u114.p6.sent1	Дякую.
ParlaMint-UA_2022-02-16-m0.u115.p1.sent1	Шановні колеги, зараз ще в нас буде.
ParlaMint-UA_2022-02-16-m0.u115.p1.sent2	Бачу-бачу, будуть ще.
ParlaMint-UA_2022-02-16-m0.u115.p1.sent3	Я попрошу поки запросити народних депутатів до зали, тому що ще декілька виступів і ми переходимо до голосування.
ParlaMint-UA_2022-02-16-m0.u115.p2.sent1	Я запрошую до слова народного депутата України Павленка Юрія Олексійовича, фракція політичної партії "Опозиційна платформа – За життя".
ParlaMint-UA_2022-02-16-m0.u115.p2.sent2	Далі, я бачу, Арешонков буде.
ParlaMint-UA_2022-02-16-m0.u116.p1.sent1	Шановні колеги, прошу передати слово одному з ефективних міністрів з питань надзвичайних ситуацій України Нестору Івановичу Шуфричу.
ParlaMint-UA_2022-02-16-m0.u117.p1.sent1	Нестор Іванович, будь ласка.
ParlaMint-UA_2022-02-16-m0.u118.p1.sent1	Дякую.
ParlaMint-UA_2022-02-16-m0.u118.p2.sent1	Шановний пане Голово, шановні колеги, наша фракція підтримує цей законопроект в першому читанні.
ParlaMint-UA_2022-02-16-m0.u118.p2.sent2	Єдине, ми хочемо звернути увагу, що вважаємо недопустимим сьогодні виключити з терміну "цивільний захист" навколишнє середовище природнє.
ParlaMint-UA_2022-02-16-m0.u118.p3.sent1	Ми сьогодні маємо вболівати за те, щоб (на жаль, це не міністерство, а служба)
ParlaMint-UA_2022-02-16-m0.u118.p3.sent2	Державна служба з питань надзвичайних ситуацій мала більше оперативного простору щодо прийняття рішень.
ParlaMint-UA_2022-02-16-m0.u118.p3.sent3	І в такий спосіб, я цілком погоджуюся з логікою, яку пропонує сьогодні уряд, дати більшу самодостатність вказаному відомству.
ParlaMint-UA_2022-02-16-m0.u118.p3.sent4	Але вважаю, що, мабуть, було б доцільно розглянути питання відновлення в структурі органів центральної влади Міністерства з питань надзвичайних ситуацій.
ParlaMint-UA_2022-02-16-m0.u118.p3.sent5	Посада міністра дає можливість більш швидко приймати рішення та узгоджувати їх з Прем’єр-міністром України, з Президентом України і з Головою Верховної Ради України, і спілкуватися з депутатським корпусом.
ParlaMint-UA_2022-02-16-m0.u118.p4.sent1	Вважаю, що цей законопроект має бути тільки початком, а під час розгляду законопроекту в другому читанні в ньому мають бути внесені відповідні зміни.
ParlaMint-UA_2022-02-16-m0.u118.p4.sent2	Це якраз той випадок, коли і опозиція, і представники інших фракцій об’єднуються заради того, щоб було прийнято рішення, яке буде служити збільшенню оперативних можливостей щодо рятування наших громадян.
ParlaMint-UA_2022-02-16-m0.u118.p5.sent1	І хочу ще раз подякувати нашим пожежним і рятувальникам, всім, хто працює в системі цивільного захисту, за їх роботу, за те, що вони сьогодні віддають себе заради.
ParlaMint-UA_2022-02-16-m0.u119.p1.sent1	Дякую.
ParlaMint-UA_2022-02-16-m0.u119.p2.sent1	Будь ласка, ще у нас виступ - Арешонков Володимир Юрійович.
ParlaMint-UA_2022-02-16-m0.u119.p2.sent2	Потім Лубінець Дмитро Валерійович.
ParlaMint-UA_2022-02-16-m0.u119.p2.sent3	І переходимо до прийняття рішення.
ParlaMint-UA_2022-02-16-m0.u119.p3.sent1	Будь ласка, Володимир Юрійович.
ParlaMint-UA_2022-02-16-m0.u120.p1.sent1	Шановний пане Голово, шановні колеги, ще раз депутатська група "Довіра" підкреслює, що одне із завдань важливих Верховної Ради – це вироблення чітких правил, створення умов для діяльності ефективної того чи іншого органу центральної виконавчої влади, правоохоронних органів тощо, і саме про це даний законопроект.
ParlaMint-UA_2022-02-16-m0.u120.p2.sent1	Зрозуміло, що ми маємо чітко розмежувати ті повноваження, які мають бути між тими, хто формує державну політику у сфері цивільного захисту, а це мається на увазі Міністерство внутрішніх справ, і тими, хто здійснює, забезпечує, реалізацію політики цивільного захисту.
ParlaMint-UA_2022-02-16-m0.u120.p2.sent2	На сьогодні це надзвичайно важливо, тому що в цьому хаосі, вибачте, в якому перебуває і не тільки система сьогодні в даному випадку цивільного захисту, потрібно наводити порядок, дати чіткі повноваження кожному.
ParlaMint-UA_2022-02-16-m0.u120.p3.sent1	Дякую.
ParlaMint-UA_2022-02-16-m0.u121.p1.sent1	Дякую.
ParlaMint-UA_2022-02-16-m0.u121.p2.sent1	Я запрошую до слова, до завершальної доповіді з цього питання народного депутата України Лубінця Дмитра Валерійовича.
ParlaMint-UA_2022-02-16-m0.u121.p3.sent1	І прошу запросити народних депутатів до зали, зайняти свої місця, тому що після цього ми переходимо до прийняття рішення.
ParlaMint-UA_2022-02-16-m0.u122.p1.sent1	Шановна президія, шановні народні депутати, громадяни України!
ParlaMint-UA_2022-02-16-m0.u122.p1.sent2	Депутатська група "Партія "За майбутнє" буде голосувати за дану законодавчу ініціативу.
ParlaMint-UA_2022-02-16-m0.u122.p1.sent3	Ми вважаємо її абсолютно логічною.
ParlaMint-UA_2022-02-16-m0.u122.p1.sent4	Я коли чую колег, які не хочуть підтримувати цей законопроект, не зовсім виглядає це логічно.
ParlaMint-UA_2022-02-16-m0.u122.p1.sent5	У нас не дуже часто, коли сам Кабінет Міністрів, розібравшись, що не працюють і не розподілені чітко повноваження між Міністерством внутрішніх справ та Державною службою України з надзвичайних ситуацій, самі вносять законопроект, самі його підготували і просять народних депутатів це врегулювати, нам здається це абсолютно правильним і логічним кроком.
ParlaMint-UA_2022-02-16-m0.u122.p2.sent1	Чи є зауваження і деякі неточності?
ParlaMint-UA_2022-02-16-m0.u122.p2.sent2	Так, є, і на це звертає увагу Головне науково-експертне управління.
ParlaMint-UA_2022-02-16-m0.u122.p2.sent3	Чи можемо ми це зробити, підправити до другого читання?
ParlaMint-UA_2022-02-16-m0.u122.p2.sent4	Так, можемо.
ParlaMint-UA_2022-02-16-m0.u122.p2.sent5	Тому треба голосувати в першому читанні, давати поправки і голосувати в цілому.
ParlaMint-UA_2022-02-16-m0.u122.p3.sent1	Дякуємо.
ParlaMint-UA_2022-02-16-m0.u122.p3.sent2	Підтримуємо.
ParlaMint-UA_2022-02-16-m0.u123.p1.sent1	Дякую, шановні колеги, за конструктив.
ParlaMint-UA_2022-02-16-m0.u123.p2.sent1	Ми завершити обговорення цього питання.
ParlaMint-UA_2022-02-16-m0.u123.p2.sent2	Прошу зайняти свої місця, ми переходимо до прийняття рішення.
ParlaMint-UA_2022-02-16-m0.u123.p3.sent1	Шановні колеги, я ставлю на голосування пропозицію комітету прийняти за основу проект Закону про внесення змін до деяких законодавчих актів України щодо розмежування повноважень між центральним органом виконавчої влади, що забезпечує формування державної політики у сфері політики цивільного захисту, та центральним органом виконавчої влади, що реалізує державну політику у сфері цивільного захисту (реєстраційний номер проекту 5847).
ParlaMint-UA_2022-02-16-m0.u123.p4.sent1	Шановні колеги, готові голосувати?
ParlaMint-UA_2022-02-16-m0.u123.p4.sent2	Прошу голосувати.
ParlaMint-UA_2022-02-16-m0.u123.p5.sent1	За-287
ParlaMint-UA_2022-02-16-m0.u123.p6.sent1	Рішення прийнято.
ParlaMint-UA_2022-02-16-m0.u123.p7.sent1	Йдемо далі, шановні колеги.
ParlaMint-UA_2022-02-16-m0.u123.p7.sent2	Наступний законопроект – законопроект про внесення змін до Митного кодексу України щодо адміністративної відповідальності громадян за порушення митних правил, це номер проекту 6051.
ParlaMint-UA_2022-02-16-m0.u123.p8.sent1	Я пропоную розглянути це питання за скороченою процедурою.
ParlaMint-UA_2022-02-16-m0.u123.p9.sent1	За-241
ParlaMint-UA_2022-02-16-m0.u123.p10.sent1	Рішення прийнято.
ParlaMint-UA_2022-02-16-m0.u123.p11.sent1	Я запрошую до слова народного депутата України Гетманцева Данила Олександровича.
ParlaMint-UA_2022-02-16-m0.u123.p11.sent2	У мене написано - Гетманцев.
ParlaMint-UA_2022-02-16-m0.u123.p11.sent3	Ви доповідаєте по закону, а потім народний депутат Сова.
ParlaMint-UA_2022-02-16-m0.u123.p12.sent1	Так, будь ласка, Гетманцев.
ParlaMint-UA_2022-02-16-m0.u124.p1.sent1	Шановні колеги, на ваш розгляд пропонується досить простий законопроект.
ParlaMint-UA_2022-02-16-m0.u124.p1.sent2	Його прийняття викликане прийняттям Конституційним Судом рішення від 21.07.202 року, відповідно до якого визнані неконституційними деякі положення статті 471 Митного кодексу України щодо притягнення до відповідальності за переміщення через митний кордон товарів, заборонених для обороту.
ParlaMint-UA_2022-02-16-m0.u124.p1.sent3	Мова йде про наркотики, мова йде про, наприклад, предмети Третього рейху – ті товари, які заборонені для переміщення.
ParlaMint-UA_2022-02-16-m0.u124.p1.sent4	Раніше в Митному кодексі була безальтернативна конфіскація, і Конституційний Суд визнав такий захід відповідальності неадекватним вчиненому правопорушенню, тому і дав відповідні вказівки, дав відповідну позицію щодо змін до Митного кодексу.
ParlaMint-UA_2022-02-16-m0.u124.p2.sent1	Ми пропонуємо, враховуючи вказівки Конституційного Суду, ми пропонуємо ввести штраф та альтернативну конфіскацію за переміщення відповідних товарів через митну територію України, а за переміщення валюти просто штраф.
ParlaMint-UA_2022-02-16-m0.u124.p2.sent2	Таким чином суд, приймаючи відповідне рішення, може, враховуючи обставини справи, прийняти вірне рішення, адекватне відповідним обставинам.
ParlaMint-UA_2022-02-16-m0.u124.p3.sent1	Також ми пропонуємо у випадку помилки, якщо декларант чи особа, яка переміщена через митний кордон України і переміщує відповідні речі, вчиняє помилку, він може з митними органами укласти мирову угоду та відповідним чином сплатити штраф із застосуванням коефіцієнту 1,3.
ParlaMint-UA_2022-02-16-m0.u124.p3.sent2	Тобто великий досить штраф сплатити, аби уникнути тих митних формальностей, які є сьогодні і які заважають, власне кажучи, притягненню до відповідальності.
ParlaMint-UA_2022-02-16-m0.u124.p4.sent1	Дуже простий законопроект.
ParlaMint-UA_2022-02-16-m0.u124.p4.sent2	Прошу підтримати.
ParlaMint-UA_2022-02-16-m0.u124.p4.sent3	Дякую.
ParlaMint-UA_2022-02-16-m0.u125.p1.sent1	Дякую.
ParlaMint-UA_2022-02-16-m0.u125.p2.sent1	Я запрошую до співдоповіді голову підкомітету Комітету з питань фінансів, податкової та митної політики Олександра Георгійовича Сову.
ParlaMint-UA_2022-02-16-m0.u125.p2.sent2	Будь ласка.
ParlaMint-UA_2022-02-16-m0.u125.p2.sent3	Сова Олександр Георгійович, де ви?
ParlaMint-UA_2022-02-16-m0.u125.p2.sent4	Ви ж були.
ParlaMint-UA_2022-02-16-m0.u125.p2.sent5	Будь ласка.
ParlaMint-UA_2022-02-16-m0.u126.p1.sent1	Шановний головуючий, шановні колеги!
ParlaMint-UA_2022-02-16-m0.u126.p1.sent2	З січня даного року митниця вже не має права конфісковувати товари, які рухаються з порушеннями.
ParlaMint-UA_2022-02-16-m0.u126.p1.sent3	Хочу навести таку статистику, що впродовж 2021 року 386 авіапасажирів у Борисполі і в Жулянах порушили митне законодавство, перевозячи валюту понаднормово, брендові речі, телефони, культурні цінності, наркотичні та психотропні препарати.
ParlaMint-UA_2022-02-16-m0.u126.p2.sent1	Враховуючи, що до нового року ми не встигли розглянути даний законопроект і дата набрання чинності, яка зазначена в ньому, втратила актуальність, прошу всіх колег в залі, усвідомлюючи ймовірні наслідки, підтримати запропонований законопроект за основу та в цілому з пропозицією набрання законом чинності з дня його опублікування.
ParlaMint-UA_2022-02-16-m0.u126.p3.sent1	Дякую.
ParlaMint-UA_2022-02-16-m0.u127.p1.sent1	Дякую.
ParlaMint-UA_2022-02-16-m0.u127.p2.sent1	Шановні колеги, є необхідність обговорювати цей законопроект чи можемо прийняти його?
ParlaMint-UA_2022-02-16-m0.u127.p2.sent2	Можемо, так?
ParlaMint-UA_2022-02-16-m0.u127.p3.sent1	Шановні колеги, тому є дві пропозиції комітету: прийняти за основу і потім – в цілому.
ParlaMint-UA_2022-02-16-m0.u127.p3.sent2	Давайте так почергово і будемо ставити.
ParlaMint-UA_2022-02-16-m0.u127.p4.sent1	Я ставлю пропозицію комітету прийняти за основу проект Закону про внесення змін до Митного кодексу України щодо адміністративної відповідальності громадян за порушення митних правил (реєстраційний номер проекту 6051).
ParlaMint-UA_2022-02-16-m0.u127.p5.sent1	Готові голосувати?
ParlaMint-UA_2022-02-16-m0.u127.p5.sent2	А я запитав, мені ніхто не сказав.
ParlaMint-UA_2022-02-16-m0.u127.p5.sent3	Прошу голосувати.
ParlaMint-UA_2022-02-16-m0.u127.p6.sent1	За-290
ParlaMint-UA_2022-02-16-m0.u127.p7.sent1	Рішення прийнято.
ParlaMint-UA_2022-02-16-m0.u127.p8.sent1	Шановні колеги, я можу поставити в цілому.
ParlaMint-UA_2022-02-16-m0.u127.p8.sent2	Я ставлю пропозицію прийняти в цілому з необхідними техніко-юридичними поправками проект Закону про внесення змін до Митного кодексу України щодо адміністративної відповідальності громадян за порушення митних правил (реєстраційний номер проекту 6051).
ParlaMint-UA_2022-02-16-m0.u127.p9.sent1	Готові голосувати?
ParlaMint-UA_2022-02-16-m0.u127.p9.sent2	В цілому, так?
ParlaMint-UA_2022-02-16-m0.u127.p9.sent3	Ви проти?
ParlaMint-UA_2022-02-16-m0.u127.p9.sent4	"Європейська солідарність" проти, я розумію.
ParlaMint-UA_2022-02-16-m0.u127.p9.sent5	Одну секундочку.
ParlaMint-UA_2022-02-16-m0.u127.p10.sent1	Друзі, тоді я можу скоротити тільки.
ParlaMint-UA_2022-02-16-m0.u127.p10.sent2	Кому?
ParlaMint-UA_2022-02-16-m0.u127.p10.sent3	Ми за основу вже проголосували.
ParlaMint-UA_2022-02-16-m0.u127.p10.sent4	Артур Володимирович, ви просите одну хвилину з мотивів, я так розумію?
ParlaMint-UA_2022-02-16-m0.u127.p10.sent5	Будь ласка, Артур Володимирович.
ParlaMint-UA_2022-02-16-m0.u128.p1.sent1	Шановний Руслан Олексійович, шановні колеги, дивіться, ми уважно почитали висновки ГНЕУ до цього законопроекту.
ParlaMint-UA_2022-02-16-m0.u128.p1.sent2	Як ви бачили, "Європейська солідарність" підтримала його за основу.
ParlaMint-UA_2022-02-16-m0.u128.p2.sent1	В мене зараз питання до представника профільного комітету.
ParlaMint-UA_2022-02-16-m0.u128.p2.sent2	Там зауваження, я б сказав, їх треба виправляти.
ParlaMint-UA_2022-02-16-m0.u128.p2.sent3	Ви можете пояснити, яким чином це може бути виправлено, якщо ми зараз проголосуємо, наприклад, в цілому?
ParlaMint-UA_2022-02-16-m0.u128.p2.sent4	Оце було моє питання, чому я просив одну хвилину.
ParlaMint-UA_2022-02-16-m0.u128.p3.sent1	Дякую.
ParlaMint-UA_2022-02-16-m0.u129.p1.sent1	Будь ласка, хто буде?
ParlaMint-UA_2022-02-16-m0.u129.p2.sent1	Гетманцев, будь ласка, включіть.
ParlaMint-UA_2022-02-16-m0.u130.p1.sent1	Шановні колеги, я поясню, чому необхідно прийняти в цілому.
ParlaMint-UA_2022-02-16-m0.u130.p1.sent2	Тому що на сьогодні ця норма визнана неконституційною, вона взагалі не діє.
ParlaMint-UA_2022-02-16-m0.u130.p1.sent3	Доповідач від комітету зазначив – з урахуванням зміни строків, тобто строки, закон набуває чинності з моменту прийняття його.
ParlaMint-UA_2022-02-16-m0.u130.p1.sent4	І це з урахуванням цього ми просимо прийняти його в цілому.
ParlaMint-UA_2022-02-16-m0.u130.p1.sent5	Там немає що обговорювати до другого читання, шановні колеги.
ParlaMint-UA_2022-02-16-m0.u130.p2.sent1	Дякую.
ParlaMint-UA_2022-02-16-m0.u131.p1.sent1	Але це викладено в рішенні комітету, тобто з урахуванням рішення комітету?
ParlaMint-UA_2022-02-16-m0.u131.p1.sent2	Добре.
ParlaMint-UA_2022-02-16-m0.u131.p1.sent3	Погоджується таке?
ParlaMint-UA_2022-02-16-m0.u131.p1.sent4	Дякую, колеги.
ParlaMint-UA_2022-02-16-m0.u131.p2.sent1	Хтось ще з мотивів?
ParlaMint-UA_2022-02-16-m0.u131.p2.sent2	Ніхто не бажає.
ParlaMint-UA_2022-02-16-m0.u131.p3.sent1	Тоді, шановні колеги, ставимо на голосування.
ParlaMint-UA_2022-02-16-m0.u131.p3.sent2	Я ставлю на голосування прийняти в цілому з урахуванням пропозицій комітету та необхідними техніко-юридичними поправками проект Закону про внесення змін до Митного кодексу України щодо адміністративної відповідальності громадян за порушення митних правил (реєстраційний номер проекту 6051).
ParlaMint-UA_2022-02-16-m0.u131.p4.sent1	Готові голосувати?
ParlaMint-UA_2022-02-16-m0.u131.p4.sent2	Прошу голосувати.
ParlaMint-UA_2022-02-16-m0.u131.p5.sent1	За-304
ParlaMint-UA_2022-02-16-m0.u131.p6.sent1	Рішення прийнято.
ParlaMint-UA_2022-02-16-m0.u131.p6.sent2	Закон прийнятий в цілому.
ParlaMint-UA_2022-02-16-m0.u131.p6.sent3	Вітаю, колеги.
ParlaMint-UA_2022-02-16-m0.u131.p7.sent1	Наступний законопроект у нас № 4428 – це проект Закону про внесення змін до деяких законодавчих актів України щодо окремих питань міжнародного судового співробітництва.
ParlaMint-UA_2022-02-16-m0.u131.p8.sent1	Шановні колеги, я ставлю пропозицію розглянути це питання за скороченою процедурою.
ParlaMint-UA_2022-02-16-m0.u131.p8.sent2	Прошу голосувати.
ParlaMint-UA_2022-02-16-m0.u131.p9.sent1	За-246
ParlaMint-UA_2022-02-16-m0.u131.p10.sent1	Рішення прийнято.
ParlaMint-UA_2022-02-16-m0.u131.p11.sent1	Шановні колеги, є необхідність обговорювати цей законопроект?
ParlaMint-UA_2022-02-16-m0.u131.p11.sent2	Є, да?
ParlaMint-UA_2022-02-16-m0.u131.p11.sent3	Тоді я запрошую доповідача, заступника міністра юстиції Валерію Рудольфівну Коломієць.
ParlaMint-UA_2022-02-16-m0.u131.p11.sent4	Будь ласка.
ParlaMint-UA_2022-02-16-m0.u132.p1.sent1	Дуже дякую.
ParlaMint-UA_2022-02-16-m0.u132.p2.sent1	Шановні народні депутати, сьогодні я вам представляю проект Закону про внесення змін до деяких законодавчих актів щодо окремих питань міжнародного співробітництва.
ParlaMint-UA_2022-02-16-m0.u132.p3.sent1	Хочу зазначити, що Міністерство юстиції, власне, займається зокрема тим, що ми здійснюємо діяльність у сфері судового співробітництва з іноземними державами.
ParlaMint-UA_2022-02-16-m0.u132.p3.sent2	І, зокрема, цей законопроект, він направлений на те, аби ми могли якнайпростіше і найефективніше захищати права як наших громадян в іноземних судових інституціях, так само і права громадян інших держав, бізнесу в Україні.
ParlaMint-UA_2022-02-16-m0.u132.p4.sent1	Тому ми пропонуємо змінити порядок надсилання повісток для того, щоб свідки більш швидше приходили до суду і ефективніше здійснювався судовий розгляд таких от власне доручень.
ParlaMint-UA_2022-02-16-m0.u132.p5.sent1	Порядок вручення документів – це теж дуже проблемна історія.
ParlaMint-UA_2022-02-16-m0.u132.p5.sent2	І, власне, ми хочемо її спростити і зробити більш ефективною.
ParlaMint-UA_2022-02-16-m0.u132.p5.sent3	Так само ми пропонуємо закріпити презумпцію принципу взаємності, коли ми співпрацюємо з тою чи іншою іноземною державою.
ParlaMint-UA_2022-02-16-m0.u132.p5.sent4	І я хочу зазначити, що дійсно як в ГНЕУ, так і в юридичного управління були певні зауваження і пропозиції до даного законопроекту, на які ми маємо так само свої контраргументи, і тому із задоволенням їх представимо вже, коли будемо готувати до другого читання, і доопрацюємо разом з нашим профільним комітетом і, зокрема, з підкомітетом.
ParlaMint-UA_2022-02-16-m0.u132.p6.sent1	Тому, шановні народні депутати, хочу сказати, що на засіданні комітету законопроект за результатами розгляду в першому читанні прийнято за основу, і тому я вас так само прошу його прийняти за основу.
ParlaMint-UA_2022-02-16-m0.u132.p7.sent1	Дуже дякую.
ParlaMint-UA_2022-02-16-m0.u133.p1.sent1	Дякую.
ParlaMint-UA_2022-02-16-m0.u133.p2.sent1	Я запрошую до співдоповіді члена Комітету з питань правової політики Павла Васильовича Павліша.
ParlaMint-UA_2022-02-16-m0.u133.p2.sent2	Будь ласка.
ParlaMint-UA_2022-02-16-m0.u134.p1.sent1	Шановні народні депутати, за дорученням Голови Верховної Ради України від 27 листопада 2020 року Комітет з питань правової політики розглянув на своєму засіданні законопроект про внесення змін до деяких законодавчих актів України щодо окремих питань міжнародного судового співробітництва, поданий Кабінетом Міністрів України.
ParlaMint-UA_2022-02-16-m0.u134.p2.sent1	Законопроект розроблено з метою вдосконалення окремих положень чинного законодавства щодо міжнародного судового співробітництва у цивільних справах.
ParlaMint-UA_2022-02-16-m0.u134.p2.sent2	І законопроектом, зокрема, пропонується доповнити Господарський процесуальний кодекс України, Цивільний процесуальний кодекс Україні і Кодекс адміністративного судочинства положеннями, які стосуються порядку надсилання судових викликів, повідомлень, а також судових рішень особам, які мають місце проживання або перебування за кордоном, в порядку вручення документів, отримання доказів чи виконання окремих процесуальних дій відносно учасників справи, які користуються судовим імунітетом, звільнення документів, отриманих судом від компетентної іноземної держави виконання судового доручення, від вимоги їх легалізації або проставлення апостилю.
ParlaMint-UA_2022-02-16-m0.u134.p3.sent1	На думку суб’єкта права законодавчої ініціативи, прийняття законопроекту дозволить удосконалити деякі норми чинного законодавства, пов’язані зі здійсненням міжнародного судового співробітництва у цивільних справах.
ParlaMint-UA_2022-02-16-m0.u134.p3.sent2	Запропоновані зміни, спрямовані, зокрема, на забезпечення прав, інтересів учасників судового процесу.
ParlaMint-UA_2022-02-16-m0.u134.p4.sent1	Комітет правової політики вирішив рекомендувати Верховній Раді України проект Закону про внесення змін до деяких законів прийняти за основу в першому читанні.
ParlaMint-UA_2022-02-16-m0.u134.p5.sent1	Дякую, колеги.
ParlaMint-UA_2022-02-16-m0.u135.p1.sent1	Дякую.
ParlaMint-UA_2022-02-16-m0.u135.p2.sent1	Шановні колеги, є необхідність обговорювати?
ParlaMint-UA_2022-02-16-m0.u135.p2.sent2	Прошу записатися: два – за, два – проти.
ParlaMint-UA_2022-02-16-m0.u135.p3.sent1	Слово надається народному депутату Княжицькому Миколі Леонідовичу, фракція політичної партії "Європейська солідарність".
ParlaMint-UA_2022-02-16-m0.u136.p1.sent1	Прошу передати слово колезі Князевичу.
ParlaMint-UA_2022-02-16-m0.u137.p1.sent1	Князевич Руслан Петрович.
ParlaMint-UA_2022-02-16-m0.u138.p1.sent1	Дякую, Микола Леонідович.
ParlaMint-UA_2022-02-16-m0.u138.p2.sent1	Шановний пане Голово, шановні колеги!
ParlaMint-UA_2022-02-16-m0.u138.p2.sent2	Ну, я би просив народних депутатів не хвилюватися, бо коли депутати чують слова "повістка" і "міжнародне співробітництво", то зразу трішечки стає лячно.
ParlaMint-UA_2022-02-16-m0.u138.p2.sent3	Це не стосується кримінальних проваджень, йдеться про цивільні справи, про внесення змін до Цивільного процесуального і Господарського процесуального кодексу.
ParlaMint-UA_2022-02-16-m0.u138.p2.sent4	І насправді ці зміни, вони на захист українських громадян, у тому числі тих, які відповідно з певних життєвих обставин змушені мати справи з іноземними судами.
ParlaMint-UA_2022-02-16-m0.u138.p3.sent1	Те, що лякає, і те, що найбільше тривожить: а що буде, якщо відповідне рішення міжнародного суду суперечить правопорядку в України?
ParlaMint-UA_2022-02-16-m0.u138.p3.sent2	І в зв’язку з цим я хотів би заспокоїти тих, хто зараз про це говорить, тому що якраз передбачається норма, що в разі, якщо воно суперечить правопорядку, то Україна залишає за собою право не виконувати таке рішення.
ParlaMint-UA_2022-02-16-m0.u138.p3.sent3	Так само якщо відповідно такого роду рішення суперечитиме міжнародно-правовим зобов’язанням України, які передбачені міжнародно-правовими договорами України, то це накладає обов’язок на Міністерство юстиції оскаржити такого роду рішення у визначеному міждержавному порядку або такому порядку, який передбачений міжнародно-правовими документами.
ParlaMint-UA_2022-02-16-m0.u138.p3.sent4	І це дуже добре.
ParlaMint-UA_2022-02-16-m0.u138.p4.sent1	Насправді є певна кількість речей, які потребують свого виправлення до другого читання, в тому числі кореляція низки норм.
ParlaMint-UA_2022-02-16-m0.u138.p4.sent2	Оскільки, наприклад, є зміни до Цивільного процесуального кодексу і мають бути продубльовані в Господарському процесуальному кодексі, але цього не зроблено.
ParlaMint-UA_2022-02-16-m0.u138.p5.sent1	Разом з тим, мені здається, що це добра основа для того, щоб ми попрацювали в комітеті над цим законопроектом, і спростили життя нашим українцям, які надалі не потребуватимуть відповідно апостилювати цілу низку документів, зможуть оперативно отримувати судові документи і таким чином належним чином здійснювати захист своїх прав в іноземних судах.
ParlaMint-UA_2022-02-16-m0.u138.p6.sent1	Ми будемо підтримувати цей законопроект у першому читанні і сподіваємося, що в комітеті ми зможемо спільними зусиллями його покращити.
ParlaMint-UA_2022-02-16-m0.u138.p7.sent1	Дякую.
ParlaMint-UA_2022-02-16-m0.u139.p1.sent1	Дякую.
ParlaMint-UA_2022-02-16-m0.u139.p2.sent1	Слово надається народному депутату України Максиму Вікторовичу Перебийносу, фракція політичної партії "Слуга народу".
ParlaMint-UA_2022-02-16-m0.u140.p1.sent1	Прошу передати слово Денису Маслову.
ParlaMint-UA_2022-02-16-m0.u141.p1.sent1	Будь ласка, Денис Маслов.
ParlaMint-UA_2022-02-16-m0.u142.p1.sent1	Дякую, колеги.
ParlaMint-UA_2022-02-16-m0.u142.p2.sent1	Наша політична сила, фракція "Слуга народу", буде підтримувати в першому читанні цей законопроект.
ParlaMint-UA_2022-02-16-m0.u142.p2.sent2	Разом з тим, звертаємо увагу ініціаторів законопроекту на необхідність його доопрацювання до другого читання, в тому числі із врахуванням зауважень Головного науково-експертного управління.
ParlaMint-UA_2022-02-16-m0.u142.p3.sent1	Чому ми будемо підтримувати цей законопроект?
ParlaMint-UA_2022-02-16-m0.u142.p3.sent2	Тому що він не тільки вдосконалює процедуру міжнародного судового співробітництва, яке покликане зробити більш ефективний механізм захисту інтересів, прав і інтересів як наших громадян за кордоном, так і навпаки, в тому числі цей законопроект встановлює і таку важливу норму, яка покликана забезпечити правову безпеку нашої країни, а саме те, що доручення іноземних судів не будуть виконуватись, якщо таке іноземне доручення явно суперечить правовому порядку України.
ParlaMint-UA_2022-02-16-m0.u142.p3.sent3	І на сьогоднішній день це є надзвичайно важливим.
ParlaMint-UA_2022-02-16-m0.u142.p4.sent1	Для громадян України хочу додати, що та судова реформа, яку реалізує Президент Володимир Зеленський разом з нашою фракцією в парламенті, покликана забезпечити швидке справедливе та невідворотне правосуддя, яке буде забезпечувати права та інтереси всіх наших громадян.
ParlaMint-UA_2022-02-16-m0.u142.p5.sent1	Дякую.
ParlaMint-UA_2022-02-16-m0.u143.p1.sent1	Дякую.
ParlaMint-UA_2022-02-16-m0.u143.p2.sent1	Слово надається народному депутату України Макарову Олегу Анатолійовичу, фракція "Голос".
ParlaMint-UA_2022-02-16-m0.u143.p2.sent2	Після цього Рудик Сергій Ярославович.
ParlaMint-UA_2022-02-16-m0.u143.p2.sent3	І переходимо до голосування.
ParlaMint-UA_2022-02-16-m0.u143.p2.sent4	А, і Арешонков Володимир Юрійович.
ParlaMint-UA_2022-02-16-m0.u143.p2.sent5	Будь ласка.
ParlaMint-UA_2022-02-16-m0.u144.p1.sent1	Безумовно, актуальний законопроект, безумовно, його треба підтримувати.
ParlaMint-UA_2022-02-16-m0.u144.p1.sent2	Хочу сказати як адвокат, який практикував у цій сфері майже 30 років, участь іноземного елементу в цивільних справах, господарських справах породжує дуже багато затягувань таких цивільних і господарських справ.
ParlaMint-UA_2022-02-16-m0.u144.p1.sent3	Іноді вручення повістки щодо виклику такої особи в український суд займає більше шести місяців.
ParlaMint-UA_2022-02-16-m0.u144.p1.sent4	Будь-яке забезпечення доказів, будь-яке вручення повістки, будь-якого повідомлення потребує апостилізації, і знов-таки процеси стають безкінечними.
ParlaMint-UA_2022-02-16-m0.u144.p1.sent5	Прийняття Закону 4428 більш чітко визначає порядок вручення таких документів, отримання доказів та виконання процесуальних дій щодо осіб, які знаходяться за кордоном.
ParlaMint-UA_2022-02-16-m0.u144.p1.sent6	І хочу сказати, що ці окремі його положення направлені на імплементацію міжнародно-правових зобов’язань України у зв’язку з укладенням Угоди про асоціацію з Європейським Союзом.
ParlaMint-UA_2022-02-16-m0.u144.p2.sent1	Хочу сказати, що в законопроекті є і декілька недоліків.
ParlaMint-UA_2022-02-16-m0.u144.p2.sent2	Наприклад, вказано, що легалізовані документи іноземних держав не породжують правових наслідків в Україні, якщо їх зміст явно суперечить публічному порядку України.
ParlaMint-UA_2022-02-16-m0.u144.p2.sent3	Разом з тим, не вказано, хто і яким чином матиме можливість визначати таку несумісність, і вищезгадана норма матиме або декларативний характер, або, навпаки, будемо зустрічатися з підходом, коли кожний суддя і кожна особа буде визначати самостійно, яким чином суперечить чи не суперечить цей документ і це рішення в публічному порядку.
ParlaMint-UA_2022-02-16-m0.u144.p3.sent1	Вважаємо, що в другому читанні можна буде доопрацювати цей законопроект.
ParlaMint-UA_2022-02-16-m0.u144.p3.sent2	Пропоную підтримати, проголосувавши за нього.
ParlaMint-UA_2022-02-16-m0.u144.p4.sent1	Дякую.
ParlaMint-UA_2022-02-16-m0.u145.p1.sent1	Будь ласка, Рудик Сергій Ярославович, "Партія "За майбутнє".
ParlaMint-UA_2022-02-16-m0.u146.p1.sent1	Звичайно, ми не можемо бути проти покращень окремих питань співробітництва в галузі міжнародного судового, співпраці.
ParlaMint-UA_2022-02-16-m0.u146.p1.sent2	Але, колеги, невже не можна, готуючи непоганий законопроект, не врахувати ряд нюансів, які роблять його недієздатним або неповно дієздатним?
ParlaMint-UA_2022-02-16-m0.u146.p2.sent1	Я хотів би звернути увагу на дві речі.
ParlaMint-UA_2022-02-16-m0.u146.p2.sent2	Сама проста з них – це електронна пошта, офіційна електронна пошта особи, яка мешкає за кордоном, куди мають надійти ці рішення судів.
ParlaMint-UA_2022-02-16-m0.u146.p2.sent3	Ви ж знаєте, що у нас є офіційна електронна пошта в державних органах влади, є у адвокатів, але у фізичних осіб її немає.
ParlaMint-UA_2022-02-16-m0.u146.p2.sent4	Треба це прописати, бо по-іншому ця норма працювати не буде.
ParlaMint-UA_2022-02-16-m0.u146.p3.sent1	Інше.
ParlaMint-UA_2022-02-16-m0.u146.p3.sent2	Якщо Міністерство юстиції захоче, то воно може скасувати невиконання норми іноземного суду на території України, якщо це подано її територіальними органами, але там дискримінаційна норма є.
ParlaMint-UA_2022-02-16-m0.u146.p3.sent3	А інші учасники судового процесу, а фізичні.
ParlaMint-UA_2022-02-16-m0.u147.p1.sent1	Слово надається Арешонкову Володимиру Юрійовичу, група "Довіра".
ParlaMint-UA_2022-02-16-m0.u147.p1.sent2	І після цього переходимо до голосування, шановні колеги.
ParlaMint-UA_2022-02-16-m0.u148.p1.sent1	Шановний пане Голово, шановні колеги, знову підкреслює депутатська група "Довіра", що даний законопроект є важливим, тому що він про права громадян, права громадян, справи яких перебувають в процесі досудового розслідування або в судовому судочинстві, скажімо, на території нашої держави або в іноземній юрисдикції, тобто за межами держави Україна.
ParlaMint-UA_2022-02-16-m0.u148.p1.sent2	Це надзвичайно важливо.
ParlaMint-UA_2022-02-16-m0.u148.p2.sent1	І хочу підкреслити, що скажімо норма, яка стосується врегулювання механізму прийняття до впровадження судами України справ від судів інших держав або передачі справ до судів інших держав у випадках, встановлених законом або міжнародними договорами, є на сьогодні надзвичайно важливим і потребує термінового врегулювання.
ParlaMint-UA_2022-02-16-m0.u148.p3.sent1	Тому депутатська група "Довіра" буде голосувати за даний законопроект і запрошуємо до цього інших колег.
ParlaMint-UA_2022-02-16-m0.u149.p1.sent1	Дякую.
ParlaMint-UA_2022-02-16-m0.u149.p2.sent1	Будь ласка, Власенко, бо "Батьківщина" ще не брала слово.
ParlaMint-UA_2022-02-16-m0.u149.p2.sent2	Будь ласка, Власенко Сергій Володимирович.
ParlaMint-UA_2022-02-16-m0.u150.p1.sent1	Дякую, пане Голово.
ParlaMint-UA_2022-02-16-m0.u150.p2.sent1	З цим законопроектом все зрозуміло, але представник монобільшості тут гордо сказав, що їхня судова реформа приводить до того, що у людей стає краще правосуддя.
ParlaMint-UA_2022-02-16-m0.u150.p3.sent1	Я хочу нагадати монобільшості, що ваша судова реформа призвела до того, що два з половиною роки в країні немає Вищої кваліфікаційної комісії суддів і зупинено конкурси на посади суддів, що призвело до того, що у нас нестача суддів в судах складає більше 30 відсотків.
ParlaMint-UA_2022-02-16-m0.u150.p4.sent1	Ваша судова реформа призвела до того, що 3 роки в країні існує, продовжує існувати два верховних суди, Верховний Суд і Верховний Суд України, і ви не можете виконати рішення Конституційного Суду дворічної давнини.
ParlaMint-UA_2022-02-16-m0.u150.p5.sent1	Я хочу нагадати, що ваша судова реформа призвела і призводить до того, що люди не лише не отримують чесного і справедливого правосуддя в розумні строки, а навпаки, в певних регіонах не мають доступу до правосуддя.
ParlaMint-UA_2022-02-16-m0.u150.p6.sent1	Тому в День єднання.
ParlaMint-UA_2022-02-16-m0.u151.p1.sent1	Шановні колеги, прошу приготуватись до голосування.
ParlaMint-UA_2022-02-16-m0.u151.p2.sent1	Я ставлю пропозицію комітету прийняти за основу проекту Закону про внесення змін до деяких законодавчих актів України щодо окремих питань міжнародного судового співробітництва (реєстраційний номер 4428).
ParlaMint-UA_2022-02-16-m0.u151.p3.sent1	Готові голосувати?
ParlaMint-UA_2022-02-16-m0.u151.p3.sent2	Прошу голосувати.
ParlaMint-UA_2022-02-16-m0.u151.p4.sent1	За-314
ParlaMint-UA_2022-02-16-m0.u151.p5.sent1	Рішення прийнято.
ParlaMint-UA_2022-02-16-m0.u151.p5.sent2	Дякую, колеги.
ParlaMint-UA_2022-02-16-m0.u151.p6.sent1	Шановні колеги, дивіться, в мене пропозиція.
ParlaMint-UA_2022-02-16-m0.u151.p6.sent2	Наступний законопроект – 4664, там рішення направити до комітету для підготовки на повторне перше читання.
ParlaMint-UA_2022-02-16-m0.u151.p6.sent3	Давайте проголосуємо - і нехай комітет готує до повторного першого читання.
ParlaMint-UA_2022-02-16-m0.u151.p6.sent4	Рішення комітету - на повторне перше читання.
ParlaMint-UA_2022-02-16-m0.u151.p6.sent5	Голосуємо.
ParlaMint-UA_2022-02-16-m0.u151.p7.sent1	Шановні колеги, законопроект 4664.
ParlaMint-UA_2022-02-16-m0.u151.p7.sent2	Попереднє голосування по фракціях покажіть, будь ласка.
ParlaMint-UA_2022-02-16-m0.u151.p8.sent1	Шановні колеги, йдемо далі.
ParlaMint-UA_2022-02-16-m0.u151.p8.sent2	Шановні колеги, я не зобов’язаний оголошувати.
ParlaMint-UA_2022-02-16-m0.u151.p8.sent3	Ви бачили, воно є.
ParlaMint-UA_2022-02-16-m0.u151.p8.sent4	Йдемо далі.
ParlaMint-UA_2022-02-16-m0.u151.p9.sent1	Шановні колеги, тому переходимо.
ParlaMint-UA_2022-02-16-m0.u151.p9.sent2	4664, проект Закону про порядок вирішення питань адміністративно-територіального устрою України.
ParlaMint-UA_2022-02-16-m0.u151.p10.sent1	Я ставлю пропозицію направити до комітету для підготовки на повторне перше читання цього законопроекту.
ParlaMint-UA_2022-02-16-m0.u151.p11.sent1	Готові голосувати?
ParlaMint-UA_2022-02-16-m0.u151.p11.sent2	Прошу голосувати.
ParlaMint-UA_2022-02-16-m0.u151.p12.sent1	За-328
ParlaMint-UA_2022-02-16-m0.u151.p13.sent1	Рішення прийнято.
ParlaMint-UA_2022-02-16-m0.u151.p13.sent2	Дякую.
ParlaMint-UA_2022-02-16-m0.u151.p14.sent1	Йдемо далі.
ParlaMint-UA_2022-02-16-m0.u151.p14.sent2	По фракціях покажіть, будь ласка.
ParlaMint-UA_2022-02-16-m0.u151.p15.sent1	Йдемо далі, наступний у нас.
ParlaMint-UA_2022-02-16-m0.u151.p15.sent2	Шановні колеги, далі у нас два питання, пов’язані з денонсаціями.
ParlaMint-UA_2022-02-16-m0.u151.p15.sent3	Ми домовлялися попереднього разу, що ми їх проголосуємо і приймемо рішення.
ParlaMint-UA_2022-02-16-m0.u151.p15.sent4	Я правильно розумію?
ParlaMint-UA_2022-02-16-m0.u151.p15.sent5	Ця домовленість, денонсації, ми домовлялися, що ми їх без обговорення?
ParlaMint-UA_2022-02-16-m0.u151.p15.sent6	Добре.
ParlaMint-UA_2022-02-16-m0.u151.p16.sent1	Переходимо до розгляду питання 0065.
ParlaMint-UA_2022-02-16-m0.u151.p16.sent2	Це проект Закону про вихід України з Рішень про створення та діяльність Антитерористичного центру держав-учасниць Співдружності Незалежних Держав (реєстраційний номер проекту 0065).
ParlaMint-UA_2022-02-16-m0.u151.p17.sent1	Скорочена процедура, будь ласка.
ParlaMint-UA_2022-02-16-m0.u151.p17.sent2	Шановні колеги, немає розуміння.
ParlaMint-UA_2022-02-16-m0.u151.p17.sent3	Ставлю розгляд цього питання за скороченою процедурою.
ParlaMint-UA_2022-02-16-m0.u151.p18.sent1	За-268
ParlaMint-UA_2022-02-16-m0.u151.p19.sent1	Рішення прийнято.
ParlaMint-UA_2022-02-16-m0.u151.p20.sent1	Ще раз, я нагадую, минулий раз ми домовлялися, цього разу ви дезавуюєте ваші домовленості.
ParlaMint-UA_2022-02-16-m0.u151.p20.sent2	Добре.
ParlaMint-UA_2022-02-16-m0.u151.p21.sent1	Я запрошую до слова.
ParlaMint-UA_2022-02-16-m0.u151.p21.sent2	Ми можемо?
ParlaMint-UA_2022-02-16-m0.u151.p21.sent3	От "Європейська солідарність".
ParlaMint-UA_2022-02-16-m0.u151.p21.sent4	Наполягаєте?
ParlaMint-UA_2022-02-16-m0.u151.p21.sent5	Я ж про що кажу.
ParlaMint-UA_2022-02-16-m0.u151.p22.sent1	Я запрошую до слова першого заступника Голови Служби безпеки Андрущенка Сергія Анатолійович, будь ласка.
ParlaMint-UA_2022-02-16-m0.u152.p1.sent1	Шановний пане Голово, шановні народні депутати України!
ParlaMint-UA_2022-02-16-m0.u152.p1.sent2	Збройна агресія Російської Федерації розпочалася з неоголошених і прихованих вторгнень на територію України підрозділів збройних сил та інших силових відомств Російської Федерації, а також шляхом організації та підтримки терористичної діяльності.
ParlaMint-UA_2022-02-16-m0.u152.p2.sent1	Злочинні дії Російської Федерації і створення та безпосереднє керівництво незаконними збройними формуваннями, збройними бандами та групами найманців є грубим порушенням принципів міжнародних відносин, підривають основи правопорядку та безпеки у світі, приводять до загибелі українських військових та цивільних осіб.
ParlaMint-UA_2022-02-16-m0.u152.p3.sent1	Зважаючи на викладене, керуючись рішенням Ради національної безпеки і оборони від 2 травня 2018 року про припинення дії для України окремих міжнародних договорів укладених в рамках Співдружності Незалежних Держав, доцільним є припинення участі України в діяльності Антитерористичного центру держав-учасниць СНД, шляхом виходу нашої держави з рішення про створення Антитерористичного центру учасниць Співдружності Незалежних Держав.
ParlaMint-UA_2022-02-16-m0.u152.p3.sent2	Рішення про Антитерористичний центр держав-учасниць Співдружності Незалежних Держав, рішення про внесення зміни і доповнень до положення про Антитерористичний центр держав-учасниць Співдружності Незалежних Держав.
ParlaMint-UA_2022-02-16-m0.u152.p4.sent1	Участь нашої держави у згаданих заходах та членстві в АТЦ СНД суперечить концепції боротьби з тероризмом в Україні, яка затверджена Указом Президента України 5 березня 2019 року.
ParlaMint-UA_2022-02-16-m0.u152.p5.sent1	Окремо повідомляю, місце перебування АТЦ СНД знаходиться у Москві, тому навіть формальна юридична участь України у ньому не відповідає фундаментальним національним інтересам України, що утверджені статтею 3 Закону України "Про національну безпеку."
ParlaMint-UA_2022-02-16-m0.u153.p1.sent1	Дякую.
ParlaMint-UA_2022-02-16-m0.u153.p2.sent1	Я запрошую до слова заступника голови Комітету з питань зовнішньої політики та міжпарламентського співробітництва Марину Олегівну Бардіну.
ParlaMint-UA_2022-02-16-m0.u153.p3.sent1	Будь ласка.
ParlaMint-UA_2022-02-16-m0.u154.p1.sent1	Доброго дня, колеги!
ParlaMint-UA_2022-02-16-m0.u154.p1.sent2	Перш за все, я хочу привітати всіх нас з Днем єднання.
ParlaMint-UA_2022-02-16-m0.u154.p1.sent3	Мені здається, що це прекрасний ще один привід нам дійсно об’єднуватися, консолідуватися і поводитися політично коректно, власне, так, як хочуть від нас громадяни нашої країни.
ParlaMint-UA_2022-02-16-m0.u154.p2.sent1	Я хочу подякувати людям, які сьогодні в кожному куточку України вийшли на головні площі свої міст, сіл і розгорнули український прапор.
ParlaMint-UA_2022-02-16-m0.u154.p2.sent2	Це вкотре сигнал нашої єдності і вкотре сигнал того, що ніщо не може розсварити український дружній народ.
ParlaMint-UA_2022-02-16-m0.u154.p3.sent1	Я хочу подякувати журналістам, тому що на вашій відповідальності сьогодні наш інформаційний фронт – те, якою інформацією користуються українці, те, що доходить, власне, до їхніх очей і вух.
ParlaMint-UA_2022-02-16-m0.u154.p4.sent1	Я хочу подякувати насамперед, і, напевно, найважливіше, нашим військовим, сьогодні правильний день вкотре підтримати їхній героїчний дух.
ParlaMint-UA_2022-02-16-m0.u154.p5.sent1	Що стосується питання, яке ми розглядаємо, – це фактичне продовження виходу України з низки домовленостей в рамках СНД.
ParlaMint-UA_2022-02-16-m0.u154.p5.sent2	Ми знаємо, що Україна припинила свою співпрацю, як і Грузія свого часу, власне, у зв’язку з збройним конфліктом і агресією Російської Федерації.
ParlaMint-UA_2022-02-16-m0.u154.p6.sent1	Сьогодні наша країна стоїть на європейському порядку денному, сьогодні ми прагнемо євроатлантичної інтеграції, членства в таких союзах, як ЄС і НАТО.
ParlaMint-UA_2022-02-16-m0.u154.p6.sent2	І це вибір у першу чергу українського народу, тому що сьогодні шалена підтримка серед українців по інтеграції нашої країни саме в такі альянси і союзи.
ParlaMint-UA_2022-02-16-m0.u154.p7.sent1	Тому я прошу вас підтримати це рішення, воно є, з однієї точки технічним, а з іншого боку важливим, тому що не можемо ми працювати з агресором в одних союзах по тому, щоби запобігати терористичній активності, коли ми бачимо таке свавілля.
ParlaMint-UA_2022-02-16-m0.u155.p1.sent1	Дякую.
ParlaMint-UA_2022-02-16-m0.u155.p2.sent1	Будь ласка, я запрошую.
ParlaMint-UA_2022-02-16-m0.u155.p2.sent2	Будь ласка, є необхідність обговорити?
ParlaMint-UA_2022-02-16-m0.u155.p2.sent3	Запишіться: два – за, два – проти.
ParlaMint-UA_2022-02-16-m0.u155.p3.sent1	Слово надається Федині Софії Романівні, фракція політичної партії "Європейська солідарність".
ParlaMint-UA_2022-02-16-m0.u156.p1.sent1	Шановні колеги, добре, що нарешті дійшов час, щоби Верховна Рада України голосувала за ті речі, які мали би зроблені бути вже досить давно.
ParlaMint-UA_2022-02-16-m0.u156.p2.sent1	Насправді ми зараз підтримуємо цей проект Закону про вихід України з рішень про створення та діяльність Антитерористичного центру держав СНД.
ParlaMint-UA_2022-02-16-m0.u156.p2.sent2	Але, голосуючи за це, ми маємо також усвідомлювати, що це не просто вихід із певного союзу з агресором, що агресор використовує будь-яку договірну базу, використовує будь-які союзи задля того, щоби залишати окремі країни в орбіті свого впливу задля того, щоби поширювати совєцькі московські наративи, тим самим здійснюючи інформаційні атаки і підриваючи незалежність і суверенність окремих держав.
ParlaMint-UA_2022-02-16-m0.u156.p2.sent3	Тому добре, що Україна зараз від цього дистанціюється.
ParlaMint-UA_2022-02-16-m0.u156.p3.sent1	Тому насправді залишається багато питань, зокрема співпраці з тими країнами, які й досі входять до того самого СНД, які потребують вирішення.
ParlaMint-UA_2022-02-16-m0.u156.p3.sent2	І оскільки тут з нами повноважний представник Служби безпеки України, я хотіла би порушити також питання про безпекову співпрацю і обмін інформацією у цьому контексті, зокрема, з Республікою Білорусь, оскільки на білорусько-українському кордоні стоять московські війська, які мають тенденцію до потенційного вторгнення в Україну.
ParlaMint-UA_2022-02-16-m0.u156.p3.sent3	Будь-які типи безпекових обмінів інформацією з диктаторською державою можуть загрожувати і територіальній цілісності України, і також безпеці білоруських громадян, які шукають політичного притулку в українській державі.
ParlaMint-UA_2022-02-16-m0.u156.p3.sent4	Тому ми маємо цей комплекс питань розглядати разом, а не окремо якісь рішення.
ParlaMint-UA_2022-02-16-m0.u156.p4.sent1	І наостанок я хотіла би також, товариство, усіх привітати зі 104-ю річницею проголошення Республіки Кубань, яка у 1918 році виголосила бажання приєднатися до України.
ParlaMint-UA_2022-02-16-m0.u157.p1.sent1	Слово надається народному депутату України Цабалю Володимиру Володимировичу, фракція політичної партії "Голос".
ParlaMint-UA_2022-02-16-m0.u158.p1.sent1	Прошу передати слово Соломії Бобровській.
ParlaMint-UA_2022-02-16-m0.u159.p1.sent1	Соломія Анатолівна Бобровська, будь ласка.
ParlaMint-UA_2022-02-16-m0.u160.p1.sent1	Шановні колеги, ви знаєте, мені, по-перше, дуже прикро і сумно, що на восьмий рік війни такі речі ще досі є незавершені і парламент розглядає денонсацію подібних угод, договорів.
ParlaMint-UA_2022-02-16-m0.u160.p1.sent2	І, в принципі, нам треба обговорювати питання про те, як ми будемо виходити з Антитерористичного центру держав-часниць СНД, коли терористами в цій організації є Російська Федерація, а дочірньою організацією такого СНД, в принципі, є ОДКБ.
ParlaMint-UA_2022-02-16-m0.u160.p2.sent1	Нагадаю, що наші колеги мають мозок запрошувати ОДКБ на терени України.
ParlaMint-UA_2022-02-16-m0.u160.p2.sent2	І я би привернула би, попросила би привернути увагу, зокрема, прокуратури про висловлювання колег депутатів з подібними заявами.
ParlaMint-UA_2022-02-16-m0.u160.p3.sent1	Більше того, я надіюся, що парламент сьогодні не провалить в черговий раз дану денонсацію і нарешті покладемо крапку обговоренню таких подібних питань.
ParlaMint-UA_2022-02-16-m0.u160.p3.sent2	Більше того, нагадаю вам, що в нас діє Програма розширених можливостей з Північноатлантичним альянсом, і мені дивно, в принципі, як в нас зазвичай в Україні вживається дві протилежних, повністю антиподних позиції, і це, в принципі, потребує пояснення чи обговорення і ще одного голосування з приводу цього питання.
ParlaMint-UA_2022-02-16-m0.u160.p3.sent3	Однозначно "за".
ParlaMint-UA_2022-02-16-m0.u160.p4.sent1	Дякую.
ParlaMint-UA_2022-02-16-m0.u161.p1.sent1	Дякую.
ParlaMint-UA_2022-02-16-m0.u161.p2.sent1	Я запрошую до слова народного депутата України Загороднього Юрія Івановича, фракція політичної партії "Опозиційна платформа – За життя".
ParlaMint-UA_2022-02-16-m0.u162.p1.sent1	Дякую, Руслане Олексійовичу.
ParlaMint-UA_2022-02-16-m0.u162.p2.sent1	Прошу передати слово народному депутату України Нестору Івановичу Шуфричу.
ParlaMint-UA_2022-02-16-m0.u163.p1.sent1	Нестор Іванович Шуфрич, будь ласка.
ParlaMint-UA_2022-02-16-m0.u164.p1.sent1	Дякую, шановний пане Голово.
ParlaMint-UA_2022-02-16-m0.u164.p2.sent1	Шановні колеги, так воно сталося, що ми зараз поспішаємо виходити зі всіх наших угод в рамках СНД, мотивуючи це тим, що там є Росія.
ParlaMint-UA_2022-02-16-m0.u164.p2.sent2	Але ж там не тільки Росія, там є наші партнери, яких ми називаємо стратегічними, в тому числі і Молдова.
ParlaMint-UA_2022-02-16-m0.u164.p2.sent3	І невже сьогодні це найбільш актуальне питання?
ParlaMint-UA_2022-02-16-m0.u164.p3.sent1	Справедливості заради хочу звернути вашу увагу на те, що в минулому році обсяг експорту до тієї ж Росії збільшився на 21 відсоток, на 22 навіть відсотки, а на 31 відсоток збільшився імпорт з Росії.
ParlaMint-UA_2022-02-16-m0.u164.p3.sent2	В умовах напруженості, яка є зараз між нашими країнами, я вважаю, є дуже невчасним відповідне реагування, і поки остаточно ми не зможемо визначитись в наших стосунках із сусідами, такі рішення є передчасними.
ParlaMint-UA_2022-02-16-m0.u164.p3.sent3	Сьогоднішня криза мине, а питання протидії тероризму, воно залишиться, і потім ми що будемо робити - нові угоди заключати?
ParlaMint-UA_2022-02-16-m0.u164.p3.sent4	Навіщо руйнувати те, що, можливо, складно працює зараз, але що може нам допомогти в майбутньому?
ParlaMint-UA_2022-02-16-m0.u164.p4.sent1	Тому закликаю вас утриматись, тим самим продемонструвати, що відповідна політична кон’юнктура не домінує над нашими рішеннями.
ParlaMint-UA_2022-02-16-m0.u164.p4.sent2	І не будемо провокувати ще одну емоцію в цих надзвичайно складних умовах і, можливо, уникнемо якоїсь.
ParlaMint-UA_2022-02-16-m0.u165.p1.sent1	Дякую.
ParlaMint-UA_2022-02-16-m0.u165.p2.sent1	Ще, будь ласка, народний депутат Яременко.
ParlaMint-UA_2022-02-16-m0.u165.p2.sent2	Потім народний депутат Немиря.
ParlaMint-UA_2022-02-16-m0.u165.p2.sent3	Яременко спочатку, і потім Немиря.
ParlaMint-UA_2022-02-16-m0.u165.p2.sent4	І ми переходимо до голосування.
ParlaMint-UA_2022-02-16-m0.u165.p2.sent5	Богдан Васильович Яременко.
ParlaMint-UA_2022-02-16-m0.u165.p2.sent6	Потім Григорій Михайлович Немиря.
ParlaMint-UA_2022-02-16-m0.u165.p2.sent7	Будь ласка.
ParlaMint-UA_2022-02-16-m0.u165.p2.sent8	І Лубінець, так?
ParlaMint-UA_2022-02-16-m0.u165.p2.sent9	Арешонков.
ParlaMint-UA_2022-02-16-m0.u165.p2.sent10	Добре, Арешонков.
ParlaMint-UA_2022-02-16-m0.u165.p3.sent1	Будь ласка, Яременко.
ParlaMint-UA_2022-02-16-m0.u166.p1.sent1	Богдан Яременко, 215 виборчий округ, Київ, "Слуга народу".
ParlaMint-UA_2022-02-16-m0.u166.p1.sent2	Шановні колеги, це навіть трохи незручно, переконувати цілий зал розумних людей в очевидному.
ParlaMint-UA_2022-02-16-m0.u166.p1.sent3	Нікому б з вас не спало на думку заключати з людожером угоду про сорти м’яса, ви не будете їсти всі сорти м’яса, які їсть людожер.
ParlaMint-UA_2022-02-16-m0.u166.p1.sent4	І співробітничати з Росією у боротьбі з тероризмом чи з СНД не можна, тому що Росія і є джерелом тероризму.
ParlaMint-UA_2022-02-16-m0.u166.p2.sent1	Між тим, українські спецслужби прекрасно розуміють, в разі виникнення транскордонних терористичних загроз, як вони будуть взаємодіяти з суміжною державою з тим, щоб ці загрози локалізувати.
ParlaMint-UA_2022-02-16-m0.u166.p2.sent2	Але в той же час, наявність цієї угоди створює для українських спецслужб певні зобов’язання, а для іноземних ворожих спецслужб певні можливості звертатися до нашої держави і вимагати якихось дій.
ParlaMint-UA_2022-02-16-m0.u166.p3.sent1	Тому цілком очевидно, що в умовах війни допомогти рідним спецслужбам позбутися обтяжливих зобов’язань перед ворожими державами є, очевидно, нашим політичним і громадянським обов’язком.
ParlaMint-UA_2022-02-16-m0.u166.p3.sent2	Треба голосувати і не думати.
ParlaMint-UA_2022-02-16-m0.u166.p4.sent1	Дякую.
ParlaMint-UA_2022-02-16-m0.u167.p1.sent1	Дякую.
ParlaMint-UA_2022-02-16-m0.u167.p2.sent1	Я запрошую до слова Григорія Михайловича Немирю, фракція "Батьківщина".
ParlaMint-UA_2022-02-16-m0.u167.p2.sent2	Після цього Володимир Юрійович Арешонков.
ParlaMint-UA_2022-02-16-m0.u167.p2.sent3	І після цього переходимо до голосування.
ParlaMint-UA_2022-02-16-m0.u167.p2.sent4	І Лубінець.
ParlaMint-UA_2022-02-16-m0.u167.p3.sent1	Будь ласка, Григорій Михайлович.
ParlaMint-UA_2022-02-16-m0.u168.p1.sent1	Шановні колеги, шановний головуючий, фракція "Батьківщина" буде підтримувати цей законопроект про вихід із угод в рамках СНД щодо Антитерористичного центру.
ParlaMint-UA_2022-02-16-m0.u168.p1.sent2	Але я хотів би закликати всіх до дуже предметного розгляду будь-якого питання, в тому числі цього.
ParlaMint-UA_2022-02-16-m0.u168.p2.sent1	Чи відомо колегам народним депутатам, що зараз, станом на сьогодні, Україна є учасницею понад 230 угод в рамках СНД?
ParlaMint-UA_2022-02-16-m0.u168.p2.sent2	Є учасницею понад 230 угод в рамках СНД.
ParlaMint-UA_2022-02-16-m0.u168.p2.sent3	Чи відомо колегам народним депутатам, що вихід з близько 30 угод в рамках СНД Міністерством закордонних справ визнано недоцільним?
ParlaMint-UA_2022-02-16-m0.u168.p2.sent4	Головним чином це стосується угод, які стосуються соціальних питань.
ParlaMint-UA_2022-02-16-m0.u168.p3.sent1	Але я хочу звернути увагу на брак системної роботи Міністерства закордонних справ, тому що вже йде дев’ятий рік війни, у нас залишається купа цих угод, немає чіткості, з яких виходити, з яких не виходити.
ParlaMint-UA_2022-02-16-m0.u168.p3.sent2	І колеги, які піднімають питання, що, можливо, не всі з них потребують однозначного виходу, то є спосіб: треба перезаключати угоди двосторонні.
ParlaMint-UA_2022-02-16-m0.u168.p3.sent3	Якщо ми виходимо з колективних угод в рамках СНД, а Україна ніколи не була учасницею СНД, хоча була засновницею СНД, треба заключати двосторонні угоди.
ParlaMint-UA_2022-02-16-m0.u168.p4.sent1	Тому, підтримуючи цей законопроект, я закликаю Міністерство закордонних справ пришвидшити свою роботу і дати парламенту розуміння картини станом на сьогодні.
ParlaMint-UA_2022-02-16-m0.u168.p5.sent1	Дякую за увагу.
ParlaMint-UA_2022-02-16-m0.u169.p1.sent1	Слово надається народному депутату Арешонкову Володимиру Юрійовичу.
ParlaMint-UA_2022-02-16-m0.u169.p1.sent2	Після цього Лубінець Дмитро Валерійович.
ParlaMint-UA_2022-02-16-m0.u169.p1.sent3	І після цього переходимо до голосування.
ParlaMint-UA_2022-02-16-m0.u169.p2.sent1	Володимир Юрійович, будь ласка.
ParlaMint-UA_2022-02-16-m0.u170.p1.sent1	Пане Голово, я дякую.
ParlaMint-UA_2022-02-16-m0.u170.p2.sent1	Депутатська група "Довіра" буде підтримувати даний законопроект, тому що він є важливим.
ParlaMint-UA_2022-02-16-m0.u170.p2.sent2	Те, що не працює на сьогоднішній день, однозначно потребує врегулювання.
ParlaMint-UA_2022-02-16-m0.u170.p3.sent1	Але я хочу звернути, пане Голово, вашу увагу на наступне.
ParlaMint-UA_2022-02-16-m0.u170.p3.sent2	Сьогодні у нас ще в порядку денному ціла низка важливих ратифікацій, які стосуються діяльності з міжнародними фінансовими інституціями, питання, які стосуються територій Луганської, Донецької областей.
ParlaMint-UA_2022-02-16-m0.u170.p4.sent1	Можливо, зараз провести коротку консультацію з керівниками фракцій, визначити, які питання ратифікацій можна голосувати без обговорення.
ParlaMint-UA_2022-02-16-m0.u170.p4.sent2	Тому що інакше, якщо буде по кожному зараз законопроекту знову ось така процедура, ми відтермінуємо прийняття надзвичайно важливих ратифікацій.
ParlaMint-UA_2022-02-16-m0.u170.p4.sent3	Тому, мені здається, це можна зробити, і це покращить роботу.
ParlaMint-UA_2022-02-16-m0.u170.p5.sent1	Дякую.
ParlaMint-UA_2022-02-16-m0.u171.p1.sent1	Дякую.
ParlaMint-UA_2022-02-16-m0.u171.p2.sent1	Будь ласка, Дмитро Валерійович Лубінець, фракція "За майбутнє".
ParlaMint-UA_2022-02-16-m0.u171.p2.sent2	Поки Дмитро Валерійович йде.
ParlaMint-UA_2022-02-16-m0.u171.p2.sent3	Ми вже провели таке спілкування і деякі ратифікації домовилися пройти таким же шляхом.
ParlaMint-UA_2022-02-16-m0.u171.p3.sent1	Будь ласка, Дмитро Валерійович.
ParlaMint-UA_2022-02-16-m0.u172.p1.sent1	Шановна президія, шановні народні депутати, громадяни України!
ParlaMint-UA_2022-02-16-m0.u172.p1.sent2	Безумовно, депутатська група "Партія "За майбутнє" буде голосувати за цей законопроект, це ж абсолютно логічно.
ParlaMint-UA_2022-02-16-m0.u172.p2.sent1	Колеги, восьмий рік ми воюємо з Російською Федерацією.
ParlaMint-UA_2022-02-16-m0.u172.p2.sent2	З самого початку, я хочу вам всім нагадати, що це була антитерористична операція, і в той же час ми входимо в співпрацю з органом, який при СНД, який знаходиться в Москві.
ParlaMint-UA_2022-02-16-m0.u172.p2.sent3	Дійсно, це виглядає як маразм.
ParlaMint-UA_2022-02-16-m0.u172.p2.sent4	І тут дуже правильно сказала народна депутатка пані Соломія, яка сказала: восьмий рік ми воюємо і восьмий рік ми не можемо прийняти рішення щодо денонсації деяких угод.
ParlaMint-UA_2022-02-16-m0.u172.p3.sent1	Колеги, давайте голосувати.
ParlaMint-UA_2022-02-16-m0.u172.p3.sent2	А Службі безпеки України я хотів би порадити, якщо ще подібні угоди є, так давайте їх пакетом у Верховну Раду, і будемо за все голосувати.
ParlaMint-UA_2022-02-16-m0.u172.p4.sent1	Дякую.
ParlaMint-UA_2022-02-16-m0.u173.p1.sent1	Дякую.
ParlaMint-UA_2022-02-16-m0.u173.p2.sent1	Шановні колеги, ми завершили обговорення цього питання.
ParlaMint-UA_2022-02-16-m0.u173.p2.sent2	Прошу зайняти свої місця.
ParlaMint-UA_2022-02-16-m0.u173.p3.sent1	Я ставлю пропозицію прийняти в цілому проект Закону про вихід України з Рішень про створення та діяльність Антитерористичного центру держав - учасниць Співдружності Незалежних Держав (реєстраційний номер проекту 0065).
ParlaMint-UA_2022-02-16-m0.u173.p4.sent1	Шановні колеги, готові голосувати?
ParlaMint-UA_2022-02-16-m0.u173.p4.sent2	Прошу голосувати.
ParlaMint-UA_2022-02-16-m0.u173.p5.sent1	За-309
ParlaMint-UA_2022-02-16-m0.u173.p6.sent1	Рішення прийнято.
ParlaMint-UA_2022-02-16-m0.u173.p6.sent2	Вітаю, колеги!
ParlaMint-UA_2022-02-16-m0.u173.p7.sent1	По фракціях покажіть, будь ласка.
ParlaMint-UA_2022-02-16-m0.u173.p8.sent1	Наступне питання 0101.
ParlaMint-UA_2022-02-16-m0.u173.p8.sent2	Це проект Закону про вихід з деяких міжнародних договорів України, укладених у рамках Співдружності Незалежних Держав.
ParlaMint-UA_2022-02-16-m0.u173.p9.sent1	З процедури?
ParlaMint-UA_2022-02-16-m0.u173.p9.sent2	Будь ласка, Геращенко з процедури.
ParlaMint-UA_2022-02-16-m0.u174.p1.sent1	Дякую.
ParlaMint-UA_2022-02-16-m0.u174.p2.sent1	Шановні колеги, я хочу звернутися до шановного головуючого, який слідкує за Регламентом, за що наша фракція безмежно вдячна.
ParlaMint-UA_2022-02-16-m0.u174.p2.sent2	І наголосити на тому, що коли представляється позиція комітету, має представлятися позиція комітету, а не пропагандистська речевка.
ParlaMint-UA_2022-02-16-m0.u174.p2.sent3	Дуже дякуємо.
ParlaMint-UA_2022-02-16-m0.u174.p3.sent1	І повністю поділяємо стурбованість народних депутатів щодо того, що треба терміново всі ці ратифікації розглянути.
ParlaMint-UA_2022-02-16-m0.u174.p3.sent2	Нагадаю, що саме ви, шановні колеги, проголосували за сім тижнів канікул і тому зараз маємо рухатися так повільно.
ParlaMint-UA_2022-02-16-m0.u174.p4.sent1	Наша фракція буде наполягати на обговоренні всіх ратифікацій і показувати голосування суспільству.
ParlaMint-UA_2022-02-16-m0.u174.p4.sent2	Бачимо, що ніякої монобільшості немає, 218 голосів навіть по ратифікаціях проти країни-агресора.
ParlaMint-UA_2022-02-16-m0.u174.p5.sent1	Дякую.
ParlaMint-UA_2022-02-16-m0.u175.p1.sent1	Відповідаючи на те, що ви говорите, я завжди намагаюся слідувати Регламенту.
ParlaMint-UA_2022-02-16-m0.u175.p1.sent2	І що стосується Регламенту, я підтверджую, що треба говорити від імені комітету, але це буде тепер стосуватися усіх фракцій і груп, інакше я буду просто виключати мікрофон.
ParlaMint-UA_2022-02-16-m0.u175.p1.sent3	Я вам дуже дякую.
ParlaMint-UA_2022-02-16-m0.u175.p1.sent4	Спасибі.
ParlaMint-UA_2022-02-16-m0.u175.p2.sent1	Наступний – 0101.
ParlaMint-UA_2022-02-16-m0.u175.p2.sent2	Це проект Закону про вихід з деяких міжнародних договорів України, укладених у рамках Співдружності Незалежних Держав.
ParlaMint-UA_2022-02-16-m0.u175.p3.sent1	Я пропоную розглянути це питання за скороченою процедурою.
ParlaMint-UA_2022-02-16-m0.u175.p3.sent2	Скорочена процедура, яке обговорення?
ParlaMint-UA_2022-02-16-m0.u175.p3.sent3	Спочатку проголосуйте.
ParlaMint-UA_2022-02-16-m0.u175.p3.sent4	А, без обговорення.
ParlaMint-UA_2022-02-16-m0.u175.p3.sent5	скорочена.
ParlaMint-UA_2022-02-16-m0.u175.p4.sent1	За-256
ParlaMint-UA_2022-02-16-m0.u175.p5.sent1	Шановні колеги, ви слухайте, що я говорю.
ParlaMint-UA_2022-02-16-m0.u175.p5.sent2	Ми проголосували скорочену процедуру.
ParlaMint-UA_2022-02-16-m0.u175.p5.sent3	Я ж розумію, це обговорення.
ParlaMint-UA_2022-02-16-m0.u175.p6.sent1	Тому я запрошую до слова заступника міністра фінансів Драганчука Юрія Олеговича, будь ласка.
ParlaMint-UA_2022-02-16-m0.u176.p1.sent1	Шановні народні депутати, з огляду на збройну агресію Російської Федерації та анексію частини території України участь нашої держави є недоцільною та неактуальною в таких міжнародних договорах: Угода про Правила визначення походження товарів країн, що розвиваються, при наданні тарифних преференцій у рамках Загальної системи преференцій, а також Протокол про внесення змін і доповнень до Правил визначення походження товарів країн, що розвиваються, при наданні тарифних преференцій у рамках Загальної системи преференцій.
ParlaMint-UA_2022-02-16-m0.u176.p2.sent1	Хочу повідомити, що вихід з угод не вплине на інтереси українських виробників та експортів, оскільки чинним законодавством України не передбачено надання тарифних преференцій у межах Загальної системи преференцій для країн, що розвиваються.
ParlaMint-UA_2022-02-16-m0.u176.p2.sent2	Тому дію угоди та протоколу для України доцільно припинити.
ParlaMint-UA_2022-02-16-m0.u176.p2.sent3	Прошу підтримати.
ParlaMint-UA_2022-02-16-m0.u176.p3.sent1	Дякую за увагу.
ParlaMint-UA_2022-02-16-m0.u177.p1.sent1	Дякую.
ParlaMint-UA_2022-02-16-m0.u177.p2.sent1	Я запрошую до слова заступника голови Комітету з питань зовнішньої політики та міжпарламентського співробітництва Марину Олегівну Бардіну.
ParlaMint-UA_2022-02-16-m0.u177.p2.sent2	Будь ласка, тільки рішення комітету.
ParlaMint-UA_2022-02-16-m0.u178.p1.sent1	Колеги, дуже підтримую виступати завжди в рамках Регламенту.
ParlaMint-UA_2022-02-16-m0.u178.p1.sent2	Тому що, як відомо, наш парламент зловживає Регламентом під час виступів і говорить на політичні теми замість того, щоб говорити по змісту питання.
ParlaMint-UA_2022-02-16-m0.u178.p2.sent1	Від комітету я скажу, що ми розглянули на комітеті це питання, ухвалили рішення рекомендувати його парламенту.
ParlaMint-UA_2022-02-16-m0.u178.p3.sent1	Мета цього рішення – вихід України з Угоди про Правила визначення походження товарів країн, що розвиваються, при наданні тарифних преференцій у рамках Загальної системи преференцій та Протоколу про внесення змін і доповнень до цих правил.
ParlaMint-UA_2022-02-16-m0.u178.p4.sent1	Прошу підтримати і проголосувати.
ParlaMint-UA_2022-02-16-m0.u178.p5.sent1	Дякую.
ParlaMint-UA_2022-02-16-m0.u179.p1.sent1	Дякую.
ParlaMint-UA_2022-02-16-m0.u179.p2.sent1	Шановні колеги, є необхідність обговорити?
ParlaMint-UA_2022-02-16-m0.u179.p2.sent2	Є.
ParlaMint-UA_2022-02-16-m0.u179.p3.sent1	Будь ласка: два – за, два – проти.
ParlaMint-UA_2022-02-16-m0.u179.p4.sent1	Слово надається народному депутату України Кальченку Сергію Віталійовичу, фракція політичної партії "Слуга народу".
ParlaMint-UA_2022-02-16-m0.u180.p1.sent1	Прошу передати слово народному депутату Яременку Богдану Васильовичу.
ParlaMint-UA_2022-02-16-m0.u181.p1.sent1	Богдан Васильович Яременко, будь ласка.
ParlaMint-UA_2022-02-16-m0.u182.p1.sent1	Богдан Яременко, 215 виборчий округ, "Слуга народу".
ParlaMint-UA_2022-02-16-m0.u182.p1.sent2	Мене критикують, мовляв, треба завжди думати.
ParlaMint-UA_2022-02-16-m0.u182.p1.sent3	Колеги, ми пам’ятаємо, як один Президент України попередній довго думав, чи обіймати йому Путіна, чи тиснути руку, довго думав, чи він партнер у бізнесі з Російською Федерацією, чи все ж таки він Президент воюючої країни.
ParlaMint-UA_2022-02-16-m0.u182.p1.sent4	Ми пам’ятаємо, як попередня влада чотири роки вирішувала, що робити із Співдружністю Незалежних Держав, чи продовжувати співробітництво, чи виходити, як вони чотири роки думали, чи виходити з Договору про дружбу з Російською Федерацією.
ParlaMint-UA_2022-02-16-m0.u182.p2.sent1	Колеги, якщо є питання, які ви не готові вирішувати за покликом серця як українці, думати вам уже пізно, вам не треба бути українськими політиками.
ParlaMint-UA_2022-02-16-m0.u182.p3.sent1	Що стосується угоди, яку ми розглядаємо.
ParlaMint-UA_2022-02-16-m0.u182.p3.sent2	Колеги, слава Богу, рішення про вихід з СНД прийнято, але міжнародне право передбачає, що вихід з організації не передбачає автоматичного виходу з усіх угод.
ParlaMint-UA_2022-02-16-m0.u182.p3.sent3	Український уряд, і треба йому за це подякувати, планомірно і системно переглядає сотні угод для того, щоб зрозуміти, які з них мають цінність для громадян України, які не мають цінності, а які є шкідливими, як Угода про співробітництво с сфері тероризму.
ParlaMint-UA_2022-02-16-m0.u182.p4.sent1	Угода, з якої ми повинні вийти зараз, не має ніякого сенсу, оскільки змінились правові і політичні реалії.
ParlaMint-UA_2022-02-16-m0.u182.p4.sent2	Ми маємо Угоду з Європейським Союзом, Україна стала членом Світової організації торгівлі.
ParlaMint-UA_2022-02-16-m0.u182.p4.sent3	Отже, угоди в рамках СНД про визначення і походження товарів сенсу не мають, з них треба виходити, робимо це.
ParlaMint-UA_2022-02-16-m0.u182.p5.sent1	Дякую.
ParlaMint-UA_2022-02-16-m0.u183.p1.sent1	Слово надається народній депутатці України Клименко Юлії Леонідівні, фракція "Голос".
ParlaMint-UA_2022-02-16-m0.u183.p1.sent2	Будь ласка.
ParlaMint-UA_2022-02-16-m0.u184.p1.sent1	Прошу передати слово Роману Лозинському.
ParlaMint-UA_2022-02-16-m0.u184.p1.sent2	Дякую.
ParlaMint-UA_2022-02-16-m0.u185.p1.sent1	Роман Михайлович Лозинський, будь ласка.
ParlaMint-UA_2022-02-16-m0.u186.p1.sent1	Роман Лозинський, Львівщина.
ParlaMint-UA_2022-02-16-m0.u186.p1.sent2	Шановні колеги, нам дуже багато чого потрібно денонсовувати, в нас є певне історичне минуле і пережитки минулого.
ParlaMint-UA_2022-02-16-m0.u186.p1.sent3	І визначений наш вектор на Захід є чітким і в економічних питаннях, в питаннях договорів міжнародного характеру, і в питаннях символів державних, нагород, тому що теж ми маємо певну історичну тяглість, і в багатьох інших питаннях.
ParlaMint-UA_2022-02-16-m0.u186.p2.sent1	Звісно, що ми з командою будемо підтримувати дану денонсацію.
ParlaMint-UA_2022-02-16-m0.u186.p2.sent2	Ми переконані, якщо ми маємо свій вибір і шлях на Захід, то ми повинні його відображати в конкретних діях, кроках, в тому числі і в економічних денонсаціях.
ParlaMint-UA_2022-02-16-m0.u186.p3.sent1	Але також, колеги, я хочу звернути вашу увагу на боротьбу за інші сенси, сенси, можливо, не економічного характеру, але дуже показові для кожного громадянина України.
ParlaMint-UA_2022-02-16-m0.u186.p3.sent2	Станом на сьогодні героями України залишаються десятки зрадників, сепаратистів, які ганебно зрадили свою державу.
ParlaMint-UA_2022-02-16-m0.u186.p4.sent1	Один з них – це Олександр Баталін, який після анексії отримав медаль за захист Криму та вступив в партію "Единая Россия", він досі Герой України.
ParlaMint-UA_2022-02-16-m0.u186.p4.sent2	Борис Дейч, недавно помер, будучи нардепом, він голосував на референдумі в Криму і закликав до об’єднання з РФ, до моменту смерті теж Герой України.
ParlaMint-UA_2022-02-16-m0.u186.p4.sent3	Олександр Однодаренко, балотувався від партії Пушиліна у фейковий парламент "ДНР".
ParlaMint-UA_2022-02-16-m0.u186.p4.sent4	Цей список можна продовжувати.
ParlaMint-UA_2022-02-16-m0.u186.p5.sent1	Для чого я це вам говорю?
ParlaMint-UA_2022-02-16-m0.u186.p5.sent2	Якщо з економічних питань ми голосуємо за денонсацію, якщо ми розриваємо наші зв’язки з минулим, наші зв’язки із східним напрямком, якщо ми не розглядаємо і, на щастя, вже відійшли від Митного союзу і інших напрямків східних, ми маємо переходити і до побудови нашої ідентичності в питаннях національної пам’яті, в питаннях символів, в питаннях нагород, зокрема в питаннях, хто є героєм України, а хто не є.
ParlaMint-UA_2022-02-16-m0.u186.p5.sent3	Ганебно, що сепаратисти, зрадники досі є.
ParlaMint-UA_2022-02-16-m0.u186.p5.sent4	І мій законопроект 6163.
ParlaMint-UA_2022-02-16-m0.u187.p1.sent1	Слово надається народному депутату України Макаренку Михайлу Васильовичу, фракція політичної партії "Опозиційна платформа - За життя".
ParlaMint-UA_2022-02-16-m0.u188.p1.sent1	Шановний Руслане Олексійовичу, прошу передати слово шановному депутату Скорику Миколі Леонідовичу.
ParlaMint-UA_2022-02-16-m0.u189.p1.sent1	Скорик, будь ласка, Микола Леонідович.
ParlaMint-UA_2022-02-16-m0.u190.p1.sent1	Шановні колеги, шановні громадяни України, чесно кажучи, дуже смішно і цікаво спостерігати, як сьогодні Верховна Рада конституційною більшістю в ура-патріотичному угарі, що начебто вони перемогли у війні, яку об’явили західні ЗМІ, при всій повазі до них, фактично знищують економіку України конституційною більшістю голосів.
ParlaMint-UA_2022-02-16-m0.u190.p2.sent1	Шановні колеги, якщо ви відмовляєтеся від ринку країн СНД, то ви маєте зрозуміти, чим ви їх заміните ці ринки, якими ринками.
ParlaMint-UA_2022-02-16-m0.u190.p2.sent2	Що нам на сьогоднішній день пропонує Європейський Союз в заміну?
ParlaMint-UA_2022-02-16-m0.u190.p2.sent3	Наскільки ми можемо освоювати ринки Сходу, Китаю і так далі?
ParlaMint-UA_2022-02-16-m0.u190.p2.sent4	Ви маєте зрозуміти, що будь-яка держава має виходити з власних інтересів, державних інтересів, а не з патріотичних гасел, які хтось вигадав.
ParlaMint-UA_2022-02-16-m0.u190.p3.sent1	От вчора, якщо хтось бачив, асоціація страховиків Lloyd’s об’явила наші територіальні води водами війни, тероризму і піратства.
ParlaMint-UA_2022-02-16-m0.u190.p4.sent1	Ви знаєте, що це означає?
ParlaMint-UA_2022-02-16-m0.u190.p4.sent2	Розумієте, що це означає?
ParlaMint-UA_2022-02-16-m0.u190.p4.sent3	Це означає, що весь наш імпорт, який іде морським шляхом, стане набагато дорожчим.
ParlaMint-UA_2022-02-16-m0.u190.p4.sent4	Ви розумієте, скільки буде коштувати страхування суден, які входять до наших територіальних вод?
ParlaMint-UA_2022-02-16-m0.u190.p5.sent1	Проблеми у нас зараз з вами не завдяки фейковій війні, якої, нормальні люди розуміють, що її не буде, а завдяки тому, що завдяки об’явам про цю війну фактично руйнується наша економіка.
ParlaMint-UA_2022-02-16-m0.u190.p5.sent2	Ми вже втратили машинобудування і втрачаємо останні галузі нашої економіки.
ParlaMint-UA_2022-02-16-m0.u190.p6.sent1	Схаменіться і зрозумійте, що головне – це державні інтереси України, а не співати завжди гімн.
ParlaMint-UA_2022-02-16-m0.u190.p7.sent1	Дякую.
ParlaMint-UA_2022-02-16-m0.u191.p1.sent1	Слово надається народному депутату України Гончаренку Олексію Олексійовичу, фракція "Європейська солідарність".
ParlaMint-UA_2022-02-16-m0.u192.p1.sent1	Олексій Гончаренко, "Європейська солідарність".
ParlaMint-UA_2022-02-16-m0.u192.p1.sent2	Та тут деякі пани не знають, що у нас вже вісім років війна!
ParlaMint-UA_2022-02-16-m0.u192.p1.sent3	Господа, ви звідки?
ParlaMint-UA_2022-02-16-m0.u192.p1.sent4	Ви не знаєте, що у нас йде війна?
ParlaMint-UA_2022-02-16-m0.u192.p1.sent5	Ви за якого поребрика сюди перелізли?
ParlaMint-UA_2022-02-16-m0.u192.p1.sent6	Що ви кажете, нам розповідаєте, що війни немає?
ParlaMint-UA_2022-02-16-m0.u192.p1.sent7	А чому у нас море – море війни?
ParlaMint-UA_2022-02-16-m0.u192.p1.sent8	Це що, британські страховщики винні чи Путін, який зібрав з Тихоокеанського флоту, Північного, Балтійського кораблі до наших кордонів, проводять так звані навчання, перекриває нам шляхи для того, щоб могли судна проходити в українські порти?
ParlaMint-UA_2022-02-16-m0.u192.p1.sent9	Ви ще маєте наглість виходити і щось казати тут?
ParlaMint-UA_2022-02-16-m0.u192.p2.sent1	Геть з цього СНД!
ParlaMint-UA_2022-02-16-m0.u192.p2.sent2	Ми розуміємо, що таке Співдружність Незалежних Держав – це співдружність, де від держав нічого не залежить, а залежить тільки від одного - від Путіна.
ParlaMint-UA_2022-02-16-m0.u192.p2.sent3	І ми це чудово знаємо і немає там чого робити, і треба приймати це рішення.
ParlaMint-UA_2022-02-16-m0.u192.p2.sent4	Гарно це зробити в День єднання, бо наше єднання з західним світом, а не з світом Путіна, його співдружністю, яку він хоче перетворити на Радянський Союз, сторіччя якого він так відзначає.
ParlaMint-UA_2022-02-16-m0.u192.p3.sent1	А вам має бути просто ганьба, за те, що в такий день ви навіть забули про те, що в Україні йде війна.
ParlaMint-UA_2022-02-16-m0.u192.p3.sent2	Це просто ганьба.
ParlaMint-UA_2022-02-16-m0.u193.p1.sent1	Слово надається народному депутату Рудику Сергію Ярославовичу.
ParlaMint-UA_2022-02-16-m0.u193.p1.sent2	Після цього народний депутат Бакунець Павло Андрійович.
ParlaMint-UA_2022-02-16-m0.u193.p1.sent3	І після цього переходимо до голосування за цей законопроект.
ParlaMint-UA_2022-02-16-m0.u193.p2.sent1	Будь ласка, Сергій Ярославович Рудик.
ParlaMint-UA_2022-02-16-m0.u194.p1.sent1	Шановні колеги, у нас на сьогоднішній день не 230, а 236 чи 239 угод діють в рамках СНД.
ParlaMint-UA_2022-02-16-m0.u194.p1.sent2	Вдумайтесь, 22-й рік, що відбувається після того, як ми денонсуємо угоду в рамках СНД?
ParlaMint-UA_2022-02-16-m0.u194.p1.sent3	Ми маємо підписати двосторонні угоди з кожною з країн, які входять в це СНД, чим мало би давно займатися Міністерство закордонних справ.
ParlaMint-UA_2022-02-16-m0.u194.p2.sent1	Чому зараз висунули скасування тільки двох угод?
ParlaMint-UA_2022-02-16-m0.u194.p2.sent2	І яких – про тарифи, про пільги на тарифи в рамках СНД.
ParlaMint-UA_2022-02-16-m0.u194.p2.sent3	Тому що воно до сьогоднішнього дня не стало нормою українського законодавства, і по сьогоднішній день ми не даємо цієї можливості для українських аграріїв, для українських металообробників, для українських представників бізнесу, які займаються склом, всім тим, що зараз потрапило під жорсткий удар, пов’язаним з підвищенням цін на газ, а мали би.
ParlaMint-UA_2022-02-16-m0.u194.p3.sent1	Тому, товариство, давайте робити те, що ми мали зробити давним-давно: скасовуємо співпрацю в СНД, але підписуємо двосторонню.
ParlaMint-UA_2022-02-16-m0.u195.p1.sent1	Слово надається Бакунцю Павлу Андрійовичу, група "Довіра".
ParlaMint-UA_2022-02-16-m0.u195.p1.sent2	Після цього переходимо до голосування.
ParlaMint-UA_2022-02-16-m0.u195.p1.sent3	Прошу народних депутатів зайняти свої місця.
ParlaMint-UA_2022-02-16-m0.u196.p1.sent1	Павло Бакунець, депутатська група "Довіра", Львівщина.
ParlaMint-UA_2022-02-16-m0.u196.p1.sent2	Шановний пане Голово, шановні народні депутати, дорогий український народе, дорогі наші гості, колеги з Республіки Польща!
ParlaMint-UA_2022-02-16-m0.u196.p1.sent3	Насамперед вітаю усіх нас з цим Днем єднання.
ParlaMint-UA_2022-02-16-m0.u196.p2.sent1	Так, це гарна ініціатива.
ParlaMint-UA_2022-02-16-m0.u196.p2.sent2	Так, однозначно добре, що сьогодні по громадах підняли прапор, заспівали гімн.
ParlaMint-UA_2022-02-16-m0.u196.p2.sent3	Ми однозначно підтримуємо ратифікацію законопроектів про вихід України з усіх договорів в рамках СНД, нам точно в цю сторону східну вже не дивитися до співпраці, нам потрібно дивитися в сторону Заходу, в сторону нашого адвоката в Європейському Союзі – в сторону близької і рідної нам такої сусідки Польщі, і з такими, власне, країнами наростати нашу співпрацю.
ParlaMint-UA_2022-02-16-m0.u196.p3.sent1	Дякую.
ParlaMint-UA_2022-02-16-m0.u197.p1.sent1	Шановні колеги, прошу зайняти місця.
ParlaMint-UA_2022-02-16-m0.u197.p1.sent2	Будь ласка.
ParlaMint-UA_2022-02-16-m0.u197.p2.sent1	З мотивів?
ParlaMint-UA_2022-02-16-m0.u197.p2.sent2	Будь ласка, з мотивів Сергій Іванович.
ParlaMint-UA_2022-02-16-m0.u197.p2.sent3	Рахманін Сергій Іванович, включіть, будь ласка.
ParlaMint-UA_2022-02-16-m0.u197.p3.sent1	Я знаю, що делегація.
ParlaMint-UA_2022-02-16-m0.u197.p3.sent2	Зараз ми проголосуємо.
ParlaMint-UA_2022-02-16-m0.u198.p1.sent1	Дякую, Руслане Олексійовичу.
ParlaMint-UA_2022-02-16-m0.u198.p2.sent1	Я хочу нагадати, що пан Стефанчук свого часу абсолютно слушно зауважив, що в назвах законопроектів не може міститися слово "деяких".
ParlaMint-UA_2022-02-16-m0.u198.p2.sent2	Нагадаю, як формулюється цей проект закону: "Про вихід з деяких міжнародних договорів України".
ParlaMint-UA_2022-02-16-m0.u198.p2.sent3	Я хотів би, щоби шановний головуючий ще раз звернув увагу суб’єктів законодавчої ініціативи, що слово "деякі" не може бути присутнє в назві, а тут має бути дуже просто: "з усіх міжнародних договорів, укладених в рамках Співдружності Незалежних Держав".
ParlaMint-UA_2022-02-16-m0.u198.p2.sent4	А відповідно Міністерство закордонних справ має оперативно розробити всі необхідні двосторонні угоди.
ParlaMint-UA_2022-02-16-m0.u198.p3.sent1	Дякую.
ParlaMint-UA_2022-02-16-m0.u199.p1.sent1	Дякую.
ParlaMint-UA_2022-02-16-m0.u199.p2.sent1	Шановні колеги, переходимо до прийняття рішення.
ParlaMint-UA_2022-02-16-m0.u199.p3.sent1	Я ставлю пропозицію прийняти в цілому проект Закону про вихід з деяких міжнародних договорів України, укладених у рамках Співдружності Незалежних Держав (реєстраційний номер проекту 0101).
ParlaMint-UA_2022-02-16-m0.u199.p4.sent1	Шановні колеги, прошу голосувати.
ParlaMint-UA_2022-02-16-m0.u199.p5.sent1	За-309
ParlaMint-UA_2022-02-16-m0.u199.p6.sent1	Рішення прийнято.
ParlaMint-UA_2022-02-16-m0.u199.p7.sent1	Шановні колеги, у Верховній Раді з візитом перебуває делегація Сейму Республіки Польща на чолі із Віце-маршалком Сейму Ришардом Терлецьким.
ParlaMint-UA_2022-02-16-m0.u199.p7.sent2	Наші країни традиційно єднає.
ParlaMint-UA_2022-02-16-m0.u199.p7.sent3	Привітаємо.
ParlaMint-UA_2022-02-16-m0.u199.p8.sent1	Шановні колеги, наші країни традиційно єднає прагнення до взаєморозуміння та солідарності, а зараз в умовах нових загроз та викликів для нас як ніколи важлива готовність дружньої Польщі підтримувати суверенітет та територіальну цілісність України.
ParlaMint-UA_2022-02-16-m0.u199.p9.sent1	Давайте ще раз підтримаємо наших колег і висловимо щиру вдячність вельмишановному пану Віце-маршалку, шановним депутатам Сейму Республіки Польща за їх участь у сьогоднішньому засіданні.
ParlaMint-UA_2022-02-16-m0.u199.p10.sent1	Дякую.
ParlaMint-UA_2022-02-16-m0.u199.p10.sent2	Дякуємо.
ParlaMint-UA_2022-02-16-m0.u199.p11.sent1	Ідемо далі.
ParlaMint-UA_2022-02-16-m0.u199.p11.sent2	Шановні колеги, у нас далі є ще ратифікації.
ParlaMint-UA_2022-02-16-m0.u199.p11.sent3	Шановні колеги, може, все-таки проголосуємо ці.
ParlaMint-UA_2022-02-16-m0.u199.p12.sent1	0136, проект Закону про ратифікацію Угоди (у формі обміну нотами) між Україною та Королівством Нідерланди про продовження до 1 серпня 2023 року строку дії Угоди між Україною та Королівством Нідерланди про Міжнародну місію захисту розслідування від 28 липня 2014 року.
ParlaMint-UA_2022-02-16-m0.u199.p13.sent1	Я пропоную розглянути це питання за скороченою процедурою.
ParlaMint-UA_2022-02-16-m0.u199.p13.sent2	Будь ласка.
ParlaMint-UA_2022-02-16-m0.u199.p14.sent1	За-259
ParlaMint-UA_2022-02-16-m0.u199.p15.sent1	Рішення прийнято.
ParlaMint-UA_2022-02-16-m0.u199.p16.sent1	Шановні колеги!
ParlaMint-UA_2022-02-16-m0.u199.p16.sent2	Шановні колеги!
ParlaMint-UA_2022-02-16-m0.u199.p16.sent3	Шановні колеги, я попрошу, якщо можна, в залі повинні залишитися депутати народні України.
ParlaMint-UA_2022-02-16-m0.u199.p16.sent4	Будь ласка, шановні колеги.
ParlaMint-UA_2022-02-16-m0.u199.p16.sent5	Вадим!
ParlaMint-UA_2022-02-16-m0.u199.p17.sent1	Шановні колеги, я запрошую до слова доповідача – першого заступника міністра закордонних справ Джапарову Еміне Айяровну.
ParlaMint-UA_2022-02-16-m0.u199.p17.sent2	А, її нема.
ParlaMint-UA_2022-02-16-m0.u199.p18.sent1	Запрошую співдоповідача – голову Комітету з питань інтеграції України з Європейським Союзом Климпуш-Цинцадзе Іванну Орестівну.
ParlaMint-UA_2022-02-16-m0.u199.p18.sent2	Будь ласка.
ParlaMint-UA_2022-02-16-m0.u200.p1.sent1	Шановний пане Голово, шановні колеги, дуже шкода, звичайно, що Міністерство закордонних справ не знайшло можливості доповісти цей законопроект.
ParlaMint-UA_2022-02-16-m0.u200.p2.sent1	Хочу вас поінформувати, що Комітет з питань інтеграції України до ЄС розглянув проект Закону України про ратифікацію Угоди між Україною та Королівством Нідерланди про продовження до 1 серпня 2023 року строку дії Угоди між Україною і Королівством Нідерланди про Міжнародну місію захисту розслідування від 28 липня 2014 року, внесений Президентом України і ухвалив рішення рекомендувати Верховній Раді України прийняти його в цілому.
ParlaMint-UA_2022-02-16-m0.u200.p3.sent1	Відповідно до цього Меморандуму про взаєморозуміння ми з вами маємо розуміти, що повноваження на проведення розслідування причин та наслідків авіаційної катастрофи, яка сталася на території України 17 липня 2014 року, Україна передала Королівству Нідерландів.
ParlaMint-UA_2022-02-16-m0.u200.p3.sent2	Уже минуло сім років після катастрофи над Донбасом пасажирського літака "Малайзійських авіаліній", а в червні цього року, минулого року розпочався новий етап кримінального процесу щодо винуватців злочину.
ParlaMint-UA_2022-02-16-m0.u200.p3.sent3	Розгляд справи МН17, по суті.
ParlaMint-UA_2022-02-16-m0.u200.p3.sent4	Дуже смішно, колеги, я бачу.
ParlaMint-UA_2022-02-16-m0.u200.p3.sent5	Варто зазначити, що висновки спільної міжнародної слідчої групи точно вказують на безпосередню причетність та участь Росії у збитті авіалайнера.
ParlaMint-UA_2022-02-16-m0.u200.p3.sent6	Експерти цієї групи вказують на те, що цивільний літак у небі над Донбасом 17 липня 14-го року збила військова ракета серії 9М38, випущена з зенітно-ракетного комплексу "Бук", а ЗРК перебував на території, підконтрольній проросійським найманцям.
ParlaMint-UA_2022-02-16-m0.u200.p4.sent1	Колеги, згідно з пояснювальною запискою не потрібно ніяких додаткових коштів для.
ParlaMint-UA_2022-02-16-m0.u200.p4.sent2	і все фінансування буде відбуватися в межах коштів, передбачених бюджетом.
ParlaMint-UA_2022-02-16-m0.u200.p4.sent3	Ми просимо від імені комітету підтримати цю ратифікацію.
ParlaMint-UA_2022-02-16-m0.u200.p5.sent1	Дякую.
ParlaMint-UA_2022-02-16-m0.u201.p1.sent1	Шановні колеги, я можу поставити вже на голосування її?
ParlaMint-UA_2022-02-16-m0.u201.p1.sent2	Всі виступили ніби.
ParlaMint-UA_2022-02-16-m0.u201.p2.sent1	Шановні колеги, я ставлю пропозицію прийняти в цілому проект.
ParlaMint-UA_2022-02-16-m0.u201.p3.sent1	Виступили ж від комітету.
ParlaMint-UA_2022-02-16-m0.u201.p3.sent2	Добре: два – за, два – проти.
ParlaMint-UA_2022-02-16-m0.u201.p4.sent1	Бардіна, будь ласка, фракція "Слуга народу".
ParlaMint-UA_2022-02-16-m0.u201.p4.sent2	Марина Олегівна.
ParlaMint-UA_2022-02-16-m0.u202.p1.sent1	Колеги, прошу підтримати і переходити до голосування.
ParlaMint-UA_2022-02-16-m0.u202.p2.sent1	Дякую.
ParlaMint-UA_2022-02-16-m0.u203.p1.sent1	Дякую.
ParlaMint-UA_2022-02-16-m0.u203.p2.sent1	Будь ласка, Бондар Михайло Леонтійович.
ParlaMint-UA_2022-02-16-m0.u204.p1.sent1	Передайте, будь ласка, слово, Іванні Климпуш-Цинцадзе.
ParlaMint-UA_2022-02-16-m0.u205.p1.sent1	Климпуш-Цинцадзе Іванна Орестівна, будь ласка.
ParlaMint-UA_2022-02-16-m0.u206.p1.sent1	Шановні колеги, очевидно, що ми будемо підтримувати цю ратифікацію, і очевидно, що це той перший злочин, за який, я переконана, що ми як Україна зможемо притягнути злочинця Путіна до відповідальності в Гаазі.
ParlaMint-UA_2022-02-16-m0.u206.p1.sent2	І, очевидно, наша найголовніша зброя сьогодні – це правда.
ParlaMint-UA_2022-02-16-m0.u206.p1.sent3	А це означає називати злочинців злочинцями.
ParlaMint-UA_2022-02-16-m0.u206.p1.sent4	А це означає називати країну-агресорку країною-агресоркою.
ParlaMint-UA_2022-02-16-m0.u206.p1.sent5	А це означає не робити оптічні заяви, які призводять до нерозуміння взагалі всього світу, що має на увазі лідер України, що має на увазі Президент України, а чітко формулювати наші завдання, чітко об’єднуватися не довкола якихось примарних хайпових днів, а об’єднуватися довкола держави, об’єднуватися довкола Збройних Сил України.
ParlaMint-UA_2022-02-16-m0.u206.p2.sent1	І мені прикро, що ми сьогодні, колеги, не присвятили наше з вами засідання для того, щоб виділити додаткові кошти нашим Збройним Силам України.
ParlaMint-UA_2022-02-16-m0.u206.p2.sent2	Мені прикро, що ми весь час відкладаємо розгляд тих питань, які потребують нагальної реакції Верховної Ради України.
ParlaMint-UA_2022-02-16-m0.u206.p2.sent3	Мені прикро, що ми не прийняли сьогодні рішення про те, щоб негайно звернутися до Ради національної безпеки і оборони України для того, щоб внести в санкційний список усіх тих парламентарів російської Думи, які вчора осмілилися голосувати за звернення до Путіна про визнання ось цих псевдореспублік, а власне кажучи, наших окупованих територій.
ParlaMint-UA_2022-02-16-m0.u206.p2.sent4	Одумайтеся і давайте працювати з відповідними пріоритетами.
ParlaMint-UA_2022-02-16-m0.u206.p3.sent1	Дякую.
ParlaMint-UA_2022-02-16-m0.u207.p1.sent1	Будь ласка, Лубінець Дмитро Валерійович, депутатська група "Партія "За майбутнє".
ParlaMint-UA_2022-02-16-m0.u208.p1.sent1	Колеги, прошу підтримати і переходити до голосування.
ParlaMint-UA_2022-02-16-m0.u208.p1.sent2	Дякую.
ParlaMint-UA_2022-02-16-m0.u209.p1.sent1	Дякую.
ParlaMint-UA_2022-02-16-m0.u209.p2.sent1	Будь ласка, Клименко Юлія Леонідівна, фракція "Голос".
ParlaMint-UA_2022-02-16-m0.u210.p1.sent1	Прошу передати слово Рахманіну.
ParlaMint-UA_2022-02-16-m0.u211.p1.sent1	Рахманін Сергій Іванович
ParlaMint-UA_2022-02-16-m0.u212.p1.sent1	Шановні колеги, на війні зброї замало не буває.
ParlaMint-UA_2022-02-16-m0.u212.p1.sent2	Об’єктивне розслідування і неупереджений судовий процес проти держави-агресора – це теж зброя.
ParlaMint-UA_2022-02-16-m0.u212.p1.sent3	Давайте проголосуємо за чергову порцію зброї проти держави-агресора.
ParlaMint-UA_2022-02-16-m0.u212.p2.sent1	Дякую.
ParlaMint-UA_2022-02-16-m0.u213.p1.sent1	Дякую.
ParlaMint-UA_2022-02-16-m0.u213.p2.sent1	Будь ласка, ще Бурміч, і після цього переходимо до голосування.
ParlaMint-UA_2022-02-16-m0.u213.p2.sent2	Шановні колеги, я попрошу зайняти місця.
ParlaMint-UA_2022-02-16-m0.u213.p3.sent1	Народний депутат Бурміч, ОПЗЖ.
ParlaMint-UA_2022-02-16-m0.u214.p1.sent1	Шановні колеги, тероризм є тероризм, звичайно, і тільки суд може сказати, хто це зробив.
ParlaMint-UA_2022-02-16-m0.u214.p1.sent2	Чому стільки років тягнеться і ніхто не може визначити хто, а є тільки або в одну, або в іншу сторону?
ParlaMint-UA_2022-02-16-m0.u214.p1.sent3	Я вважаю, що було б правильним, якби ми або разом з тими ж Нідерландами, іншими країнами, хто постраждав, разом звернулися до Сполучених Штатів, щоб вони в кінці кінців видали ті зйомки із супутника, із супутників, які у них є, щоб ми в цій справі поставили крапку і дійсно назвали тих, хто винний в цій страшній катастрофі.
ParlaMint-UA_2022-02-16-m0.u214.p1.sent4	І я думаю, це було б правильно, і допомога тому суду, який ще невідомо скільки років буде тягтися.
ParlaMint-UA_2022-02-16-m0.u214.p2.sent1	В цьому необхідно ставити крапку, тому пропоную звернутися разом з іншими країнами до Сполучених Штатів, хай вони нададуть дійсно докази.
ParlaMint-UA_2022-02-16-m0.u215.p1.sent1	Крулько Іван Іванович.
ParlaMint-UA_2022-02-16-m0.u215.p1.sent2	І це завершальна промова.
ParlaMint-UA_2022-02-16-m0.u215.p1.sent3	І після цього переходимо до голосування.
ParlaMint-UA_2022-02-16-m0.u215.p1.sent4	Будь ласка, займіть свої місця, колеги.
ParlaMint-UA_2022-02-16-m0.u216.p1.sent1	Іван Крулько, фракція "Батьківщина".
ParlaMint-UA_2022-02-16-m0.u216.p1.sent2	За всі злочини, особливо злочини проти миру, проти людяності буде обов’язково відповідь.
ParlaMint-UA_2022-02-16-m0.u216.p1.sent3	Ми маємо ратифікувати цю угоду, яка відкриває можливості продовжувати судовий розгляд у зв’язку з російською агресією і збиттям MH17.
ParlaMint-UA_2022-02-16-m0.u216.p1.sent4	І я переконаний, що як путінський режим, який організував збиття МН17, вчиняв інші військові злочини на території України, буде обов’язково нести відповідальність у міжнародних судах.
ParlaMint-UA_2022-02-16-m0.u216.p2.sent1	І кожен диктатор мусить пам’ятати, що злочини нацизму були визнані судами, і всі злочинці понесли кримінальну відповідальність через повішання.
ParlaMint-UA_2022-02-16-m0.u216.p2.sent2	Так само буде і з тими злочинцями, які сьогодні вчиняють злочини проти України, проти наших громадян, проти територіальної цілісності і незалежної держави.
ParlaMint-UA_2022-02-16-m0.u216.p2.sent3	За все рано чи пізно настане кримінальна відповідь.
ParlaMint-UA_2022-02-16-m0.u216.p3.sent1	Дякую.
ParlaMint-UA_2022-02-16-m0.u217.p1.sent1	Дякую, Іван Іванович.
ParlaMint-UA_2022-02-16-m0.u217.p1.sent2	Ми завершили обговорення цього питання.
ParlaMint-UA_2022-02-16-m0.u217.p1.sent3	Прошу народних депутатів зайняти свої місця.
ParlaMint-UA_2022-02-16-m0.u217.p2.sent1	Шановні колеги, ну, по-перше, я продовжую час для того, щоб ми могли прийняти рішення по цьому питанню.
ParlaMint-UA_2022-02-16-m0.u217.p2.sent2	І також ми домовились два наступних – без обговорення.
ParlaMint-UA_2022-02-16-m0.u217.p2.sent3	І ще надамо слово, якщо ви не проти, Віце-маршалку Сейму Ришарду Терлецькому.
ParlaMint-UA_2022-02-16-m0.u217.p2.sent4	Не буде заперечень?
ParlaMint-UA_2022-02-16-m0.u217.p2.sent5	І на цьому завершимо.
ParlaMint-UA_2022-02-16-m0.u217.p3.sent1	Тому, шановні колеги, зараз я ставлю пропозицію комітету прийняти в цілому проект Закону про ратифікацію Угоди (у формі обміну нотами) між Україною та Королівством Нідерланди про продовження до 1 серпня 2023 року строку дії Угоди між Україною та Королівством Нідерланди про Міжнародну місію захисту розслідування від 28 липня 2014 року (реєстраційний номер проекту 0136).
ParlaMint-UA_2022-02-16-m0.u217.p4.sent1	Готові голосувати?
ParlaMint-UA_2022-02-16-m0.u217.p4.sent2	Прошу голосувати.
ParlaMint-UA_2022-02-16-m0.u217.p5.sent1	За – 304
ParlaMint-UA_2022-02-16-m0.u217.p6.sent1	Рішення прийнято.
ParlaMint-UA_2022-02-16-m0.u217.p7.sent1	По фракціях покажіть, будь ласка.
ParlaMint-UA_2022-02-16-m0.u217.p7.sent2	Будь ласка.
ParlaMint-UA_2022-02-16-m0.u217.p7.sent3	Дякую.
ParlaMint-UA_2022-02-16-m0.u217.p8.sent1	Шановні колеги, давайте запросимо до слова.
ParlaMint-UA_2022-02-16-m0.u217.p9.sent1	Наступні швидко проголосуємо.
ParlaMint-UA_2022-02-16-m0.u217.p9.sent2	Два питання проголосуємо без обговорення.
ParlaMint-UA_2022-02-16-m0.u217.p10.sent1	Шановні колеги, я ставлю пропозицію прийняти в цілому проект Закону про ратифікацію Протоколу про внесення змін до Конвенції між Урядом України і Урядом Королівства Данії про уникнення подвійного оподаткування та попередження податкових ухилень стосовно податків на доходи і майно (реєстраційний номер 0124).
ParlaMint-UA_2022-02-16-m0.u217.p11.sent1	Готові голосувати?
ParlaMint-UA_2022-02-16-m0.u217.p11.sent2	Прошу голосувати.
ParlaMint-UA_2022-02-16-m0.u217.p12.sent1	За – 304
ParlaMint-UA_2022-02-16-m0.u217.p13.sent1	Рішення прийнято.
ParlaMint-UA_2022-02-16-m0.u217.p14.sent1	І ще одне.
ParlaMint-UA_2022-02-16-m0.u217.p14.sent2	Я ставлю на голосування прийняти в цілому проект Закону про ратифікацію Фінансової угоди "Східна Україна: Возз’єднання, Відновлення та Відродження (Проект 3В)" між Україною та Європейським інвестиційним банком (реєстраційний номер проекту 0134).
ParlaMint-UA_2022-02-16-m0.u217.p15.sent1	Готові голосувати?
ParlaMint-UA_2022-02-16-m0.u217.p15.sent2	Прошу голосувати.
ParlaMint-UA_2022-02-16-m0.u217.p16.sent1	За – 307
ParlaMint-UA_2022-02-16-m0.u217.p17.sent1	Рішення прийнято.
ParlaMint-UA_2022-02-16-m0.u217.p18.sent1	Шановні колеги, ми сьогодні починали наш день зі слів друзів.
ParlaMint-UA_2022-02-16-m0.u217.p18.sent2	Давайте завершимо сьогоднішнє пленарне засідання теж словами наших друзів.
ParlaMint-UA_2022-02-16-m0.u217.p18.sent3	І я запрошую до слова Віце-маршалка Сейму Ришарда Терлецького.
ParlaMint-UA_2022-02-16-m0.u217.p18.sent4	Будь ласка, привітаємо.
ParlaMint-UA_2022-02-16-m0.u218.p1.sent1	Шановні пані, шановні панове, друзі!
ParlaMint-UA_2022-02-16-m0.u218.p1.sent2	Ми приїхали сьогодні, щоб показати нашу солідарність з Україною і сказати чітко вам і всій Європі, що вільна суверенна незалежна від Росії Україна є рацією стану Польщі і всієї Європи.
ParlaMint-UA_2022-02-16-m0.u218.p2.sent1	Ми вибрали цей день, щоб сьогодні до вас приїхати, бо розвідки союзних держав інформували нас, що сьогодні або вночі відбудеться російська агресія, російський наступ.
ParlaMint-UA_2022-02-16-m0.u218.p2.sent2	Отже, ми вирішили приїхати до вас в цей день, щоб показати, що ми разом з вами.
ParlaMint-UA_2022-02-16-m0.u218.p3.sent1	Тиждень тому польський Сейм, а також польський Сенат прийняли ухвали, в яких ми закликаємо всі міжнародні організації, насамперед Європейський Союз, НАТО, про те, щоб рішуче спротивлялися совєтським намаганням щодо України.
ParlaMint-UA_2022-02-16-m0.u218.p3.sent2	І ми будемо завжди так робити – завжди будемо закликати Європу і світ до солідарності з Україною.
ParlaMint-UA_2022-02-16-m0.u218.p4.sent1	Дякую вам за увагу.
ParlaMint-UA_2022-02-16-m0.u219.p1.sent1	Висловлюємо щиру вдячність шановному пану Віце-маршалку, шановним депутатам Сейму Республіки Польща за те, що взяли участь у сьогоднішньому пленарному засіданні.
ParlaMint-UA_2022-02-16-m0.u219.p2.sent1	На цьому пленарне засідання Верховної Ради України оголошую закритим.
ParlaMint-UA_2022-02-16-m0.u219.p2.sent2	Завтра ми продовжимо роботу о 10 годині.
ParlaMint-UA_2022-02-16-m0.u219.p3.sent1	Дякую, колеги.
