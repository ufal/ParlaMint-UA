id	text
ParlaMint-UA_2022-07-09-m0.u1.p1.sent1	Слава Україні!
ParlaMint-UA_2022-07-09-m0.u1.p2.sent1	Шановні народні депутати, нагадую, що Верховна Рада України працює в режимі пленарного засідання безперервно.
ParlaMint-UA_2022-07-09-m0.u1.p2.sent2	Тому сьогодні відповідно до прийнятих нами постанов про організацію роботи Верховної Ради України в умовах дії воєнного стану та "Про організацію роботи Верховної Ради України у зв’язку з актом збройної агресії Російської Федерації проти України 24 лютого 2022 року" за пропозицією Погоджувальної ради депутатських фракцій і груп ми продовжуємо пленарне засідання.
ParlaMint-UA_2022-07-09-m0.u1.p3.sent1	Шановні народні депутати, прошу зайняти свої місця.
ParlaMint-UA_2022-07-09-m0.u1.p3.sent2	У засіданні Верховної Ради бере участь делегація Сенату Французької Республіки на чолі з Головою Сенату паном Жераром Ларше.
ParlaMint-UA_2022-07-09-m0.u1.p3.sent3	Прошу привітати вельмишановного пана Ларше і делегацію Сенату Французької Республіки.
ParlaMint-UA_2022-07-09-m0.u1.p4.sent1	Шановні народні депутати, давайте за доброю традицією розпочнемо роботу з виконання Державного Гімну України.
ParlaMint-UA_2022-07-09-m0.u1.p5.sent1	Шановні народні депутати України, шановні гості Верховної Ради України!
ParlaMint-UA_2022-07-09-m0.u1.p5.sent2	Вже 136 день український народ та його героїчна армія дають рішучу відсіч російському окупанту.
ParlaMint-UA_2022-07-09-m0.u1.p5.sent3	Ми ніколи не забудемо подвигу та самопожертви захисників і захисниць України.
ParlaMint-UA_2022-07-09-m0.u1.p5.sent4	Я прошу вшанувати хвилиною мовчання світлу пам’ять воїнів-героїв, які загинули в боротьбі за незалежність, суверенітет і територіальну цілісність України.
ParlaMint-UA_2022-07-09-m0.u1.p5.sent5	Вічна слава, вічна пам’ять героям!
ParlaMint-UA_2022-07-09-m0.u1.p5.sent6	Вшануємо також пам’ять мирних громадян, загиблих внаслідок російської агресії.
ParlaMint-UA_2022-07-09-m0.u1.p6.sent1	Дякую.
ParlaMint-UA_2022-07-09-m0.u1.p6.sent2	Прошу сідати.
ParlaMint-UA_2022-07-09-m0.u1.p7.sent1	Шановний пане Голово Сенату, шановний наш великий друг, раді вітати вас у стінах Верховної Ради України.
ParlaMint-UA_2022-07-09-m0.u1.p7.sent2	Минув місяць з дня нашої зустрічі під час мого візиту до Французької Республіки.
ParlaMint-UA_2022-07-09-m0.u1.p7.sent3	Пане Президенте, я щиро вдячний вам за теплий прийом і за те, що так швидко відгукнулись на моє запрошення відвідати Україну.
ParlaMint-UA_2022-07-09-m0.u1.p7.sent4	В цей складний час ваша підтримка має величезне значення для всього українського народу.
ParlaMint-UA_2022-07-09-m0.u1.p7.sent5	Висловлюємо від імені парламенту глибоку вдячність Франції насамперед за мобілізацію підтримки держав-членів Європейського Союзу для надання Україні статусу кандидата в члени Європейського Союзу.
ParlaMint-UA_2022-07-09-m0.u1.p7.sent6	Для українського народу досягнення повноправного членства в Європейському Союзу – це стратегічна мета.
ParlaMint-UA_2022-07-09-m0.u1.p8.sent1	Вчора між нами було підписано Декларацію про наміри щодо парламентського партнерства між Верховною Радою України та Сенатом Франції.
ParlaMint-UA_2022-07-09-m0.u1.p8.sent2	Це черговий крок, який направлений на поглиблення та зміцнення двосторонніх зв’язків між нашими державами.
ParlaMint-UA_2022-07-09-m0.u1.p8.sent3	Нещодавно у Швейцарії був представлений масштабний план відновлення України.
ParlaMint-UA_2022-07-09-m0.u1.p8.sent4	Ми розраховуємо на активну участь Франції у реалізації цього плану.
ParlaMint-UA_2022-07-09-m0.u1.p8.sent5	Ми високо цінуємо військово-технічну допомогу, яка надходить від вашої держави, і особливо вдячні за передачу важкого озброєння таких як САУ CAESAR.
ParlaMint-UA_2022-07-09-m0.u1.p9.sent1	Відзначаємо також активні зусилля та лідерство Франції у запровадженні санкцій проти Росії і дякуємо за ухвалення шостого пакету санкцій Європейського Союзу.
ParlaMint-UA_2022-07-09-m0.u1.p9.sent2	Вкрай важливо посилювати тиск на агресора та демонструвати йому, що єдність цивілізованого світу залишається на найвищому рівні.
ParlaMint-UA_2022-07-09-m0.u1.p10.sent1	Висловлюємо також слова вдячності за вагому гуманітарну допомогу, яку Франція впродовж тривалого часу надає як нашим громадянам, так і Україні в цілому.
ParlaMint-UA_2022-07-09-m0.u1.p11.sent1	Користуючись нагодою, я вчора говорив, що запрошую вас та делегацію Сенату Французької Республіки взяти участь у саміті Кримської платформи, запланованому на осінь цього року, який буде проводитись у парламентському вимірі.
ParlaMint-UA_2022-07-09-m0.u1.p12.sent1	Тому, шановні народні депутати, шановні гості Верховної Ради України, маю честь запросити до слова вельмишановного Голову Сенату Французької Республіки пана Жерара Ларше.
ParlaMint-UA_2022-07-09-m0.u2.p1.sent1	Пане Голово Верховної Ради!
ParlaMint-UA_2022-07-09-m0.u2.p1.sent2	Пані та панове заступники Голови!
ParlaMint-UA_2022-07-09-m0.u2.p1.sent3	Пані та панове народні депутати!
ParlaMint-UA_2022-07-09-m0.u2.p1.sent4	Дорогі колеги!
ParlaMint-UA_2022-07-09-m0.u2.p1.sent5	Вельмишановний Посол Франції в Україні!
ParlaMint-UA_2022-07-09-m0.u2.p2.sent1	Дорогі колеги, я усвідомлюю велику честь, яку ви робите мені, а в моїй особі Сенату та Парламенту Французької Республіки, приймаючи мене в цій залі цього ранку в рамках вашого пленарного засідання із делегацією, яка супроводжує мене.
ParlaMint-UA_2022-07-09-m0.u2.p2.sent2	Дозвольте мені представити її.
ParlaMint-UA_2022-07-09-m0.u2.p3.sent1	Сенатор Жан-Франсуа Рапен, голова Комітету з європейських справ.
ParlaMint-UA_2022-07-09-m0.u2.p4.sent1	Сенатор Патрік Каннер, колишній міністр, який очолює головну опозиційну групу в нашій асамблеї, групу соціалістів, екологів і республіканців.
ParlaMint-UA_2022-07-09-m0.u2.p5.sent1	Сенатор Надя Сологуб, голова міжпарламентської групи дружби "Франція-Україна".
ParlaMint-UA_2022-07-09-m0.u2.p5.sent2	Ви зрозуміли всі, наскільки багато робить вона для нашої спільної дружби.
ParlaMint-UA_2022-07-09-m0.u2.p5.sent3	Разом з нею сенатор Ерве Море, почесний голова цієї групи дружби.
ParlaMint-UA_2022-07-09-m0.u2.p6.sent1	Я ціную також присутність серед нас сенаторів Алена Мілона, першого заступника Голови французької делегації в Парламентській Асамблеї Ради Європи, а також пана Паскаля Аллізара, заступника голови Комітету із закордонних справ, оборони та збройних сил Сенату, першого заступника голови французької делегації в Парламентській асамблеї ОБСЄ.
ParlaMint-UA_2022-07-09-m0.u2.p7.sent1	Перелік цих імен і цих посад свідчить про те, що це сенат в цілому, в усьому розмаїтті його позицій і його завдань у сфері парламентської дипломатії, який прагнув постати сьогодні перед вами в Києві.
ParlaMint-UA_2022-07-09-m0.u2.p8.sent1	Пане Голово, це справді велика честь бути сьогодні в цих стінах, які є символом ваших державних інститутів, в той час, коли доля вашої країни пишеться кровавими літерами війни.
ParlaMint-UA_2022-07-09-m0.u2.p8.sent2	Хвилина мовчання, яку ми щойно мали всі разом, нагадує нам про це.
ParlaMint-UA_2022-07-09-m0.u2.p8.sent3	Жертовність ваших дочок і ваших синів вписується кожного дня в жорстку реальність, яку ми мусимо всі усвідомлювати і якої ми маємо бути причетні.
ParlaMint-UA_2022-07-09-m0.u2.p9.sent1	Так, я сьогодні хотів би від імені Сенату Французької Республіки скласти шану всім вам.
ParlaMint-UA_2022-07-09-m0.u2.p9.sent2	Шану з боку всієї нації, французької нації, яка вкорінена у парламентаризм.
ParlaMint-UA_2022-07-09-m0.u2.p9.sent3	Шану з боку багатовікової європейської нації, яка має з вами спільну королеву Анну Ярославну.
ParlaMint-UA_2022-07-09-m0.u2.p9.sent4	Шану всій країні Україні - спадкоємиці такої давньої історії у самому серці європейського континенту.
ParlaMint-UA_2022-07-09-m0.u2.p9.sent5	Україна - спадкоємиця такої давньої історії, а також її долі, яка від нині є європейською.
ParlaMint-UA_2022-07-09-m0.u2.p10.sent1	Хочу скласти шану вашим Збройним Силам і вашому народу за його хоробрість і чисельні жертви, принесені в боях, як на фронті, так і в тилу, в полях, в цехах, на підприємствах і в установах.
ParlaMint-UA_2022-07-09-m0.u2.p10.sent2	Цілий народ повстав, аби відкинути рабство, яке хотіла нав’язати йому Росія, оскільки це народ, ваш народ захищає насамперед свою землю.
ParlaMint-UA_2022-07-09-m0.u2.p11.sent1	Я хочу скласти шану Президенту України Володимиру Зеленському, який з небаченою сміливістю у ті темні дні втілив дух опору та свободи всієї України.
ParlaMint-UA_2022-07-09-m0.u2.p12.sent1	Хочу, звичайно, привітати вашого голову – Голову Верховної Ради Руслана Стефанчука – невтомного захисника тут і за кордоном української справи.
ParlaMint-UA_2022-07-09-m0.u2.p12.sent2	Хочу висловити йому наші почуття дружби від імені всього французького Сенату.
ParlaMint-UA_2022-07-09-m0.u2.p13.sent1	Є бої, які, оскільки мають сенс, несуть у собі майбутні перемоги.
ParlaMint-UA_2022-07-09-m0.u2.p13.sent2	Французи мого покоління, спадкоємці голізму, це добре знають.
ParlaMint-UA_2022-07-09-m0.u2.p13.sent3	Українці завдяки своїй мужності сьогодні є джерелом поваги та натхнення для всіх країн, які їх підтримують.
ParlaMint-UA_2022-07-09-m0.u2.p14.sent1	У цьому спротиві, окрім хоробрості ваших співвітчизників, дорогі колеги, скільки важили і важать нині ваші державні інститути, безперервність демократії, міцність структур вашої держави та її територіальних громад.
ParlaMint-UA_2022-07-09-m0.u2.p14.sent2	У найгірших випробовуваннях ви зберегли політичний режим, який поважає прерогативи парламенту та авторитет його дорадчих повноважень.
ParlaMint-UA_2022-07-09-m0.u2.p15.sent1	У цих стінах, у будівлі Верховної Ради, також б’ється серце європейського парламентаризму.
ParlaMint-UA_2022-07-09-m0.u2.p15.sent2	До того ж, я пам’ятаю про це, саме ваш парламент, за підтримки зокрема сенату Франції, ухвалив Закон про децентралізацію в Україні.
ParlaMint-UA_2022-07-09-m0.u2.p15.sent3	Хто б міг подумати на той момент, що кожен регіон, кожен муніципалітет, кожен мер поряд з українським урядом буде покликаний в силу обставин і завдяки силі децентралізації утворювати кожен на своєму рівні осередки опору, допомагати населенню, яке опинилося в скрутному становищі, мобілізувати засоби для задоволення потреб фронту, і, зрештою, зробити настільки ефективний внесок у зусилля, яких вимагає ця війна.
ParlaMint-UA_2022-07-09-m0.u2.p16.sent1	Українські місцеві громади - і французький Сенат є також представником місцевих громад в нашій республіці, - ці місцеві громади постають як перепони на шляху загроз, як своєрідні захисні вали.
ParlaMint-UA_2022-07-09-m0.u2.p17.sent1	Я хочу урочисто привітати у вашій присутності міських голів, керівників обласних адміністрацій, депутатів місцевих рад, які їх очолюють.
ParlaMint-UA_2022-07-09-m0.u2.p17.sent2	Проголосувавши за централізацію, ваша асамблея водночас забезпечила єдність нації, силу держави і суспільний порятунок.
ParlaMint-UA_2022-07-09-m0.u2.p18.sent1	Я хочу торкнутися Європейського Союзу.
ParlaMint-UA_2022-07-09-m0.u2.p18.sent2	Саме тут, у цій залі, позначеній історією, Президент Зеленський, Прем’єр-міністр Шмигаль і ваш Голова Стефанчук підписали 25 лютого, коли Україна здавалося ось-ось впаде, заявку про отримання статусу кандидата на членство в Європейському Союзі.
ParlaMint-UA_2022-07-09-m0.u2.p18.sent3	Яка воля!
ParlaMint-UA_2022-07-09-m0.u2.p18.sent4	Який символ!
ParlaMint-UA_2022-07-09-m0.u2.p18.sent5	25 лютого.
ParlaMint-UA_2022-07-09-m0.u2.p18.sent6	Того дня в цій залі у непевному світлі вікон, закритих мішками з піском, в той час, коли ваша країна зазнавала нападу та облоги, писалась історія.
ParlaMint-UA_2022-07-09-m0.u2.p19.sent1	Європейська Рада 24 червня одностайно ухвалила рішення, так, одностайно і одноголосно, шановні колеги, рішення визнати вашу країну кандидатом до ЄС.
ParlaMint-UA_2022-07-09-m0.u2.p19.sent2	Ми пишаємося тим, що це змогло відбутися за головування Франції в Європейському Союзі.
ParlaMint-UA_2022-07-09-m0.u2.p20.sent1	Україна, як і Молдова, таким чином побачила, як для них нестримно відкривається європейська доля.
ParlaMint-UA_2022-07-09-m0.u2.p20.sent2	Це є, вочевидь, результатом ваших зусиль у прагненні наблизитись до Acquis communautaire, а також непохитною рішучості, яка проявилася ще під час революції Майдану, задовго до російської агресії.
ParlaMint-UA_2022-07-09-m0.u2.p20.sent3	Це також результат мобілізації об’єднаної Європи навколо вас, включаючи парламенти європейських країн.
ParlaMint-UA_2022-07-09-m0.u2.p21.sent1	Ще 3 березня цього року у французькому Сенаті ми спілкувались з вами, пане Голово, в Парижі, і 3 березня, коли на спільному засіданні комітетів з європейських справ парламентів 27 держав-членів Союзу в рамках парламентського виміру французького головування в ЄС я публічно виступив за надання Україні статусу кандидата на вступ.
ParlaMint-UA_2022-07-09-m0.u2.p22.sent1	Президент Французької Республіки Емманюель Макрон, а також Голова Ради міністрів Італійської Республіки, канцлер Німеччини, також Президент Румунської Республіки, висловились у цьому ж сенсі співмірно з силою своїх повноважень під час їхнього візиту до Києва 16 червня.
ParlaMint-UA_2022-07-09-m0.u2.p22.sent2	І і віднині це зроблено: Україна завдяки своїм заслугам і досягненням отримала статус кандидата на членство.
ParlaMint-UA_2022-07-09-m0.u2.p23.sent1	Дорогі колеги, яка ж радість бачити в цій залі європейський прапор поруч з українським прапором і його 12 зірок на блакитному тлі, які, я нагадаю вам, є символом єдності та надії.
ParlaMint-UA_2022-07-09-m0.u2.p23.sent2	Цей прапор, який ми нині поділяємо, об’єднує нас від Парижа до Києва і від Києва до Брюсселя.
ParlaMint-UA_2022-07-09-m0.u2.p24.sent1	Вам говорили і повторювали, що шлях до інтеграції в Європейський Союз буде довгим.
ParlaMint-UA_2022-07-09-m0.u2.p24.sent2	І я знаю, що ви повністю усвідомлюєте труднощі, які постануть.
ParlaMint-UA_2022-07-09-m0.u2.p24.sent3	Але це жодним чином не применшує масштаб прийнятого рішення.
ParlaMint-UA_2022-07-09-m0.u2.p24.sent4	Було зроблено насправді історичний крок 24 червня цього року.
ParlaMint-UA_2022-07-09-m0.u2.p25.sent1	Французький Сенат і чисельні інші національні парламенти Європи будуть опліч з вами протягом найближчих місяців, аби втілити в життя цей статус кандидата, аби від сьогодні і до затвердження рішення про вступ ваша країна і ваш народ невідкладно пожинали конкретні плоди вашого зв’язку з Європейським Союзом.
ParlaMint-UA_2022-07-09-m0.u2.p26.sent1	Робер Шуман, один з батьків-засновників Європи, казав: "Європа не зможе і не повинна бути суто економічним і технічним проектом.
ParlaMint-UA_2022-07-09-m0.u2.p26.sent2	Їй потрібна душа – гуманістичний ідеал".
ParlaMint-UA_2022-07-09-m0.u2.p26.sent3	І ця душа, цей гуманістичний ідеал є сьогодні втілений українським народом.
ParlaMint-UA_2022-07-09-m0.u2.p27.sent1	Дорогі колеги, разом з українським народом ви захищаєте та демонструєте, аж до найвищої жертовності, цінності, на яких засновані Європа та вільний світ.
ParlaMint-UA_2022-07-09-m0.u2.p28.sent1	Пані та панове народні депутати, дорогі колеги!
ParlaMint-UA_2022-07-09-m0.u2.p28.sent2	Україна спонукає нас також поза межі нашої підтримки, ентузіазм дивитися в обличчя реальності.
ParlaMint-UA_2022-07-09-m0.u2.p29.sent1	Без сумніву, моя країна та інші також, попри застереження, попри ваші застереження, у свій час не оцінили належною мірою те, що ви тоді називали російською загрозою.
ParlaMint-UA_2022-07-09-m0.u2.p29.sent2	Я подумки з нашими друзями з балтійських країн.
ParlaMint-UA_2022-07-09-m0.u2.p29.sent3	Ми були в грудні минулого року в Литві.
ParlaMint-UA_2022-07-09-m0.u2.p29.sent4	Загроза, яка з часом перетворилася на виражену агресію.
ParlaMint-UA_2022-07-09-m0.u2.p29.sent5	Мені здається, колективно ми повинні смиренно визнати сьогодні це.
ParlaMint-UA_2022-07-09-m0.u2.p30.sent1	Таке визнання накладає на нас сьогодні особливі зобов’язання, як у теперішньому, так і в майбутньому.
ParlaMint-UA_2022-07-09-m0.u2.p30.sent2	Ми були і будемо опліч з вами і продовжимо допомагати вам, скільки це буде потрібно у довгостроковій перспективі на всіх рівнях, включаючи військовий.
ParlaMint-UA_2022-07-09-m0.u2.p30.sent3	Україна має невідкладно отримати змогу захищатися на рівних в протистоянні зі своїм агресором.
ParlaMint-UA_2022-07-09-m0.u2.p31.sent1	Один китайський мудрець казав, що друзі, вони, як зірки, і їх легше рахувати в темні часи.
ParlaMint-UA_2022-07-09-m0.u2.p31.sent2	Ані на день наше посольство, чию роботу я хочу привітати, не залишило українські терени.
ParlaMint-UA_2022-07-09-m0.u2.p31.sent3	Перед вами я хочу привітати особливу мужність нашого посла Етьєна де Понсена, а разом з ним всіх його колег, які тримались навіть в найважчі моменти.
ParlaMint-UA_2022-07-09-m0.u2.p31.sent4	Ця постійна присутність з вами і для вас дозволила моїй країні одній з перших надати вам необхідну підтримку, якої ви так потребували.
ParlaMint-UA_2022-07-09-m0.u2.p31.sent5	Я маю на увазі, як сенатор, який представляє місцеві громади Франції, про колони аварійно-пожежної техніки та рятівного обладнання, які приїхали з усієї Франції.
ParlaMint-UA_2022-07-09-m0.u2.p31.sent6	Я думаю також про.
ParlaMint-UA_2022-07-09-m0.u2.p31.sent7	маю на увазі місію судових медекспертів Національної жандармерії, які були тут, починаючи вже з 11 квітня, аби під керівництвом Генерального прокурора України допомогти вам у розслідуванні військових злочинів, скоєних в містах-мучениках Ірпінь, Буча і Бородянка.
ParlaMint-UA_2022-07-09-m0.u2.p32.sent1	Так, шановні колеги, міста, в яких я побував вчора разом з колегами, і де ми змогли на власні очі переконатися, що варварство, яке ми вважали вже спадщиною історії, не є чужим ані нашому століттю, ані нашому європейському континенту.
ParlaMint-UA_2022-07-09-m0.u2.p33.sent1	Дозвольте мені адресувати також думку, яку я мав вчора, відвідуючи ту церкву в Бучі, запропонувати вам так само вшанувати тих, хто пав жертвою неприпустимого: чоловіків, жінок, дітей - беззахисні, які впали жертвою цієї агресії.
ParlaMint-UA_2022-07-09-m0.u2.p33.sent2	Їх смерть до глибини душі хвилює нас.
ParlaMint-UA_2022-07-09-m0.u2.p34.sent1	Заявляю про це з усією урочистістю.
ParlaMint-UA_2022-07-09-m0.u2.p34.sent2	Ваша поразка стала би нашою колективною поразкою.
ParlaMint-UA_2022-07-09-m0.u2.p35.sent1	Шановні пані та панове, дорогі колеги, відповідаючи на питання стосовно продовження війни, Раймон Пуанкаре, який був Президентом Французької Республіки під час Першої світової війни, відповідав: фронт триматиметься, якщо триматиметься тил.
ParlaMint-UA_2022-07-09-m0.u2.p35.sent2	Тилами також є 27 країн-членів Європейського Союзу, які мусять триматися перед обличчям цієї війни, яка триває і наслідки якої різною мірою мають глобальний характер.
ParlaMint-UA_2022-07-09-m0.u2.p35.sent3	Не можна категорично відкинути ризик виникнення певної форми втоми.
ParlaMint-UA_2022-07-09-m0.u2.p36.sent1	Я кажу для того, аби сказати вам правдиво ті речі, які мають місце сьогодні.
ParlaMint-UA_2022-07-09-m0.u2.p36.sent2	Українці, як і інші європейці, як і французи, як і всі народи, не навидять війну, вони не хотіли цієї війни, вони прагнуть миру.
ParlaMint-UA_2022-07-09-m0.u2.p36.sent3	Але ви змушені воювати, аби захистити свою країну, і робити це до моменту звільнення окупованих територій, і відповідно до цілей, які ви самі поставили і які визначати здатні тільки ви і тільки ви, ставити і досягати цих цілей.
ParlaMint-UA_2022-07-09-m0.u2.p36.sent4	Переговори не проводять під бомбами, під постійною загрозою, під режимом окупації частини ваших територій.
ParlaMint-UA_2022-07-09-m0.u2.p37.sent1	Дорогі колеги, Боссюе писав: "Виправдовувати злочини - означає засуджувати невинність".
ParlaMint-UA_2022-07-09-m0.u2.p37.sent2	І це було б образою для миру.
ParlaMint-UA_2022-07-09-m0.u2.p37.sent3	Ті, хто далеко звідси, далеко від страждань і реалій, в яких ви живете, далеко від України, сприйме на віру слова про послаблення інтересу або навіть здачу позицій.
ParlaMint-UA_2022-07-09-m0.u2.p37.sent4	Треба відповідати, не прогинаючись, як це робите і як це робимо ми разом з вами.
ParlaMint-UA_2022-07-09-m0.u2.p37.sent5	Остерігайтеся дезінформаційних кампаній, надихайтеся рішучістю українського народу, який увесь став до опору і переносить найстрашніші страждання.
ParlaMint-UA_2022-07-09-m0.u2.p37.sent6	Оцінюйте наслідки рішень, які здатні легітимізувати амбіції на домінування для колективної безпеки, навіть поза межами Європи.
ParlaMint-UA_2022-07-09-m0.u2.p38.sent1	Вашим агресорам, якщо б вони мали спокусу зробити ставку на втому в підтримці Франції та Європи чи на розкол, я кажу з таким самим переконанням: зробити таку ставку – це означає однією ногою вже стати на шлях поразки.
ParlaMint-UA_2022-07-09-m0.u2.p39.sent1	А ви, друзі українці, будьте переконані, що з кожним новим злочином, свідомо вчиненим проти мирного населення, з кожним новим жахом, скоєним проти вашого народу, з кожним новим містом-мучеником наша рішучість допомагати вам відроджується з новою силою і стає все більш стійкою.
ParlaMint-UA_2022-07-09-m0.u2.p40.sent1	Увійшовши до звільненого Парижа 25 серпня 1944 року, генерал де Голль, "Спогади про війну" якого я подарував своєму колезі, вимовив слова, які стали знаменитими, аби віддати належне мужності парижан, які скинули нацистське ярмо.
ParlaMint-UA_2022-07-09-m0.u2.p40.sent2	Він сказав: "Париж ображений, Париж зламаний, Париж замучений, але Париж звільнений".
ParlaMint-UA_2022-07-09-m0.u2.p41.sent1	Дозвольте мені і моїм колегам в нашу чергу віддати шану Україні, ображеній, Україні замученій, але Україні невдовзі визволеній, бо саме в цьому сенс вашої боротьби і нашої підтримки.
ParlaMint-UA_2022-07-09-m0.u2.p42.sent1	Дорогі колеги, хай живе вільна Україна і хай живе дружба між Україною і Францією!
ParlaMint-UA_2022-07-09-m0.u3.p1.sent1	Давайте, шановні колеги, ще раз подякуємо вельмишановному пану Голові Сенату та делегації за участь у пленарному засіданні Верховної Ради та беззаперечну підтримку України.
ParlaMint-UA_2022-07-09-m0.u4.p1.sent1	Дякуємо.
ParlaMint-UA_2022-07-09-m0.u4.p2.sent1	Шановні колеги, прохання займати свої місця.
ParlaMint-UA_2022-07-09-m0.u4.p3.sent1	Шановні колеги, прохання займати свої місця.
ParlaMint-UA_2022-07-09-m0.u4.p3.sent2	Ми зараз проведемо сигнальне голосування, щоб всі розуміли щодо того, чи працюють кнопки там і так далі.
ParlaMint-UA_2022-07-09-m0.u4.p4.sent1	Колеги, делегація лишається ще в Києві.
ParlaMint-UA_2022-07-09-m0.u4.p4.sent2	Можна буде встигнути з нею провзаємодіяти.
ParlaMint-UA_2022-07-09-m0.u4.p5.sent1	Шановні колеги, прошу зайняти місця, підготуватися до сигнального голосування.
ParlaMint-UA_2022-07-09-m0.u4.p5.sent2	Прошу народних депутатів взяти участь у сигнальному голосуванні і натиснути зелену кнопку "за".
ParlaMint-UA_2022-07-09-m0.u4.p5.sent3	Нагадую, необхідно, утримуючи сенсорну кнопку, натиснути зелену кнопку "за" та утримувати ці дві кнопки одночасно до завершення голосування, тобто до появи результатів на табло.
ParlaMint-UA_2022-07-09-m0.u4.p6.sent1	Прошу голосувати.
ParlaMint-UA_2022-07-09-m0.u4.p7.sent1	За-250
ParlaMint-UA_2022-07-09-m0.u4.p8.sent1	Потрібно повторити?
ParlaMint-UA_2022-07-09-m0.u4.p8.sent2	Чи всі встигли?
ParlaMint-UA_2022-07-09-m0.u4.p8.sent3	Встигли.
ParlaMint-UA_2022-07-09-m0.u4.p8.sent4	Добре.
ParlaMint-UA_2022-07-09-m0.u4.p8.sent5	Тоді переходимо до розгляду питань порядку денного.
ParlaMint-UA_2022-07-09-m0.u4.p9.sent1	Перелік питань, який був попередньо узгоджений Погоджувальною радою, вам надано.
ParlaMint-UA_2022-07-09-m0.u4.p9.sent2	Переходимо до його розгляду.
ParlaMint-UA_2022-07-09-m0.u4.p10.sent1	Перше питання.
ParlaMint-UA_2022-07-09-m0.u4.p10.sent2	Проект Постанови за реєстраційним номером 7535: про внесення змін до Постанови Верховної Ради України "Про обрання голів, перших заступників, заступників голів, секретарів, членів комітетів Верховної Ради України дев’ятого скликання".
ParlaMint-UA_2022-07-09-m0.u4.p10.sent3	Пропоную розглянути це питання за скороченою процедурою.
ParlaMint-UA_2022-07-09-m0.u4.p11.sent1	Прошу голосувати.
ParlaMint-UA_2022-07-09-m0.u4.p12.sent1	За-226
ParlaMint-UA_2022-07-09-m0.u4.p13.sent1	Рішення прийнято.
ParlaMint-UA_2022-07-09-m0.u4.p14.sent1	Колеги, ми домовлялись без виступів авторів.
ParlaMint-UA_2022-07-09-m0.u4.p14.sent2	І просто записуємося на виступи: два – за, два – проти.
ParlaMint-UA_2022-07-09-m0.u4.p14.sent3	У нас одна фракція хотіла виступити.
ParlaMint-UA_2022-07-09-m0.u4.p14.sent4	Можливо, інші.
ParlaMint-UA_2022-07-09-m0.u4.p14.sent5	А, дві фракції.
ParlaMint-UA_2022-07-09-m0.u4.p14.sent6	А, тоді записуємося: два – за, два – проти.
ParlaMint-UA_2022-07-09-m0.u4.p15.sent1	"Європейська солідарність".
ParlaMint-UA_2022-07-09-m0.u4.p15.sent2	Ірина Володимирівна чи хто буде?
ParlaMint-UA_2022-07-09-m0.u4.p16.sent1	Олексій Гончаренко, будь ласка.
ParlaMint-UA_2022-07-09-m0.u5.p1.sent1	Олексій Гончаренко.
ParlaMint-UA_2022-07-09-m0.u5.p1.sent2	Друзі, ми зараз з вами розглядаємо питання зрадника і потвори Ковальова.
ParlaMint-UA_2022-07-09-m0.u5.p1.sent3	Ми маємо не просто його викреслити з членів комітету податкового.
ParlaMint-UA_2022-07-09-m0.u5.p1.sent4	Ми маємо його викреслити з народних депутатів України, і це станеться.
ParlaMint-UA_2022-07-09-m0.u5.p1.sent5	Ми маємо його викреслити з історії України, що така потвора взагалі була в цій залі.
ParlaMint-UA_2022-07-09-m0.u5.p1.sent6	Зраднику має бути покарана зрада так, щоб ніхто більше в житті.
ParlaMint-UA_2022-07-09-m0.u5.p1.sent7	навіть така думка не прийшла в голову, що можна зрадити свою державу, що можна зрадити своїх виборців.
ParlaMint-UA_2022-07-09-m0.u5.p2.sent1	Друзі, подивіться, що відбулося в Херсоні.
ParlaMint-UA_2022-07-09-m0.u5.p2.sent2	Херсон був окупований через зраду, через зраду певних працівників Служби безпеки України, через зраду певних представників місцевого самоврядування, і навіть через зраду, як ми сьогодні бачимо, народних депутатів України і цього Ковальова.
ParlaMint-UA_2022-07-09-m0.u5.p2.sent3	Ми розуміємо, що там ціле гніздо цих зміюк.
ParlaMint-UA_2022-07-09-m0.u5.p2.sent4	Вони його звили, і вони здали це місто.
ParlaMint-UA_2022-07-09-m0.u5.p3.sent1	Але я хочу звернутися до херсонців.
ParlaMint-UA_2022-07-09-m0.u5.p3.sent2	Херсонці, Херсон – це Україна, Мелітополь – це Україна, Бердянськ – це Україна.
ParlaMint-UA_2022-07-09-m0.u5.p3.sent3	А всі ці зрадники, всі ці Ковальови, Сальдо, Стремоусови, Балицькі та інші - вони будуть на площах, але не виступати, а висіти будуть.
ParlaMint-UA_2022-07-09-m0.u5.p3.sent4	Їм треба ще саму велику вдачу в житті, щоб вони дійшли до української в’язниці і провели все своє життя там.
ParlaMint-UA_2022-07-09-m0.u5.p4.sent1	Спіть з ввімкнутим світлом, ходіть озирайтесь, ми до кожного з вас дійдемо, ми кожного з вас візьмемо за горло, ми кожного з вас знищимо за ту зраду, коли ви зрадили свій прапор, свою державу, своїх людей!
ParlaMint-UA_2022-07-09-m0.u5.p5.sent1	Слава Херсону!
ParlaMint-UA_2022-07-09-m0.u5.p5.sent2	Херсон – це Україна!
ParlaMint-UA_2022-07-09-m0.u5.p5.sent3	Слава Україні!
ParlaMint-UA_2022-07-09-m0.u6.p1.sent1	Героям слава!
ParlaMint-UA_2022-07-09-m0.u6.p1.sent2	Дякую.
ParlaMint-UA_2022-07-09-m0.u6.p2.sent1	Нестор Іванович Шуфрич "Платформа за життя та мир".
ParlaMint-UA_2022-07-09-m0.u7.p1.sent1	Дякую, шановний пане головуючий.
ParlaMint-UA_2022-07-09-m0.u7.p1.sent2	Прошу визначатись та переходити до інших питань порядку денного.
ParlaMint-UA_2022-07-09-m0.u7.p1.sent3	Дякую.
ParlaMint-UA_2022-07-09-m0.u8.p1.sent1	Дякую.
ParlaMint-UA_2022-07-09-m0.u8.p2.sent1	"Голос", будь ласка.
ParlaMint-UA_2022-07-09-m0.u8.p2.sent2	А у нас записаний "Голос"?
ParlaMint-UA_2022-07-09-m0.u8.p2.sent3	Добре, Василевська-Смаглюк, будь ласка, потім "Голос".
ParlaMint-UA_2022-07-09-m0.u9.p1.sent1	Шановні колеги, настав момент очищення як комітетів Верховної Ради, так і взагалі Верховної Ради, від радників і тих, хто зрадив нашу Батьківщину.
ParlaMint-UA_2022-07-09-m0.u9.p2.sent1	А що стосується пана Олексія Ковальова, ми всі в комітеті давали свідчення про його ймовірну державну зраду і співпрацю з окупантами.
ParlaMint-UA_2022-07-09-m0.u9.p2.sent2	Ці свідчення, я сподіваюсь, ляжуть в основу кримінального провадження і подальшого засудження, і ліквідації Ковальова.
ParlaMint-UA_2022-07-09-m0.u9.p2.sent3	Але я вважаю, що ми не маємо обмежуватись тим, що виключаємо його лише з комітету - нам потрібно позбавити його мандату.
ParlaMint-UA_2022-07-09-m0.u9.p3.sent1	Окрім цього, мене дуже цікавить, де Тарас Козак, такий нардеп теж існує, його вже давно немає в залі Верховної Ради, він взагалі не приймає участь в жодних голосуваннях не тільки в Верховній Раді, а й в комітеті.
ParlaMint-UA_2022-07-09-m0.u9.p4.sent1	Що стосується Медведчука, також є питання щодо того, що його потрібно виключати з усіх органів представницьких Верховної Ради і позбавляти мандата.
ParlaMint-UA_2022-07-09-m0.u9.p5.sent1	Тому Ковальовим давайте не обмежуватись, давайте діяти радикально.
ParlaMint-UA_2022-07-09-m0.u9.p5.sent2	Народ, українці постійно запитують, що роблять депутати Верховної Ради, які зраджують Батьківщину, в залі Верховної Ради взагалі, що вони роблять, маючи мандат, чому ми не позбавляємо їх прав і участі у представницьких органах Верховної Ради.
ParlaMint-UA_2022-07-09-m0.u9.p6.sent1	Тому Ковальов – це тільки початок.
ParlaMint-UA_2022-07-09-m0.u9.p6.sent2	Давайте далі: Тарас Козак, Медведчук, всі інші, хто зраджує Батьківщину, немає місця в залі Верховної Ради і взагалі в Україні.
ParlaMint-UA_2022-07-09-m0.u9.p6.sent3	Дякую.
ParlaMint-UA_2022-07-09-m0.u9.p6.sent4	Тільки в тюрмі.
ParlaMint-UA_2022-07-09-m0.u10.p1.sent1	Рудик Кіра Олександрівна, фракція політичної партії "Голос".
ParlaMint-UA_2022-07-09-m0.u10.p2.sent1	Соломія Бобровська.
ParlaMint-UA_2022-07-09-m0.u10.p2.sent2	Соломія, одну хвилиночку.
ParlaMint-UA_2022-07-09-m0.u10.p2.sent3	Шановні колеги, я прошу запросити народних депутатів до зали, тому що після цього виступу ми будемо приймати рішення.
ParlaMint-UA_2022-07-09-m0.u10.p2.sent4	Тому прошу народних депутатів: перше – дійти до зали, друге – сісти на свої місця, для того щоб ми бачили кількість голосів в залі.
ParlaMint-UA_2022-07-09-m0.u10.p3.sent1	Будь ласка, Соломія Бобровська.
ParlaMint-UA_2022-07-09-m0.u11.p1.sent1	Соломія Бобровська, фракція "Голос".
ParlaMint-UA_2022-07-09-m0.u11.p1.sent2	Ви знаєте, я вчора виступала з цієї теми і сьогодні хочу повторитися, але з більшою кількістю прізвищ.
ParlaMint-UA_2022-07-09-m0.u11.p1.sent3	І хочу наголосити, ми так багато говоримо про парламентаризм і інституцію Верховної Ради, апелюємо часто, про те, що ми працюємо, що не боїмося, приїжджаємо і так далі.
ParlaMint-UA_2022-07-09-m0.u11.p1.sent4	Знову ж таки закликаємо весь світ про санкції, говоримо і апелюємо до Служби безпеки і до прокуратури, але не апелюємо до самих себе.
ParlaMint-UA_2022-07-09-m0.u11.p2.sent1	Мені видається, що було б дуже правильно звернутися до Служби безпеки і до Офісу Генерального прокурора про перевірку всіх нас тут присутніх разом з помічниками на громадських і штатних засадах, які працюють, з зв’язками на предмет 112 статті Кримінального кодексу.
ParlaMint-UA_2022-07-09-m0.u11.p2.sent2	Це було би чесно.
ParlaMint-UA_2022-07-09-m0.u11.p3.sent1	Але в першу чергу хотіла наголосити не лише про Ковальова, якого сьогодні ми виводимо лише з комітету, але і без жодної політики сказати про те, що ті політичні партії, які заводять у Верховну Раду фракції, політичні групи, вони несуть відповідальність.
ParlaMint-UA_2022-07-09-m0.u11.p3.sent2	І питання часу, пришвидшеного часу про позбавлення цієї особи мандату.
ParlaMint-UA_2022-07-09-m0.u11.p3.sent3	Нагадаю три підстави, не лише вирок суду, є і інші можливості, способи позбавлення цих людей в якомога швидшому і стислому терміні мандатів.
ParlaMint-UA_2022-07-09-m0.u11.p4.sent1	І окремо хочу наголосити на не лише на Ковальові, на Медведчуку і Козаку, але на Олегу Волошину, якого немає на території України; Пономарьова, якого немає на території України, або, можливо, він безвісти зниклий, хоча, надіюсь, не будуть виплачувати сім’ї компенсацію; Євгена Шевченка і, безперечно, Андрія Деркача.
ParlaMint-UA_2022-07-09-m0.u11.p4.sent2	Це прізвище не часто можна почути в залі Верховної Ради і згадку цього прізвища.
ParlaMint-UA_2022-07-09-m0.u11.p4.sent3	Але хочу нагадати, що 24 червня Служба безпеки викрила агентурну мережу Головного розвідувального управління Російської Федерації, де Деркач напряму виконував вказівки по створенню різних груп і елементів щодо підриву державності, зокрема і заходу в урядовий квартал російських військ і Сил спеціальних операцій Російської Федерації.
ParlaMint-UA_2022-07-09-m0.u11.p5.sent1	Дуже прошу взяти до уваги ці всі сім прізвищ, під стенограму, і провести розслідування, а також підозри, і позбавити мандатів різними способами.
ParlaMint-UA_2022-07-09-m0.u11.p6.sent1	Дякую.
ParlaMint-UA_2022-07-09-m0.u12.p1.sent1	Дякую.
ParlaMint-UA_2022-07-09-m0.u12.p2.sent1	Будь ласка, Власенко Сергій Володимирович.
ParlaMint-UA_2022-07-09-m0.u12.p2.sent2	І після цього переходимо до голосування.
ParlaMint-UA_2022-07-09-m0.u12.p2.sent3	Будь ласка, Сергій Володимирович.
ParlaMint-UA_2022-07-09-m0.u13.p1.sent1	Дякую, шановний пане Голово.
ParlaMint-UA_2022-07-09-m0.u13.p2.sent1	Я не хотів виступати, але попередня виступаюча, знаєте, так походя замазала весь парламент.
ParlaMint-UA_2022-07-09-m0.u13.p2.sent2	Якщо вона вважає, що СБУ повинно її перевірити, хай перевіряє.
ParlaMint-UA_2022-07-09-m0.u13.p2.sent3	Я не бачу підстав перевіряти мене або моїх колег із фракції "Батьківщина", тому що це справжні патріоти, які, в тому числі із зброєю в руках, захищають свою Батьківщину сьогодні.
ParlaMint-UA_2022-07-09-m0.u13.p3.sent1	Тому, звичайно, є відповідальність політична за зрадників, і треба нести політичну цю відповідальність, але там, де ці зрадники є.
ParlaMint-UA_2022-07-09-m0.u13.p3.sent2	Не треба говорити, що весь парламент однаковий.
ParlaMint-UA_2022-07-09-m0.u13.p3.sent3	Не треба говорити, що весь парламент зрадники.
ParlaMint-UA_2022-07-09-m0.u13.p3.sent4	Не треба говорити про те, що весь парламент підлягає якимось перевіркам.
ParlaMint-UA_2022-07-09-m0.u13.p4.sent1	Я ще раз підкреслюю, якщо попередня виступаюча вважає, що або вона, або її помічники в чомусь замішані, то хай її перевіряє СБУ.
ParlaMint-UA_2022-07-09-m0.u13.p4.sent2	А тим людям, яких СБУ реально викрило, звичайно, треба виносити повідомлення про підозру, передавати справи до суду і виносити судові вироки, і за наслідком цих вироків позбавляти депутатів мандату.
ParlaMint-UA_2022-07-09-m0.u13.p5.sent1	Дякую.
ParlaMint-UA_2022-07-09-m0.u14.p1.sent1	Шановні колеги, зараз переходимо до прийняття рішення.
ParlaMint-UA_2022-07-09-m0.u14.p1.sent2	Єдине, перед тим, як перейти до прийняття рішення, я ще раз нагадую, ми з вами домовлялися, що всю інформацію про засідання ми формулюємо і опубліковуємо через 45 хвилин після завершення засідання.
ParlaMint-UA_2022-07-09-m0.u14.p1.sent3	Тому я звертаюсь до всіх, хто не втримався, втриматися і прибрати все, що ви зробили негайно.
ParlaMint-UA_2022-07-09-m0.u14.p2.sent1	Шановні колеги, переходимо до прийняття рішення.
ParlaMint-UA_2022-07-09-m0.u14.p2.sent2	Прошу народних депутатів зайняти свої місця.
ParlaMint-UA_2022-07-09-m0.u14.p2.sent3	Шановні народні депутати, прошу зайняти свої місця.
ParlaMint-UA_2022-07-09-m0.u14.p2.sent4	Переходимо до прийняття рішення.
ParlaMint-UA_2022-07-09-m0.u14.p3.sent1	Я ставлю пропозицію прийняти в цілому з урахуванням пропозицій комітету проект Постанови про внесення змін до Постанови Верховної Ради України "Про обрання голів, перших заступників, заступників голів, секретарів, членів комітетів Верховної Ради України дев’ятого скликання" (законопроект номер 7535).
ParlaMint-UA_2022-07-09-m0.u14.p4.sent1	Готові голосувати?
ParlaMint-UA_2022-07-09-m0.u14.p5.sent1	Прошу народних депутатів голосувати.
ParlaMint-UA_2022-07-09-m0.u14.p6.sent1	За-279
ParlaMint-UA_2022-07-09-m0.u14.p7.sent1	Рішення прийнято.
ParlaMint-UA_2022-07-09-m0.u14.p7.sent2	Дякую, колеги.
ParlaMint-UA_2022-07-09-m0.u14.p8.sent1	По фракціях покажіть.
ParlaMint-UA_2022-07-09-m0.u14.p9.sent1	Шановні колеги, йдемо далі.
ParlaMint-UA_2022-07-09-m0.u14.p9.sent2	Наступне питання 7523.
ParlaMint-UA_2022-07-09-m0.u14.p9.sent3	Це проект внесення змін до Закону України "Про Державний бюджет України на 2022 рік".
ParlaMint-UA_2022-07-09-m0.u14.p9.sent4	Тому я ставлю спочатку пропозицію включити це питання до порядку денного сесії.
ParlaMint-UA_2022-07-09-m0.u14.p10.sent1	Прошу народних депутатів голосувати.
ParlaMint-UA_2022-07-09-m0.u14.p11.sent1	За-265
ParlaMint-UA_2022-07-09-m0.u14.p12.sent1	Рішення прийнято.
ParlaMint-UA_2022-07-09-m0.u14.p13.sent1	Шановні колеги, ми домовлялися обговорити у форматі два-два.
ParlaMint-UA_2022-07-09-m0.u14.p13.sent2	Тому все-таки давайте проголосуємо процедуру.
ParlaMint-UA_2022-07-09-m0.u14.p13.sent3	Я ставлю розглянути це питання за скороченою процедурою.
ParlaMint-UA_2022-07-09-m0.u14.p13.sent4	Прошу голосувати.
ParlaMint-UA_2022-07-09-m0.u14.p14.sent1	За-225
ParlaMint-UA_2022-07-09-m0.u14.p15.sent1	Рішення прийнято.
ParlaMint-UA_2022-07-09-m0.u14.p16.sent1	Шановні колеги, прошу записатися: два – за, два – проти.
ParlaMint-UA_2022-07-09-m0.u14.p16.sent2	І потім переходимо до голосування.
ParlaMint-UA_2022-07-09-m0.u14.p17.sent1	Будь ласка, Лаба Михайло Михайлович, фракція політичної партії "Слуга народу".
ParlaMint-UA_2022-07-09-m0.u14.p18.sent1	Шановні народні депутати, прошу не розходитися!
ParlaMint-UA_2022-07-09-m0.u14.p18.sent2	Чим ви вже так зморилися, що ви виходите з залу?!
ParlaMint-UA_2022-07-09-m0.u14.p18.sent3	В кінці кінців!
ParlaMint-UA_2022-07-09-m0.u14.p18.sent4	Невже важко посидіти, послухати, що говорять ваші колеги?!
ParlaMint-UA_2022-07-09-m0.u14.p18.sent5	Ну вже не хватає злості для вас!
ParlaMint-UA_2022-07-09-m0.u14.p18.sent6	Сядьте в залі на свої робочі місця, будь ласка!
ParlaMint-UA_2022-07-09-m0.u14.p19.sent1	Лаба, будь ласка.
ParlaMint-UA_2022-07-09-m0.u15.p1.sent1	Законопроектом передбачається збільшення видатків державного бюджету майже на 81 мільярд гривень за такими напрямами: соціальна підтримка населення – 73,8 мільярда гривень, зокрема надання допомоги внутрішньо переміщеним особам на проживання – 34 мільярди гривень; трансферти пенсійного фонду – 32 мільярди гривень, виплати деяких допомог і компенсацій населенню – 5,8 мільярдів гривень; виплата пільг і житлових субсидій – 3,3 мільярда гривень; забезпечення функціонування Фонду розвитку підприємництва – 4 мільярди гривень; відновлення об’єктів критичної інфраструктури в містах, які найбільше постраждали від російської агресії, в рамках спільного з МБРР проекту - 1,7 мільярда гривень; підтримка фермерських господарств – 1,5 мільярда гривень, для покриття зазначених додаткових видатків пропонується збільшити запозичення на 79,4 мільярда гривень з відповідним збільшенням граничних обсягів державного бюджету, державного боргу та дефіциту державного бюджету, а також збільшити надходження грантової допомоги від Європейського Союзу на 1,5 мільярда гривень.
ParlaMint-UA_2022-07-09-m0.u15.p2.sent1	У законопроекті також пропонується врегулювати питання щодо надання державних гарантій для реалізації інвестпроектів щодо функціонування та розвитку залізничного транспорту.
ParlaMint-UA_2022-07-09-m0.u15.p3.sent1	Колеги, прошу підтримати зазначений законопроект та проголосувати "за".
ParlaMint-UA_2022-07-09-m0.u15.p3.sent2	Дякую.
ParlaMint-UA_2022-07-09-m0.u16.p1.sent1	Дякую вам.
ParlaMint-UA_2022-07-09-m0.u16.p2.sent1	Будь ласка, я запрошую до слова народну депутатку України Климпуш-Цинцадзе Іванну Орестівну, фракція політичної партії "Європейська солідарність".
ParlaMint-UA_2022-07-09-m0.u16.p3.sent1	Я так розумію, Южаніна Ніна Петрівна, да?
ParlaMint-UA_2022-07-09-m0.u17.p1.sent1	Прошу передати слово Южаніній Ніні Петрівні.
ParlaMint-UA_2022-07-09-m0.u18.p1.sent1	Будь ласка, Ніна Петрівна Южаніна.
ParlaMint-UA_2022-07-09-m0.u19.p1.sent1	Шановні колеги, шановні українці, ну справді, ми зараз маємо всі включитися в роботу, тому що дуже важливий проект закону.
ParlaMint-UA_2022-07-09-m0.u19.p2.sent1	Збільшення видатків майже на 81 мільярд, а забезпечення є фактично тільки півтора мільярда, на решту суми збільшуємо дефіцит бюджету, розписуємо по різним статтям видатки, до речі, по тим якраз, які в процесі формування резервного фонду змінювалися: зменшувалися, збільшувалися.
ParlaMint-UA_2022-07-09-m0.u19.p2.sent2	Тобто розуміння того, скільки потрібно коштів по кожній із статей, досі немає.
ParlaMint-UA_2022-07-09-m0.u19.p2.sent3	Можливо, це і можна було б зрозуміти, але хіба ми можемо сьогодні розглядати ті статті видатків, які не пов’язані з обороною?
ParlaMint-UA_2022-07-09-m0.u19.p2.sent4	Будь ласка, схаменіться!
ParlaMint-UA_2022-07-09-m0.u19.p3.sent1	Коли вчора вперше Міністерство фінансів показало профінансовані видатки по забезпеченню, то виходить, що ми фінансуємо лише грошове забезпечення військовослужбовців.
ParlaMint-UA_2022-07-09-m0.u19.p3.sent2	А все решту як?
ParlaMint-UA_2022-07-09-m0.u19.p3.sent3	Це на плечах, виходить, благодійників і тих волонтерів, які день і ніч допомагають армії.
ParlaMint-UA_2022-07-09-m0.u19.p4.sent1	Тому я хотіла би вас попросити.
ParlaMint-UA_2022-07-09-m0.u19.p4.sent2	Немає можливості отримати зовнішні запозичення, немає.
ParlaMint-UA_2022-07-09-m0.u19.p4.sent3	У нас страшенний дефіцит бюджету.
ParlaMint-UA_2022-07-09-m0.u19.p4.sent4	На що ви штовхаєте: на друкування грошей?
ParlaMint-UA_2022-07-09-m0.u19.p4.sent5	На які ще інші заходи ви здатні?
ParlaMint-UA_2022-07-09-m0.u19.p4.sent6	Ми не обговорювали ні вчора, ні сьогодні можливі шляхи погашення такого страшного дефіциту бюджету.
ParlaMint-UA_2022-07-09-m0.u19.p5.sent1	Я прошу, потрібно нам утриматися при голосуванні цього проекту закону.
ParlaMint-UA_2022-07-09-m0.u19.p5.sent2	Запросити на закрите засідання Мінфін, і нехай Мінфін нам пояснить, скільки зараз коштів витрачається на забезпечення наших Збройних Сил України.
ParlaMint-UA_2022-07-09-m0.u19.p5.sent3	Чому у нас не вистачає на фінансування більше, ніж на грошове забезпечення?
ParlaMint-UA_2022-07-09-m0.u19.p5.sent4	Для чого ми приймаємо ті статті, які точно не можемо забезпечити грошима?
ParlaMint-UA_2022-07-09-m0.u19.p6.sent1	Не займайтеся популізмом!
ParlaMint-UA_2022-07-09-m0.u19.p6.sent2	Країна в небезпеці, ми маємо всі відповідати, і тут, і ви.
ParlaMint-UA_2022-07-09-m0.u20.p1.sent1	Слово надається народному депутату України Колтуновичу Олександру Сергійовичу, група "Платформа за життя та мир".
ParlaMint-UA_2022-07-09-m0.u21.p1.sent1	Дякую.
ParlaMint-UA_2022-07-09-m0.u21.p2.sent1	Шановний пане Голово, шановні колеги, шановні виборці!
ParlaMint-UA_2022-07-09-m0.u21.p2.sent2	Я хотів би звернути увагу, що ті норми, які включені в проект Закону щодо збільшення видаткової частини бюджету, ми їх підтримуємо, оскільки мова йде про виплату пільг і житлових субсидій: збільшення на 3 мільярди.
ParlaMint-UA_2022-07-09-m0.u21.p2.sent3	Що важливо, надання щомісячної адресної допомоги внутрішньо переміщеним особам, тут цифра – плюс 32 мільярди гривень.
ParlaMint-UA_2022-07-09-m0.u21.p2.sent4	Також збільшення субвенцій з державного бюджету місцевим бюджетам на відновлення об’єктів критичної інфраструктури – плюс 1,6 мільярда гривень.
ParlaMint-UA_2022-07-09-m0.u21.p3.sent1	Це важливі норми, ми, безумовно, це підтримаємо.
ParlaMint-UA_2022-07-09-m0.u21.p3.sent2	Але колега попередня уже казала про це: 823,5 мільярда гривень – дефіцит державного бюджету, він суттєво зростає.
ParlaMint-UA_2022-07-09-m0.u21.p3.sent3	Якщо ми порівняємо доходи-видатки, то у нас на 1,3 мільярда гривень, вибачаюсь, 1,3 трильйона гривень доходів - 2,1 трильйона гривень видатків.
ParlaMint-UA_2022-07-09-m0.u21.p3.sent4	Ось звідки формується цей дефіцит.
ParlaMint-UA_2022-07-09-m0.u21.p4.sent1	Щодо емісії.
ParlaMint-UA_2022-07-09-m0.u21.p4.sent2	Емісія у нас 225 мільярдів гривень за чотири місяці тільки.
ParlaMint-UA_2022-07-09-m0.u21.p4.sent3	Тобто у нас працює в повному обсязі друкарський станок, а це є неприйнятним.
ParlaMint-UA_2022-07-09-m0.u21.p5.sent1	Щодо боргової політики.
ParlaMint-UA_2022-07-09-m0.u21.p5.sent2	Так само ми бачимо 101 мільярд доларів уже державний, гарантований державою борг і він також постійно зростає.
ParlaMint-UA_2022-07-09-m0.u21.p5.sent3	Без системної нової економічної парадигми, яка буде реалізовуватись в Україні, ми і надалі будемо збільшувати і дефіцит, і обсяг запозичень.
ParlaMint-UA_2022-07-09-m0.u21.p6.sent1	Тому з цієї точки зору ми, якщо і підтримаємо зараз зміни до бюджету, в будь-якому випадку ви маєте подати відповідну реальну ресурсну економічну програму для того, щоб ми все-таки її реалізували, конкретні законопроекти, тому що відсутність наповнення доходів державного бюджету, вона в подальшому буде збільшувати якраз обсяги запозичень і відповідно в тому числі емісії і так далі.
ParlaMint-UA_2022-07-09-m0.u21.p6.sent2	Тому з цієї точки зору це тупикова ситуація і вона не життєздатна.
ParlaMint-UA_2022-07-09-m0.u21.p7.sent1	Повторюсь, підтримаємо, але потребуємо реальну економічну програму під бюджет-2022 і під наступний бюджет-2023.
ParlaMint-UA_2022-07-09-m0.u21.p8.sent1	Дякую.
ParlaMint-UA_2022-07-09-m0.u22.p1.sent1	Дякую.
ParlaMint-UA_2022-07-09-m0.u22.p2.sent1	Слово надається Рущишину Ярославу Івановичу, фракція "Голос".
ParlaMint-UA_2022-07-09-m0.u22.p2.sent2	Будь ласка, Ярослав Іванович Железняк.
ParlaMint-UA_2022-07-09-m0.u22.p2.sent3	Після цього Власенко Сергій Володимирович.
ParlaMint-UA_2022-07-09-m0.u22.p2.sent4	І після цього переходимо до голосування.
ParlaMint-UA_2022-07-09-m0.u22.p2.sent5	Прошу запросити народних депутатів зайняти свої місця.
ParlaMint-UA_2022-07-09-m0.u22.p3.sent1	Будь ласка, Ярослав Іванович.
ParlaMint-UA_2022-07-09-m0.u23.p1.sent1	Шановні колеги, ми не будемо голосувати за цей законопроект.
ParlaMint-UA_2022-07-09-m0.u23.p1.sent2	І, як не дивно, але те, що пропонується, є, напевно, дуже популярним, але дуже неправильним.
ParlaMint-UA_2022-07-09-m0.u23.p2.sent1	Я поясню.
ParlaMint-UA_2022-07-09-m0.u23.p2.sent2	Цим законопроектом збільшуються знову видатки на 82 мільярди гривень.
ParlaMint-UA_2022-07-09-m0.u23.p2.sent3	Це вже п’яте наше голосування про збільшення видатків.
ParlaMint-UA_2022-07-09-m0.u23.p2.sent4	Я вам наведу декілька цифр, а там далі приймайте рішення, як вам особисто голосувати.
ParlaMint-UA_2022-07-09-m0.u23.p3.sent1	Наші видатки в мирний час в місяць були 125 мільярдів.
ParlaMint-UA_2022-07-09-m0.u23.p3.sent2	В травні ця цифра, тільки за травень було 252 мільярди, в червні – 231.
ParlaMint-UA_2022-07-09-m0.u23.p3.sent3	Ми заробили за весь червень 45 мільярдів на податковій і 12 мільярдів на митниці.
ParlaMint-UA_2022-07-09-m0.u23.p3.sent4	Сукупно це 57 мільярдів.
ParlaMint-UA_2022-07-09-m0.u23.p3.sent5	Ще раз нагадаю, витрачаємо ми 231 мільярд - заробили 57.
ParlaMint-UA_2022-07-09-m0.u23.p3.sent6	Якщо ви думаєте, що гроші донорів, міжнародних партнерів міжнародних інституцій до нас пливуть рікою, то ні.
ParlaMint-UA_2022-07-09-m0.u23.p4.sent1	Нацбанк надрукував 225 мільярдів, і ще надрукує.
ParlaMint-UA_2022-07-09-m0.u23.p4.sent2	І кожен з нас заплатить за це, коли піде інфляція, яка зараз вже стала 21 відсоток і зростає.
ParlaMint-UA_2022-07-09-m0.u23.p4.sent3	І девальвація, яка теж, напевно, буде.
ParlaMint-UA_2022-07-09-m0.u23.p5.sent1	Тому, шановні колеги, Ніна Петрівна Южаніна правильно сказала, такі рішення ми вже не можемо приймати.
ParlaMint-UA_2022-07-09-m0.u23.p5.sent2	Це круто - проголосувати 70 мільярдів направити на Мінсоц.
ParlaMint-UA_2022-07-09-m0.u23.p5.sent3	Але у нас немає цих грошей і не буде.
ParlaMint-UA_2022-07-09-m0.u23.p6.sent1	Тому я пропоную відкласти цей законопроект, справді зробити закрите засідання з Мінфіном і порахувати, скільки у нас є грошей і скільки ще буде потрібно, тому що потрібно буде ще довго.
ParlaMint-UA_2022-07-09-m0.u23.p6.sent2	І далі, після того, після узгодження з партнерами, приймати такі важливі рішення.
ParlaMint-UA_2022-07-09-m0.u23.p6.sent3	А поки збільшувати дефіцит - це є тільки популізмом.
ParlaMint-UA_2022-07-09-m0.u23.p6.sent4	Можете за це голосувати або ні.
ParlaMint-UA_2022-07-09-m0.u23.p7.sent1	Дякую.
ParlaMint-UA_2022-07-09-m0.u24.p1.sent1	Будь ласка, Власенко Сергій Володимирович.
ParlaMint-UA_2022-07-09-m0.u24.p1.sent2	І після цього переходимо до голосування.
ParlaMint-UA_2022-07-09-m0.u24.p2.sent1	Будь ласка.
ParlaMint-UA_2022-07-09-m0.u25.p1.sent1	Дякую, шановний пане голово.
ParlaMint-UA_2022-07-09-m0.u25.p2.sent1	Насправді я категорично не погоджуюсь з тезою, що під час війни треба кинути всіх людей - тих людей, які втратили житло, які втратили домівки, які втратили роботу, які не мають сьогодні можливості забезпечити ані себе, ані свої родини.
ParlaMint-UA_2022-07-09-m0.u25.p2.sent2	Я не погоджуюся з тим, що цих людей треба кинути і займатися лише одним питанням.
ParlaMint-UA_2022-07-09-m0.u25.p2.sent3	Так, звичайно, армія в пріоритеті, з цим ніхто не сперечається.
ParlaMint-UA_2022-07-09-m0.u25.p2.sent4	Так, фінансування Збройних Сил - це першочергове завдання, з цим теж ніхто не сперечається.
ParlaMint-UA_2022-07-09-m0.u25.p2.sent5	Але сказати, що треба в цей тяжкий час просто викинути людей і не давати їм жодної підтримки, мені здається, що це абсолютно політично неправильно, це політично близоруко і це політично абсолютно невиважено.
ParlaMint-UA_2022-07-09-m0.u25.p3.sent1	Тому насправді цей бюджет на 70 мільярдів - соціальний, це соціальні виплати, давайте теж чесно про це скажемо.
ParlaMint-UA_2022-07-09-m0.u25.p3.sent2	І це ті виплати, які можуть допомогти українцям пережити ці складні часи.
ParlaMint-UA_2022-07-09-m0.u25.p4.sent1	Дякую.
ParlaMint-UA_2022-07-09-m0.u26.p1.sent1	Дякую.
ParlaMint-UA_2022-07-09-m0.u26.p2.sent1	Шановні колеги, ми завершили обговорення цього законопроекту.
ParlaMint-UA_2022-07-09-m0.u26.p2.sent2	Прошу народних депутатів зайняти свої місця, приготуватися до голосування.
ParlaMint-UA_2022-07-09-m0.u26.p2.sent3	Голосуємо зміни до Державного бюджету, ще раз нагадаю вам.
ParlaMint-UA_2022-07-09-m0.u26.p2.sent4	Прошу віднестися з усією відповідальністю.
ParlaMint-UA_2022-07-09-m0.u26.p3.sent1	Шановні колеги, було погоджено, що буде прийматися рішення прийняти за основу і в цілому з урахуванням пропозицій комітету та необхідними техніко-юридичними правками.
ParlaMint-UA_2022-07-09-m0.u26.p3.sent2	Саме в такій редакції я буду ставити це рішення.
ParlaMint-UA_2022-07-09-m0.u26.p4.sent1	Шановні колеги, я ставлю пропозицію прийняти за основу і в цілому з урахуванням пропозицій комітету та необхідними техніко-юридичними поправками проект Закону про внесення змін до Закону України "Про Державний бюджет України на 2022 рік" (реєстраційний номер 7523).
ParlaMint-UA_2022-07-09-m0.u26.p5.sent1	Готові голосувати?
ParlaMint-UA_2022-07-09-m0.u26.p5.sent2	Прошу народних депутатів голосувати.
ParlaMint-UA_2022-07-09-m0.u26.p6.sent1	За-244
ParlaMint-UA_2022-07-09-m0.u26.p7.sent1	Рішення прийнято.
ParlaMint-UA_2022-07-09-m0.u26.p7.sent2	Закон прийнятий в цілому.
ParlaMint-UA_2022-07-09-m0.u26.p8.sent1	Прошу не розходитись, шановні колеги.
ParlaMint-UA_2022-07-09-m0.u26.p8.sent2	Далі ми голосуємо, ми домовились, без обговорення наступне питання.
ParlaMint-UA_2022-07-09-m0.u26.p8.sent3	Це проект Закону про внесення змін до Закону України "Про публічні закупівлі" (7525).
ParlaMint-UA_2022-07-09-m0.u26.p8.sent4	Вони пов’язані з попереднім.
ParlaMint-UA_2022-07-09-m0.u26.p9.sent1	Тому я ставлю пропозицію прийняти за основу і в цілому з урахуванням пропозицій комітету проект Закону України про внесення змін до Закону України "Про публічні закупівлі" (реєстраційний номер 7525).
ParlaMint-UA_2022-07-09-m0.u26.p10.sent1	Прошу народних депутатів голосувати.
ParlaMint-UA_2022-07-09-m0.u26.p11.sent1	За-279
ParlaMint-UA_2022-07-09-m0.u26.p12.sent1	Рішення прийнято.
ParlaMint-UA_2022-07-09-m0.u26.p12.sent2	Закон прийнятий в цілому.
ParlaMint-UA_2022-07-09-m0.u26.p12.sent3	Дякую, колеги.
ParlaMint-UA_2022-07-09-m0.u26.p13.sent1	Йдемо далі.
ParlaMint-UA_2022-07-09-m0.u26.p13.sent2	Наступний законопроект теж ми домовлялися без обговорення.
ParlaMint-UA_2022-07-09-m0.u26.p13.sent3	Це законопроект 7436-д.
ParlaMint-UA_2022-07-09-m0.u26.p13.sent4	Це проект Закону про внесення змін до Кримінального процесуального кодексу України та Кримінального кодексу України щодо врегулювання процедури обміну засуджених як військовополонених.
ParlaMint-UA_2022-07-09-m0.u26.p14.sent1	Я ставлю пропозицію включити до порядку денного сесії цей законопроект.
ParlaMint-UA_2022-07-09-m0.u26.p15.sent1	За-286
ParlaMint-UA_2022-07-09-m0.u26.p16.sent1	Рішення прийнято.
ParlaMint-UA_2022-07-09-m0.u26.p17.sent1	Шановні колеги, я ставлю пропозицію прийняти за основу проект Закону про внесення змін до Кримінального процесуального кодексу України та Кримінального кодексу України щодо врегулювання процедури обміну засуджених як військовополонених (реєстраційний номер 7436-д).
ParlaMint-UA_2022-07-09-m0.u26.p18.sent1	Готові голосувати?
ParlaMint-UA_2022-07-09-m0.u26.p18.sent2	Прошу народних депутатів голосувати.
ParlaMint-UA_2022-07-09-m0.u26.p19.sent1	За-290
ParlaMint-UA_2022-07-09-m0.u26.p20.sent1	Рішення прийнято.
ParlaMint-UA_2022-07-09-m0.u26.p21.sent1	Шановні колеги, оскільки ми не погодили на Погоджувальній раді в цілому, скорочуємо строки.
ParlaMint-UA_2022-07-09-m0.u26.p22.sent1	Шановні колеги, я ставлю пропозицію скоротити наполовину строки подачі пропозицій і поправок для підготовки до другого читання проект Закону України 7436-д.
ParlaMint-UA_2022-07-09-m0.u26.p23.sent1	Прошу народних депутатів голосувати.
ParlaMint-UA_2022-07-09-m0.u26.p24.sent1	За-256
ParlaMint-UA_2022-07-09-m0.u26.p25.sent1	Рішення прийнято.
ParlaMint-UA_2022-07-09-m0.u26.p26.sent1	Дякую.
ParlaMint-UA_2022-07-09-m0.u26.p26.sent2	Йдемо далі.
ParlaMint-UA_2022-07-09-m0.u26.p27.sent1	Шановні колеги, наступне.
ParlaMint-UA_2022-07-09-m0.u26.p27.sent2	У нас законопроекти 7441 і два альтернативних.
ParlaMint-UA_2022-07-09-m0.u26.p27.sent3	Ми домовлялися, що ми зробимо тільки виступи авторів і голосуємо.
ParlaMint-UA_2022-07-09-m0.u26.p27.sent4	Але спочатку я ставлю пропозицію включити ці законопроекти до порядку денного сесії.
ParlaMint-UA_2022-07-09-m0.u26.p28.sent1	Прошу народних депутатів голосувати.
ParlaMint-UA_2022-07-09-m0.u26.p29.sent1	За-286
ParlaMint-UA_2022-07-09-m0.u26.p30.sent1	Рішення прийнято.
ParlaMint-UA_2022-07-09-m0.u26.p31.sent1	Будь ласка, у нас будуть три виступи тоді: Разумков, Гетманцев і Чорний.
ParlaMint-UA_2022-07-09-m0.u26.p31.sent2	І після цього голосуємо.
ParlaMint-UA_2022-07-09-m0.u26.p32.sent1	Дмитре Олександровичу, будь ласка, а потім.
ParlaMint-UA_2022-07-09-m0.u26.p32.sent2	Шановні колеги, це 6 хвилин.
ParlaMint-UA_2022-07-09-m0.u26.p32.sent3	Будь ласка, не розходьтеся.
ParlaMint-UA_2022-07-09-m0.u27.p1.sent1	Добрий день, шановні колеги!
ParlaMint-UA_2022-07-09-m0.u27.p1.sent2	Я думаю, що всі з вас були в містах, які дуже сильно постраждали від російської навали.
ParlaMint-UA_2022-07-09-m0.u27.p2.sent1	І в передмісті Києва, і Харків, Чернігів, інші території нашої держави.
ParlaMint-UA_2022-07-09-m0.u27.p2.sent2	І всі добре пам’ятають, що ми приймали на початку березня закон, який відтерміновує сплати кредитів, сплати пені по цим кредитам та відсотків.
ParlaMint-UA_2022-07-09-m0.u27.p2.sent3	Але це не вирішує питання, оскільки за ці всі місяці йдуть нарахування.
ParlaMint-UA_2022-07-09-m0.u27.p2.sent4	Це призводить до катастрофічних наслідків після того, як воєнний стан буде скасований і люди будуть змушені сплатити ці кредити.
ParlaMint-UA_2022-07-09-m0.u27.p3.sent1	Цей закон був ініційований об’єднанням "Розумна політика".
ParlaMint-UA_2022-07-09-m0.u27.p3.sent2	Я і мої колеги підняли це питання та зареєстрували відповідний законопроект.
ParlaMint-UA_2022-07-09-m0.u27.p3.sent3	Потім з’явилися альтернативні.
ParlaMint-UA_2022-07-09-m0.u27.p3.sent4	Вони, на жаль, не відповідають тим завданням, які стояли перед нами, коли ми реєстрували цей закон, оскільки вони мають низку негативних моментів.
ParlaMint-UA_2022-07-09-m0.u27.p4.sent1	Перше - це те, що більш складна процедура, яка не дає можливість швидко вирішити питання для наших громадян.
ParlaMint-UA_2022-07-09-m0.u27.p4.sent2	Треба збирати стоси паперів, надавати довідки тощо.
ParlaMint-UA_2022-07-09-m0.u27.p4.sent3	Це сьогодні неможливо і з організаційних питань, і з питань забезпечення інтересів людей.
ParlaMint-UA_2022-07-09-m0.u27.p5.sent1	Друге питання.
ParlaMint-UA_2022-07-09-m0.u27.p5.sent2	Альтернативний законопроект містить дискримінаційні норми, тому що зменшує площу нерухомості, яка може підпадати під дію цього закону, до 140 квадратних метрів і зменшує кількість автомобілів, які можуть потрапити, тобто не більш ніж 2,5 тисячі кубічних сантиметрів.
ParlaMint-UA_2022-07-09-m0.u27.p6.sent1	Тому я звертаюся до вас, давайте підтримаємо основний законопроект, він вирішує питання швидше, якісніше, аніж альтернативний.
ParlaMint-UA_2022-07-09-m0.u27.p6.sent2	Тут не повинно бути політики, що комітету це не подобається, а приймати те, що треба, дійсно, сьогодні людям.
ParlaMint-UA_2022-07-09-m0.u27.p7.sent1	Дякую.
ParlaMint-UA_2022-07-09-m0.u28.p1.sent1	Будь ласка, Данило Олександрович Гетманцев.
ParlaMint-UA_2022-07-09-m0.u29.p1.sent1	Шановні колеги, з перших днів війни ми зіткнулися з цією проблемою, що люди втратили своє житло, люди втратили єдине житло, і деякі з цих людей повинні сплачувати кредити, кредити за вже неіснуюче житло, притому, що це житло може бути єдиним, де проживає людина.
ParlaMint-UA_2022-07-09-m0.u29.p1.sent2	Ми можемо з вами багато, про що дискутувати, але однозначно, що в цьому випадку людина не повинна сплачувати кредит.
ParlaMint-UA_2022-07-09-m0.u29.p1.sent3	І це не повинно здійснюватись за рахунок банку.
ParlaMint-UA_2022-07-09-m0.u29.p2.sent1	Тому законопроект щодо списання кредитів за єдине житло громадян був розроблений з перших місяців війни за дорученням Прем’єр-міністра і Президента.
ParlaMint-UA_2022-07-09-m0.u29.p3.sent1	Чим відрізняється альтернативний законопроект від основного?
ParlaMint-UA_2022-07-09-m0.u29.p3.sent2	Відрізняється тим, що в ньому є процедура.
ParlaMint-UA_2022-07-09-m0.u29.p3.sent3	Тобто це дієві норми, які реально дозволяють людині реалізувати своє право.
ParlaMint-UA_2022-07-09-m0.u29.p3.sent4	Відрізняється тим, що відмежовуються кредити, які списуються (це на єдине житло), і кредити, які заморожуються, якщо у людини декілька квартир.
ParlaMint-UA_2022-07-09-m0.u29.p3.sent5	Відрізняється тим, що охоплює не тільки кредитне житло у банках, але і житло, яке придбане у забудовників і в розстрочку, тобто на таких самих умовах.
ParlaMint-UA_2022-07-09-m0.u29.p4.sent1	Здійснюється, передбачається механізм компенсації кредиторам відповідної сум за рахунок державного бюджету.
ParlaMint-UA_2022-07-09-m0.u29.p4.sent2	І це дуже важливо, бо ми не можемо вирішувати проблеми одних постраждалих за рахунок проблеми інших.
ParlaMint-UA_2022-07-09-m0.u29.p5.sent1	Цей законопроект повністю підтримується Кабінетом Міністрів, повністю підтримується Національним банком, які перевірили всі ризики, пов’язані з його прийняттям і реалізацією, і дали свою згоду.
ParlaMint-UA_2022-07-09-m0.u29.p6.sent1	Тому прошу підтримати альтернативний законопроект.
ParlaMint-UA_2022-07-09-m0.u29.p6.sent2	Дякую.
ParlaMint-UA_2022-07-09-m0.u30.p1.sent1	Дякую, Данило Олександрович.
ParlaMint-UA_2022-07-09-m0.u30.p2.sent1	Якщо бажає, Віктор Іванович Чорний.
ParlaMint-UA_2022-07-09-m0.u30.p2.sent2	Будь ласка, Віктор Іванович.
ParlaMint-UA_2022-07-09-m0.u30.p3.sent1	Шановні колеги, дві хвилини - і після цього голосуємо.
ParlaMint-UA_2022-07-09-m0.u30.p3.sent2	Запросіть народних депутатів до зали.
ParlaMint-UA_2022-07-09-m0.u30.p3.sent3	Будь ласка.
ParlaMint-UA_2022-07-09-m0.u31.p1.sent1	Шановні колеги, я хочу в першу чергу подякувати авторам основного законопроекту та альтернативного за те, що вони у такий важкий для країни час підняли дуже важливе питання, а саме: проблеми позичальників, які придбали транспорті засоби або нерухомість у кредит, і таке майно було знищено внаслідок ведення бойових дій або залишилось на окупованій території.
ParlaMint-UA_2022-07-09-m0.u31.p1.sent2	Однак, якщо вирішувати питання вразливих категорій позичальників, що постраждали внаслідок військових дій, то слід звернути увагу і на спадкоємців загиблих героїв, які отримають у спадок разом із майном їх кредити, колекторів та інші супутні неприємності.
ParlaMint-UA_2022-07-09-m0.u31.p1.sent3	Сім’ї загиблих віддали державі найдорожче, і в свою чергу держава має забезпечити взаємну максимальну їх підтримку.
ParlaMint-UA_2022-07-09-m0.u31.p2.sent1	Саме тому основною відмінністю законопроекту від основного та альтернативного є пропозиція звільнити від оподаткування спадщину спадкоємців військових, нацгвардійців, представників військових формувань та інших осіб, які загинули, захищаючи державу від російської агресії або внаслідок захворювання, пов’язаного з виконанням військової служби.
ParlaMint-UA_2022-07-09-m0.u31.p3.sent1	З огляду на чутливість даного питання прошу вас підтримати зазначену ініціативу, спрямовану на забезпечення додаткової підтримки з боку держави спадкоємцям воїнів, полеглих за суверенітет і територіальну цілісність України.
ParlaMint-UA_2022-07-09-m0.u31.p4.sent1	Дякую за увагу.
ParlaMint-UA_2022-07-09-m0.u32.p1.sent1	Дякую.
ParlaMint-UA_2022-07-09-m0.u32.p2.sent1	Унікальний випадок: система "Рада" за дві хвилини змінила фракційну належність людини.
ParlaMint-UA_2022-07-09-m0.u32.p2.sent2	Тому це унікально.
ParlaMint-UA_2022-07-09-m0.u32.p3.sent1	Шановні колеги, ми завершили обговорення цього питання, переходимо до прийняття рішення.
ParlaMint-UA_2022-07-09-m0.u32.p4.sent1	Шановні друзі, я ставлю пропозицію прийняти за основу законопроект реєстраційний номер 7441-1.
ParlaMint-UA_2022-07-09-m0.u32.p4.sent2	Прошу зайняти свої місця.
ParlaMint-UA_2022-07-09-m0.u32.p5.sent1	Відповідно до рішення комітету ставлю пропозицію прийняти за основу законопроект реєстраційний номер 7441-1 - це проект Закону про внесення змін до Податкового кодексу України та деяких законодавчих актів України щодо підтримки позичальників, майно яких було знищено або зазнало пошкоджень внаслідок збройної агресії російської федерації проти України.
ParlaMint-UA_2022-07-09-m0.u32.p6.sent1	Готові голосувати, шановні колеги?
ParlaMint-UA_2022-07-09-m0.u32.p6.sent2	Прошу народних депутатів голосувати.
ParlaMint-UA_2022-07-09-m0.u32.p7.sent1	За-283
ParlaMint-UA_2022-07-09-m0.u32.p8.sent1	Рішення прийнято.
ParlaMint-UA_2022-07-09-m0.u32.p9.sent1	Я ставлю пропозицію скоротити наполовину строки подачі пропозицій і поправок для підготовки до другого читання по законопроекту 7441-1.
ParlaMint-UA_2022-07-09-m0.u32.p9.sent2	Прошу голосувати.
ParlaMint-UA_2022-07-09-m0.u32.p10.sent1	За-250
ParlaMint-UA_2022-07-09-m0.u32.p11.sent1	Рішення прийнято.
ParlaMint-UA_2022-07-09-m0.u32.p11.sent2	Дякую, колеги.
ParlaMint-UA_2022-07-09-m0.u32.p12.sent1	Переходимо до наступного питання, це друге читання.
ParlaMint-UA_2022-07-09-m0.u32.p12.sent2	Прошу не розходитися, тому що ми домовилися, що по цьому законопроекту тільки 3 хвилини Пузійчук - і переходимо до голосування в цілому.
ParlaMint-UA_2022-07-09-m0.u32.p13.sent1	Будь ласка, Андрій Пузійчук 3 хвилини по цьому законопроекту.
ParlaMint-UA_2022-07-09-m0.u32.p13.sent2	І переходимо до голосування за нього.
ParlaMint-UA_2022-07-09-m0.u32.p13.sent3	Будь ласка.
ParlaMint-UA_2022-07-09-m0.u32.p14.sent1	Законопроект 5323.
ParlaMint-UA_2022-07-09-m0.u32.p14.sent2	5323: "Про засади державної регіональної політики".
ParlaMint-UA_2022-07-09-m0.u32.p14.sent3	Пузійчук 3 хвилини.
ParlaMint-UA_2022-07-09-m0.u33.p1.sent1	Дякую, шановний головуючий.
ParlaMint-UA_2022-07-09-m0.u33.p1.sent2	Андрій Пузійчук, фракція "Батьківщина", Житомирщина.
ParlaMint-UA_2022-07-09-m0.u33.p2.sent1	Шановні колеги, на жаль, останнім часом ми постійно спостерігаємо, як підхід гарними гаслами та у гарній обгортці нам пропонують зовсім, так би мовити, не дуже гарні речі.
ParlaMint-UA_2022-07-09-m0.u33.p2.sent2	Про що говорять?
ParlaMint-UA_2022-07-09-m0.u33.p2.sent3	Це децентралізація, регіональна політика, посилення громад та їх самостійність, всі ці абсолютно правильні речі часто можна чути від представників нинішньої влади.
ParlaMint-UA_2022-07-09-m0.u33.p2.sent4	Однак, що відбувається насправді.
ParlaMint-UA_2022-07-09-m0.u33.p2.sent5	Замість прав та повноважень, громади наділяються обов’язками.
ParlaMint-UA_2022-07-09-m0.u33.p2.sent6	Замість додаткових ресурсів - додаткове навантаження на місцеві бюджети.
ParlaMint-UA_2022-07-09-m0.u33.p2.sent7	Замість збільшення надходження від податків до місцевих бюджетів - намагання повної централізації усіх фінансових потоків.
ParlaMint-UA_2022-07-09-m0.u33.p3.sent1	Можу привести конкретний приклад того, що відбувається у цей час з лісовою галуззю.
ParlaMint-UA_2022-07-09-m0.u33.p3.sent2	Прикриваючись оголошеною Президентом програмою заліснення України, ті посадовці, які мають захищати ліси, дали старт безпрецедентній кампанії з корпоратизації усієї лісової галузі та створення єдиного підприємства "Ліси України".
ParlaMint-UA_2022-07-09-m0.u33.p3.sent3	Уявляєте, що це означає?
ParlaMint-UA_2022-07-09-m0.u33.p3.sent4	Усі лісові ресурси, весь ринок деревини буде монополізовано.
ParlaMint-UA_2022-07-09-m0.u33.p3.sent5	Все це опиниться в одних руках, напевно, найчесніших.
ParlaMint-UA_2022-07-09-m0.u33.p4.sent1	І ідеологи цієї реформи говорять, що так вони борються з корупцією.
ParlaMint-UA_2022-07-09-m0.u33.p4.sent2	У мене тільки одне питання: вони українців зовсім за дурнів вважають?
ParlaMint-UA_2022-07-09-m0.u33.p4.sent3	Що це за збочена логіка, за якою монополізація та зосередження в одних руках функцій виконання та контролю приведе до подолання корупції та взагалі чогось доброго?
ParlaMint-UA_2022-07-09-m0.u33.p5.sent1	А тепер повертаючись до громад.
ParlaMint-UA_2022-07-09-m0.u33.p5.sent2	Чи взагалі хтось цікавився, скільки втратять громади, які зараз отримують надходження до місцевих бюджетів від діяльності лісової галузі після такої "оптимізації" (в лапках)?
ParlaMint-UA_2022-07-09-m0.u33.p5.sent3	От вам конкретний приклад того, що декларується і що в цей час робиться насправді.
ParlaMint-UA_2022-07-09-m0.u33.p6.sent1	А що потрібно зробити?
ParlaMint-UA_2022-07-09-m0.u33.p6.sent2	Можливо, варто ліси передати громадам на місцях?
ParlaMint-UA_2022-07-09-m0.u33.p6.sent3	Це буде справжня підтримка громад.
ParlaMint-UA_2022-07-09-m0.u33.p6.sent4	Це буде створення робочих місць.
ParlaMint-UA_2022-07-09-m0.u33.p6.sent5	Це буде розвиток економіки, переробної галузі, створення доданої вартості та збереження лісів.
ParlaMint-UA_2022-07-09-m0.u33.p6.sent6	Але, на превеликий жаль, повторюся, зараз, під час військової агресії Росії, відбувається знищення лісів.
ParlaMint-UA_2022-07-09-m0.u33.p6.sent7	І замість заявленого одного мільярда, Україну перетворюють в степ.
ParlaMint-UA_2022-07-09-m0.u33.p6.sent8	Про це свідчить велика кількість порушених кримінальних справ.
ParlaMint-UA_2022-07-09-m0.u33.p7.sent1	Наведу тільки один приклад.
ParlaMint-UA_2022-07-09-m0.u33.p7.sent2	На Вінниччині незаконно вирубали в одному підприємстві лісів на 32,5 мільйона гривень.
ParlaMint-UA_2022-07-09-m0.u33.p7.sent3	Коли ми говоримо про пустий бюджет, от приклади розкрадання бюджету.
ParlaMint-UA_2022-07-09-m0.u33.p8.sent1	А цей законопроект "Батьківщина" не буде підтримувати.
ParlaMint-UA_2022-07-09-m0.u33.p8.sent2	Дякую.
ParlaMint-UA_2022-07-09-m0.u34.p1.sent1	Шановні колеги, ми завершили обговорення, переходимо до прийняття рішення.
ParlaMint-UA_2022-07-09-m0.u34.p1.sent2	Прошу народних депутатів зайняти свої місця.
ParlaMint-UA_2022-07-09-m0.u34.p1.sent3	Я прошу всіх народних депутатів зайняти свої місця.
ParlaMint-UA_2022-07-09-m0.u34.p2.sent1	Я ставлю пропозицію комітету прийняти в другому та в цілому з необхідними техніко-юридичними поправками проект Закону про внесення змін до Закону України "Про засади державної регіональної політики" (реєстраційний номер 5323).
ParlaMint-UA_2022-07-09-m0.u34.p2.sent2	Готові голосувати?
ParlaMint-UA_2022-07-09-m0.u34.p3.sent1	Прошу народних депутатів голосувати.
ParlaMint-UA_2022-07-09-m0.u34.p4.sent1	За-241
ParlaMint-UA_2022-07-09-m0.u34.p5.sent1	Рішення прийнято.
ParlaMint-UA_2022-07-09-m0.u34.p5.sent2	Закон прийнятий в цілому.
ParlaMint-UA_2022-07-09-m0.u34.p5.sent3	Вітаю, колеги!
ParlaMint-UA_2022-07-09-m0.u34.p6.sent1	По фракціях покажіть, будь ласка.
ParlaMint-UA_2022-07-09-m0.u34.p6.sent2	Дякую, колеги.
ParlaMint-UA_2022-07-09-m0.u34.p7.sent1	Йдемо далі.
ParlaMint-UA_2022-07-09-m0.u34.p7.sent2	Наступний законопроект.
ParlaMint-UA_2022-07-09-m0.u34.p7.sent3	Прошу не розходитися, ми одразу домовилися його голосувати без обговорення, тобто без постановки поправок.
ParlaMint-UA_2022-07-09-m0.u34.p8.sent1	7426 – це проект Закону про внесення змін до розділу VI "Прикінцеві та перехідні положення" Бюджетного кодексу України щодо посилення гнучкості місцевих бюджетів та підвищення оперативності прийняття рішень.
ParlaMint-UA_2022-07-09-m0.u34.p9.sent1	Шановні колеги, тому я одразу ставлю пропозицію прийняти в другому читанні та в цілому з необхідними техніко-юридичними поправками проект Закону про внесення змін до розділу VI "Прикінцеві та перехідні положення" Бюджетного кодексу України щодо посилення гнучкості місцевих бюджетів та підвищення оперативності прийняття рішень (реєстраційний номер 7426).
ParlaMint-UA_2022-07-09-m0.u34.p10.sent1	Готові голосувати?
ParlaMint-UA_2022-07-09-m0.u34.p10.sent2	Прошу народних депутатів голосувати.
ParlaMint-UA_2022-07-09-m0.u34.p11.sent1	За-268
ParlaMint-UA_2022-07-09-m0.u34.p12.sent1	Рішення прийнято, закон прийнятий в цілому.
ParlaMint-UA_2022-07-09-m0.u34.p12.sent2	Вітаю, колеги.
ParlaMint-UA_2022-07-09-m0.u34.p13.sent1	Шановні колеги, наступний законопроект, це теж друге читання.
ParlaMint-UA_2022-07-09-m0.u34.p13.sent2	Ми домовилися 5 хвилин замість всіх своїх поправок Михайло Михайлович Цимбалюк, і після цього одразу голосуємо.
ParlaMint-UA_2022-07-09-m0.u34.p13.sent3	5 хвилин – і голосуємо.
ParlaMint-UA_2022-07-09-m0.u34.p13.sent4	Михайло Михайлович Цимбалюк.
ParlaMint-UA_2022-07-09-m0.u34.p14.sent1	Законопроект.
ParlaMint-UA_2022-07-09-m0.u34.p14.sent2	Перепрошую, 4265 – проект Закону про державну реєстрацію геномної інформації людини.
ParlaMint-UA_2022-07-09-m0.u34.p14.sent3	Геномна інформація, шановні колеги.
ParlaMint-UA_2022-07-09-m0.u35.p1.sent1	Шановна президія, шановні колеги, законопроект є надзвичайно важливий.
ParlaMint-UA_2022-07-09-m0.u35.p1.sent2	Він був повернутий, якщо ви пам’ятаєте, на повторне перше читання.
ParlaMint-UA_2022-07-09-m0.u35.p1.sent3	Він стосується реєстрації і обліку геномної інформації стосовно осіб.
ParlaMint-UA_2022-07-09-m0.u35.p1.sent4	Ця тема є зараз надзвичайно актуальна, в той період, коли велика кількість осіб потребує встановлення.
ParlaMint-UA_2022-07-09-m0.u35.p2.sent1	Перше повторне читання ми повернули у зв’язку з тим, що було ряд серйозних зауважень.
ParlaMint-UA_2022-07-09-m0.u35.p2.sent2	Зауваження такі, що тримач всієї цієї інформації передбачався єдиний – Міністерство внутрішніх справ.
ParlaMint-UA_2022-07-09-m0.u35.p2.sent3	Воно ж якраз відноситься до компетенції розслідування і встановлення осіб, або трупів, які виявлені.
ParlaMint-UA_2022-07-09-m0.u35.p3.sent1	Через те перше, головне, зауваження за європейським досвідом, що все-таки тримачем геномної інформації є Міністерство юстиції.
ParlaMint-UA_2022-07-09-m0.u35.p4.sent1	Наступне зауваження стосовно цього законопроекту все-таки було таке, що потрібно було щодо життєво важливих аспектів і захищеності баз даних, саме тих, які будуть зберігатися у Міністерстві внутрішніх справ.
ParlaMint-UA_2022-07-09-m0.u35.p5.sent1	Було зауваження щодо науково-технічного супроводу.
ParlaMint-UA_2022-07-09-m0.u35.p5.sent2	Ми вважаємо, що така важлива річ повинна захищатися державою, щоби бази даних громадян були достойно збережені.
ParlaMint-UA_2022-07-09-m0.u35.p6.sent1	Наступне зауваження стовно цього законопроекту, воно стосувалося встановлення "в біологічному матеріалі, вилученого під час проведення слідчих дій з місця вчинення кримінальних правопорушень, скоєних в умовах неочевидності, або отримана під час досудового розслідування та не ідентифікована".
ParlaMint-UA_2022-07-09-m0.u35.p6.sent2	Тобто ці речі теж треба було доопрацювати.
ParlaMint-UA_2022-07-09-m0.u35.p7.sent1	"Невпізнаних трупів людей, їх останки та частина тіла людини, відомості про виявлення яких внесено до Єдиного реєстру досудового розслідування та вже розпочато розслідування".
ParlaMint-UA_2022-07-09-m0.u35.p8.sent1	Повторюю, що основна небезпека – це те, що МВС є держателем, а відповідно і розпорядником цієї бази даних, тобто надаватиме іншим органам доступ, і воно ж видаватиме експертні висновки в разі потреби.
ParlaMint-UA_2022-07-09-m0.u35.p8.sent2	Тобто адвокат у разі потреби змушений звертатися до тієї державної структури, яка і розслідує даний злочин.
ParlaMint-UA_2022-07-09-m0.u35.p9.sent1	На жаль, в законопроекті не передбачено ефективного контролю за системою збору ДНК даних та їх використання, оскільки такі повноваження надаються Уповноваженому з прав людини, або омбудсмену, який не наділений інструментами впливу на МВС.
ParlaMint-UA_2022-07-09-m0.u35.p10.sent1	На жаль, до другого читання ці небезпеки залишилися, але, шановні колеги, зважаючи на ситуацію, ще раз повторюю, яка є сьогодні в державі, з навантаженістю експертно-криміналістичних підрозділів системи МВС, ми вважаємо, що даний законопроект значно кращий, ніж взагалі відсутність порядку збереження обліку ДНК-даних наших громадян.
ParlaMint-UA_2022-07-09-m0.u35.p10.sent2	Ми знаємо, що вкрай необхідно проводити такі бази даних, які вже починають сьогодні збирати системи правоохоронних органів, Міністерства оборони, Збройних Сил України і їх підрозділів.
ParlaMint-UA_2022-07-09-m0.u35.p11.sent1	Через це, зважаючи на обставини, команда "Батьківщини" буде голосувати за ухвалення цього законопроекту і просить всіх в сесійній залі проголосувати, щоб дати можливість реально встановлювати тіла, які сьогодні вважаються або безвісти зниклими, або такі, що не встановлені.
ParlaMint-UA_2022-07-09-m0.u35.p12.sent1	Дякую.
ParlaMint-UA_2022-07-09-m0.u35.p12.sent2	Прошу підтримати цей законопроект.
ParlaMint-UA_2022-07-09-m0.u36.p1.sent1	Дякую, Михайло Михайлович.
ParlaMint-UA_2022-07-09-m0.u36.p2.sent1	Шановні колеги, прошу зайняти свої місця, ми переходимо до прийняття рішення дуже важливого законопроекту.
ParlaMint-UA_2022-07-09-m0.u36.p2.sent2	Прошу народних депутатів зайняти свої місця.
ParlaMint-UA_2022-07-09-m0.u36.p3.sent1	Я ставлю пропозицію прийняти в другому читанні та в цілому з необхідними техніко-юридичними поправками проект Закону про державну реєстрацію геномної інформації людини (реєстраційний номер 4265).
ParlaMint-UA_2022-07-09-m0.u36.p4.sent1	Готові голосувати?
ParlaMint-UA_2022-07-09-m0.u36.p4.sent2	Прошу народних депутатів голосувати.
ParlaMint-UA_2022-07-09-m0.u36.p5.sent1	За-256
ParlaMint-UA_2022-07-09-m0.u36.p6.sent1	Рішення прийнято.
ParlaMint-UA_2022-07-09-m0.u36.p6.sent2	Закон прийнятий в цілому.
ParlaMint-UA_2022-07-09-m0.u36.p6.sent3	Вітаю, колеги!
ParlaMint-UA_2022-07-09-m0.u36.p7.sent1	Наступний законопроект 6485 – це проект Закону про внесення змін до деяких законів України щодо створення умов для запровадження комплексної термомодернізації будівель.
ParlaMint-UA_2022-07-09-m0.u36.p7.sent2	Ми теж домовлялися, що 5 хвилин замість своїх поправок має Кучеренко, і голосуємо.
ParlaMint-UA_2022-07-09-m0.u36.p8.sent1	Кучеренко Олексій Юрійович – 5 хвилин.
ParlaMint-UA_2022-07-09-m0.u36.p8.sent2	І переходимо до голосування.
ParlaMint-UA_2022-07-09-m0.u37.p1.sent1	Шановні колеги!
ParlaMint-UA_2022-07-09-m0.u37.p1.sent2	Олексій Кучеренко, фракція "Батьківщина".
ParlaMint-UA_2022-07-09-m0.u37.p1.sent3	Я єдине, пане головуючий, дуже прошу вас попросити наших колег.
ParlaMint-UA_2022-07-09-m0.u37.p1.sent4	попросити наших колег, високоповажних депутатів фракцій, які в нас сьогодні дуже євроінтегруються, щоб вони зайняли свої місця, щоб пан Арахамія послухав нарешті, бо він же голова самої потужної у нас фракції.
ParlaMint-UA_2022-07-09-m0.u37.p1.sent5	Бо це питання, і мої правки, і виступ дуже і дуже важливі.
ParlaMint-UA_2022-07-09-m0.u37.p2.sent1	Пане Давиде, пане Давиде!
ParlaMint-UA_2022-07-09-m0.u38.p1.sent1	Олексію Юрійовичу, я все-таки попросив би, дзвіночок тільки в мене, передайте мені його сюди.
ParlaMint-UA_2022-07-09-m0.u39.p1.sent1	Пане Голово, я вам допомагаю.
ParlaMint-UA_2022-07-09-m0.u40.p1.sent1	Дякую, в мене є така штука.
ParlaMint-UA_2022-07-09-m0.u41.p1.sent1	Усі наші депутати, пане Голово, всі наші депутати зараз їздять по європейських парламентах, роблять селфі чудові.
ParlaMint-UA_2022-07-09-m0.u41.p1.sent2	Вони файні, вони розповідають про євроінтеграцію.
ParlaMint-UA_2022-07-09-m0.u41.p1.sent3	Я хочу запитати: ви хоч в якомусь європейському парламенті бачили, щоб, коли виступає депутат, був такий бедлам там?
ParlaMint-UA_2022-07-09-m0.u41.p1.sent4	Друзі, починайте з себе, бо зараз ви вмовляєте, всю націю нам треба вмовляти до євроінтеграції.
ParlaMint-UA_2022-07-09-m0.u41.p1.sent5	Давайте з себе починати, шановні!
ParlaMint-UA_2022-07-09-m0.u41.p2.sent1	А тепер по суті.
ParlaMint-UA_2022-07-09-m0.u41.p2.sent2	Пояснюю, в чому доленосність цього законопроекту.
ParlaMint-UA_2022-07-09-m0.u41.p2.sent3	Зрозумійте, будь ласка, житловий фонд складає 40 відсотків основних фондів України.
ParlaMint-UA_2022-07-09-m0.u41.p3.sent1	Пане Давиде, Мотовиловець, послухайте!
ParlaMint-UA_2022-07-09-m0.u41.p3.sent2	Я розумію, що це не Офіс Президента, послухайте, будь ласка!
ParlaMint-UA_2022-07-09-m0.u41.p4.sent1	40 відсотків основних фондів України, і там живуть наші прості люди: Петренко, Кучеренко, Арахамія.
ParlaMint-UA_2022-07-09-m0.u41.p4.sent2	Так сталося, що тут присутні люди живуть в інвестиційних будинках, вони купили за чесно зароблені гроші, звісно, в нових будинках квартири, і там цих проблем ще немає, розумієте?
ParlaMint-UA_2022-07-09-m0.u41.p4.sent3	Хоча забудовник їм впарив вже під якимись там марками, якийсь клас, і вони зараз стикаються з цими проблемами: з котельнями, з вікнами, з ліфтами.
ParlaMint-UA_2022-07-09-m0.u41.p5.sent1	Але зрозумійте, в чому величезна проблема.
ParlaMint-UA_2022-07-09-m0.u41.p5.sent2	Переважна більшість наших громадян живуть в старих будинках: хрущовки, панельки, 60-70-ті роки.
ParlaMint-UA_2022-07-09-m0.u41.p5.sent3	І от саме туди треба заводити інвестиції величезні.
ParlaMint-UA_2022-07-09-m0.u41.p5.sent4	А інвестиції ми з вами не виділяємо, розумієте?
ParlaMint-UA_2022-07-09-m0.u41.p5.sent5	Ми приймаємо розумні закони, ми розповідаємо про клас А, клас Б, але запам’ятайте, будь ласка: без державної потужної програми, без державних величезних грошей, які треба було, вибачте, не тільки на "Велике будівництво", але на велике енергозбереження пускати, ми цю проблему не вирішимо, бо там сидять люди, а європейські.
ParlaMint-UA_2022-07-09-m0.u41.p5.sent6	Вони, на жаль, мають дуже низькі доходи, а європейські стандарти кажуть, що на утеплення, на енергомодернізацію в середньому 100-150 євро на метр квадратний треба витратити.
ParlaMint-UA_2022-07-09-m0.u41.p6.sent1	Порахуйте, які це гроші.
ParlaMint-UA_2022-07-09-m0.u41.p6.sent2	Запитайте своїх виборців, чи є вони, ці гроші, чи ні.
ParlaMint-UA_2022-07-09-m0.u41.p6.sent3	Пані Шуляк може нарешті послухати, чому не стартують ці її закони.
ParlaMint-UA_2022-07-09-m0.u41.p6.sent4	Тому що цим людям, вони самі не потягнуть цю енергомодернізацію, їм треба грошима допомогти.
ParlaMint-UA_2022-07-09-m0.u41.p6.sent5	Гроші треба виділити, з ними провести дуже і дуже потужну роботу, як це робилося в Європі, для того щоб виділити державні гроші, гроші місцевих бюджетів, гроші людей залучити - і стартанути нарешті практичну державну програму енергомодернізації.
ParlaMint-UA_2022-07-09-m0.u41.p7.sent1	До речі, саме наша правка з пані Тимошенко і з нашими колегами в Законі про енергоефективність вимагає такої програми державної енергомодернізації.
ParlaMint-UA_2022-07-09-m0.u41.p7.sent2	Пан Лозинський може підтвердити.
ParlaMint-UA_2022-07-09-m0.u41.p7.sent3	На жаль, ви не виконали цей закон.
ParlaMint-UA_2022-07-09-m0.u41.p7.sent4	І, на жаль, не розробили цієї програми.
ParlaMint-UA_2022-07-09-m0.u41.p7.sent5	Ми будемо дуже пильно стежити за цим.
ParlaMint-UA_2022-07-09-m0.u41.p8.sent1	Тому фракція "Батьківщини" підтримує в принципі цей законопроект.
ParlaMint-UA_2022-07-09-m0.u41.p8.sent2	Але, ще раз наголошую, без виділення масштабних величезних грошей, без державної програми це буде черговий пшик, на жаль.
ParlaMint-UA_2022-07-09-m0.u41.p8.sent3	Дослухайтесь до мене.
ParlaMint-UA_2022-07-09-m0.u41.p9.sent1	А цей законопроект ми підтримуємо, як і будь-які інші ваші розумні ідеї.
ParlaMint-UA_2022-07-09-m0.u41.p9.sent2	Дякую за увагу.
ParlaMint-UA_2022-07-09-m0.u42.p1.sent1	Олексій Юрійович, я вам дякую.
ParlaMint-UA_2022-07-09-m0.u42.p1.sent2	Але після вашого виступу одразу три народних депутати мають право на репліку, якщо вони хочуть скористатися ним.
ParlaMint-UA_2022-07-09-m0.u42.p1.sent3	Я бачу, що Сенатор Ларше завів цю публіку в залі добре, додав трошки ізюминки.
ParlaMint-UA_2022-07-09-m0.u42.p2.sent1	Давид Георгійович, Андрій Вікторович, Олена Олексіївна, якщо ви бажаєте.
ParlaMint-UA_2022-07-09-m0.u42.p2.sent2	Якщо ні.
ParlaMint-UA_2022-07-09-m0.u42.p3.sent1	Переходимо до голосування.
ParlaMint-UA_2022-07-09-m0.u42.p4.sent1	Олена Олексіївна Шуляк, будь ласка.
ParlaMint-UA_2022-07-09-m0.u42.p4.sent2	Одна хвилина, право на репліку.
ParlaMint-UA_2022-07-09-m0.u42.p4.sent3	Будь ласка.
ParlaMint-UA_2022-07-09-m0.u43.p1.sent1	В мене велике прохання до шановного пана Олексія Кучеренка все ж таки не прикриватися такою популістською турботою про людей, а голосувати за євроінтеграційні закони, які на сьогодні наближують нашу країну до сучасної, модернізованої європейської країни.
ParlaMint-UA_2022-07-09-m0.u43.p2.sent1	Тому наша фракція підтримує законопроект, який був ініційований урядом і стосується нових підходів до енергоефективності, і до шляху України до енергетичної незалежності.
ParlaMint-UA_2022-07-09-m0.u43.p3.sent1	Дякую.
ParlaMint-UA_2022-07-09-m0.u44.p1.sent1	Прекрасно, як цей закон об’єднав весь зал. Зараз подивимося по голосуванню.
ParlaMint-UA_2022-07-09-m0.u44.p2.sent1	Репліка на репліку не надається, Олексій Юрійович.
ParlaMint-UA_2022-07-09-m0.u44.p3.sent1	Добре.
ParlaMint-UA_2022-07-09-m0.u44.p3.sent2	Це приємно, коли ми збагачуємо один одного.
ParlaMint-UA_2022-07-09-m0.u44.p4.sent1	Прошу народних депутатів зайняти свої місця.
ParlaMint-UA_2022-07-09-m0.u44.p4.sent2	Переходимо до прийняття рішення.
ParlaMint-UA_2022-07-09-m0.u44.p5.sent1	Шановні колеги, я ставлю пропозицію прийняти в другому читанні та в цілому з необхідними техніко-юридичними поправками проект Закону про внесення змін до деяких законів України щодо створення умов для запровадження комплексної термомодернізації будівель (реєстраційний номер 6485).
ParlaMint-UA_2022-07-09-m0.u44.p6.sent1	Готові голосувати?
ParlaMint-UA_2022-07-09-m0.u44.p6.sent2	Прошу народних депутатів голосувати.
ParlaMint-UA_2022-07-09-m0.u44.p6.sent3	Не відволікайте Мережка, Мережко має проголосувати.
ParlaMint-UA_2022-07-09-m0.u44.p6.sent4	Прошу голосувати.
ParlaMint-UA_2022-07-09-m0.u44.p7.sent1	За-276
ParlaMint-UA_2022-07-09-m0.u44.p8.sent1	Рішення прийнято.
ParlaMint-UA_2022-07-09-m0.u44.p8.sent2	Закон прийнятий в цілому.
ParlaMint-UA_2022-07-09-m0.u44.p9.sent1	Шановні колеги, наступний законопроект 5339.
ParlaMint-UA_2022-07-09-m0.u44.p9.sent2	Це проект Закону про внесення змін до деяких законів України щодо удосконалення механізму регулювання викидів забруднюючих речовин в атмосферне повітря.
ParlaMint-UA_2022-07-09-m0.u44.p10.sent1	Тут у нас така ситуація: 3 хвилини – Євтушок, 3 хвилини – Пузійчук, Олексій Гончаренко в кінці ставить дві поправки на підтвердження.
ParlaMint-UA_2022-07-09-m0.u44.p10.sent2	І після цього голосуємо.
ParlaMint-UA_2022-07-09-m0.u44.p11.sent1	Тому, будь ласка, 3 хвилини – Євтушок, 3 хвилини – Пузійчук.
ParlaMint-UA_2022-07-09-m0.u44.p11.sent2	Будь ласка, Сергій Миколайович.
ParlaMint-UA_2022-07-09-m0.u45.p1.sent1	Дякую, пане Голово.
ParlaMint-UA_2022-07-09-m0.u45.p2.sent1	Сергій Євтушок, фракція "Батьківщина", Рівненщина.
ParlaMint-UA_2022-07-09-m0.u45.p2.sent2	З огляду на те, що наша фракція "Батьківщина" щойно підтримала своїми голосами і також спікери у виступі сказали, що є раціональне зерно в тих нормативно-правових актах.
ParlaMint-UA_2022-07-09-m0.u45.p2.sent3	Одну хвилину, я перепрошую!
ParlaMint-UA_2022-07-09-m0.u45.p2.sent4	Прошу вибачення.
ParlaMint-UA_2022-07-09-m0.u45.p3.sent1	З огляду на те, що мої колеги уже говорили, що є раціональне зерно, наша фракція "Батьківщина" дає голоси, в даному випадку, шановні колеги, ми вважаємо, що ніякого удосконалення механізмів регулювання викидів в законі, в законопроекті не прописано.
ParlaMint-UA_2022-07-09-m0.u45.p3.sent2	Більше того, не визначений правовий принцип.
ParlaMint-UA_2022-07-09-m0.u45.p4.sent1	Я нагадаю, що ми з вами, власне, як і представники центральних органів влади, Кабінету Міністрів, працівники органів місцевого самоврядування, повинні діяти в межах і в спосіб, визначений Конституцією і законами України.
ParlaMint-UA_2022-07-09-m0.u45.p4.sent2	В цьому нормативно-правовому акті передбачаються не властиві для деяких органів влади повноваження, якими вони будуть наділені.
ParlaMint-UA_2022-07-09-m0.u45.p4.sent3	Тому, ми вважаємо, це абсолютно неприпустимо.
ParlaMint-UA_2022-07-09-m0.u45.p5.sent1	Більше того, відсутній будь-який контроль з боку громадянського суспільства.
ParlaMint-UA_2022-07-09-m0.u45.p5.sent2	Ми не бачимо в положеннях закону відповідальності за невиконання цих положень даного закону.
ParlaMint-UA_2022-07-09-m0.u45.p6.sent1	І тут уже постає ряд інших питань.
ParlaMint-UA_2022-07-09-m0.u45.p6.sent2	Я думаю, кожен із вас, особливо народні депутати-мажоритарники, стикалися з тими випадками, коли громадяни України в тих чи інших громадах абсолютно не підтримують розміщення будь-яких підприємств суб’єктами господарювання, які здійснюють певні шкідливі викиди.
ParlaMint-UA_2022-07-09-m0.u45.p6.sent3	І відсутність громадського обговорення після заяви про наміри говорить про те, що абсолютно будуть безконтрольно надаватися такі дозволи, особливо якщо такі підприємства розташовані в межах міста, де є житлові забудови, де мешкають люди, або розміщені інші об’єкти, такі як там башти водопостачання і все інше, що може нести ризик забрудненню навіть питної води.
ParlaMint-UA_2022-07-09-m0.u45.p7.sent1	Тому, шановні колеги, фракція "Батьківщина" не буде підтримувати.
ParlaMint-UA_2022-07-09-m0.u45.p7.sent2	Ми вважаємо, що для нашої країни, з огляду на те, що відбувається з наданням дозволів, потрібний більш жорсткіший закон, який дасть можливість і органам місцевого самоврядування, і громадянському суспільству контролювати видачу цих дозволів, а також і подачу, і звітність після того, як уже ці підприємства отримають ці дозволи, задля того щоб контролювати викиди.
ParlaMint-UA_2022-07-09-m0.u45.p7.sent3	Фракція "Батьківщина" утримається.
ParlaMint-UA_2022-07-09-m0.u46.p1.sent1	Будь ласка, 3 хвилини, Пузійчук.
ParlaMint-UA_2022-07-09-m0.u47.p1.sent1	Дякую, шановний головуючий.
ParlaMint-UA_2022-07-09-m0.u47.p2.sent1	Андрій Пузійчук, фракція "Батьківщина".
ParlaMint-UA_2022-07-09-m0.u47.p2.sent2	Шановні колеги, контроль промислових викидів – це важливо і потрібно, але ми маємо розуміти, чи готові українські підприємства до таких нововведень.
ParlaMint-UA_2022-07-09-m0.u47.p3.sent1	Шановні колеги, послухайте, наприклад, строк скорочення викидів забруднюючих речовин: до першого читання було 10 років, до другого читання стало 7 років.
ParlaMint-UA_2022-07-09-m0.u47.p3.sent2	Питання: чому змінили ці показники?
ParlaMint-UA_2022-07-09-m0.u47.p3.sent3	Я дуже хочу почути відповідь у представника комітету.
ParlaMint-UA_2022-07-09-m0.u47.p4.sent1	Далі.
ParlaMint-UA_2022-07-09-m0.u47.p4.sent2	Чи можливо сьогодні, під час воєнного стану, під час війни в Україні, запровадити ці норми протягом 7 років?
ParlaMint-UA_2022-07-09-m0.u47.p4.sent3	Чи є такий ресурс у підприємств?
ParlaMint-UA_2022-07-09-m0.u47.p4.sent4	Чого ви добиваєтесь?
ParlaMint-UA_2022-07-09-m0.u47.p4.sent5	З однієї сторони, ви декларуєте підтримку економіки, ви декларуєте розвиток підприємств; з іншої сторони, такі законопроекти будуть призводити до повної зупинки українських підприємств, це буде посилюватися тиск на нашу українську промисловість.
ParlaMint-UA_2022-07-09-m0.u47.p4.sent6	Ну, що ви об’єктивно робите?
ParlaMint-UA_2022-07-09-m0.u47.p4.sent7	Почитайте цей законопроект, і як його можна голосувати?
ParlaMint-UA_2022-07-09-m0.u47.p4.sent8	Якщо ви намагаєтесь зупинити українську промисловість, ви хочете досягти такого ефекту, так ви про це говоріть відкрито.
ParlaMint-UA_2022-07-09-m0.u47.p5.sent1	Цей, дійсно, законопроект буде посилювати тиск контролюючих органів на промисловість.
ParlaMint-UA_2022-07-09-m0.u47.p5.sent2	Колеги, до нас звертаються підприємці, бізнес-асоціації, які просять не підтримувати цей законопроект.
ParlaMint-UA_2022-07-09-m0.u47.p5.sent3	Це ті бізнесмени, які сьогодні не припинили діяльність, які працюють, які наповнюють український бюджет.
ParlaMint-UA_2022-07-09-m0.u47.p5.sent4	У мене є велике прохання: давайте до них дослухаємося і направимо цей законопроект на повторне друге читання.
ParlaMint-UA_2022-07-09-m0.u47.p5.sent5	Дивіться, ви декларуєте на словах лібертаріанські принципи, що передбачають зменшення податків, дерегуляцію, індивідуальну свободу, а насправді ви крокуєте в бік максимального посилення державного регулювання та примусу.
ParlaMint-UA_2022-07-09-m0.u47.p5.sent6	І на фоні концентрації влади цього не можна робити.
ParlaMint-UA_2022-07-09-m0.u47.p6.sent1	Щодо податкової політики - це зрозуміло.
ParlaMint-UA_2022-07-09-m0.u47.p6.sent2	А тепер, дивіться, цим законопроектом ви почнете оподатковувати повітря, чисте повітря.
ParlaMint-UA_2022-07-09-m0.u47.p6.sent3	Ви взялися за знищення промислових підприємств під дуже красивими, правильними лозунгами.
ParlaMint-UA_2022-07-09-m0.u47.p6.sent4	Чиї інтереси ви представляєте в цьому парламенті, кого ви тут лобіюєте?
ParlaMint-UA_2022-07-09-m0.u47.p6.sent5	Ви відстоюєте українську економіку, інтереси українських підприємців?
ParlaMint-UA_2022-07-09-m0.u47.p6.sent6	Якщо дійсно, то давайте відправляти цей законопроект на повторне друге читання.
ParlaMint-UA_2022-07-09-m0.u47.p7.sent1	А в мене питання до доповідача.
ParlaMint-UA_2022-07-09-m0.u47.p7.sent2	Поясніть, чому з 10 років у першому читанні скоротили до 7 років під час війни в Україні?
ParlaMint-UA_2022-07-09-m0.u47.p7.sent3	Дякую.
ParlaMint-UA_2022-07-09-m0.u48.p1.sent1	Дякую.
ParlaMint-UA_2022-07-09-m0.u48.p2.sent1	Шановні колеги.
ParlaMint-UA_2022-07-09-m0.u49.p1.sent1	Це рішення було прийнято комітетом одноголосно.
ParlaMint-UA_2022-07-09-m0.u50.p1.sent1	Дякую.
ParlaMint-UA_2022-07-09-m0.u50.p2.sent1	Шановні колеги, будь ласка, зараз я попрошу зайняти свої місця, тому що народний депутат Гончаренко хоче поставити одну, 46 поправку, на підтвердження.
ParlaMint-UA_2022-07-09-m0.u50.p2.sent2	Правильно, Олексій Олексійович?
ParlaMint-UA_2022-07-09-m0.u50.p3.sent1	Прошу зайняти свої місця.
ParlaMint-UA_2022-07-09-m0.u50.p3.sent2	Зараз буде поправка на підтвердження.
ParlaMint-UA_2022-07-09-m0.u50.p3.sent3	А поки хвилина для обґрунтування Олексію Олексійовичу, а потім комітет – відповідь.
ParlaMint-UA_2022-07-09-m0.u50.p3.sent4	І після цього голосуємо за поправку і за закон в цілому.
ParlaMint-UA_2022-07-09-m0.u50.p4.sent1	Будь ласка, Олексій Олексійович Гончаренко.
ParlaMint-UA_2022-07-09-m0.u51.p1.sent1	Шановні колеги, тільки не треба голосувати за поправку.
ParlaMint-UA_2022-07-09-m0.u51.p1.sent2	Це ж в загальному ви так сказали, я розумію.
ParlaMint-UA_2022-07-09-m0.u51.p1.sent3	Тому що поправка номер 46 - вона дуже неправильна.
ParlaMint-UA_2022-07-09-m0.u51.p1.sent4	Вона передбачає, що в разі, якщо з’являється додаткове мале джерело викидів, то промисловому підприємству треба заново отримувати всі дозволи.
ParlaMint-UA_2022-07-09-m0.u51.p1.sent5	Друзі, ну це абсурд!
ParlaMint-UA_2022-07-09-m0.u51.p1.sent6	Повний абсурд.
ParlaMint-UA_2022-07-09-m0.u51.p2.sent1	Що таке мале джерело викидів?
ParlaMint-UA_2022-07-09-m0.u51.p2.sent2	Ящик протипожежний з піском, пайка, фарбувальний пост.
ParlaMint-UA_2022-07-09-m0.u51.p2.sent3	Ну все що завгодно.
ParlaMint-UA_2022-07-09-m0.u51.p2.sent4	Друзі, нам треба піднімати промисловість.
ParlaMint-UA_2022-07-09-m0.u51.p2.sent5	Нам треба тим, хто сьогодні продовжує працювати в умовах війни, кланятись в ноги, підтримувати їх, а не придумувати, що вони мають йти на коло бюрократичне на пів року, тому що вони хочуть додати, там, я не знаю, фарбувальний пост у себе на промисловому майданчику.
ParlaMint-UA_2022-07-09-m0.u51.p3.sent1	Друзі, будь ласка, не голосуйте зараз за цю правку.
ParlaMint-UA_2022-07-09-m0.u51.p3.sent2	Голосуйте червоною або жовтою кнопкою.
ParlaMint-UA_2022-07-09-m0.u52.p1.sent1	Дякую.
ParlaMint-UA_2022-07-09-m0.u52.p2.sent1	Шановні колеги, позиція комітету коротко з приводу 46 правки.
ParlaMint-UA_2022-07-09-m0.u53.p1.sent1	Позиція комітету - підтвердити цю правку.
ParlaMint-UA_2022-07-09-m0.u53.p1.sent2	Нове джерело викидів потребує нового дозволу.
ParlaMint-UA_2022-07-09-m0.u53.p1.sent3	Це є правильним, і це дійсно відповідає вимогам ЄС.
ParlaMint-UA_2022-07-09-m0.u53.p1.sent4	Прошу підтримати.
ParlaMint-UA_2022-07-09-m0.u54.p1.sent1	Дякую.
ParlaMint-UA_2022-07-09-m0.u54.p2.sent1	Шановні колеги, прошу зайняти своє місце.
ParlaMint-UA_2022-07-09-m0.u54.p2.sent2	46 поправка, вона комітетом була врахована.
ParlaMint-UA_2022-07-09-m0.u54.p2.sent3	Водночас Олексій Олексійович Гончаренко наполягає на тому, щоб поставити її на підтвердження.
ParlaMint-UA_2022-07-09-m0.u54.p3.sent1	Ставиться на підтвердження 46 поправка.
ParlaMint-UA_2022-07-09-m0.u54.p3.sent2	Прошу народних депутатів голосувати.
ParlaMint-UA_2022-07-09-m0.u54.p4.sent1	За-222
ParlaMint-UA_2022-07-09-m0.u54.p5.sent1	Рішення не прийнято.
ParlaMint-UA_2022-07-09-m0.u54.p6.sent1	Шановні колеги, переходимо до прийняття закону в цілому.
ParlaMint-UA_2022-07-09-m0.u54.p7.sent1	Шановні колеги, я ставлю пропозицію прийняти в другому читанні та в цілому з необхідними техніко-юридичними поправками проект Закону про внесення змін до деяких законів України щодо удосконалення механізму регулювання викидів забруднюючих речовин в атмосферне повітря.
ParlaMint-UA_2022-07-09-m0.u54.p7.sent2	Готові голосувати?
ParlaMint-UA_2022-07-09-m0.u54.p7.sent3	Прошу народних депутатів голосувати.
ParlaMint-UA_2022-07-09-m0.u54.p8.sent1	За-255
ParlaMint-UA_2022-07-09-m0.u54.p9.sent1	Рішення прийнято.
ParlaMint-UA_2022-07-09-m0.u54.p9.sent2	Закон прийнятий в цілому.
ParlaMint-UA_2022-07-09-m0.u54.p9.sent3	По фракціях покажіть.
ParlaMint-UA_2022-07-09-m0.u54.p10.sent1	Шановні колеги, і завершальний на сьогодні законопроект.
ParlaMint-UA_2022-07-09-m0.u54.p10.sent2	Він швидкий буде, будь ласка, не розходьтеся.
ParlaMint-UA_2022-07-09-m0.u54.p10.sent3	У нас ще буде декілька голосувань: це оцей законопроект і після цього Олександр Сергійович на підписання поставить пропозицію.
ParlaMint-UA_2022-07-09-m0.u54.p11.sent1	Тому 7255 - це проект Закону про внесення змін до деяких законодавчих актів України щодо уточнення повноважень суб’єктів забезпечення цивільного захисту та імплементації норм міжнародного гуманітарного права у сфері цивільного захисту.
ParlaMint-UA_2022-07-09-m0.u54.p11.sent2	По цьому законопроекту, ми домовилися, дві поправки "Батьківщина" поставить на підтвердження.
ParlaMint-UA_2022-07-09-m0.u54.p12.sent1	Михайло Михайлович?
ParlaMint-UA_2022-07-09-m0.u54.p12.sent2	Власенко?
ParlaMint-UA_2022-07-09-m0.u54.p12.sent3	Михайло Михайлович.
ParlaMint-UA_2022-07-09-m0.u54.p12.sent4	А, дві хвилини.
ParlaMint-UA_2022-07-09-m0.u54.p12.sent5	Дві хвилини - Михайло Михайлович і дві правки на підтвердження.
ParlaMint-UA_2022-07-09-m0.u54.p12.sent6	Спочатку називайте номери поправок.
ParlaMint-UA_2022-07-09-m0.u54.p12.sent7	І після цього голосуємо за закон в цілому.
ParlaMint-UA_2022-07-09-m0.u54.p13.sent1	Михайло Михайлович Цимбалюк.
ParlaMint-UA_2022-07-09-m0.u55.p1.sent1	Дякую.
ParlaMint-UA_2022-07-09-m0.u55.p2.sent1	Дві поправки: 125-а і 131-а - на підтвердження.
ParlaMint-UA_2022-07-09-m0.u56.p1.sent1	Будь ласка.
ParlaMint-UA_2022-07-09-m0.u57.p1.sent1	Шановні колеги, Михайло Цимбалюк, "Батьківщина".
ParlaMint-UA_2022-07-09-m0.u57.p1.sent2	Саме життя, на жаль, і час поставили вимогу підготовки і ухвалення цього законопроекту.
ParlaMint-UA_2022-07-09-m0.u57.p1.sent3	Він справді потрібен для того, щоб розділити повноваження щодо цивільного захисту перед суб’єктами забезпечення.
ParlaMint-UA_2022-07-09-m0.u57.p1.sent4	Мова йде про повноваження органів місцевого самоврядування.
ParlaMint-UA_2022-07-09-m0.u57.p1.sent5	І, в принципі, ми дякуємо комітету за підтримку певної частини наших правок, команди "Батьківщина", яка була внесена.
ParlaMint-UA_2022-07-09-m0.u57.p1.sent6	І ми вважаємо, що цей законопроект буде більш збалансований.
ParlaMint-UA_2022-07-09-m0.u57.p1.sent7	Але якщо би ще декілька речей, які врахували, то насправді цей би закон зразу ж після ухвалення міг працювати на користь громади.
ParlaMint-UA_2022-07-09-m0.u57.p2.sent1	Мова йде про те, що внесенням змін передбачається, що до органів місцевого самоврядування відносяться повноваження у разі воєнного і інших станів проводити евакуацію культурних цінностей незалежно від форми власності.
ParlaMint-UA_2022-07-09-m0.u57.p2.sent2	І це говорить про те, що.
ParlaMint-UA_2022-07-09-m0.u57.p2.sent3	В тому числі і приватної.
ParlaMint-UA_2022-07-09-m0.u57.p2.sent4	Це говорить про те, що дасть більше повноважень саме органам місцевої влади.
ParlaMint-UA_2022-07-09-m0.u57.p3.sent1	Але ухвалення до другого читання названих мною правок розбалансовує цей законопроект.
ParlaMint-UA_2022-07-09-m0.u57.p3.sent2	Через це я прошу шановних народних депутатів ці правки не підтримати, і тоді справді цей законопроект буде слугувати органам місцевого самоврядування і державним органам, які передають частину повноважень на місця.
ParlaMint-UA_2022-07-09-m0.u57.p4.sent1	Дякую.
ParlaMint-UA_2022-07-09-m0.u58.p1.sent1	Будь ласка, позиція комітету по 125-й і 131 поправці.
ParlaMint-UA_2022-07-09-m0.u59.p1.sent1	Шановні колеги, позиція комітету - підтримати 125-у і 131-у правки.
ParlaMint-UA_2022-07-09-m0.u60.p1.sent1	Дякую.
ParlaMint-UA_2022-07-09-m0.u60.p1.sent2	Дякую.
ParlaMint-UA_2022-07-09-m0.u60.p2.sent1	Шановні колеги, будь ласка, займіть свої місця, ми повинні визначитися спочатку по поправках, потім по закону в цілому.
ParlaMint-UA_2022-07-09-m0.u60.p3.sent1	Шановні колеги, 125 поправка, вона врахована редакційно, водночас, шановний депутат Михайло Михайлович Цимбалюк ставить на підтвердження таке врахування.
ParlaMint-UA_2022-07-09-m0.u60.p4.sent1	Тому ставлю 125 поправку Бондаренка, яка врахована редакційно.
ParlaMint-UA_2022-07-09-m0.u60.p4.sent2	Прошу голосувати.
ParlaMint-UA_2022-07-09-m0.u60.p5.sent1	За-238
ParlaMint-UA_2022-07-09-m0.u60.p6.sent1	Поправка залишається врахованою редакційно.
ParlaMint-UA_2022-07-09-m0.u60.p7.sent1	І 131 поправка народного депутата Бондаренка, вона комітетом врахована, Михайло Михайлович Цимбалюк ставить її на підтвердження.
ParlaMint-UA_2022-07-09-m0.u60.p7.sent2	Тому прошу голосувати за 131 поправку.
ParlaMint-UA_2022-07-09-m0.u60.p7.sent3	Прошу голосувати, шановні народні депутати.
ParlaMint-UA_2022-07-09-m0.u60.p8.sent1	За-236
ParlaMint-UA_2022-07-09-m0.u60.p9.sent1	Рішення прийнято.
ParlaMint-UA_2022-07-09-m0.u60.p9.sent2	Поправка залишається врахованою.
ParlaMint-UA_2022-07-09-m0.u60.p10.sent1	Шановні колеги, переходимо до прийняття рішення.
ParlaMint-UA_2022-07-09-m0.u60.p10.sent2	Я ставлю пропозицію прийняти в другому читанні та в цілому з необхідними техніко-юридичними поправками проект Закону про внесення змін до деяких законодавчих актів України щодо уточнення повноважень суб’єктів забезпечення цивільного захисту та імплементації норм міжнародного гуманітарного права у сфері цивільного захисту (реєстраційний номер 7255).
ParlaMint-UA_2022-07-09-m0.u60.p10.sent3	Готові голосувати?
ParlaMint-UA_2022-07-09-m0.u60.p11.sent1	Прошу народних депутатів голосувати.
ParlaMint-UA_2022-07-09-m0.u60.p12.sent1	За-283
ParlaMint-UA_2022-07-09-m0.u60.p13.sent1	Рішення прийнято.
ParlaMint-UA_2022-07-09-m0.u60.p13.sent2	Закон прийнятий в цілому.
ParlaMint-UA_2022-07-09-m0.u60.p13.sent3	Вітаю колег.
ParlaMint-UA_2022-07-09-m0.u60.p14.sent1	Олександр Сергійович, будь ласка.
ParlaMint-UA_2022-07-09-m0.u61.p1.sent1	Пропоную доручити Голові Верховної Ради України невідкладно підписати прийняті сьогодні в цілому Верховною Радою законопроекти та негайно спрямувати їх Президентові на підпис.
ParlaMint-UA_2022-07-09-m0.u61.p2.sent1	Ставлю цю пропозицію на голосування.
ParlaMint-UA_2022-07-09-m0.u61.p2.sent2	Прошу підтримати.
ParlaMint-UA_2022-07-09-m0.u61.p3.sent1	За-278
ParlaMint-UA_2022-07-09-m0.u61.p4.sent1	Рішення прийнято.
ParlaMint-UA_2022-07-09-m0.u61.p4.sent2	Дякую.
ParlaMint-UA_2022-07-09-m0.u61.p5.sent1	Повідомляю про створення міжфракційного депутатського об’єднання "За вільну Кубу".
ParlaMint-UA_2022-07-09-m0.u61.p5.sent2	Головою цього об’єднання обрано Мережко Олександра Олександровича.
ParlaMint-UA_2022-07-09-m0.u61.p5.sent3	Успіхів вам в цій нелегкій справі!
ParlaMint-UA_2022-07-09-m0.u62.p1.sent1	Шановні народні депутати, розгляд питань порядку денного на сьогодні завершений.
ParlaMint-UA_2022-07-09-m0.u62.p1.sent2	Ми не закриваємо наше пленарне засідання.
ParlaMint-UA_2022-07-09-m0.u62.p1.sent3	Про час і місце нашого наступного засідання буде повідомлено завчасно.
ParlaMint-UA_2022-07-09-m0.u62.p2.sent1	Шановні колеги, продовжуємо разом боронити рідну землю.
ParlaMint-UA_2022-07-09-m0.u62.p2.sent2	З нами правда, з нами Бог!
ParlaMint-UA_2022-07-09-m0.u62.p2.sent3	Слава Україні!
