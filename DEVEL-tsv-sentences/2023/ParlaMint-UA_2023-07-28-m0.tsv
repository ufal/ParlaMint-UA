id	text
ParlaMint-UA_2023-07-28-m0.u1.p1.sent1	Слава Україні!
ParlaMint-UA_2023-07-28-m0.u1.p2.sent1	Шановні народні депутати України, відповідно до прийнятої нами Постанови "Про деякі питання організації роботи Верховної Ради України дев’ятого скликання в умовах дії воєнного стану" сьогодні ми продовжуємо наше пленарне засідання.
ParlaMint-UA_2023-07-28-m0.u1.p3.sent1	Шановні колеги, звертаю увагу, що згідно з прийнятою Верховною Радою України Постановою усі присутні на пленарному засіданні не повинні поширювати інформацію щодо його початку, перебігу та прийнятих у парламенті рішень раніше ніж через годину після оголошення перерви у пленарному засіданні.
ParlaMint-UA_2023-07-28-m0.u1.p3.sent2	Я прошу всіх колег поважати прийняте українським парламентом рішення та відповідально поставитися до забезпечення безпеки єдиного законодавчого органу нашої держави.
ParlaMint-UA_2023-07-28-m0.u1.p4.sent1	Шановні колеги, у разі повітряної тривоги буде оголошено перерву у пленарному засіданні і ми всі маємо перейти до безпечних місць, відповідно до схеми укриття, яка розміщена на робочому місці кожного з вас.
ParlaMint-UA_2023-07-28-m0.u1.p5.sent1	Шановні народні депутати, за парламентською традицією пропоную розпочати роботу з виконання Державного Гімну України.
ParlaMint-UA_2023-07-28-m0.u2.p1.sent1	Шановні народні депутати, вічна слава нашим захисникам і захисницям, які щодня у важких кровопролитних боях з агресором виборюють та захищають українську державність.
ParlaMint-UA_2023-07-28-m0.u2.p2.sent1	Я прошу хвилиною мовчання вшанувати світлу пам’ять наших воїнів, які віддали своє життя за незалежність, суверенітет і територіальну цілісність України.
ParlaMint-UA_2023-07-28-m0.u2.p2.sent2	Вічна шана!
ParlaMint-UA_2023-07-28-m0.u2.p2.sent3	Герої не вмирають!
ParlaMint-UA_2023-07-28-m0.u2.p3.sent1	Вшануємо також пам’ять всіх безневинних жертв російської агресії.
ParlaMint-UA_2023-07-28-m0.u3.p1.sent1	Шановні колеги, до слова запрошується Голова Верховної Ради України Руслан Олексійович Стефанчук.
ParlaMint-UA_2023-07-28-m0.u4.p1.sent1	Шановні народні депутати України, дорогі друзі!
ParlaMint-UA_2023-07-28-m0.u4.p1.sent2	Сьогодні Україна вдруге у своїй новітній історії зустрічає День Української Державності.
ParlaMint-UA_2023-07-28-m0.u4.p1.sent3	Ми започатковуємо, а точніше, утверджуємо традицію, закладену Президентом України Володимиром Зеленським 24 серпня 2021 року, коли було оприлюднено його Указ "Про День Української Державності", яка має понад тисячолітню історію, свої славні віхи і гідних синів та доньок, які і нині зі зброєю в руках воюють за нашу державу, її свободу, незалежність і територіальну цілісність.
ParlaMint-UA_2023-07-28-m0.u4.p1.sent4	Я хочу, щоб ми були свідомими їхнього великого чину і оплесками подякували усім, хто сьогодні стоїть на передовій нашої боротьби із загарбниками.
ParlaMint-UA_2023-07-28-m0.u4.p2.sent1	Шановні друзі, попри те, що сьогоднішнє свято є зовсім молодим, однак воно засновано на давніх і міцних традиціях українського державотворення, що беруть свій початок ще з часів хрещення Київської Русі.
ParlaMint-UA_2023-07-28-m0.u4.p2.sent2	Так, саме тут у Києві у 988 році Київський князь Володимир Великий на стику Почайни і Дніпра хрестив киян, хрестив Київську Русь, історичною, географічною і культурною правонаступницею якої є виключно українська держава.
ParlaMint-UA_2023-07-28-m0.u4.p3.sent1	Я хочу, щоб знаходячись у серці, тут, у серці великої цивілізації, ми з вами усвідомлювали, що Україна це древня і могутня держава, підвалини якої були закладені понад тисячу років тому.
ParlaMint-UA_2023-07-28-m0.u4.p3.sent2	Так, українській державності не 32, не 33 роки, а понад тисячу років і попри численні намагання, історичні намагання знищити, перервати чи присвоїти ми живі, ми будемо жити.
ParlaMint-UA_2023-07-28-m0.u4.p3.sent3	Попри намагання заперечити історичні факти, якими є непереборними, бо ми на своїй землі.
ParlaMint-UA_2023-07-28-m0.u4.p3.sent4	Ми нікуди звідси не пішли і не підемо.
ParlaMint-UA_2023-07-28-m0.u4.p3.sent5	Ми ніколи і нікому не скоримось.
ParlaMint-UA_2023-07-28-m0.u4.p3.sent6	Ми не зазіхаємо на чуже, але і свого ми не віддамо.
ParlaMint-UA_2023-07-28-m0.u4.p3.sent7	Немає жодних сумнівів, що однією з причин розв’язаної Росією проти України війни є усвідомлення мстивими і ущербними ворогами, що без Києва, без Володимира Великого, Ярослава Мудрого, без Софії, Лаври, без Почаєва, Спасо-Преображенського собору в Одесі, без Харкова, Запоріжжя, Кривого Рогу, без України загалом Росія втрачає свою історичну суб’єктність.
ParlaMint-UA_2023-07-28-m0.u4.p3.sent8	І вони там бісяться, бо не можуть змиритись з тим, що без України Росії немає і не може бути.
ParlaMint-UA_2023-07-28-m0.u4.p3.sent9	Без України руйнуються міфи про велику російську державність.
ParlaMint-UA_2023-07-28-m0.u4.p3.sent10	І це важка історична травма для них, на яку наклались складні особливості російських тоталітарних режимів.
ParlaMint-UA_2023-07-28-m0.u4.p3.sent11	Не дає це російським приблудам змиритись з історичною правдою і почати будувати своє власне життя, відмовившись від того, щоб і далі красти, вбивати і грабувати.
ParlaMint-UA_2023-07-28-m0.u4.p4.sent1	Жорстока російська війна є продовженням знищення українства.
ParlaMint-UA_2023-07-28-m0.u4.p4.sent2	Трагедії Запорізької Січі і Батурина, валуєвських циркулярів і емських указів про заборону української мови і всього українського, падіння Української Народної Республіки, голодоморів, винищення нашої інтелігенції, Соловків і Сандармоху.
ParlaMint-UA_2023-07-28-m0.u4.p4.sent3	А далі було грубе і неприховане втручання у справи вже відродженої в 1991 році України, газова залежність, київські майдани, кривава Революція Гідності, захоплення Росією Криму, окупація Донбасу, лютий 2022 року, коли ворог розпочав повномасштабне вторгнення.
ParlaMint-UA_2023-07-28-m0.u4.p4.sent4	Буча і Бородянка, Волноваха і Маріуполь, Бахмут і Херсон - довгих понад півтора роки війни і боротьби, повномасштабної війни і боротьби.
ParlaMint-UA_2023-07-28-m0.u4.p4.sent5	І все це віхи нашої історії і боротьба за нашу державність.
ParlaMint-UA_2023-07-28-m0.u4.p4.sent6	Ці віхи тримають наші минулі і сучасні герої, які дають впевненість, що ми обов’язково переможемо у розв’язаній проти нас війні, що ми, українці, самі будемо визначати своє сьогодення і майбутнє, що ми обов’язково станемо частиною великої європейської і євроатлантичної родини.
ParlaMint-UA_2023-07-28-m0.u4.p5.sent1	Шановні друзі!
ParlaMint-UA_2023-07-28-m0.u4.p5.sent2	Будьмо гідними нашої історії майбутньої, як була гідною наша Ольга Харлан, яка своїм вчорашнім промовистим вчинком, без єдиного слова, із простягнутою в бік суперниці шаблею сказала все, що сьогодні у наших серцях і помислах.
ParlaMint-UA_2023-07-28-m0.u4.p5.sent3	Я прошу оплесками подякувати Ользі Харлан та усім українським спортсменам за їхню незламну патріотичну позицію.
ParlaMint-UA_2023-07-28-m0.u4.p6.sent1	Шановні колеги!
ParlaMint-UA_2023-07-28-m0.u4.p6.sent2	Я прошу профільний Комітет з питань молоді і спорту спільно з Комітетом з питань зовнішньої політики та міжпарламентського співробітництва відреагувати на цю ганебну провокацію проти нашої спортсменки, підготувати звернення до міжнародного співтовариства та якнайшвидше надати пропозиції для необхідних рішень парламенту.
ParlaMint-UA_2023-07-28-m0.u4.p7.sent1	Шановні колеги!
ParlaMint-UA_2023-07-28-m0.u4.p7.sent2	Державність України – це вісь і сіль нашої землі.
ParlaMint-UA_2023-07-28-m0.u4.p7.sent3	І ми обов’язково переможемо!
ParlaMint-UA_2023-07-28-m0.u4.p7.sent4	Слава Україні!
ParlaMint-UA_2023-07-28-m0.u5.p1.sent1	Дякуємо, Руслане Олексійовичу.
ParlaMint-UA_2023-07-28-m0.u5.p2.sent1	Потураєв з процедури.
ParlaMint-UA_2023-07-28-m0.u6.p1.sent1	Шановні колеги!
ParlaMint-UA_2023-07-28-m0.u6.p1.sent2	Вибачте за ці різкі слова, але в день державного свята – Української Державності – під час виступу Голови Верховної Ради України я, на жаль, не спостерігав належної уваги до виступу Голови Верховної Ради і поваги до цього свята і виступу пана Стефанчука.
ParlaMint-UA_2023-07-28-m0.u6.p1.sent3	То тоді не слід дивуватися, що якщо немає поваги до самих себе в цій залі, то її немає в інших гілках влади і в народі до українського парламенту.
ParlaMint-UA_2023-07-28-m0.u6.p2.sent1	Дякую.
ParlaMint-UA_2023-07-28-m0.u7.p1.sent1	Геращенко Ірина Володимирівна.
ParlaMint-UA_2023-07-28-m0.u7.p1.sent2	Тільки з процедури, Ірино Володимирівно.
ParlaMint-UA_2023-07-28-m0.u8.p1.sent1	Дякую.
ParlaMint-UA_2023-07-28-m0.u8.p1.sent2	Якраз наша фракція дуже уважно слухала виступ Голови Верховної Ради – першого серед рівних, і ми закликаємо, щоб до всіх виступів всіх депутатів була увага в цій залі.
ParlaMint-UA_2023-07-28-m0.u8.p2.sent1	У нас є пропозиція на вашу пропозицію, шановний пане Голово.
ParlaMint-UA_2023-07-28-m0.u8.p2.sent2	Наша фракція зараз реєструє постанову про відставку міністра спорту пана Гутцайта, який абсолютно нічого не робить для захисту українського спорту.
ParlaMint-UA_2023-07-28-m0.u8.p2.sent3	Вибачте, коли вчора всі українці об’єдналися підтримати Ольгу, на сайті "молоді і спорту" і досі немає (на цьому міністерстві) жодної реакції міністра.
ParlaMint-UA_2023-07-28-m0.u8.p2.sent4	Ми закликаємо інші фракції.
ParlaMint-UA_2023-07-28-m0.u9.p1.sent1	Це вже не з процедури, Ірино Володимирівно.
ParlaMint-UA_2023-07-28-m0.u9.p1.sent2	Прошу завершувати виступ.
ParlaMint-UA_2023-07-28-m0.u10.p1.sent1	І друге з процедури.
ParlaMint-UA_2023-07-28-m0.u11.p1.sent1	З процедури дайте, будь ласка, пів хвилини завершити, але з процедури.
ParlaMint-UA_2023-07-28-m0.u12.p1.sent1	З процедури.
ParlaMint-UA_2023-07-28-m0.u12.p1.sent2	В порядку денному сьогодні в День Державності немає законопроектів, які були передбачені на початку.
ParlaMint-UA_2023-07-28-m0.u12.p1.sent3	Це ті, що стосуються московської церкви.
ParlaMint-UA_2023-07-28-m0.u12.p1.sent4	Ми хочемо підтримати шановного Президента Зеленського, який абсолютно справедливо зазначив, продовжуючи шлях Президента Порошенка, що треба позбутися російської "духовної" залежності.
ParlaMint-UA_2023-07-28-m0.u12.p1.sent5	І тому давайте сьогодні ми поставимо в порядок денний законопроекти, які позбавляють московську церкву тут нав’язувати знову цю ідеологію кремлівську.
ParlaMint-UA_2023-07-28-m0.u13.p1.sent1	Дякую.
ParlaMint-UA_2023-07-28-m0.u14.p1.sent1	Шановні колеги, відповідно до статті 28 Регламенту Верховної Ради України перед початком розгляду питань пропоную провести сигнальне голосування.
ParlaMint-UA_2023-07-28-m0.u14.p1.sent2	Нагадую, необхідно, утримуючи сенсорну кнопку, натиснути зелену кнопку "За" та утримувати ці дві кнопки одночасно до завершення голосування, тобто до появи результатів на табло.
ParlaMint-UA_2023-07-28-m0.u14.p2.sent1	Шановні колеги, я прошу взяти участь у сигнальному голосуванні.
ParlaMint-UA_2023-07-28-m0.u14.p3.sent1	За-223
ParlaMint-UA_2023-07-28-m0.u14.p4.sent1	Проти – 4, утримались – 2.
ParlaMint-UA_2023-07-28-m0.u14.p4.sent2	Все, як завжди.
ParlaMint-UA_2023-07-28-m0.u14.p5.sent1	Шановні колеги, ще раз звертаюсь до всіх колег із закликом неухильно дотримуватись безпекових правил у Верховній Раді України і не поширювати інформацію щодо перебігу пленарного засідання, прийнятих у парламенті рішень раніше ніж через годину після завершення нашої роботи.
ParlaMint-UA_2023-07-28-m0.u14.p6.sent1	Шановні колеги, перелік питань, який був попередньо узгоджений Погоджувальною радою, вам надано.
ParlaMint-UA_2023-07-28-m0.u14.p6.sent2	Переходимо до його розгляду.
ParlaMint-UA_2023-07-28-m0.u14.p7.sent1	Перше питання – 9535.
ParlaMint-UA_2023-07-28-m0.u14.p7.sent2	Це проект Постанови про Звернення Верховної Ради України до Організації Об’єднаних Націй з питань освіти, науки і культури (ЮНЕСКО), парламентів та урядів її держав-членів про необхідність позбавлення російської федерації членства в ЮНЕСКО.
ParlaMint-UA_2023-07-28-m0.u14.p8.sent1	Шановні колеги, я ставлю пропозицію включити це питання до порядку денного сесії.
ParlaMint-UA_2023-07-28-m0.u14.p8.sent2	Прошу народних депутатів голосувати.
ParlaMint-UA_2023-07-28-m0.u14.p9.sent1	За-244
ParlaMint-UA_2023-07-28-m0.u14.p10.sent1	Рішення прийнято.
ParlaMint-UA_2023-07-28-m0.u14.p11.sent1	Я ставлю пропозицію розглянути це питання за скороченою процедурою.
ParlaMint-UA_2023-07-28-m0.u14.p11.sent2	Прошу голосувати.
ParlaMint-UA_2023-07-28-m0.u14.p12.sent1	За-210
ParlaMint-UA_2023-07-28-m0.u14.p13.sent1	Рішення прийнято.
ParlaMint-UA_2023-07-28-m0.u15.p1.sent1	Від авторів запрошується для доповіді Голова Верховної Ради України Руслан Олексійович Стефанчук.
ParlaMint-UA_2023-07-28-m0.u16.p1.sent1	Шановні колеги, вашій увазі пропонується до розгляду проект Постанови про Звернення Верховної Ради України до Організації Об’єднаних Націй з питань освіти, науки і культури (ЮНЕСКО), парламентів та урядів держав-членів цієї міжнародної організації про необхідність позбавлення російської федерації членства в ЮНЕСКО.
ParlaMint-UA_2023-07-28-m0.u16.p2.sent1	Від початку збройної агресії Російської Федерації проти України армія держави-терориста цілеспрямовано здійснює знищення української ідентичності шляхом руйнування об’єктів культурної спадщини, включаючи об’єкти включені до списку всесвітньої спадщини ЮНЕСКО.
ParlaMint-UA_2023-07-28-m0.u16.p2.sent2	Лише під час останнього масованої повітряної атаки на місто Одеса 23 липня були суттєво пошкоджені та зруйновані 29 пам’яток національного та місцевого значення, зокрема Спасо-Преображенський собор в центі міста.
ParlaMint-UA_2023-07-28-m0.u16.p3.sent1	Такі дії держави-агресора роблять нелогічним і неможливим подальше її перебування серед членів Організації Об’єднаних Націй з питань освіти, науки і культури.
ParlaMint-UA_2023-07-28-m0.u16.p3.sent2	Зважаючи на необхідність рішучої відповіді на протиправні дії Російської Федерації Верховна Рада України звертається до ЮНЕСКО, парламентів та урядів її держав-членів із закликом розпочати необхідні консультації для ініціювання позбавлення Російської Федерації членства в ЮНЕСКО та її органах, рішуче засудити злочини, вчинені Російською Федерацією проти культурної спадщини України, включаючи об’єкти всесвітньої спадщини, невідкладно направити в Україну місію для оцінки збитків, завданих російськими атаками на об’єкти всесвітньої спадщини, тощо.
ParlaMint-UA_2023-07-28-m0.u16.p4.sent1	Здійснення запропонованих у проекті постанови заходів, на нашу думку, сприятиме консолідації зусиль міжнародної спільноти з метою уникнення нових масштабних руйнувань об’єктів культурної спадщини на території України.
ParlaMint-UA_2023-07-28-m0.u16.p4.sent2	Шановні колеги, я прошу вас підтримати цю важливу постанову Верховної Ради України.
ParlaMint-UA_2023-07-28-m0.u16.p5.sent1	Дякую.
ParlaMint-UA_2023-07-28-m0.u17.p1.sent1	Дякую, Руслане Олексійовичу.
ParlaMint-UA_2023-07-28-m0.u17.p2.sent1	Від комітету Олександр Олександрович Мережко.
ParlaMint-UA_2023-07-28-m0.u18.p1.sent1	Шановний пане Голово, шановні колег!
ParlaMint-UA_2023-07-28-m0.u18.p1.sent2	За дорученням Голови Верховної Ради України та відповідно до статті 93 Регламенту Верховної Ради України комітет на своєму засіданні 27 липня 2023 року розглянув проект Постанови про Звернення Верховної Ради України до Організації Об’єднаних Націй з питань освіти, науки і культури (ЮНЕСКО), парламентів та урядів її держав-членів про необхідність позбавлення Російської Федерації членства в ЮНЕСКО.
ParlaMint-UA_2023-07-28-m0.u18.p2.sent1	Метою цього проекту Постанови є прийняття Звернення Верховної Ради України до Організації Об’єднаних Націй з питань освіти, науки і культури (ЮНЕСКО), парламентів та урядів її держав-членів про необхідність позбавлення Російської Федерації членства в ЮНЕСКО у відповідь на варварське знищення державою-агресором об’єктів культурної спадщини на території України, у тому числі об’єктів, включених до Списку всесвітньої спадщини ЮНЕСКО відповідно до Конвенції про охорону всесвітньої культурної і природної спадщини.
ParlaMint-UA_2023-07-28-m0.u18.p3.sent1	Росія – держава-агресор, є ворогом в тому числі і культури.
ParlaMint-UA_2023-07-28-m0.u18.p3.sent2	Вона знищує культуру, вона є державою-терористом.
ParlaMint-UA_2023-07-28-m0.u18.p3.sent3	Прошу підтримати цей проект.
ParlaMint-UA_2023-07-28-m0.u18.p4.sent1	Дякую.
ParlaMint-UA_2023-07-28-m0.u19.p1.sent1	Дякуємо, Олександр Олександрович.
ParlaMint-UA_2023-07-28-m0.u19.p2.sent1	Запишіться, будь ласка: два – за, два – проти.
ParlaMint-UA_2023-07-28-m0.u19.p3.sent1	Дирдін Максим Євгенович, "Слуга народу".
ParlaMint-UA_2023-07-28-m0.u20.p1.sent1	Прошу передати слово Леонову.
ParlaMint-UA_2023-07-28-m0.u21.p1.sent1	Будь ласка, Леонов Олексій, "Слуга народу".
ParlaMint-UA_2023-07-28-m0.u22.p1.sent1	Шановні народні депутати, останні варварські атаки Росії не зламають Одесу.
ParlaMint-UA_2023-07-28-m0.u22.p1.sent2	Тисячі одеситів відразу після закінчення тривоги виходять на вулиці, щоб допомогти рятівникам розібрати завали, просто підтримати один одного.
ParlaMint-UA_2023-07-28-m0.u22.p1.sent3	Сьогодні Одеса єдина як ніколи, вона згуртована навколо бажання перемоги, вона об’єднана навколо прагнення покарати винних у загибелі та пораненні мирних мешканців міста, у пошкодженні та руйнуванні будівель, які були окрасами та символами Одеси.
ParlaMint-UA_2023-07-28-m0.u22.p1.sent4	Тому від імені всіх одеситів висловлюю підтримку основним посилам Звернення Верховної Ради України до Організації Об’єднаних Націй з питань освіти, науки і культури (ЮНЕСКО), парламентів та урядів її держав-членів.
ParlaMint-UA_2023-07-28-m0.u22.p1.sent5	Державі, яка цинічно нищить об’єкти світової спадщини не місце в організації, яка їх захищає.
ParlaMint-UA_2023-07-28-m0.u22.p2.sent1	Але викинути Росію з ЮНЕСКО замало, як правильно зазначив наш Президент, якщо у держави-терориста та її керівництва найвищою цінністю є гроші, треба бити в больные місця.
ParlaMint-UA_2023-07-28-m0.u22.p2.sent2	Ми дякуємо нашим партнерам за допомогу.
ParlaMint-UA_2023-07-28-m0.u22.p2.sent3	Ми знаємо, що не залишаємося сам на сам зі своєю бідою, але платити за відновлення культурних цінностей мають ті, хто їх руйнує, а не ті, хто їх цінує.
ParlaMint-UA_2023-07-28-m0.u22.p2.sent4	Тому пропоную на доповнення до звернення Верховної Ради до ЮНЕСКО в майбутньому прийняти окрему резолюцію.
ParlaMint-UA_2023-07-28-m0.u22.p2.sent5	Ця резолюція має складатися з двох пунктів: пункт перший, Верховна Рада просить створити спеціальний фонд під егідою ЮНЕСКО, в який буде перераховано частину заморожених російських активів, саме ці кошти мають піти на відновлення об’єктів всесвітньої спадщини в Одесі, Львові та інших містах України, які знаходяться під охороною ЮНЕСКО та які зазнали пошкоджень або були зруйновані під час російських ракетних атак; пункт другий, Верховна Рада звертається до всіх інституцій, які опікуються створенням міжнародного механізму компенсації збитків України від російської агресії, з проханням передбачити окремий пункт в спеціальній міжнародній угоді щодо створення таких механізмів, він передбачає, що Росія не матиме права на.
ParlaMint-UA_2023-07-28-m0.u23.p1.sent1	Дякуємо.
ParlaMint-UA_2023-07-28-m0.u23.p2.sent1	Будь ласка, "Голос", Осадчук.
ParlaMint-UA_2023-07-28-m0.u23.p2.sent2	Клименко Юлія Леонідівна, будь ласка.
ParlaMint-UA_2023-07-28-m0.u24.p1.sent1	Клименко, фракція "Голос".
ParlaMint-UA_2023-07-28-m0.u24.p1.sent2	Шановні колеги, безумовно, ті руйнування і звірства над пам’ятками архітектури в Одесі, ну це реально знущання над історією.
ParlaMint-UA_2023-07-28-m0.u24.p1.sent3	Багато з них насправді будувалися не вчора.
ParlaMint-UA_2023-07-28-m0.u24.p1.sent4	І насправді таке, знаєте, показове руйнування пам’ятників архітектури в Одесі.
ParlaMint-UA_2023-07-28-m0.u24.p1.sent5	Безумовно, ми підтримуємо цю постанову.
ParlaMint-UA_2023-07-28-m0.u24.p1.sent6	Безумовно, Росію давно треба вигнати зі всіх, не тільки з ЮНЕСКО, зі всіх міжнародних організацій.
ParlaMint-UA_2023-07-28-m0.u24.p1.sent7	Насправді, на жаль, ЮНЕСКО навіть не засудило і відкрито не сказало.
ParlaMint-UA_2023-07-28-m0.u24.p1.sent8	Багато місяців, вже півтора року ЮНЕСКО боїться назвати Росію терористом, Росію вбивцею і Росію руйнівником пам’ятників архітектури.
ParlaMint-UA_2023-07-28-m0.u24.p1.sent9	Вони настільки імпотентні, всі ці органи міжнародні, що вони навіть ніколи не називають Росію і війну війною.
ParlaMint-UA_2023-07-28-m0.u24.p1.sent10	Тому давайте ми будемо звертатися не тільки до ЮНЕСКО, ми, безумовно, підтримуємо, а звертатися до всіх міжнародних організацій, які нафаршировані російськими агентами давно, системно, 20 років, які захищають на міжнародному рівні, від спорту до ЮНЕСКО захищають Росію всіма можливими способами, тому давайте звертатися постійно.
ParlaMint-UA_2023-07-28-m0.u24.p2.sent1	Але я хочу сказати ще, що Одеса – це не тільки перлина і не тільки багата пам’ятниками архітектури.
ParlaMint-UA_2023-07-28-m0.u24.p2.sent2	Одеса – ще велике портове місто, яке забезпечувало нашу економіку 60 відсотками валютної виручки і 70 відсотками експорту.
ParlaMint-UA_2023-07-28-m0.u24.p2.sent3	Тому давайте будемо звертатися не тільки до ЮНЕСКО, а до всіх, щоб розблокувати наші порти і розблокувати Чорне море.
ParlaMint-UA_2023-07-28-m0.u24.p2.sent4	Не може Росія перетворити Чорне море в озеро, своє озеро.
ParlaMint-UA_2023-07-28-m0.u24.p2.sent5	Тому давайте будемо.
ParlaMint-UA_2023-07-28-m0.u25.p1.sent1	Дякую.
ParlaMint-UA_2023-07-28-m0.u25.p2.sent1	Будь ласка, "За майбутнє", Констанкевич.
ParlaMint-UA_2023-07-28-m0.u26.p1.sent1	Ірина Констанкевич, група "За майбутнє".
ParlaMint-UA_2023-07-28-m0.u26.p2.sent1	Безперечно, цю постанову підтримає увесь зал. Але, шановне товариство, давайте будемо тверезими і свідомими того, що лише напівміра, тому що виключення Росії із міжнародних авторитетних інституцій – це лише декларація.
ParlaMint-UA_2023-07-28-m0.u26.p2.sent2	Вплив Росії на ці інституції колосальний і все вирішується коштами.
ParlaMint-UA_2023-07-28-m0.u26.p2.sent3	Але у нас є інші аргументи: у нас є правда, у нас є історія, у нас є національна ідентичність, і ми бачимо, що світ у цій боротьбі між добром і злом, між демократією і тиранією на нашому боці.
ParlaMint-UA_2023-07-28-m0.u26.p3.sent1	Ми вважаємо, що недостатньо у цій постанові лише констатувати, що потрібно Росію викинути із міжнародних інституцій і зокрема ЮНЕСКО.
ParlaMint-UA_2023-07-28-m0.u26.p3.sent2	Ми повинні зі свого боку зробити велику роботу для того, щоб переконати світ у своїй тисячолітній історії, переконати світ у тому, що історія українського державотворення – це боротьба не лише драматична, а й трагічна, і що вона продовжується сьогодні.
ParlaMint-UA_2023-07-28-m0.u26.p3.sent3	І те, що відбувається в Одесі, Харкові, Маріуполі, Сумах і багатьох інших містах України – це ще один елемент геноциду проти України.
ParlaMint-UA_2023-07-28-m0.u26.p3.sent4	Нас морили голодом, нас морили фізично, нас морили різними способами, але ми повинні захищатися і в такий же спосіб.
ParlaMint-UA_2023-07-28-m0.u26.p3.sent5	Що для цього треба робити?
ParlaMint-UA_2023-07-28-m0.u26.p3.sent6	Я вважаю, що потрібно посилити роботу і на міжнародному фронті, і на культурному фронті, і для цього потрібно і фінансувати, і посилити організаційну роботу.
ParlaMint-UA_2023-07-28-m0.u26.p3.sent7	І порівнювати ремонт і будівництво музею Голодомору із ремонтом труб – це, напевно, некоректне порівняння.
ParlaMint-UA_2023-07-28-m0.u27.p1.sent1	"Довіра", Бакунець Павло Андрійович, будь ласка.
ParlaMint-UA_2023-07-28-m0.u28.p1.sent1	Дорогий український народе, сьогодні маю з великою особливістю, завдячуючи нашим Збройним Силам України, привітати усіх нас з Днем державності, з річницею хрещення України.
ParlaMint-UA_2023-07-28-m0.u28.p1.sent2	Ще тоді, багато століть, тисячоліття тому ми зробили свій правильний вибір – вибір в сторону європейського християнського світу.
ParlaMint-UA_2023-07-28-m0.u28.p1.sent3	Ще тоді ми мали державність і національну ідентичність, одначе протягом усіх років, століть, тисячоліть наш український народ змушений захищати свою державність, свою національну ідентичність.
ParlaMint-UA_2023-07-28-m0.u28.p1.sent4	Імперська Росія завжди хотіла знищити, власне, іноді, можливо, вдавалося знищити державний устрій, однак національної ідентичності українського народу ніколи не знищити, ні руйнуючи міста і села, ні навіть руйнуючи культурні пам’ятки, як-то, на жаль, сталося в Одесі, перед тим, на превеликий жаль, сталося у славному, гарному місті Львові.
ParlaMint-UA_2023-07-28-m0.u28.p2.sent1	І, звичайно, що сьогодні ми звертаємося до міжнародної спільноти, до Організації Об’єднаних Націй, аби цього агресора, цього окупанта, вбивцю, Росію виключити однозначно з ЮНЕСКО.
ParlaMint-UA_2023-07-28-m0.u28.p2.sent2	Ми звертаємося до всієї міжнародної спільноти, аби робили не лише на словах засудження, а і реальні кроки допомогти нам захистити, власне, наше небо, відтак наші міста, відтак нашу культуру, відтак нашу державність.
ParlaMint-UA_2023-07-28-m0.u28.p2.sent3	Ми віримо у Збройні Сили України, віримо в Бога, в людей і в перемогу.
ParlaMint-UA_2023-07-28-m0.u29.p1.sent1	Будь ласка, Михайло Михайлович Цимбалюк і після цього Олексій Олексійович Гончаренко і голосуємо.
ParlaMint-UA_2023-07-28-m0.u30.p1.sent1	Михайло Цимбалюк, "Батьківщина".
ParlaMint-UA_2023-07-28-m0.u30.p2.sent1	Шановний пане Голово, президія, шановні народні депутати!
ParlaMint-UA_2023-07-28-m0.u30.p2.sent2	Дуже важливо і символічно, що сьогоднішню заяву Верховна Рада України ухвалює в День державності нашої славної України – це символічно.
ParlaMint-UA_2023-07-28-m0.u30.p3.sent1	Росія – держава-терорист і вона щоденно це демонструє.
ParlaMint-UA_2023-07-28-m0.u30.p3.sent2	Це Звернення до міжнародних інституцій і можливо після цього ЮНЕСКО буде обмежуватися не тільки стурбованістю, а конкретними діями щодо виключення Російської Федерації зі складу ЮНЕСКО.
ParlaMint-UA_2023-07-28-m0.u30.p3.sent3	Ця міжнародна структура має реально захищати світову спадщину, бо ті злочинні дії, які сталися у Львові, коли зруйнована спадщина, у нашій славній Одесі – це неприпустима річ.
ParlaMint-UA_2023-07-28-m0.u30.p4.sent1	Схвалюємо і підтримуємо, "Батьківщина".
ParlaMint-UA_2023-07-28-m0.u31.p1.sent1	Олексій Олексійович Гончаренко, будь ласка.
ParlaMint-UA_2023-07-28-m0.u32.p1.sent1	Олексій Гончаренко, "Європейська солідарність".
ParlaMint-UA_2023-07-28-m0.u32.p2.sent1	Росія – це ІДІЛ, це терорист номер один в світі.
ParlaMint-UA_2023-07-28-m0.u32.p2.sent2	Як ІДІЛ нищив Пальміру, сьогодні Росія нищить південну Пальміру, мою рідну Одесу.
ParlaMint-UA_2023-07-28-m0.u32.p3.sent1	Ми звертаємося до ЮНЕСКО, але слова тут зайві, тут потрібні дії.
ParlaMint-UA_2023-07-28-m0.u32.p3.sent2	І тому ми маємо просити і вимагати, щоб країни-члени ЮНЕСКО для того, щоб зберегти всесвітню спадщину, яка розташована на території України, дали протиповітряний захист.
ParlaMint-UA_2023-07-28-m0.u32.p3.sent3	Для стародавнього Києва, для Львова і Львівщини, для Чернівців і для моєї рідної Одеси, яка сьогодні, весь світ збагнув значення Одеси-мами, яка годує весь світ, одне з найгарніших міст Європи, а ці нелюди його знищують.
ParlaMint-UA_2023-07-28-m0.u32.p4.sent1	І ще, сьогодні День хрещення Русі-України.
ParlaMint-UA_2023-07-28-m0.u32.p4.sent2	Ви знаєте, ми колись цих поганців з московських болот похрестили, тож тепер наш час знищити, бо християнами вони не стали, цю поганську імперію.
ParlaMint-UA_2023-07-28-m0.u32.p5.sent1	Слава Україні!
ParlaMint-UA_2023-07-28-m0.u33.p1.sent1	Шановні колеги, всі виступили з приводу цього?
ParlaMint-UA_2023-07-28-m0.u33.p1.sent2	Питання тоді переходимо до прийняття рішення.
ParlaMint-UA_2023-07-28-m0.u33.p1.sent3	Прошу народних депутатів підготуватись до голосування.
ParlaMint-UA_2023-07-28-m0.u33.p2.sent1	Шановні колеги, я ставлю пропозицію прийняти в цілому з врахуванням пропозицій комітету та з необхідними техніко-юридичними поправками проект Постанови про Звернення Верховної Ради України до Організації Об’єднаних Націй з питань освіти, науки і культури (ЮНЕСКО), парламентів та урядів її держав-членів про необхідність позбавлення російської федерації членства в ЮНЕСКО.
ParlaMint-UA_2023-07-28-m0.u33.p2.sent2	Готові голосувати?
ParlaMint-UA_2023-07-28-m0.u33.p2.sent3	Шановні колеги, готові голосувати?
ParlaMint-UA_2023-07-28-m0.u33.p3.sent1	Я прошу народних депутатів голосувати.
ParlaMint-UA_2023-07-28-m0.u33.p4.sent1	За-296
ParlaMint-UA_2023-07-28-m0.u33.p5.sent1	Рішення прийнято.
ParlaMint-UA_2023-07-28-m0.u33.p6.sent1	Дякую, колеги.
ParlaMint-UA_2023-07-28-m0.u34.p1.sent1	Наступне, ми домовились без обговорення тільки буде виступ авторів і виступ Соломії Анатоліївни Бобровської, так?
ParlaMint-UA_2023-07-28-m0.u34.p1.sent2	А її немає.
ParlaMint-UA_2023-07-28-m0.u34.p1.sent3	Якщо вона є.
ParlaMint-UA_2023-07-28-m0.u34.p2.sent1	Тоді 9525, проект Постанови про Звернення Верховної Ради України до Організації Об’єднаних Націй, парламентів та урядів країн Групи Семи, держав-членів Європейського Союзу та НАТО, Європейського Парламенту, Парламентської Асамблеї Ради Європи, Парламентської Асамблеї ОБСЄ, Парламентської Асамблеї НАТО, Міжнародного комітету Червоного Хреста, Незалежної міжнародної медичної гуманітарної організації "Лікарі без кордонів" щодо забезпечення обміну та повернення в Україну військовополонених захисників Маріуполя.
ParlaMint-UA_2023-07-28-m0.u34.p3.sent1	Я ставлю пропозицію включити це питання до порядку денного сесії.
ParlaMint-UA_2023-07-28-m0.u34.p3.sent2	Прошу голосувати.
ParlaMint-UA_2023-07-28-m0.u34.p4.sent1	За-293
ParlaMint-UA_2023-07-28-m0.u34.p5.sent1	Рішення прийнято.
ParlaMint-UA_2023-07-28-m0.u34.p6.sent1	Дякую, шановні колеги.
ParlaMint-UA_2023-07-28-m0.u34.p7.sent1	Давайте тоді, виступи авторів і, якщо є, Соломія Бобровська тоді.
ParlaMint-UA_2023-07-28-m0.u34.p8.sent1	Я запрошую Ірину Володимирівну Геращенко, будь ласка.
ParlaMint-UA_2023-07-28-m0.u34.p8.sent2	Ви будете від авторів?
ParlaMint-UA_2023-07-28-m0.u34.p8.sent3	Будь ласка, Ірина Володимирівна.
ParlaMint-UA_2023-07-28-m0.u35.p1.sent1	Дорогі українці!
ParlaMint-UA_2023-07-28-m0.u35.p1.sent2	Рік тому терорист Російська Федерація в Оленівці підступно розстріляла 53 українських військовополонених.
ParlaMint-UA_2023-07-28-m0.u35.p1.sent3	Зараз в Ростові триває судилище над "азовцями", над "айдарцями", а в тюрмах Російської Федерації і на окупованих територіях утримуються десятки тисяч українських полонених.
ParlaMint-UA_2023-07-28-m0.u35.p1.sent4	І, очевидно, що ця війна, яка триває з лютого 2014 року, продемонструвала повну імпотенцію і деградацію міжнародних організацій, зокрема, Міжнародного Комітету Червоного Хреста, який складав списки "азовців" під час їх виходу з "Азовсталі" і брав гарантії перед родинами полонених, що вони отримають доступ до тюрем, що вони будуть передавати туди медикаменти і ліки – нічого цього немає.
ParlaMint-UA_2023-07-28-m0.u35.p2.sent1	Колеги, ми маємо з вами щодня штурхати міжнародні організації з вимогою виконувати їх засадничі функції: в першу чергу перевіряти умови утримання, по-друге, зробити все для того, щоб тортур не було над нашими полоненими.
ParlaMint-UA_2023-07-28-m0.u35.p2.sent2	Я розумію як важко проводяться обміни полонених, тому війна триває з 2014 року.
ParlaMint-UA_2023-07-28-m0.u35.p2.sent3	І коли щоразу ми згадуємо, що вона триває з 2022, ми так ображаємо пам’ять тисяч загиблих і родин загиблих.
ParlaMint-UA_2023-07-28-m0.u35.p2.sent4	Давайте про це пам’ятати.
ParlaMint-UA_2023-07-28-m0.u35.p3.sent1	А сьогодні парламент має на всіх міжнародних майданчиках звертатися до міжнародних організацій з вимогою: перше – зайти в тюрми в Росії і на окупованих територіях, друге – докласти всіх зусиль для звільнення українських військовополонених як цивільних, так і військових, третє – виконати гарантії, які вони брали перед полоненими Маріуполя.
ParlaMint-UA_2023-07-28-m0.u35.p4.sent1	І головне – ніхто ніколи не визнає цих ганебних судилищ, які сьогодні відбуваються в Ростові над нашими полоненими, маємо докласти всіх зусиль для того, щоби їх звільнити, і кожного дня підтримувати родини полонених, які чекають своїх рідних.
ParlaMint-UA_2023-07-28-m0.u35.p4.sent2	Від Верховної Ради ми щиро бажаємо всім родинам.
ParlaMint-UA_2023-07-28-m0.u36.p1.sent1	Дякую.
ParlaMint-UA_2023-07-28-m0.u36.p2.sent1	Шановні колеги, переходимо до прийняття рішення, я прошу приготуватися.
ParlaMint-UA_2023-07-28-m0.u36.p2.sent2	Я ставлю пропозицію прийняти в цілому з урахуванням пропозицій комітету та з необхідними техніко-юридичними поправками проект Постанови про Звернення Верховної Ради України до Організації Об’єднаних Націй, парламентів та урядів країн Групи Семи, держав-членів Європейського Союзу та НАТО, Європейського парламенту, Парламентської Асамблеї Ради Європи, Парламентської Асамблеї ОБСЄ, Парламентської Асамблеї НАТО, Міжнародного Комітету Червоного Хреста, Незалежної міжнародної медичної гуманітарної організації "Лікарі без кордонів" щодо забезпечення обміну та повернення в Україну військовополонених захисників Маріуполя.
ParlaMint-UA_2023-07-28-m0.u36.p3.sent1	Готові голосувати?
ParlaMint-UA_2023-07-28-m0.u36.p3.sent2	Я прошу народних депутатів голосувати.
ParlaMint-UA_2023-07-28-m0.u36.p4.sent1	За-293
ParlaMint-UA_2023-07-28-m0.u36.p5.sent1	Рішення прийнято.
ParlaMint-UA_2023-07-28-m0.u36.p5.sent2	Дякую, колеги.
ParlaMint-UA_2023-07-28-m0.u36.p6.sent1	Наступний законопроект 7357.
ParlaMint-UA_2023-07-28-m0.u36.p6.sent2	Проект Закону про реєстрацію доменних імен.
ParlaMint-UA_2023-07-28-m0.u36.p6.sent3	На Погоджувальній раді було прийнято рішення без постановки питання на врахування і підтвердження, одразу переходимо до прийняття рішення.
ParlaMint-UA_2023-07-28-m0.u36.p6.sent4	Тому, шановні колеги, я ставлю пропозицію прийняти в другому читанні та в цілому з необхідними техніко-юридичними поправками проект Закону про реєстрацію доменних імен (7357).
ParlaMint-UA_2023-07-28-m0.u36.p7.sent1	Готові голосувати?
ParlaMint-UA_2023-07-28-m0.u36.p7.sent2	Я прошу народних депутатів голосувати.
ParlaMint-UA_2023-07-28-m0.u36.p8.sent1	За-282
ParlaMint-UA_2023-07-28-m0.u36.p9.sent1	Рішення прийнято.
ParlaMint-UA_2023-07-28-m0.u36.p9.sent2	Закон прийнятий в цілому.
ParlaMint-UA_2023-07-28-m0.u36.p9.sent3	Вітаю, колеги.
ParlaMint-UA_2023-07-28-m0.u36.p10.sent1	Наступний законопроект теж ми домовились на Погоджувальній раді без обговорення.
ParlaMint-UA_2023-07-28-m0.u36.p10.sent2	Це 8263.
ParlaMint-UA_2023-07-28-m0.u36.p10.sent3	Тому я ставлю пропозицію прийняти в другому читанні та в цілому з необхідними техніко-юридичними поправками проект Закону про дерадянізацію порядку вирішення окремих питань адміністративно-територіального устрою України (реєстраційний номер 8263).
ParlaMint-UA_2023-07-28-m0.u36.p11.sent1	Прошу народних депутатів голосувати.
ParlaMint-UA_2023-07-28-m0.u36.p12.sent1	За-262
ParlaMint-UA_2023-07-28-m0.u36.p13.sent1	Рішення прийнято.
ParlaMint-UA_2023-07-28-m0.u36.p13.sent2	Закон прийнятий в цілому.
ParlaMint-UA_2023-07-28-m0.u36.p14.sent1	Шановні колеги, наступний законопроект 9402.
ParlaMint-UA_2023-07-28-m0.u36.p14.sent2	Це проект Закону про внесення змін до Митного кодексу України та інших законів України щодо уніфікації до європейських та північноатлантичних стандартів процедур декларування військової техніки та інших товарів.
ParlaMint-UA_2023-07-28-m0.u36.p15.sent1	Я ставлю пропозицію включити це питання до порядку денного сесії.
ParlaMint-UA_2023-07-28-m0.u36.p15.sent2	Прошу народних депутатів голосувати.
ParlaMint-UA_2023-07-28-m0.u36.p16.sent1	За-292
ParlaMint-UA_2023-07-28-m0.u36.p17.sent1	Рішення прийнято.
ParlaMint-UA_2023-07-28-m0.u36.p18.sent1	Шановні колеги!
ParlaMint-UA_2023-07-28-m0.u36.p18.sent2	Я ставлю пропозицію розглянути це питання за скороченою процедурою.
ParlaMint-UA_2023-07-28-m0.u36.p18.sent3	Прошу голосувати.
ParlaMint-UA_2023-07-28-m0.u36.p19.sent1	За-244
ParlaMint-UA_2023-07-28-m0.u36.p20.sent1	Рішення прийнято.
ParlaMint-UA_2023-07-28-m0.u36.p21.sent1	Шановні колеги!
ParlaMint-UA_2023-07-28-m0.u36.p21.sent2	Ми домовилися з обговоренням, тому запишіться два – за, два – проти.
ParlaMint-UA_2023-07-28-m0.u36.p22.sent1	Будь ласка, Герус Андрій Михайлович, фракція "Слуга народу".
ParlaMint-UA_2023-07-28-m0.u37.p1.sent1	Прошу передати слово Олександру Сові.
ParlaMint-UA_2023-07-28-m0.u38.p1.sent1	Будь ласка, Сова Олександр.
ParlaMint-UA_2023-07-28-m0.u39.p1.sent1	Шановні колеги!
ParlaMint-UA_2023-07-28-m0.u39.p1.sent2	Даний законопроект потрібен нашим військовим.
ParlaMint-UA_2023-07-28-m0.u39.p1.sent3	Ми вводимо форму 302, це спрощене декларування військової техніки та інших товарів, які потрібні нашим військовим для навчання, для виконання спеціальних завдань.
ParlaMint-UA_2023-07-28-m0.u39.p2.sent1	Також ми даним законопроектом спрощуємо і прибираємо отримання деяких дозволів для переміщення продуктів харчування, медикаментів та інших товарів, потрібних для виконання операцій та навчання нашим військовим.
ParlaMint-UA_2023-07-28-m0.u39.p2.sent2	Даний законопроект був підтриманий всіма учасниками робочої групи, був підтриманий комітетом.
ParlaMint-UA_2023-07-28-m0.u39.p2.sent3	І тому прошу підтримати його залом.
ParlaMint-UA_2023-07-28-m0.u39.p2.sent4	І ми його доопрацюємо до другого читання.
ParlaMint-UA_2023-07-28-m0.u39.p3.sent1	Дякую.
ParlaMint-UA_2023-07-28-m0.u40.p1.sent1	Дякую, Олександре Георгійовичу.
ParlaMint-UA_2023-07-28-m0.u40.p2.sent1	Будь ласка, далі слово надається надається народному депутату Люшняку Миколі Володимировичу, депутатська група "Довіра".
ParlaMint-UA_2023-07-28-m0.u40.p3.sent1	Бакунець, я правильно розумію?
ParlaMint-UA_2023-07-28-m0.u40.p3.sent2	Будь ласка, Павло Андрійовичу.
ParlaMint-UA_2023-07-28-m0.u41.p1.sent1	Дякую вам, пане Голово.
ParlaMint-UA_2023-07-28-m0.u41.p1.sent2	Шановна президіє, народні депутати України, звичайно, що впровадження власне цієї Форми 302, такої, яка вона є в НАТО, на наших пунктах пропуску дещо спростить однозначно роботу для військової логістики.
ParlaMint-UA_2023-07-28-m0.u41.p1.sent3	І ми це підтримуємо і, власне, допрацюємо до другого читання.
ParlaMint-UA_2023-07-28-m0.u41.p1.sent4	Одначе важливо при цьому, коли ми говоримо про наші пункти пропуску, про, власне, ці спрощення митні, говорити про цей крок справедливості назустріч нашим захисникам, а саме про те, що все ж таки нам, залу, необхідно звернутися до законопроектів, які вже майже рік, власне, лежать в профільному комітеті, які дозволять нашим захисникам скористатися можливістю і один раз ввезти в Україну автомобіль при сплаті нульового мита, тобто розмитнювати, не сплачуючи кошти.
ParlaMint-UA_2023-07-28-m0.u41.p1.sent5	Це буде гарний справедливий крок назустріч нашим захисникам і їхнім родинам.
ParlaMint-UA_2023-07-28-m0.u41.p2.sent1	І, власне, звертаюся до вас в залі, аби ми все ж таки розглянули цей законопроект і зробили, власне, щось правильне, щось корисне для тих людей, котрі сьогодні дають можливість нам, власне, мати річницю хрещення, День Державності, працювати в цьому залі і всій країні.
ParlaMint-UA_2023-07-28-m0.u41.p3.sent1	Дякую.
ParlaMint-UA_2023-07-28-m0.u42.p1.sent1	Будь ласка, Цимбалюк Михайло Михайлович, фракція "Батьківщина".
ParlaMint-UA_2023-07-28-m0.u43.p1.sent1	Михайло Цимбалюк, "Батьківщина".
ParlaMint-UA_2023-07-28-m0.u43.p1.sent2	Прошу передати слово Валентину Наливайченку.
ParlaMint-UA_2023-07-28-m0.u44.p1.sent1	Наливайченко, будь ласка.
ParlaMint-UA_2023-07-28-m0.u45.p1.sent1	Шановний пане Голово, пані та панове, дорогі наші захисники!
ParlaMint-UA_2023-07-28-m0.u45.p1.sent2	Щиро вітаємо вас з Днем Державності, з Днем хрещення на нашій рідній землі і народженням, духовним народженням християнства тут, в Україні, на нашій радній землі.
ParlaMint-UA_2023-07-28-m0.u45.p2.sent1	Законопроект, який зараз представляється, і фракція "Батьківщина" безумовно його підтримає, має і спростити для наших захисників отримання необхідної техніки, необхідного всього для оборони країни, але одночасно ми розглядаємо цей законопроект як той, що наближає нас до членства і в НАТО, і в Європейському Союзі.
ParlaMint-UA_2023-07-28-m0.u45.p2.sent2	Ми стоїмо на позиціях, що кожний такий законопроект має повністю відповідати стандартам Європейського Союзу і, по суті, нами ухвалюватись як країною-членом Європейського Союзу, за тими самими дефініціями, визначеннями, за тими самими нормами і стандартами.
ParlaMint-UA_2023-07-28-m0.u45.p2.sent3	Час відкинути все другорядне і саме так підходити до законотворчої діяльності в українському парламенті.
ParlaMint-UA_2023-07-28-m0.u45.p3.sent1	І наші європейські партнери, наші натівські партнери, які працюють зараз зі Збройними Силами України, з Генеральним штабом щоденно і щоночі у питаннях постачання техніки, озброєння і всього, що необхідно для захисту України, безумовно, це цінуватимуть і так ставитимуться і до нас, з повагою і як до справжніх партнерів.
ParlaMint-UA_2023-07-28-m0.u45.p3.sent2	Слава Україні!
ParlaMint-UA_2023-07-28-m0.u46.p1.sent1	Будь ласка, Геращенко Ірина Володимирівна, фракція "Європейська солідарність".
ParlaMint-UA_2023-07-28-m0.u46.p1.sent2	Передає, я так розумію, Южаніній.
ParlaMint-UA_2023-07-28-m0.u46.p1.sent3	Будь ласка, Ніна Петрівна.
ParlaMint-UA_2023-07-28-m0.u47.p1.sent1	Шановна президія, шановні українці, ми добре пам’ятаємо і знаємо, що з 2002 року в Україні почали відслідковувати настрої українців щодо членства в НАТО.
ParlaMint-UA_2023-07-28-m0.u47.p1.sent2	І станом на червень 2002 року членство в НАТО підтримували 32 відсотки громадян, а 32,2 відсотки громадян України були проти.
ParlaMint-UA_2023-07-28-m0.u47.p2.sent1	Ситуація змінювалася, і вже в 2019 році за членство в НАТО було більше 60 відсотків громадян.
ParlaMint-UA_2023-07-28-m0.u47.p2.sent2	І тому саме з 7 лютого 2019 року в Конституції закріплено невідворотний шлях України в ЄС і НАТО.
ParlaMint-UA_2023-07-28-m0.u47.p3.sent1	Тому запровадження в національне митне законодавство положень щодо застосування Форми 302 - вона застосовується замість оформлення митної декларації, використовується для переміщення техніки військової і інших товарів підрозділів збройних сил держав-членів ЄС і НАТО, - є, звісно, правильним кроком.
ParlaMint-UA_2023-07-28-m0.u47.p3.sent2	Але ми маємо розуміти, що до вступу до НАТО використання форми 302 потребуватиме укладання окремих двохсторонніх договорів Україною з кожною країною окремо для визнання нашої форми.
ParlaMint-UA_2023-07-28-m0.u47.p3.sent3	І тут треба звернути увагу на вагому роботу, яку потрібно зробити нашим дипломатам.
ParlaMint-UA_2023-07-28-m0.u47.p4.sent1	Звісно ми підтримуємо імплементацію стандартів альянсу, будемо голосувати.
ParlaMint-UA_2023-07-28-m0.u47.p4.sent2	Але, на жаль, цей проект закону не можемо прийняти за основу і в цілому із-за неякісної підготовки Міністерством фінансів цього проекту, який ми сьогодні розглядаємо.
ParlaMint-UA_2023-07-28-m0.u47.p4.sent3	Тому потребується друге читання.
ParlaMint-UA_2023-07-28-m0.u48.p1.sent1	Шановні колеги, ми переходимо до прийняття рішення.
ParlaMint-UA_2023-07-28-m0.u48.p1.sent2	Всі виступили з цього питання.
ParlaMint-UA_2023-07-28-m0.u48.p1.sent3	Будь ласка, пригодуйтеся.
ParlaMint-UA_2023-07-28-m0.u48.p2.sent1	Я ставлю пропозицію прийняти за основу з доопрацюванням положень відповідно до частини першої статті 116 Регламенту Верховної Ради України проект Закону про внесення змін до Митного кодексу України та інших законів України щодо уніфікації до європейських та північноатлантичних стандартів процедур декларування військової техніки та інших товарів (реєстраційний номер 9402).
ParlaMint-UA_2023-07-28-m0.u48.p2.sent2	Прошу народних депутатів голосувати.
ParlaMint-UA_2023-07-28-m0.u48.p3.sent1	За-259
ParlaMint-UA_2023-07-28-m0.u48.p4.sent1	Рішення прийнято.
ParlaMint-UA_2023-07-28-m0.u48.p5.sent1	Я ставлю пропозицію скоротити на половину строки подачі пропозицій і поправок для підготовки до другого читання щодо законопроекту 9402.
ParlaMint-UA_2023-07-28-m0.u48.p5.sent2	Прошу народних депутатів голосувати.
ParlaMint-UA_2023-07-28-m0.u48.p6.sent1	За-216
ParlaMint-UA_2023-07-28-m0.u48.p7.sent1	Рішення не прийнято.
ParlaMint-UA_2023-07-28-m0.u48.p8.sent1	Шановні колеги, ідемо далі.
ParlaMint-UA_2023-07-28-m0.u48.p8.sent2	9467.
ParlaMint-UA_2023-07-28-m0.u48.p8.sent3	Це проект Закону про внесення змін до пункту 32 підрозділу 2 розділу XX "Перехідні положення" Податкового кодексу України щодо особливостей ввезення на митну територію України товарів для потреб безпеки і оборони (реєстраційний номер 9467).
ParlaMint-UA_2023-07-28-m0.u48.p8.sent4	Я ставлю пропозицію включити це питання до порядку денного сесії.
ParlaMint-UA_2023-07-28-m0.u48.p8.sent5	Прошу народних депутатів голосувати.
ParlaMint-UA_2023-07-28-m0.u48.p9.sent1	За-257
ParlaMint-UA_2023-07-28-m0.u48.p10.sent1	Рішення прийнято.
ParlaMint-UA_2023-07-28-m0.u48.p11.sent1	Я ставлю пропозицію розглянути це питання за скороченою процедурою.
ParlaMint-UA_2023-07-28-m0.u48.p11.sent2	Прошу голосувати.
ParlaMint-UA_2023-07-28-m0.u48.p12.sent1	За-226
ParlaMint-UA_2023-07-28-m0.u48.p13.sent1	Рішення прийнято.
ParlaMint-UA_2023-07-28-m0.u48.p14.sent1	Пропозиція.
ParlaMint-UA_2023-07-28-m0.u48.p14.sent2	Можемо без обговорення, колеги?
ParlaMint-UA_2023-07-28-m0.u48.p14.sent3	З обговоренням?
ParlaMint-UA_2023-07-28-m0.u48.p14.sent4	Скажіть, будь ласка, яка фракція, тільки одна хоче виступити.
ParlaMint-UA_2023-07-28-m0.u48.p14.sent5	Ми можемо тоді надати дві хвилини.
ParlaMint-UA_2023-07-28-m0.u48.p14.sent6	Ні?
ParlaMint-UA_2023-07-28-m0.u48.p14.sent7	Тоді запишіться: два – за, два – проти.
ParlaMint-UA_2023-07-28-m0.u48.p14.sent8	Але це буде спільне обговорення за наступний законопроектом, який ми будемо приймати без обговорення.
ParlaMint-UA_2023-07-28-m0.u48.p14.sent9	Запишіться ті фракції, які бажають виступити.
ParlaMint-UA_2023-07-28-m0.u48.p14.sent10	Будь ласка.
ParlaMint-UA_2023-07-28-m0.u48.p15.sent1	Степан Іванович Кубів, фракція "Європейська солідарність".
ParlaMint-UA_2023-07-28-m0.u48.p15.sent2	Будь ласка.
ParlaMint-UA_2023-07-28-m0.u49.p1.sent1	Шановний пане Голово, прошу слово надати пані Ніні Южаніній.
ParlaMint-UA_2023-07-28-m0.u49.p2.sent1	Дякую.
ParlaMint-UA_2023-07-28-m0.u50.p1.sent1	Будь ласка, Южаніна Ніна Петрівна.
ParlaMint-UA_2023-07-28-m0.u51.p1.sent1	Шановні колеги, такі проекти законів без обговорення взагалі не можна голосувати.
ParlaMint-UA_2023-07-28-m0.u51.p1.sent2	Невже ми не розуміємо, що ми сьогодні розглядаємо два проекти законів, якими пропонується розширити перелік товарів оборонного призначення, що придбаються за Законом "Про оборонні закупівлі", та перелік цих товарів, кінцевим отримувачем яких будуть Збройні Сили України.
ParlaMint-UA_2023-07-28-m0.u51.p2.sent1	Ми втретє переглядаємо цей перелік.
ParlaMint-UA_2023-07-28-m0.u51.p2.sent2	Скажіть, будь ласка, за 17 місяців війни так і не удосужилось ні Міністерство оборони, ні, я не знаю, всі необхідні структури, Кабінет Міністрів, де наш Прем’єр-міністр, для того, щоби скомпонувати цей перелік так, щоб окремі депутати не хвилювалися і не додавали своїми пропозиціями якийсь один товар, який необхідний зараз для Збройних Сил України?
ParlaMint-UA_2023-07-28-m0.u51.p2.sent3	Мені здається це просто вже неповага до всіх наших воїнів і взагалі до Збройних Сил.
ParlaMint-UA_2023-07-28-m0.u51.p2.sent4	Де наше Міністерство оборони?
ParlaMint-UA_2023-07-28-m0.u51.p2.sent5	Де його робота?
ParlaMint-UA_2023-07-28-m0.u51.p2.sent6	Тим більше, що сьогодні, коли ми додаємо певну групу товарів, ну справді на комітеті прийшлося підняти мову ще й про антидронові рушниці.
ParlaMint-UA_2023-07-28-m0.u51.p2.sent7	І я дякую членам комітету, які підтримали ініціативу щодо запропонованої норми включити в цей перелік товарів те, що на сьогодні стало необхідним.
ParlaMint-UA_2023-07-28-m0.u51.p2.sent8	Тобто виходить так, що ми не можемо сьогодні дивитися на завтра, а яка нова техніка нам завтра знадобиться.
ParlaMint-UA_2023-07-28-m0.u51.p2.sent9	І це робить знову ж таки не Міністерство оборони, а роблять народні депутати.
ParlaMint-UA_2023-07-28-m0.u51.p2.sent10	Тому я просто дивуюсь і думаю, що настав час, щоб ваша фракція монобільшості викликала все-таки Міністра оборони на розмову і проговорили про те, що навіть уряд не удосужився за 17 місяців прийняти перелік товарів, які можуть постачатися юридичними особами для Збройних Сил України без сплати податку на прибуток.
ParlaMint-UA_2023-07-28-m0.u51.p2.sent11	Слухайте, мені здається, що це ганьба нам і всім, хто тут, в залі, коли ми вирішуємо питання просто з коліс, ми не маємо ніякої стратегії.
ParlaMint-UA_2023-07-28-m0.u51.p2.sent12	Прошу голосувати, звісно.
ParlaMint-UA_2023-07-28-m0.u52.p1.sent1	Будь ласка.
ParlaMint-UA_2023-07-28-m0.u52.p1.sent2	Веніславський, я так розумію, передає слово Гетманцеву, так?
ParlaMint-UA_2023-07-28-m0.u52.p1.sent3	Будь ласка, Гетманцев Данило Олександрович, "Слуга народу".
ParlaMint-UA_2023-07-28-m0.u53.p1.sent1	Шановні колеги, зі святом!
ParlaMint-UA_2023-07-28-m0.u53.p1.sent2	З Днем Державності!
ParlaMint-UA_2023-07-28-m0.u53.p1.sent3	З Днем хрещення!
ParlaMint-UA_2023-07-28-m0.u53.p2.sent1	Насправді дуже поважаю право опозиції поговорити, але насправді не досить розумію, що треба обговорювати саме в цьому законопроекті.
ParlaMint-UA_2023-07-28-m0.u53.p2.sent2	Дійсно ми втретє вже доповнюємо перелік дронів, літальних апаратів, антидронових пушок, в тому числі і за пропозиціями опозиції, змінюючи перелік цих товарів, які мають пільгу при ввезенні на митну територію України.
ParlaMint-UA_2023-07-28-m0.u53.p2.sent3	Але війна – це річ динамічна.
ParlaMint-UA_2023-07-28-m0.u53.p2.sent4	Потреби у війну також змінюються і планування тут є дуже важким.
ParlaMint-UA_2023-07-28-m0.u53.p2.sent5	Але ми з вами, і опозиція, і влада, дуже чітко і однозначно реагуємо на будь-які виклики, дуже швидко приймаємо рішення.
ParlaMint-UA_2023-07-28-m0.u53.p2.sent6	І давайте швидше приймати це рішення, не витрачаючи час на безплідні обговорення.
ParlaMint-UA_2023-07-28-m0.u53.p3.sent1	Прошу підтримати за основу та в цілому цей законопроект.
ParlaMint-UA_2023-07-28-m0.u53.p3.sent2	І за наслідками розгляду в першому читанні прийняти за основу і в цілому з необхідними техніко-юридичними правками, передбачивши в тексті такі зміни.
ParlaMint-UA_2023-07-28-m0.u53.p3.sent3	Пункт перший розділу І законопроекту доповнити новим абзацом такого змісту: портативний радіоелектронний засіб виявлення та протидії безпілотним літальним апаратам, що класифікується у товарній позиції 8543 згідно УКТ ЗЕД.
ParlaMint-UA_2023-07-28-m0.u53.p3.sent4	Пункт другий розділу 1 законопроекту доповнити новим абзацом такого змісту: портативний радіоелектронний засіб виявлення та протидії безпілотним літальним апаратам (антидронова рушниця), що класифікується у товарній позиції 8543 згідно УКТ ЗЕД.
ParlaMint-UA_2023-07-28-m0.u53.p3.sent5	Все.
ParlaMint-UA_2023-07-28-m0.u53.p4.sent1	Дякую.
ParlaMint-UA_2023-07-28-m0.u54.p1.sent1	Данило Олександрович, вас у школі по техніці читання, мабуть, було відмінно.
ParlaMint-UA_2023-07-28-m0.u54.p2.sent1	Шановні колеги, Воронько Олег Євгенович, депутатська група "Відновлення України".
ParlaMint-UA_2023-07-28-m0.u54.p2.sent2	Будь ласка.
ParlaMint-UA_2023-07-28-m0.u55.p1.sent1	Шановні колеги, добрий день!
ParlaMint-UA_2023-07-28-m0.u55.p1.sent2	Пакет законопроектів 9467 та 9468 є черговим доказом того, що український парламент є надійним плечем підтримки для українських захисників.
ParlaMint-UA_2023-07-28-m0.u55.p1.sent3	Ми маємо стійку і міцну політичну волю до подальшого спрощення ввезення тих товарів, що допомагають Україні ефективно протистояти російській агресії.
ParlaMint-UA_2023-07-28-m0.u55.p1.sent4	Звільнення від податку на додану вартість та ввізного мита оптичних приладів для спостереження стимулюватиме збільшення на передовій приладів нічного бачення, цифрових монокулярів та бінокулярів далекомірів.
ParlaMint-UA_2023-07-28-m0.u55.p1.sent5	Такі прилади застосовуються для виявлення та ідентифікації ворожих цілей.
ParlaMint-UA_2023-07-28-m0.u55.p1.sent6	Також вони є незамінними для підтримки і координації дій в реальному часі.
ParlaMint-UA_2023-07-28-m0.u55.p2.sent1	З однієї сторони, це питання збільшення ефективності українських Збройних Сил.
ParlaMint-UA_2023-07-28-m0.u55.p2.sent2	З іншої, додатковий фактор збереження життів наших героїв.
ParlaMint-UA_2023-07-28-m0.u55.p3.sent1	Депутатська група "Відновлення України" закликає колег з усіх парламентських сил вкотре показати монолітну позицію у питанні забезпечення, у сфері безпеки та оборони.
ParlaMint-UA_2023-07-28-m0.u55.p3.sent2	Кожне подібне рішення та підтримка наших воїнів наближають нашу державу до перемоги.
ParlaMint-UA_2023-07-28-m0.u55.p4.sent1	Дякую за увагу.
ParlaMint-UA_2023-07-28-m0.u56.p1.sent1	Будь ласка, спочатку Власенко, а потім Железняк.
ParlaMint-UA_2023-07-28-m0.u56.p2.sent1	Власенко, я так розумію.
ParlaMint-UA_2023-07-28-m0.u56.p2.sent2	Хто буде?
ParlaMint-UA_2023-07-28-m0.u56.p3.sent1	Михайле Михайловичу, будь ласка.
ParlaMint-UA_2023-07-28-m0.u57.p1.sent1	Михайло Цимбалюк, "Батьківщина".
ParlaMint-UA_2023-07-28-m0.u57.p2.sent1	Насправді ми будемо підтримувати обидва законопроекти стосовно змін до Податкового і Митного кодексів.
ParlaMint-UA_2023-07-28-m0.u57.p2.sent2	І насправді є певна вина уряду, що потрібно вносити і миттєво реагувати на потребу Збройних Сил України.
ParlaMint-UA_2023-07-28-m0.u57.p2.sent3	Але у нас в державі війна і інколи не все рахуємо, через те Верховна Рада має миттєво реагувати на ті потреби Збройних Сил і сил оборони, які виникають щоденно.
ParlaMint-UA_2023-07-28-m0.u57.p3.sent1	Ми не перестаємо висловлювати вдячність нашим міжнародним партнерам за допомогу, бо насправді вона є суттєва і дуже необхідна.
ParlaMint-UA_2023-07-28-m0.u57.p3.sent2	І ми бачимо, як сьогодні країни НАТО допомагають Україні, розміщуючи логістичні центри ближче до кордонів нашої держави.
ParlaMint-UA_2023-07-28-m0.u57.p3.sent3	А даний законопроект несе конкретну сутність щодо певних видів і товарів.
ParlaMint-UA_2023-07-28-m0.u57.p3.sent4	І як сказав голова комітету, справді це вже третій наш законопроект щодо покращення ввезення і зняття мита і податків на ті товари, які вкрай необхідні Збройним Силам України.
ParlaMint-UA_2023-07-28-m0.u57.p3.sent5	Важливо, щоб і наш Оборонпром теж працював в цьому напрямку, щоб наша продукція була конкурентна, хоча заради справедливості уже хороші приклади вітчизняного виробництва обладнання для Збройних Сил України є.
ParlaMint-UA_2023-07-28-m0.u57.p3.sent6	Голосуємо "за" і слава Збройним Силам України!
ParlaMint-UA_2023-07-28-m0.u57.p3.sent7	Слава Україні!
ParlaMint-UA_2023-07-28-m0.u58.p1.sent1	Будь ласка, Ярослав Іванович Железняк і після цього голосуємо.
ParlaMint-UA_2023-07-28-m0.u58.p1.sent2	Одна хвилина.
ParlaMint-UA_2023-07-28-m0.u58.p1.sent3	Будь ласка, Ярослав Іванович.
ParlaMint-UA_2023-07-28-m0.u59.p1.sent1	Шановні колеги, я є першим автором цього закону, але насправді доповідати мав мій колега Роман Костенко, але він зараз не у відпустці, не на Мальдівах, він зараз на фронті.
ParlaMint-UA_2023-07-28-m0.u59.p1.sent2	І саме він був ініціатором цього законопроекту.
ParlaMint-UA_2023-07-28-m0.u59.p1.sent3	Дуже проста норма.
ParlaMint-UA_2023-07-28-m0.u59.p1.sent4	Якщо ми завозимо прилади нічного бачення і в них є камера, то через зміни в термінології Європейського Союзу зараз ми маємо їх оподатковувати.
ParlaMint-UA_2023-07-28-m0.u59.p1.sent5	Те, що запропонував і підняв питання Рома Костенко якраз те, що якщо там вбудований далекомір або камера – це буде вважатися точно таким самим тепловізором, який буде допомагати хлопцям та дівчатам на фронті.
ParlaMint-UA_2023-07-28-m0.u59.p1.sent6	До законопроекту колеги додали ще антидронові рушниці.
ParlaMint-UA_2023-07-28-m0.u59.p1.sent7	Теж, сподіваюсь, не виникає жодного питання.
ParlaMint-UA_2023-07-28-m0.u59.p2.sent1	Тому прошу не перетворювати це в політику, а дати нам можливість проголосувати за основу та в цілому, та одразу підписати ці зміни.
ParlaMint-UA_2023-07-28-m0.u59.p3.sent1	Дякую.
ParlaMint-UA_2023-07-28-m0.u60.p1.sent1	Шановні колеги, ми завершили розгляд цього питання, переходимо до прийняття рішення, прошу приготуватися.
ParlaMint-UA_2023-07-28-m0.u60.p2.sent1	Я ставлю пропозицію прийняти за основу проект Закону про внесення змін до пункту 32 підрозділу 2 розділу ХХ "Перехідні положення Податкового кодексу України" щодо особливостей ввезення на митну територію України товарів для потреб безпеки і оборони (реєстраційний номер 9467).
ParlaMint-UA_2023-07-28-m0.u60.p3.sent1	Готові голосувати?
ParlaMint-UA_2023-07-28-m0.u60.p3.sent2	Я прошу народних депутатів голосувати.
ParlaMint-UA_2023-07-28-m0.u60.p4.sent1	За-298
ParlaMint-UA_2023-07-28-m0.u60.p5.sent1	Рішення прийнято.
ParlaMint-UA_2023-07-28-m0.u60.p6.sent1	Я ставлю пропозицію прийняти в цілому з урахуванням пропозицію прийняти в цілому з урахуванням пропозицій комітету та з необхідними техніко-юридичними поправками проект Закону 9467.
ParlaMint-UA_2023-07-28-m0.u60.p6.sent2	Прошу народних депутатів голосувати.
ParlaMint-UA_2023-07-28-m0.u60.p7.sent1	За-294
ParlaMint-UA_2023-07-28-m0.u60.p8.sent1	Рішення прийнято.
ParlaMint-UA_2023-07-28-m0.u60.p9.sent1	Закон прийнятий в цілому.
ParlaMint-UA_2023-07-28-m0.u60.p10.sent1	Шановні колеги, ми домовилися, що наступний закон без обговорення, тому я одразу ставлю пропозицію включити до порядку денного сесії проект Закону про внесення змін до Митного кодексу України щодо особливостей ввезення на митну територію України товарів для потреб безпеки (реєстраційний номер 9468).
ParlaMint-UA_2023-07-28-m0.u60.p10.sent2	Прошу голосувати.
ParlaMint-UA_2023-07-28-m0.u60.p11.sent1	Я знаю, треба включити до порядку денного, Данило Олександрович!
ParlaMint-UA_2023-07-28-m0.u60.p12.sent1	За-295
ParlaMint-UA_2023-07-28-m0.u60.p13.sent1	Рішення прийнято.
ParlaMint-UA_2023-07-28-m0.u60.p14.sent1	Я ставлю пропозицію прийняти за основу проект Закону про внесення змін до Митного кодексу України щодо особливостей ввезення на митну територію України товарів для потреб безпеки і оборони (реєстраційний номер 9468).
ParlaMint-UA_2023-07-28-m0.u60.p14.sent2	Прошу народних депутатів голосувати.
ParlaMint-UA_2023-07-28-m0.u60.p15.sent1	За-300
ParlaMint-UA_2023-07-28-m0.u60.p16.sent1	Рішення прийнято.
ParlaMint-UA_2023-07-28-m0.u60.p17.sent1	Я ставлю пропозицію прийняти в цілому з врахуванням пропозицій комітету та необхідними техніко-юридичними поправками проект Закону про внесення змін до Митного кодексу України щодо особливостей ввезення на митну територію України товарів для потреб безпеки і оборони (реєстраційний номер 9468).
ParlaMint-UA_2023-07-28-m0.u60.p17.sent2	Готові голосувати?
ParlaMint-UA_2023-07-28-m0.u60.p18.sent1	Прошу народних депутатів голосувати.
ParlaMint-UA_2023-07-28-m0.u60.p19.sent1	За-301
ParlaMint-UA_2023-07-28-m0.u60.p20.sent1	Рішення прийнято.
ParlaMint-UA_2023-07-28-m0.u60.p20.sent2	Закон прийнято в цілому.
ParlaMint-UA_2023-07-28-m0.u60.p21.sent1	З процедури?
ParlaMint-UA_2023-07-28-m0.u60.p21.sent2	Ярослав, передає Ірині Володимирівні.
ParlaMint-UA_2023-07-28-m0.u60.p21.sent3	Будь ласка, Геращенко.
ParlaMint-UA_2023-07-28-m0.u61.p1.sent1	Шановні колеги, насправді це найважливіший законопроект, який сьогодні зала проголосувала.
ParlaMint-UA_2023-07-28-m0.u61.p1.sent2	Вітаємо голосування в цілому і виступаємо з ініціативою, щоб Голова Верховної Ради невідкладно підписав ці законопроекти, і направив їх підпис Верховному Головнокомандувачу Президенту України.
ParlaMint-UA_2023-07-28-m0.u61.p2.sent1	У Збройних Силах України вітають наші законопроекти.
ParlaMint-UA_2023-07-28-m0.u61.p2.sent2	І очікують насправді, що ми спростимо ввезення таких бажаних дефіцитних тепловізорів для фронту.
ParlaMint-UA_2023-07-28-m0.u61.p2.sent3	Пане Голово, просимо негайно їх підписати.
ParlaMint-UA_2023-07-28-m0.u61.p3.sent1	Дякуємо.
ParlaMint-UA_2023-07-28-m0.u62.p1.sent1	Якщо немає заперечень, я поставлю пропозицію, шановної Ірини Володимирівни Геращенко на голосування.
ParlaMint-UA_2023-07-28-m0.u62.p2.sent1	Ставлю на голосування пропозицію доручити Голові Верховної Ради невідкладно підписати щойно прийняті в цілому законопроекти з реєстраційними номерами 9467, 9468, та спрямувати їх на підпис Президентові України.
ParlaMint-UA_2023-07-28-m0.u62.p3.sent1	Прошу голосувати.
ParlaMint-UA_2023-07-28-m0.u62.p4.sent1	За-289
ParlaMint-UA_2023-07-28-m0.u62.p5.sent1	Рішення прийнято.
ParlaMint-UA_2023-07-28-m0.u62.p6.sent1	Дякую.
ParlaMint-UA_2023-07-28-m0.u62.p6.sent2	По фракціям покажіть.
ParlaMint-UA_2023-07-28-m0.u63.p1.sent1	Вельмишановні колеги, пан Юрчишин, давайте ми пройдемо ще один законопроект, проголосуємо, щоб не втратити темп, а потім передамо вам, 8222.
ParlaMint-UA_2023-07-28-m0.u65.p1.sent1	Що ще з процедури, Ірина Володимирівна?
ParlaMint-UA_2023-07-28-m0.u65.p1.sent2	Будь ласка.
ParlaMint-UA_2023-07-28-m0.u66.p1.sent1	Шановний пане Голово, ви знаєте, ми вітаємо те, що президія в нас не палить – це дуже важливо.
ParlaMint-UA_2023-07-28-m0.u66.p1.sent2	Але звертаємо вашу увагу, що, на жаль, в кулуарах Верховної Ради депутати палять "айкоси", туди не можливо вийти.
ParlaMint-UA_2023-07-28-m0.u66.p2.sent1	Я дуже прошу вас звернутися до депутатів Верховної Ради, нагадати, що "айкоси" не палять у Верховній Раді України і припинити цей безлад.
ParlaMint-UA_2023-07-28-m0.u66.p3.sent1	Дуже дякую.
ParlaMint-UA_2023-07-28-m0.u66.p4.sent1	І вітаю те, що ви теж не палите, шановний пане Голово і президія.
ParlaMint-UA_2023-07-28-m0.u67.p1.sent1	Шановні колеги, 8222 – проект Закону про внесення змін до Закону України "Про державну службу" щодо впровадження єдиних підходів в оплаті праці державних службовців на основі класифікації посад.
ParlaMint-UA_2023-07-28-m0.u67.p1.sent2	Я ставлю пропозицію розглянути ці питання за скороченою процедурою.
ParlaMint-UA_2023-07-28-m0.u67.p1.sent3	Будь ласка, прошу голосувати.
ParlaMint-UA_2023-07-28-m0.u67.p2.sent1	За-243
ParlaMint-UA_2023-07-28-m0.u67.p3.sent1	Рішення прийнято.
ParlaMint-UA_2023-07-28-m0.u67.p4.sent1	Я ставлю пропозицію.
ParlaMint-UA_2023-07-28-m0.u67.p4.sent2	А це була скорочена процедура.
ParlaMint-UA_2023-07-28-m0.u67.p5.sent1	Шановні колеги, давайте тоді, це проект Закону про внесення змін до Закону України "Про державну службу" щодо впровадження єдиних підходів в оплаті праці державних службовців на основі класифікації посад.
ParlaMint-UA_2023-07-28-m0.u67.p5.sent2	Я прошу записатися: два – за, два – проти, для обговорення цього питання.
ParlaMint-UA_2023-07-28-m0.u67.p6.sent1	Слово надається народному депутату України Кицаку Богдану Вікторовичу, фракція політичної партії "Слуга народу".
ParlaMint-UA_2023-07-28-m0.u68.p1.sent1	Прошу передати слово Безгіну.
ParlaMint-UA_2023-07-28-m0.u69.p1.sent1	Будь ласка, Безгін Віталій.
ParlaMint-UA_2023-07-28-m0.u70.p1.sent1	Доброго дня, колеги.
ParlaMint-UA_2023-07-28-m0.u70.p1.sent2	Всіх зі святом.
ParlaMint-UA_2023-07-28-m0.u70.p1.sent3	І я думаю, дуже правильно, що в День Державності ми зокрема розглядаємо законопроект, який стосується питання Державної служби.
ParlaMint-UA_2023-07-28-m0.u70.p1.sent4	Власне, в залі присутня очільниця НАДСУ і мені здається, що цей законопроект, він більше ніж про вимогу і про позицію наших європейських партнерів.
ParlaMint-UA_2023-07-28-m0.u70.p1.sent5	Це про те, що коли ми кажемо про стійкість держави, ми маємо розуміти, що і військовослужбовці, і безпосередньо наші державні службовці повинні мати гідне забезпечення і нормальний до цього підхід.
ParlaMint-UA_2023-07-28-m0.u70.p1.sent6	Без цього ми ніколи не побудуємо сталу нормальну демократію, яка спроможна вирішувати питання на управлінському рівні.
ParlaMint-UA_2023-07-28-m0.u70.p2.sent1	Тому я дійсно прошу всіх підтримати цей законопроект, який, до речі, є маркерним для представників Єврокомісії.
ParlaMint-UA_2023-07-28-m0.u70.p2.sent2	Ми прекрасно розуміємо, що в ньому є велика кількість питань, які потребують доопрацювання, і я переконаний, що і наш комітет, і Національна агенція з питань державної служби, і уряд будуть готові допрацювати його між першим і другим читанням і ми обіцяємо, що це буде дуже ретельне доопрацювання.
ParlaMint-UA_2023-07-28-m0.u70.p2.sent3	А зараз велике прохання всіх проголосувати зеленою і наблизити нас до нормальної держслужби з нормальним підходом до оплати праці.
ParlaMint-UA_2023-07-28-m0.u70.p2.sent4	Дякую.
ParlaMint-UA_2023-07-28-m0.u71.p1.sent1	Дякую.
ParlaMint-UA_2023-07-28-m0.u71.p2.sent1	Шановні колеги, будь ласка, далі замість Абдулліна Євтушок Сергій Миколайович.
ParlaMint-UA_2023-07-28-m0.u71.p2.sent2	Будь ласка.
ParlaMint-UA_2023-07-28-m0.u72.p1.sent1	Сергій Євтушок, фракція "Батьківщина".
ParlaMint-UA_2023-07-28-m0.u72.p1.sent2	Дуже добре і просто, шановні колеги, говорити з цієї трибуни, аналізуючи такі проекти нормативно-правових актів, коли маєш практичний досвід чи-то служби в органах місцевого самоврядування, чи-то в державній службі.
ParlaMint-UA_2023-07-28-m0.u72.p1.sent3	Я нагадаю, що в минулому скликанні в цьому залі було проголосовано прекрасну реформу державної служби, напрацьовану Комітетом організації державної служби, де були чітко вказано, що керівники державних адміністрацій обираються на ці посади на конкурсній основі, це виводилось під тиском чи-то з Офісу Президента, чи-то з центральних органів влади, уряду будь-якого голову адміністрації і він був автономний в прийнятті рішення, коли адаптувався під той регіон, де йому довірили очолювати адміністрацію.
ParlaMint-UA_2023-07-28-m0.u72.p1.sent4	На жаль, всі президенти до сьогоднішнього дня, включаючи діючого, абсолютно не зважали на те, що це має бути незалежний орган, такий приблизно як діє у Франції, який називається, пройшовши школу ЕНА, називається органом, який забезпечує функції держави.
ParlaMint-UA_2023-07-28-m0.u72.p1.sent5	І я хочу сказати, фракція "Батьківщина" і зараз говорить про те, що ми вимагаємо, звісно, хороші заробітні плати для державних службовців, не тільки для керівників, а це може бути лише з державного бюджету, адже ці люди виконують функції держави.
ParlaMint-UA_2023-07-28-m0.u72.p1.sent6	Сьогодні керівники адміністрацій ходять з протягнутою рукою до керівників територіальних громад і просять субвенцій: дайте нам субвенцію, аби ми виплатили заробітну плату своїм підлеглим.
ParlaMint-UA_2023-07-28-m0.u72.p1.sent7	Так не має бути.
ParlaMint-UA_2023-07-28-m0.u72.p1.sent8	Проте ми говоримо, що в цьому законі потрібно комплексно підійти, врахувати виплати за невикористану відпустку і інші виплати.
ParlaMint-UA_2023-07-28-m0.u72.p1.sent9	Тому голосуємо в другому.
ParlaMint-UA_2023-07-28-m0.u73.p1.sent1	Дякую.
ParlaMint-UA_2023-07-28-m0.u73.p2.sent1	Будь ласка, Шуфрич Нестор Іванович, група "Платформа за життя і мир".
ParlaMint-UA_2023-07-28-m0.u74.p1.sent1	Дякую, шановний пане Голово.
ParlaMint-UA_2023-07-28-m0.u74.p2.sent1	Шановні колеги!
ParlaMint-UA_2023-07-28-m0.u74.p2.sent2	Цей законопроект врегулює низку питань щодо грошового забезпечення державних службовців, врегулює питання виплат премій.
ParlaMint-UA_2023-07-28-m0.u74.p2.sent3	Сподіваюся, що під час дії військового стану про премії ми взагалі не будемо чути, хотілося б у це вірити.
ParlaMint-UA_2023-07-28-m0.u74.p2.sent4	Наша політична сила завжди виступала щодо прозорості грошового забезпечення наших чиновників і обмеження відповідних виплат.
ParlaMint-UA_2023-07-28-m0.u74.p2.sent5	І сьогодні цей закон буде торкатися державних службовців першого типу.
ParlaMint-UA_2023-07-28-m0.u74.p2.sent6	А під час підготовки до другого читання треба більш прискіпливо поставитись до питання, які зарплати в який час отримують наші чиновники.
ParlaMint-UA_2023-07-28-m0.u74.p3.sent1	Дякую за увагу.
ParlaMint-UA_2023-07-28-m0.u75.p1.sent1	Будь ласка, народна депутатка Приходько Наталія Ігорівна, депутатська група "Відновлення України".
ParlaMint-UA_2023-07-28-m0.u75.p2.sent1	Після цього ще Гончаренко Олексій Олексійович і голосуємо.
ParlaMint-UA_2023-07-28-m0.u75.p2.sent2	Прошу народних депутатів зайняти свої місця.
ParlaMint-UA_2023-07-28-m0.u75.p3.sent1	Будь ласка.
ParlaMint-UA_2023-07-28-m0.u76.p1.sent1	Прошу передати слово Гнатенку Валерію.
ParlaMint-UA_2023-07-28-m0.u77.p1.sent1	Валерій Гнатенко.
ParlaMint-UA_2023-07-28-m0.u78.p1.sent1	Добрий день, шановні колеги.
ParlaMint-UA_2023-07-28-m0.u78.p1.sent2	Традиційно в нашій державі полюбляли проводити реформи в секторі державної служби.
ParlaMint-UA_2023-07-28-m0.u78.p1.sent3	Створення нових органів та відомств формування цілей та вертикалей.
ParlaMint-UA_2023-07-28-m0.u78.p1.sent4	І кожен такий рух створював дисбаланс у виплаті заробітних плат.
ParlaMint-UA_2023-07-28-m0.u78.p1.sent5	Ми не раз ставали свідками публічного протистояння між державними службовцями та посадовцями з місцевого самоврядування, між чиновниками та працівниками державних компаній.
ParlaMint-UA_2023-07-28-m0.u78.p1.sent6	Без сумніву, ситуація далека від того, яка може здаватися справедливою.
ParlaMint-UA_2023-07-28-m0.u78.p2.sent1	Урядова ініціатива, що пропонує впровадити єдині підходи в цьому напрямку в оплаті державних службовців на основі класифікації посад – це дійсно на часі.
ParlaMint-UA_2023-07-28-m0.u78.p2.sent2	Ще більше на часі питання конкурентоспроможності цих зарплат.
ParlaMint-UA_2023-07-28-m0.u78.p2.sent3	І ми часто недооцінюємо людей, які віддають себе державній службі.
ParlaMint-UA_2023-07-28-m0.u78.p2.sent4	Більше того, ми маємо залучити більше висококваліфікованих та вмотивованих людей до цієї служби.
ParlaMint-UA_2023-07-28-m0.u78.p2.sent5	І дана пропозиція уряду – це крок у правильному напрямку.
ParlaMint-UA_2023-07-28-m0.u78.p2.sent6	Депутатська група "Відновлення України" підтримує відповідний законопроект і буде голосувати за нього.
ParlaMint-UA_2023-07-28-m0.u78.p3.sent1	Дякую за увагу.
ParlaMint-UA_2023-07-28-m0.u79.p1.sent1	Шановні колеги, будь ласка, ще Гончаренко Олексій Олексійович, потім Білозір Лариса і після цього голосуємо.
ParlaMint-UA_2023-07-28-m0.u79.p1.sent2	По одній хвилині у вас.
ParlaMint-UA_2023-07-28-m0.u80.p1.sent1	Олексій Гончаренко.
ParlaMint-UA_2023-07-28-m0.u80.p1.sent2	"Європейська Солідарність".
ParlaMint-UA_2023-07-28-m0.u80.p2.sent1	Ми розглядаємо питання зарплат держслужбовцям.
ParlaMint-UA_2023-07-28-m0.u80.p2.sent2	Друзі, при всій повазі, треба голосувати, але саме головне питання сьогодні – це зарплати військовослужбовцям.
ParlaMint-UA_2023-07-28-m0.u80.p2.sent3	Оце те, що ми маємо з вами розглядати.
ParlaMint-UA_2023-07-28-m0.u80.p2.sent4	Нагадаю, у Верховній Раді так і лежить прийнятий нами Закон про повернення тридцятки всім, всім військовослужбовцям: "Нацгвардія", ДПСУ, всім, рятувальникам, поліцейським.
ParlaMint-UA_2023-07-28-m0.u80.p2.sent5	Це було ще 10 квітня.
ParlaMint-UA_2023-07-28-m0.u80.p2.sent6	Давайте повертатися, розблоковувати і повертати зарплати.
ParlaMint-UA_2023-07-28-m0.u80.p3.sent1	Друге.
ParlaMint-UA_2023-07-28-m0.u80.p3.sent2	Якщо ми поки цього не зробили, я зареєстрував в парламенті законопроект 9447 про повернення середнього заробітку військовослужбовцям, бо ви забрали цю тридцятку і сьогодні люди, які пішли добровольцями, які були айтішніками, менеджерами, отримували півтори, дві, три тисячі доларів, сьогодні отримують "голу" двадцятку.
ParlaMint-UA_2023-07-28-m0.u80.p3.sent3	Ну давайте хоча би їм повернемо те, що вони заробляли в мирному житті.
ParlaMint-UA_2023-07-28-m0.u80.p4.sent1	Підтримаємо військовослужбовців!
ParlaMint-UA_2023-07-28-m0.u81.p1.sent1	Слово надається Білозір Ларисі Миколаївні, депутатська група "Довіра".
ParlaMint-UA_2023-07-28-m0.u81.p1.sent2	Будь ласка.
ParlaMint-UA_2023-07-28-m0.u82.p1.sent1	Шановні колеги, я дуже буду просити вас підтримати цей законопроект, тому що цей законопроект – це законопроект про формування цивілізованої державної служби, інституційної спроможності.
ParlaMint-UA_2023-07-28-m0.u82.p1.sent2	Бо планувати трохи заощадити бюджету, виплачуючи копійки та викидаючи на вулицю людей, в навички і досвід яких вкладено величезні кошти, і в рази більше, і одночасно відбудовувати країну, і рухатися в Європейський Союз трішки суперечливі плани.
ParlaMint-UA_2023-07-28-m0.u82.p1.sent3	І, може, ми все-таки схаменемося, перестанемо оптимізувати і будемо будувати нашу інституційну спроможність?
ParlaMint-UA_2023-07-28-m0.u82.p1.sent4	Тому що нам потрібно прийняти 27 тисяч актів acquis communautaire, якщо ми плануємо до ЄС.
ParlaMint-UA_2023-07-28-m0.u82.p1.sent5	І щоб це зробити, нам потрібні люди.
ParlaMint-UA_2023-07-28-m0.u82.p1.sent6	І вже сьогодні нам бракує кваліфікованих працівників.
ParlaMint-UA_2023-07-28-m0.u82.p2.sent1	Тому, будь ласка, прошу вас в першому читання підтримати цей законопроект, для того щоб ми сформували цивілізовану державну службу, яка буде формувати.
ParlaMint-UA_2023-07-28-m0.u83.p1.sent1	Дякую.
ParlaMint-UA_2023-07-28-m0.u83.p2.sent1	Шановні колеги, ми завершили обговорення цього важливого питання.
ParlaMint-UA_2023-07-28-m0.u83.p2.sent2	Переходимо до прийняття рішення.
ParlaMint-UA_2023-07-28-m0.u83.p3.sent1	Я ставлю пропозицію прийняти за основу з урахуванням пропозицій комітету проект Закону про внесення змін до Закону України "Про державну службу" щодо впровадження єдиних підходів в оплаті праці державних службовців на основі класифікації посад (реєстраційний номер 8222).
ParlaMint-UA_2023-07-28-m0.u83.p4.sent1	Готові голосувати?
ParlaMint-UA_2023-07-28-m0.u83.p4.sent2	Прошу народних депутатів голосувати.
ParlaMint-UA_2023-07-28-m0.u83.p5.sent1	За-281
ParlaMint-UA_2023-07-28-m0.u83.p6.sent1	Рішення прийнято.
ParlaMint-UA_2023-07-28-m0.u83.p7.sent1	Шановні колеги, я ставлю пропозицію продовжити наполовину, не скоротити, а цього разу продовжити наполовину строки подачі пропозицій і поправок для підготовки до другого читання законопроекту 8222.
ParlaMint-UA_2023-07-28-m0.u83.p7.sent2	Прошу народних депутатів голосувати.
ParlaMint-UA_2023-07-28-m0.u83.p8.sent1	За-275
ParlaMint-UA_2023-07-28-m0.u83.p9.sent1	Рішення прийнято.
ParlaMint-UA_2023-07-28-m0.u83.p10.sent1	Шановні колеги, наступне без обговорення, будь ласка, не розходитеся.
ParlaMint-UA_2023-07-28-m0.u83.p11.sent1	Це законопроект 7021.
ParlaMint-UA_2023-07-28-m0.u83.p11.sent2	Я ставлю пропозицію прийняти в другому читанні та в цілому з необхідними техніко-юридичними поправками проект Закону про внесення змін до Цивільного процесуального кодексу України щодо уточнення підстав перегляду рішення суду за нововиявленими обставинами у справах про встановлення дієздатності особи (реєстраційний номер 7021).
ParlaMint-UA_2023-07-28-m0.u83.p11.sent3	Прошу народних депутатів голосувати.
ParlaMint-UA_2023-07-28-m0.u83.p12.sent1	За-271
ParlaMint-UA_2023-07-28-m0.u83.p13.sent1	Рішення прийнято.
ParlaMint-UA_2023-07-28-m0.u83.p13.sent2	Закон прийнятий в цілому.
ParlaMint-UA_2023-07-28-m0.u83.p14.sent1	Шановні колеги, зараз ще один без обговорення.
ParlaMint-UA_2023-07-28-m0.u83.p14.sent2	Тільки 2 хвилини Кучеренко і голосуємо.
ParlaMint-UA_2023-07-28-m0.u83.p14.sent3	І потім Юрчишин, надійшла заява від двох фракції з перервою і заміною на виступ.
ParlaMint-UA_2023-07-28-m0.u83.p15.sent1	Але переходимо до 2390, він без обговорення, крім виступу Олексія Юрійовича Кучеренко, і голосуємо в цілому.
ParlaMint-UA_2023-07-28-m0.u83.p15.sent2	Олексію Юрійовичу, 2 хвилини, так?
ParlaMint-UA_2023-07-28-m0.u83.p15.sent3	Одна, будь ласка, Олексій Юрійович Кучеренко і голосуємо одразу.
ParlaMint-UA_2023-07-28-m0.u84.p1.sent1	Дякую, шановні колеги.
ParlaMint-UA_2023-07-28-m0.u84.p1.sent2	Олексій Кучеренко, "Батьківщина".
ParlaMint-UA_2023-07-28-m0.u84.p2.sent1	До речі, мені дуже сподобався сьогодні виступ колеги, який просив нас усіх з увагою слухати один одного, тому, бачите, я спробую за 30 секунд зараз пояснити.
ParlaMint-UA_2023-07-28-m0.u84.p3.sent1	В 2019 році 1 липня почав свою роботу новий енергоринок.
ParlaMint-UA_2023-07-28-m0.u84.p3.sent2	А до того працював старий енергоринок.
ParlaMint-UA_2023-07-28-m0.u84.p3.sent3	І от на тому старому енергоринку накопичилися 30 мільярд гривень боргів.
ParlaMint-UA_2023-07-28-m0.u84.p3.sent4	І головне, що треба було в першу чергу зробити, це якось розібратися і загасити ці борги, щоб новий енергоринок вже запрацював.
ParlaMint-UA_2023-07-28-m0.u84.p3.sent5	Я, до речі, звертаю увагу монобільшості, що це вже повністю ваша каденція і повна відповідальність за новий енергоринок, який так само накопичив безліч боргів.
ParlaMint-UA_2023-07-28-m0.u84.p4.sent1	Цим законом пропонується поки перший крок зробити і старі борги врегулювати.
ParlaMint-UA_2023-07-28-m0.u84.p4.sent2	Тому прошу вас підтримати цей законопроект.
ParlaMint-UA_2023-07-28-m0.u84.p5.sent1	Дякую.
ParlaMint-UA_2023-07-28-m0.u85.p1.sent1	Дякую.
ParlaMint-UA_2023-07-28-m0.u85.p2.sent1	Шановні колеги, переходимо до прийняття рішення.
ParlaMint-UA_2023-07-28-m0.u85.p2.sent2	Я ставлю пропозицію прийняти в другому читанні та в цілому з необхідними техніко-юридичними поправками проект Закону про внесення змін до Кодексу України з процедур банкрутства (щодо заходів, спрямованих на погашення заборгованості, що утворилася на оптовому ринку електричної енергії) (реєстраційний номер 2390).
ParlaMint-UA_2023-07-28-m0.u85.p2.sent3	Прошу народних депутатів голосувати.
ParlaMint-UA_2023-07-28-m0.u85.p3.sent1	За-261
ParlaMint-UA_2023-07-28-m0.u85.p4.sent1	Рішення прийнято.
ParlaMint-UA_2023-07-28-m0.u85.p4.sent2	Закон прийнятий в цілому.
ParlaMint-UA_2023-07-28-m0.u85.p5.sent1	Вітаю, колеги.
ParlaMint-UA_2023-07-28-m0.u85.p6.sent1	Йдемо далі.
ParlaMint-UA_2023-07-28-m0.u85.p6.sent2	Далі у нас надійшла заява від двох фракцій з перервою, заміною на виступ.
ParlaMint-UA_2023-07-28-m0.u85.p6.sent3	Слово надається Юрчишину Ярославу Романовичу, фракція "Голос".
ParlaMint-UA_2023-07-28-m0.u85.p6.sent4	Будь ласка, Ярослав Романович.
ParlaMint-UA_2023-07-28-m0.u86.p1.sent1	Шановні колеги, маю за честь виступати в День Державності, бо буду говорити про державність націй і народів, яких, на жаль, досі ще світ не визнав.
ParlaMint-UA_2023-07-28-m0.u86.p2.sent1	Колись за ініціативою Організації українських націоналістів і Українського конгресового комітету ще в 50-х роках в Сполучених Штатах був запроваджений тиждень поневолених народів, який відзначався в липні, третій тиждень кожного року.
ParlaMint-UA_2023-07-28-m0.u86.p2.sent2	Метою було привернути увагу до тих народів, які загарбав Радянський Союз і які цілеспрямовано знищував.
ParlaMint-UA_2023-07-28-m0.u86.p2.sent3	Слава богу і нашим борцям, Збройним Силам України, Україна зараз має не лише незалежність, а світове визнання.
ParlaMint-UA_2023-07-28-m0.u86.p2.sent4	Але Татарстан, Ічкерія, Адигея, Башкирія, Дагестан, Карачаєво-Черкесія, Мордовія, Тува, Чувашія – це ті країни, республіки, нації, які свого часу не визнали союзний договір і фактично не стали суб’єктами федерації.
ParlaMint-UA_2023-07-28-m0.u86.p2.sent5	Потім спочатку єльцинський, потім путінський режим всіляко тиснув на них для того, щоб вони не стали незалежними.
ParlaMint-UA_2023-07-28-m0.u86.p2.sent6	Але, наприклад, Татарстан, провів референдум, 80 відсотків населення проголосували за державний суверенітет, а в 2007 році не визнав власне договір, який був укладений з Москвою, забезпечив право на самовизначення.
ParlaMint-UA_2023-07-28-m0.u86.p2.sent7	І в Росії, так званій Росії понад 30 відсотків населення не руськіє.
ParlaMint-UA_2023-07-28-m0.u86.p2.sent8	Коли нас примушують дружити з так званими хорошими руськими, коли наших спортсменів примушують тиснути їм руки, ми маємо пояснити всьому світу, Росія – це і далі тюрма народів.
ParlaMint-UA_2023-07-28-m0.u86.p2.sent9	Там понад 30 відсотків населення не мають можливості на самовизначення.
ParlaMint-UA_2023-07-28-m0.u86.p2.sent10	І ми, які найближче, які найкраще розуміють в чому проблема, маємо вирішити це питання.
ParlaMint-UA_2023-07-28-m0.u86.p3.sent1	Тому я спільно з колегами ініціював створення тимчасової спеціальної комісії для розробки державної політики про стосунки з корінними народами Росії.
ParlaMint-UA_2023-07-28-m0.u86.p3.sent2	Я дуже дякую фракціям "За майбутнє", "Європейська Солідарність", "Голос", тим, хто вже делегував своїх членів.
ParlaMint-UA_2023-07-28-m0.u86.p3.sent3	Я дуже дякую колегам зі "Слуги народу", особливо пані Мезенцевій, яка погодилась очолити цю комісію і має можливість.
ParlaMint-UA_2023-07-28-m0.u86.p3.sent4	Але дуже прошу "Слугу народу" та інші фракції подати своїх членів, щоб ми могли сформувати політику, передати.
ParlaMint-UA_2023-07-28-m0.u87.p1.sent1	Дякую, Ярославе Романовичу.
ParlaMint-UA_2023-07-28-m0.u87.p2.sent1	Переходимо далі.
ParlaMint-UA_2023-07-28-m0.u87.p2.sent2	Далі у нас 7331, це проект Закону про внесення змін до деяких законів України щодо спрощення умов провадження господарської діяльності в період воєнного (надзвичайного) стану в Україні.
ParlaMint-UA_2023-07-28-m0.u87.p3.sent1	Я ставлю пропозицію розглянути це питання за скороченою процедурою.
ParlaMint-UA_2023-07-28-m0.u87.p3.sent2	Прошу народних депутатів голосувати.
ParlaMint-UA_2023-07-28-m0.u87.p3.sent3	Будь ласка, голосуємо, шановні колеги.
ParlaMint-UA_2023-07-28-m0.u87.p4.sent1	За-183
ParlaMint-UA_2023-07-28-m0.u87.p5.sent1	Рішення прийнято.
ParlaMint-UA_2023-07-28-m0.u87.p6.sent1	Шановні колеги, це з обговоренням.
ParlaMint-UA_2023-07-28-m0.u87.p6.sent2	Тоді запишіться: два – за, два – проти.
ParlaMint-UA_2023-07-28-m0.u87.p6.sent3	Правильно я розумію?
ParlaMint-UA_2023-07-28-m0.u87.p6.sent4	Окей.
ParlaMint-UA_2023-07-28-m0.u87.p6.sent5	Запишіться: два – за, два – проти.
ParlaMint-UA_2023-07-28-m0.u87.p7.sent1	Слово надається Ар’єву Володимиру Ігоровичу, фракція політичної партії "Європейська Солідарність".
ParlaMint-UA_2023-07-28-m0.u88.p1.sent1	Прошу передати слово Кубіву Степану Івановичу.
ParlaMint-UA_2023-07-28-m0.u89.p1.sent1	Будь ласка, Степан Іванович Кубів.
ParlaMint-UA_2023-07-28-m0.u90.p1.sent1	Шановний пане Голово, шановні колеги, даний законопроект пропонує встановити, що суб’єкти господарювання набуватимуть права на продовження окремих видів господарської діяльності у період воєнного надзвичайного стану.
ParlaMint-UA_2023-07-28-m0.u90.p1.sent2	Відповідно підстава подання до відповідних органів ліцензування, дозвільних документів та суб’єктів надання публічних електронних послуг декларацій про провадження господарської діяльності без отримання документів дозвільного характеру, ліцензії, а також результатів надання послуг, одержання яких передбачено законодавством.
ParlaMint-UA_2023-07-28-m0.u90.p2.sent1	Разом з тим Кабінет Міністрів України визначатиме подання декларацій і відповідно перелік відомостей, які вносяться до декларацій.
ParlaMint-UA_2023-07-28-m0.u90.p3.sent1	Хочу звернути увагу, що даний законопроект потребує уточнення і перш за все запровадження рішень Кабінету Міністрів України, інших способів подання документів дозвільного характеру суб’єктами господарювання не сприятиме реалізації передбачених у частині першій статті 3 Закону принципів установлення єдиних вимог до порядку видачі документів дозвільного характеру.
ParlaMint-UA_2023-07-28-m0.u90.p3.sent2	Разом з тим потрібно врегулювати в порівняльних таблицях пропозиції, на що звертає увагу ГНЕУ.
ParlaMint-UA_2023-07-28-m0.u90.p3.sent3	І доцільно було б у проекті додати положення, в якому визначити спосіб, яким суб’єкт господарювання підтверджується в разі необхідності видів діяльності декларацій про продовження господарської діяльності, коли ми говоримо про дозвільний характер документу.
ParlaMint-UA_2023-07-28-m0.u90.p4.sent1	Разом з тим Комітет з євроінтеграції дав позитивну оцінку, і Комітет з цифрової трансформації теж.
ParlaMint-UA_2023-07-28-m0.u91.p1.sent1	Дякую.
ParlaMint-UA_2023-07-28-m0.u91.p2.sent1	Шановні колеги, ще один виступ і переходимо до голосування.
ParlaMint-UA_2023-07-28-m0.u91.p2.sent2	Народні депутати, займіть свої місця.
ParlaMint-UA_2023-07-28-m0.u91.p3.sent1	Слово надається народному депутату Швачку Антону Олексійовичу, фракція політичної партії "Слуга народу".
ParlaMint-UA_2023-07-28-m0.u92.p1.sent1	Прошу Наталусі слово.
ParlaMint-UA_2023-07-28-m0.u93.p1.sent1	Будь ласка, Наталуха Дмитро Андрійович.
ParlaMint-UA_2023-07-28-m0.u94.p1.sent1	Дякую.
ParlaMint-UA_2023-07-28-m0.u94.p2.sent1	Колеги, достатньо простий і менше з тим важливий законопроект, який полегшую бізнесу діяльність в умовах воєнного стану та не тільки воєнного стану.
ParlaMint-UA_2023-07-28-m0.u94.p2.sent2	Бувають ситуації, коли елементарно змінюється назва компанії і після цього є потреба для подання і оновлення певних ліцензій.
ParlaMint-UA_2023-07-28-m0.u94.p2.sent3	Є ситуації, коли внаслідок правонаступництва наступна юридична особа, яка набула усіх прав і зобов’язань, має необхідність знову поновлювати дозвільну документацію.
ParlaMint-UA_2023-07-28-m0.u94.p2.sent4	Це займає інколи тижні, місяці, це гальмує діяльність, в цих умовах інколи це унеможливлює економічно активні підприємства продовжувати свою діяльність і таким чином далі наповнювати бюджет або працевлаштовувати ефективно людей, вони знаходяться певний період без роботи, без зарплати і без способу забезпечення.
ParlaMint-UA_2023-07-28-m0.u94.p3.sent1	Тому цей законопроект вирішує цілу низку подібних ситуацій і покликаний в першу чергу спростити роботу бізнесу, спростити роботу економічно активним суб’єктам в цих умовах непростих.
ParlaMint-UA_2023-07-28-m0.u94.p3.sent2	І я прошу вас підтримати, тому що насправді це один з небагатьох законопроектів у сфері підприємництва, де ми справді можемо ще допомогти нашому бізнесу в умовах війни більш ефективно провадити свою діяльність.
ParlaMint-UA_2023-07-28-m0.u94.p3.sent3	Це перше читання.
ParlaMint-UA_2023-07-28-m0.u94.p3.sent4	І я дуже прошу підтримати до другого читання.
ParlaMint-UA_2023-07-28-m0.u94.p3.sent5	Якщо є якісь побажання або неточності, то ми, звісно, будемо працювати над їх усуненнями.
ParlaMint-UA_2023-07-28-m0.u94.p4.sent1	Дякую.
ParlaMint-UA_2023-07-28-m0.u95.p1.sent1	Дякую.
ParlaMint-UA_2023-07-28-m0.u95.p2.sent1	Шановні колеги, переходимо до прийняття рішення.
ParlaMint-UA_2023-07-28-m0.u95.p2.sent2	Я ставлю пропозицію прийняти за основу проект Закону про внесення змін до деяких законів України щодо спрощення умов провадження господарської діяльності в період воєнного (надзвичайного) стану в Україні (реєстраційний номер 7331).
ParlaMint-UA_2023-07-28-m0.u95.p2.sent3	Готові голосувати?
ParlaMint-UA_2023-07-28-m0.u95.p2.sent4	Прошу народних депутатів голосувати.
ParlaMint-UA_2023-07-28-m0.u95.p3.sent1	За-263
ParlaMint-UA_2023-07-28-m0.u95.p4.sent1	Рішення прийнято.
ParlaMint-UA_2023-07-28-m0.u95.p5.sent1	Шановні колеги, до мене надійшов лист підписаний усіма лідерами фракцій і груп, чи представниками їхніми про те, щоб включити до порядку денного пленарного засідання Верховної Ради від 28.07.2023 року проект Закону про оптимізацію структури власності оператора газотранспортної системи України (реєстраційний номер 9311-1-д) і перейти зараз до його розгляду.
ParlaMint-UA_2023-07-28-m0.u95.p6.sent1	Я ставлю пропозицію включити до порядку денного пленарного засідання на сьогодні законопроект 9311-1-д і перейти до його розгляду зараз.
ParlaMint-UA_2023-07-28-m0.u95.p6.sent2	Прошу голосувати.
ParlaMint-UA_2023-07-28-m0.u95.p7.sent1	За-258
ParlaMint-UA_2023-07-28-m0.u95.p8.sent1	Рішення прийнято.
ParlaMint-UA_2023-07-28-m0.u95.p9.sent1	Шановні колеги, можна одразу ставити рішення про його прийняття?
ParlaMint-UA_2023-07-28-m0.u95.p9.sent2	Значить я ставлю пропозицію.
ParlaMint-UA_2023-07-28-m0.u95.p10.sent1	Кучеренко, будь ласка, я перепрошую.
ParlaMint-UA_2023-07-28-m0.u95.p10.sent2	Олексій Юрійович, у вас поправка, чи виступ?
ParlaMint-UA_2023-07-28-m0.u95.p10.sent3	Включіть Кучеренку Олексію Юрійовичу.
ParlaMint-UA_2023-07-28-m0.u96.p1.sent1	Пане Голово, я буду дуже прагматичним сьогодні, 2 хвилини виступ максимум і 2-3 поправки.
ParlaMint-UA_2023-07-28-m0.u96.p1.sent2	Спочатку поправки, з вашого дозволу.
ParlaMint-UA_2023-07-28-m0.u97.p1.sent1	Тоді, якщо можна, називайте одразу номера, щоб ми швидко знайшли.
ParlaMint-UA_2023-07-28-m0.u98.p1.sent1	Да, я називаю: 26-та, 62-а, 68-а, 64-а – це по суті одне і 81-а.
ParlaMint-UA_2023-07-28-m0.u99.p1.sent1	Будь ласка, 26 поправка.
ParlaMint-UA_2023-07-28-m0.u100.p1.sent1	26 поправка, я просто хочу її дією звернути увагу усіх, в тому числі шановного пана Голови.
ParlaMint-UA_2023-07-28-m0.u100.p1.sent2	Цією поправкою пропонується, все ж таки, для формування наглядових рад, в першу чергу використовувати українських професіоналів, громадян України, які проживають на території України, які тут мають майно, історію і відповідальність і які можуть нести відповідальність за свої рішення.
ParlaMint-UA_2023-07-28-m0.u100.p1.sent3	Жодного випадку вдалої іноземної наглядової ради, я особисто, не знаю.
ParlaMint-UA_2023-07-28-m0.u100.p2.sent1	Прошу підтримати.
ParlaMint-UA_2023-07-28-m0.u101.p1.sent1	Позиція комітету, коротко.
ParlaMint-UA_2023-07-28-m0.u102.p1.sent1	Комітет не підтримав цю правку, тому що вона іде не про те, щоби в більшості використовувати переважне було право для українських професіоналів.
ParlaMint-UA_2023-07-28-m0.u102.p1.sent2	Вона про те, щоби повністю заборонити іноземцям бути членами наших наглядових рад.
ParlaMint-UA_2023-07-28-m0.u102.p1.sent3	На мою думку є позитивний досвід, західного світу, є позитивний європейський досвід, якщо якісь люди з хорошим досвідом, з хорошим професійним досвідом, будуть членами нашої наглядової ради і передадуть цей досвід Україні, то це не є погано, а є добре.
ParlaMint-UA_2023-07-28-m0.u102.p2.sent1	Тому в даному випадку конкуренція має вирішувати хто буде членом наглядової ради.
ParlaMint-UA_2023-07-28-m0.u102.p2.sent2	Якщо наші спеціалісти сильніші, тоді наші, якщо будуть сильні європейські спеціалісти або західні спеціалісти також вони можуть бути членами наглядової ради.
ParlaMint-UA_2023-07-28-m0.u102.p2.sent3	Тому комітет не підтримав цю правку.
ParlaMint-UA_2023-07-28-m0.u103.p1.sent1	Дякую, колеги, ви все почули.
ParlaMint-UA_2023-07-28-m0.u103.p2.sent1	26 поправка, авторства Кучеренка, вона комітетом відхилена.
ParlaMint-UA_2023-07-28-m0.u103.p2.sent2	Аргументи сторін ви почули.
ParlaMint-UA_2023-07-28-m0.u103.p2.sent3	Прошу голосувати, 26 поправка.
ParlaMint-UA_2023-07-28-m0.u103.p3.sent1	За-104
ParlaMint-UA_2023-07-28-m0.u103.p4.sent1	Рішення не прийнято.
ParlaMint-UA_2023-07-28-m0.u103.p5.sent1	Наступна, 62-а, Олексій Юрійович, будь ласка.
ParlaMint-UA_2023-07-28-m0.u104.p1.sent1	Дякую.
ParlaMint-UA_2023-07-28-m0.u104.p1.sent2	Дякую, шановний пане Голово.
ParlaMint-UA_2023-07-28-m0.u104.p1.sent3	Про іноземців успішних ми окремо, мабуть, цю дискусію продовжимо, а тепер 62 правка.
ParlaMint-UA_2023-07-28-m0.u104.p1.sent4	В чому там коротка суть, зробити так, щоби наша ГТС державна передалася оператору на платній основі, почуйте мене ще раз.
ParlaMint-UA_2023-07-28-m0.u104.p1.sent5	Це єдина країна, мабуть, у світі, яка передає якомусь оператору ТОВ, ГТС на безоплатній основу, розумієте?
ParlaMint-UA_2023-07-28-m0.u104.p1.sent6	Це аномалія.
ParlaMint-UA_2023-07-28-m0.u104.p2.sent1	Я переконаний, що за використання державного майна оператор ГТС має платити, а всі аргументи, що це підвищить тариф, я категорично не сприймаю, бо, якщо будуть менші, вибачаюсь, я не хочу слово "красти" застосовувати, більш ефективно працювати, то тариф не підвищиться, а от бюджет державний отримає дуже і дуже великі гроші.
ParlaMint-UA_2023-07-28-m0.u104.p2.sent2	Ось суть цієї правки, на платній основі труба використовується операторами, держава отримує гроші за це.
ParlaMint-UA_2023-07-28-m0.u104.p3.sent1	Дякую.
ParlaMint-UA_2023-07-28-m0.u105.p1.sent1	Будь ласка, Андрій Михайлович, коротко тільки.
ParlaMint-UA_2023-07-28-m0.u106.p1.sent1	Оператор ГТС – це державна компанія, яка є тарифною.
ParlaMint-UA_2023-07-28-m0.u106.p1.sent2	Тобто всі її витрати покриваються тарифом.
ParlaMint-UA_2023-07-28-m0.u106.p1.sent3	Відповідно, якщо у неї з’являються нові витрати, що державна компанія платить за державні газопроводи, то ці витрати мають покриватися в тарифі, а це означає, що зростуть тарифи на транспортування газу і зростуть тарифи на газ для кінцевих споживачів, тому ми, звичайно, цю правку не підтримали і не потрібно приймати рішення, які призводять до зростання кінцевих тарифів.
ParlaMint-UA_2023-07-28-m0.u106.p2.sent1	Дякую.
ParlaMint-UA_2023-07-28-m0.u107.p1.sent1	Шановні колеги, 62 поправка авторства Кучеренка.
ParlaMint-UA_2023-07-28-m0.u107.p1.sent2	Комітетом відхилена.
ParlaMint-UA_2023-07-28-m0.u107.p1.sent3	Аргументи сторін ви почули.
ParlaMint-UA_2023-07-28-m0.u107.p1.sent4	Прошу голосувати.
ParlaMint-UA_2023-07-28-m0.u107.p2.sent1	За-76
ParlaMint-UA_2023-07-28-m0.u107.p3.sent1	Рішення не прийнято.
ParlaMint-UA_2023-07-28-m0.u107.p4.sent1	Наступна 68.
ParlaMint-UA_2023-07-28-m0.u107.p4.sent2	Правильно, Олексій Юрійович?
ParlaMint-UA_2023-07-28-m0.u108.p1.sent1	Дякую, друзі.
ParlaMint-UA_2023-07-28-m0.u108.p2.sent1	Тоді, ну, 68-а, вона поріднена, я навіть не буду просити її підтримати.
ParlaMint-UA_2023-07-28-m0.u108.p2.sent2	Але щоб відповісти шановному голові, хочу сказати, шановний Андрій Михайлович, ваше тарифне бачення абсолютно мною не сприймається.
ParlaMint-UA_2023-07-28-m0.u108.p2.sent3	Я готовий цю дискусію продовжити.
ParlaMint-UA_2023-07-28-m0.u108.p3.sent1	Хочу вам навести приклад, державна компанія "НАК "Нафтогаз" зараз, після націоналізації облгазів одного олігарха, платить, розумієте, вони платять за використання труби газорозподільних мереж і включають це в тариф, але це не призвело до підвищення тарифів, тому що вони скоротили виробничо-технологічні витрати.
ParlaMint-UA_2023-07-28-m0.u108.p3.sent2	Тому просто звертаю увагу, давайте спокійно, фахово тарифами займемося, на жаль, хочу сказати, помилкова ваша оцінка, без образ.
ParlaMint-UA_2023-07-28-m0.u108.p4.sent1	Не ставлю на голосування цю правку, бо розумію.
ParlaMint-UA_2023-07-28-m0.u108.p4.sent2	Рухаємося далі, прошу 81-у.
ParlaMint-UA_2023-07-28-m0.u109.p1.sent1	Одразу голосуємо 81-у, правильно я розумію?
ParlaMint-UA_2023-07-28-m0.u109.p1.sent2	А, будь ласка, 81-а.
ParlaMint-UA_2023-07-28-m0.u110.p1.sent1	Дивіться, це продовження попереднього питання: що ж таке тариф на постачання газу Оператора ГТС?
ParlaMint-UA_2023-07-28-m0.u110.p1.sent2	Я як голова тимчасової спеціальної комісії звернувся свого часу до НКРЕКП, щоб вони пояснили: а яку вартість труби вони закладають в тариф, а яка, власне кажучи, база, розумієте, балансова?
ParlaMint-UA_2023-07-28-m0.u110.p1.sent3	Ви думаєте, вони мені відповіли?
ParlaMint-UA_2023-07-28-m0.u110.p1.sent4	Ні, вони не відповіли мені.
ParlaMint-UA_2023-07-28-m0.u110.p1.sent5	Ми не знаємо яка ж вартість закладається в тариф.
ParlaMint-UA_2023-07-28-m0.u110.p2.sent1	Тому цією правкою пропонується зобов’язати НКРЕКП у відкритому доступі на своєму сайті дати повністю всю інформацію про балансову вартість активів всіх як Оператора ГТС, так і облгазів, так і інших енергокомпаній для того, щоб ми нарешті зняли спекуляції, що ж таке є економічно обґрунтований тариф.
ParlaMint-UA_2023-07-28-m0.u110.p2.sent2	Проста зрозуміла правка європейського досвіду.
ParlaMint-UA_2023-07-28-m0.u110.p2.sent3	Дякую.
ParlaMint-UA_2023-07-28-m0.u111.p1.sent1	Дякую.
ParlaMint-UA_2023-07-28-m0.u111.p2.sent1	Будете відповідати?
ParlaMint-UA_2023-07-28-m0.u111.p2.sent2	Будь ласка, Андрію Михайловичу.
ParlaMint-UA_2023-07-28-m0.u112.p1.sent1	Можу відповісти.
ParlaMint-UA_2023-07-28-m0.u112.p1.sent2	Питання балансової вартості це перш за все питання компаній, які мають таку інформацію надавати.
ParlaMint-UA_2023-07-28-m0.u112.p1.sent3	В даному випадку регулятор НКРЕКП викладає в себе на сайті проекти по встановленню тарифів, викладає обґрунтування, тому це питання на сьогоднішній день є врегульованим зі сторони регулятора НКРЕКП і в нього на сайті можна побачити інформацію, яка використовується для тарифів.
ParlaMint-UA_2023-07-28-m0.u113.p1.sent1	Шановні колеги, 81-а поправка авторства.
ParlaMint-UA_2023-07-28-m0.u113.p1.sent2	А, знімаєте?
ParlaMint-UA_2023-07-28-m0.u113.p1.sent3	Одна хвилина, будь ласка, Кучеренко і переходимо до голосування.
ParlaMint-UA_2023-07-28-m0.u113.p1.sent4	Правильно?
ParlaMint-UA_2023-07-28-m0.u114.p1.sent1	Дякую.
ParlaMint-UA_2023-07-28-m0.u114.p1.sent2	Шановні друзі, ну просто в продовження цієї дискусії, зрозумійте, будь ласка, це надзвичайно важливі питання.
ParlaMint-UA_2023-07-28-m0.u114.p1.sent3	Мова іде про мільярди гривень, які платять споживачі, зайвих і про мільярди гривень, які не надходять в бюджет.
ParlaMint-UA_2023-07-28-m0.u114.p1.sent4	Я пропоную далі цю дискусію продовжувати разом з економічним комітетом пана Наталухи, з європейським інтеграційним комітетом та з іншими для того, щоб зрозуміти, що тарифне питання виходить за межі повноважень навіть нашого потужного комітету.
ParlaMint-UA_2023-07-28-m0.u114.p1.sent5	Без образ, Андрію Михайловичу.
ParlaMint-UA_2023-07-28-m0.u114.p2.sent1	Тепер стосовно цього голосування.
ParlaMint-UA_2023-07-28-m0.u114.p2.sent2	Я хочу сказати, ми не будемо підтримувати, але ми розуміємо, що вам не можна заважати виправити свою фатальну, примітивну, лобістську помилку 19-го року, коли ви прийняли Закон про анбандлінг, який не дозволив їм фахово і прозоро управляти.
ParlaMint-UA_2023-07-28-m0.u114.p2.sent3	Виправляйте цю помилку і вибачайтесь перед українцями.
ParlaMint-UA_2023-07-28-m0.u114.p2.sent4	Дякуємо.
ParlaMint-UA_2023-07-28-m0.u115.p1.sent1	Шановні колеги, переходимо до прийняття рішення, будь ласка.
ParlaMint-UA_2023-07-28-m0.u115.p1.sent2	Я ставлю пропозицію прийняти в другому читанні та в цілому з необхідними техніко-юридичними поправками проект Закону про оптимізацію структури власності оператора транспортної системи України (реєстраційний номер 9311-1-д).
ParlaMint-UA_2023-07-28-m0.u115.p2.sent1	Готові голосувати?
ParlaMint-UA_2023-07-28-m0.u115.p2.sent2	Я прошу народних депутатів голосувати.
ParlaMint-UA_2023-07-28-m0.u115.p3.sent1	За-250
ParlaMint-UA_2023-07-28-m0.u115.p4.sent1	Рішення прийнято.
ParlaMint-UA_2023-07-28-m0.u115.p4.sent2	Закон прийнятий в цілому.
ParlaMint-UA_2023-07-28-m0.u115.p5.sent1	Дякую, колеги.
ParlaMint-UA_2023-07-28-m0.u115.p5.sent2	Ідемо далі.
ParlaMint-UA_2023-07-28-m0.u115.p6.sent1	Наступний наш законопроект 5431, євроінтеграційний.
ParlaMint-UA_2023-07-28-m0.u115.p7.sent1	По фракціях покажіть попереднє голосування.
ParlaMint-UA_2023-07-28-m0.u115.p7.sent2	Дякую.
ParlaMint-UA_2023-07-28-m0.u115.p8.sent1	Наступний законопроект 5431.
ParlaMint-UA_2023-07-28-m0.u115.p8.sent2	Проект Закону про внесення змін до деяких законодавчих актів України щодо вдосконалення діяльності Антимонопольного комітету України.
ParlaMint-UA_2023-07-28-m0.u115.p8.sent3	Це, ще раз підкреслюю, євроінтеграційний законопроект.
ParlaMint-UA_2023-07-28-m0.u115.p8.sent4	Я дуже дякую за велику роботу, яка була пророблена комітетом разом з представниками фракцій і груп.
ParlaMint-UA_2023-07-28-m0.u115.p9.sent1	І ми домовилися сьогодні до такого порядку.
ParlaMint-UA_2023-07-28-m0.u115.p9.sent2	По 5 хвилин виступ Геращенко, Климпуш-Цинцадзе.
ParlaMint-UA_2023-07-28-m0.u115.p9.sent3	Після того "Європейська Солідарність" ставить 5 поправок на врахування, 5 - на підтвердження.
ParlaMint-UA_2023-07-28-m0.u115.p9.sent4	Після цього 2 поправки Кучеренка і 5 хвилин виступ.
ParlaMint-UA_2023-07-28-m0.u115.p9.sent5	Після цього ще декілька поправок "Голосу" і 6 поправок Буймістер на підтвердження.
ParlaMint-UA_2023-07-28-m0.u115.p9.sent6	І голосуємо законопроект.
ParlaMint-UA_2023-07-28-m0.u115.p10.sent1	Я все вірно сказав?
ParlaMint-UA_2023-07-28-m0.u115.p10.sent2	Так, 6 хвилин виступу Буймістер і потім ставить одразу поправки на підтвердження.
ParlaMint-UA_2023-07-28-m0.u115.p11.sent1	Шановні колеги!
ParlaMint-UA_2023-07-28-m0.u115.p11.sent2	Починаємо.
ParlaMint-UA_2023-07-28-m0.u115.p11.sent3	5 хвилин Геращенко.
ParlaMint-UA_2023-07-28-m0.u115.p12.sent1	Будь ласка, Ірино Володимирівно.
ParlaMint-UA_2023-07-28-m0.u116.p1.sent1	Шановні колеги!
ParlaMint-UA_2023-07-28-m0.u116.p1.sent2	Немає сумніву, що в першу чергу з цієї зали потрібно прибрати весь вплив тих людей, які тут, знаєте, роздавали конверти і утримували фракції.
ParlaMint-UA_2023-07-28-m0.u116.p1.sent3	І тому боротьба з олігархами почалася з приватизації "ПриватБанку", з того, що олігархи почали втрачати вплив на прийняття політичних рішень в державі в 2014 - 2019 роках.
ParlaMint-UA_2023-07-28-m0.u116.p1.sent4	А що відбулося потім?
ParlaMint-UA_2023-07-28-m0.u116.p1.sent5	Було прийнято так званий Закон про олігархів, який отримав розгромний висновок і Європейської комісії, і Венеційської комісії, тому що абсолютно очевидно, що в цьому законі йшлося ні про яку не про боротьбу з олігархами, а навпаки про спробу дати невластиві функції Раді нацбезпеки і оборони формувати так звані списки олігархів без суду, без слідства і використовувати цю дубину в політичних цілях, про що абсолютно справедливо зазначили наші європейські партнери.
ParlaMint-UA_2023-07-28-m0.u116.p2.sent1	Боротьба з олігархами, деолігархізація є одним із семи пунктів, необхідних для виконання Україною, для початку офіційних перемовин вступу України до Європейського Союзу.
ParlaMint-UA_2023-07-28-m0.u116.p2.sent2	І що ми тут бачимо?
ParlaMint-UA_2023-07-28-m0.u116.p2.sent3	Уряд, Президент, які так багато говорять про боротьбу з олігархами, не подали жодного закону на цю тему до парламенту.
ParlaMint-UA_2023-07-28-m0.u116.p2.sent4	Знову все робиться руками депутатів від монобільшості, які подають абсолютно нефахові, абсолютно непрофесійні закони.
ParlaMint-UA_2023-07-28-m0.u116.p3.sent1	В усіх європейських країнах – членах ЄС і НАТО – боротьба з надмірним впливом олігархів, які володіють монополіями на політичні процеси в державі, обмежується саме посиленням Антимонопольного комітету.
ParlaMint-UA_2023-07-28-m0.u116.p3.sent2	Але про що ми зараз говоримо, коли обговорюємо цей законопроект?
ParlaMint-UA_2023-07-28-m0.u116.p3.sent3	Про створення нової репресивної машини, коли Антимонопольний комітет отримає невластиві функції, такі як БЕБ, такі як прокуратура, такі як НАБУ і САП і інші силові структури замість того, щоб навпаки боротися з олігархами механізмами, які і сьогодні є у цієї структури.
ParlaMint-UA_2023-07-28-m0.u116.p4.sent1	Скажіть, будь ласка, а це нормально, що зараз, коли ви говорите про боротьбу з олігархами, з державного злиденного бюджету, де немає грошей, який повністю залежить від наших партнерів, ви платите олігархам за телеканали в марафоні?
ParlaMint-UA_2023-07-28-m0.u116.p4.sent2	Почитайте розгромний висновок Європейської комісії, яка говорить про те, що не може бути ніякої дубини у вигляді Ради нацбезпеки і оборони, яка має політизувати ці процеси.
ParlaMint-UA_2023-07-28-m0.u116.p4.sent3	Олігархів треба прибрати з впливу їх на процеси в державі.
ParlaMint-UA_2023-07-28-m0.u116.p5.sent1	А що відбувається сьогодні, коли ми чуємо, що "Приватбанк", який вже державний, говорить про те, що він не отримує доходи від заправок, які належать олігархам, коли у нас сьогодні санкції, введені Сполученими Штатами по українським олігархам, не синхронізуються з українською системою санкцій, тому що влада не помічає цих олігархів?
ParlaMint-UA_2023-07-28-m0.u116.p5.sent2	І тому насправді дуже важливо, щоб влада не брехала про те, що, начебто, Венеційська комісія сказала, що абсолютно безглуздий Закон про олігархів, який ви тут так голосно приймали, треба тільки відтермінувати до закінчення воєнного стану.
ParlaMint-UA_2023-07-28-m0.u116.p5.sent3	Це неправда, Венеційська комісія і наші міжнародні партнери, Європейський Союз сказали вам, що Закон про олігархів не має нічого спільного з боротьбою з олігархами.
ParlaMint-UA_2023-07-28-m0.u116.p5.sent4	Це політичний законопроект.
ParlaMint-UA_2023-07-28-m0.u116.p5.sent5	А от боротися з олігархами потрібно наступним чином.
ParlaMint-UA_2023-07-28-m0.u116.p6.sent1	Перше – синхронізувати санкції Сполучених Штатів з санкціями українськими і ввести нарешті санкції проти українських олігархів.
ParlaMint-UA_2023-07-28-m0.u116.p6.sent2	До речі, канал "1+1" належить олігархам і підсанкційним особам, зокрема і пану Медведчуку.
ParlaMint-UA_2023-07-28-m0.u116.p7.sent1	Друге – потрібно насправді припинити вплив олігархів, в тому числі на цю сесійну залу.
ParlaMint-UA_2023-07-28-m0.u116.p8.sent1	Українці, коли ви бачите, що тут відбувається, не дивуйтеся, чому так.
ParlaMint-UA_2023-07-28-m0.u116.p8.sent2	Тому що монобільшість все ж таки, знаєте, як печворк, сформований з ноунеймів, яких сюди делегували саме олігархи.
ParlaMint-UA_2023-07-28-m0.u116.p8.sent3	Люди без імені, без репутації, без фахового розуміння процесів, як керувати державою, прийшли в цей список 250, і абсолютно зараз так само голосують, коли їм сказали, "за", не читаючи сутності закону, в тому числі про олігархів.
ParlaMint-UA_2023-07-28-m0.u116.p8.sent4	Саме ці люди проголосували за те, щоб 2 мільярди гривень дати олігархам на олігархічні телеканали, які розповідають все добре про владу і жодного слова про те, що справді відбувається в парламенті, про те, які закони тут треба приймати, в тому числі і Закон про Антимонопольний комітет.
ParlaMint-UA_2023-07-28-m0.u116.p8.sent5	Наша фракція внесе поправки, які унормують цей законопроект, абсолютно який не відповідає на 5 відсотків вимогам Європейського Союзу до права acquis.
ParlaMint-UA_2023-07-28-m0.u116.p8.sent6	Ми маємо вичистити звідти всі репресивні.
ParlaMint-UA_2023-07-28-m0.u117.p1.sent1	Ірина Володимирівна, дозвольте декілька слів.
ParlaMint-UA_2023-07-28-m0.u117.p1.sent2	Я все-таки попросив би вас без образ в бік жодних фракцій.
ParlaMint-UA_2023-07-28-m0.u117.p1.sent3	Це основа світогляду будь-якого народного депутата, навіть з дуже великим досвідом.
ParlaMint-UA_2023-07-28-m0.u117.p1.sent4	Дякую.
ParlaMint-UA_2023-07-28-m0.u117.p2.sent1	Шановні колеги, наступна – Климпуш-Цинцадзе Іванна Орестівна.
ParlaMint-UA_2023-07-28-m0.u117.p2.sent2	5 хвилин, будь ласка.
ParlaMint-UA_2023-07-28-m0.u118.p1.sent1	Шановний пане Голово, шановні колеги, розкажу, можливо, для тих, хто не читає висновків Венеційської комісії, невеличкий секрет.
ParlaMint-UA_2023-07-28-m0.u118.p1.sent2	Венеційська комісія ухвалила про те, що той розпіарений Україною так званий законопроект з деолігархізації немає нічого спільного з деолігархізацією і запропонувала відкласти його виконання на період після завершення воєнного стану.
ParlaMint-UA_2023-07-28-m0.u118.p1.sent3	Це так дипломатично запропонувала Венеційська комісія.
ParlaMint-UA_2023-07-28-m0.u118.p2.sent1	Але одночасно Венеційська комісія звернулася і Європейська комісія звернулися і до Грузії, і до Молдови, які скопіювали розпіарений законопроект чи вже закон в Україні, негайно їх відмінити, що говорить про те, що така сама доля буде спіткати оцю піар-акцію, яку було ухвалено в цій Раді і з якою так носилася виконавча влада України.
ParlaMint-UA_2023-07-28-m0.u118.p3.sent1	Одночасно Венеційська комісія наголосила на тому, що Україна має дійсно привести у відповідність до європейського законодавства антимонопольне законодавство.
ParlaMint-UA_2023-07-28-m0.u118.p3.sent2	І український парламент, знову ж таки чомусь не з ініціативи уряду, що дуже дивно, здавалося, що мала би бути ініціатива уряду, напрацьовує оцей законопроект, який ми зараз з вами розглядаємо.
ParlaMint-UA_2023-07-28-m0.u118.p3.sent3	Тільки наш Комітет з питань інтеграції України до Європейського Союзу тричі розглядав рішення, аналізував цей законопроект вже до другого читання, оскільки профільний комітет його переглядав, якщо не помиляюся, 8 разів.
ParlaMint-UA_2023-07-28-m0.u118.p4.sent1	І до цього час, ми зараз маємо винесений з залу законопроект, який, підкреслюю, між першим і другим читанням став, попри те, що він є з прапорцем, прямо суперечити праву Європейського Союзу, став прямо суперечити нашим міжнародно-правовим зобов’язанням в сфері європейської інтеграції.
ParlaMint-UA_2023-07-28-m0.u118.p5.sent1	Нагадаю, це один із законопроектів, який ми маємо ухвалити для того, щоби, колеги, виконати і виконати якісно, наголошую, якісно умови, які були надані в зв’язку з отриманням нами кандидатського статусу членства в ЄС.
ParlaMint-UA_2023-07-28-m0.u118.p5.sent2	Тому, колеги, я дуже прошу відповідально поставитися до цього голосування, відповідально поставитися до тих поправок, які будуть зараз звучати і на врахування, і на підтвердження.
ParlaMint-UA_2023-07-28-m0.u118.p5.sent3	І я дуже сподіваюся, що ця зала спроможна проявити відповідальність і дорослість в зв’язку з тою відповідальністю, яка стоїть перед нами, для позитивного висновку Європейської комісії щодо початку відкриття перемовин.
ParlaMint-UA_2023-07-28-m0.u118.p6.sent1	І ще одне, колеги.
ParlaMint-UA_2023-07-28-m0.u118.p6.sent2	Ми цим законопроектом чомусь вирішили надати надзвичайні повноваження Антимонопольному комітету.
ParlaMint-UA_2023-07-28-m0.u118.p6.sent3	Надзвичайні з точки зору створення ще одного фактично правоохоронного монстра, який буде мати певні відповідальності, які будуть пересікатися з іншими правоохоронними структурами, і одночасно ми цим законопроектом не пропонуємо жодного інституційного механізму як забезпечити незалежність, реальну незалежність цього органу.
ParlaMint-UA_2023-07-28-m0.u118.p6.sent4	А це означає, що цей орган може бути використаний як політичний інструмент тиску, як економічний інструмент тиску проти конкурентів, проти опонентів і таке інше.
ParlaMint-UA_2023-07-28-m0.u118.p7.sent1	Тому, колеги, як на мене, цей законопроект потрібно відправляти на повторне друге читання, приводити його реально у відповідність до норм Європейського Союзу і тоді ухвалювати, і дивитися тоді чесно у очі українським виборцям, що ми, дійсно, зробили все, що від нас очікували, з точки зору запровадження реальної конкуренції в Україні і механізму, який буде забезпечувати дотримання цієї конкуренції.
ParlaMint-UA_2023-07-28-m0.u118.p8.sent1	Сподіваюся на розсудливість і мудрість цієї зали.
ParlaMint-UA_2023-07-28-m0.u118.p9.sent1	Дякую.
ParlaMint-UA_2023-07-28-m0.u119.p1.sent1	Дякую.
ParlaMint-UA_2023-07-28-m0.u119.p2.sent1	Шановні колеги, дивіться, в мене прохання, давайте спочатку всі виступлять і після цього будемо ставити поправки.
ParlaMint-UA_2023-07-28-m0.u119.p3.sent1	Будь ласка, п’ять хвилин Кучеренко, потім шість хвилин Буймістер, а потім вже перейдемо до поправок.
ParlaMint-UA_2023-07-28-m0.u119.p3.sent2	Спочатку поправки на врахування, а потім на підтвердження.
ParlaMint-UA_2023-07-28-m0.u119.p4.sent1	П’ять хвилин, будь ласка, Кучеренко Олексій Юрійович.
ParlaMint-UA_2023-07-28-m0.u120.p1.sent1	Дякую.
ParlaMint-UA_2023-07-28-m0.u120.p2.sent1	Олексій Кучеренко, фракція "Батьківщина".
ParlaMint-UA_2023-07-28-m0.u120.p2.sent2	Шановний головуючий, шановні колеги!
ParlaMint-UA_2023-07-28-m0.u120.p2.sent3	Я сьогодні дуже раціонально налаштований.
ParlaMint-UA_2023-07-28-m0.u120.p2.sent4	Спробую навіть заощадити, не буду всі 5 хвилин використовувати.
ParlaMint-UA_2023-07-28-m0.u120.p2.sent5	По-перше, тільки що прослухав чудовий виступ колеги Климпуш-Цинцадзе і практично всі аргументи я сприймаю, це дійсно так.
ParlaMint-UA_2023-07-28-m0.u120.p2.sent6	І я зараз може більше простіше спробую пояснити питання і свої, і нашої фракції стосовно того, що відбувається.
ParlaMint-UA_2023-07-28-m0.u120.p3.sent1	Ну насправді незрозуміла історія, я сам заплутався в цих законопроектах, з’являються одні, другі, треті, четверті, скасовуються і так далі.
ParlaMint-UA_2023-07-28-m0.u120.p3.sent2	Це не є системною роботою, на превеликий жаль.
ParlaMint-UA_2023-07-28-m0.u120.p3.sent3	Я хочу, щоб колеги як конструктивну критику це сприйняли з відповідного комітету.
ParlaMint-UA_2023-07-28-m0.u120.p4.sent1	Я задаю просте питання, а яких ще повноважень вам не вистачає, шановні наші колеги антимонопольники?
ParlaMint-UA_2023-07-28-m0.u120.p4.sent2	Ми всі розуміємо, тут нікого не треба переконувати, агітувати за конкурентне законодавство, за антимонопольну справжню політику, ми всі за це.
ParlaMint-UA_2023-07-28-m0.u120.p4.sent3	Ну вийдіть за вулицю, запитайте пересічного будь-якого що киянина, що житомирянина, що він думає про монополії комунальні.
ParlaMint-UA_2023-07-28-m0.u120.p4.sent4	Він вам дасть відповідь: "Ха-ха-ха, ви що, мене за ідіота тримаєте?".
ParlaMint-UA_2023-07-28-m0.u120.p4.sent5	Запитайте будь-якого бізнесмена – малого, середнього, великого.
ParlaMint-UA_2023-07-28-m0.u120.p4.sent6	До речі, звертаю увагу, методична помилка: ми не обговорюємо олігархів в цьому законі, ми обговорюємо антимонопольне законодавство і дотримання конкурентного законодавства.
ParlaMint-UA_2023-07-28-m0.u120.p4.sent7	До чого тут олігархи взагалі, в принципі?
ParlaMint-UA_2023-07-28-m0.u120.p4.sent8	Так ось, продовжую.
ParlaMint-UA_2023-07-28-m0.u120.p4.sent9	Запитайте малого, середнього, який так чи інакше стикається з діяльністю Антимонопольного комітету, ну не думаю, що там буде багато позитивних оцінок.
ParlaMint-UA_2023-07-28-m0.u120.p5.sent1	Я знаю, що в своєму репорті Антимонопольний комітет відзвітував, що він аж 300 мільйонів гривень якихось штрафів, там наповнив бюджет, ну такий спірний аргумент.
ParlaMint-UA_2023-07-28-m0.u120.p5.sent2	Ви знаєте, так само, як і їхні колеги з НКРЕКП, так само замість прозорого регулювання монополії чомусь вирішили, що їхнє завдання штрафами наповнювати бюджет.
ParlaMint-UA_2023-07-28-m0.u120.p5.sent3	Це не є їх головна функція.
ParlaMint-UA_2023-07-28-m0.u120.p5.sent4	Їх головна функція – дійсно забезпечити невпинне дотримання антимонопольної політики.
ParlaMint-UA_2023-07-28-m0.u120.p5.sent5	В цих умовах, коли дійсно комітет не використав ті повноваження, які в нього є на сьогодні, він за традицією українською вимагає і просить нас дати йому нові надзвичайні повноваження: розшук, слідство,"прослуховка" і так далі, і тому подібне.
ParlaMint-UA_2023-07-28-m0.u120.p5.sent6	Ну, друзі, що вам заважає 4 роки визнати "Нафтогаз" монополією нарешті, бо вона такою є.
ParlaMint-UA_2023-07-28-m0.u120.p5.sent7	Зрозумійте!
ParlaMint-UA_2023-07-28-m0.u120.p5.sent8	Для того, щоб могли ми нормально працювати з "Нафтогазом", зробити його нарешті прозорим повністю, зробити аудит, зрозуміти що таке економічно обґрунтована ціна на газ і тарифи всі і заспокоїтися, але йти за алгоритмом.
ParlaMint-UA_2023-07-28-m0.u120.p5.sent9	Ні, ви цього не робите.
ParlaMint-UA_2023-07-28-m0.u120.p5.sent10	І ось вам ключова відповідь на ефективність діяльності Антимонопольного комітету.
ParlaMint-UA_2023-07-28-m0.u120.p6.sent1	Це ж саме стосується і монополізації інших ринків.
ParlaMint-UA_2023-07-28-m0.u120.p6.sent2	Це і ринок газу, ми щойно про нього говорили.
ParlaMint-UA_2023-07-28-m0.u120.p6.sent3	Це енергетичні ринки, це житлово-комунальні ринки і так далі і тому подібне.
ParlaMint-UA_2023-07-28-m0.u120.p7.sent1	І я, закінчуючи, хочу сказати одне: друзі, давайте не дурити один одного.
ParlaMint-UA_2023-07-28-m0.u120.p7.sent2	Дійсно нам потрібний деполітизований, професійний, рівновіддалений орган.
ParlaMint-UA_2023-07-28-m0.u120.p7.sent3	З чого він починається?
ParlaMint-UA_2023-07-28-m0.u120.p7.sent4	З того, що жодний чиновник або навіть не чиновник, бо в Офісі Президента не чиновники, ви ж розумієте.
ParlaMint-UA_2023-07-28-m0.u120.p7.sent5	Жодна посадова особа або з Кабінету Міністрів, або з Верховної Ради, або з Офісу Президента не може навіть думки собі дозволити зателефонувати керівництву Антимонопольного комітету, регулятору іншому і дати якусь (вибачте!) жорстку пораду що робити, що не робити, як на прикладі з "Укрнафтою" та іншими баталіями, які сьогодні розгортаються.
ParlaMint-UA_2023-07-28-m0.u120.p7.sent6	Ну, хоч один раз ви можете "послати" того, хто вам телефонує (цих клерків) і сказати: "Ні!
ParlaMint-UA_2023-07-28-m0.u120.p7.sent7	Я Голова Антимонопольного комітету України.
ParlaMint-UA_2023-07-28-m0.u120.p7.sent8	Я дію в інтересах України, а на вас я заявлю в ДБР наступного разу, якщо ви на мене будете тиснути".
ParlaMint-UA_2023-07-28-m0.u120.p7.sent9	Ось що є незалежність цих органів і регулятора, а не що інше.
ParlaMint-UA_2023-07-28-m0.u120.p7.sent10	Коли їх керівники будуть відповідати своїм посадам і своєму громадянському та посадовому обов’язкам.
ParlaMint-UA_2023-07-28-m0.u120.p8.sent1	Тому, друзі, не знаю стосовно цього законопроекту, нічого там корисного ми не бачимо, і саме тому підтримувати "Батьківщина" його не буде.
ParlaMint-UA_2023-07-28-m0.u120.p8.sent2	Починати треба з того, що є – виконуйте діючий існуючий закон, який, на превеликий жаль, не виконується.
ParlaMint-UA_2023-07-28-m0.u120.p9.sent1	Дякую.
ParlaMint-UA_2023-07-28-m0.u121.p1.sent1	Шановні колеги, давайте 6 хвилин Буймістер.
ParlaMint-UA_2023-07-28-m0.u121.p1.sent2	І після цього більше ніхто не буде виступати, після цього можемо переходити до правок.
ParlaMint-UA_2023-07-28-m0.u121.p2.sent1	І Бурміч скільки хвилин?
ParlaMint-UA_2023-07-28-m0.u121.p2.sent2	Одна хвилина – Бурміч.
ParlaMint-UA_2023-07-28-m0.u121.p2.sent3	Бурміч – одна хвилина.
ParlaMint-UA_2023-07-28-m0.u121.p2.sent4	Будь ласка.
ParlaMint-UA_2023-07-28-m0.u121.p2.sent5	Буймістер.
ParlaMint-UA_2023-07-28-m0.u122.p1.sent1	Вітаю, шановні колеги.
ParlaMint-UA_2023-07-28-m0.u122.p1.sent2	Всіх вітаю з сьогоднішніх святом.
ParlaMint-UA_2023-07-28-m0.u122.p1.sent3	І знаєте, що хочеться вам сказати, що державність українська починається з кожного з нас.
ParlaMint-UA_2023-07-28-m0.u122.p1.sent4	І в першу чергу вона починається з цієї зали.
ParlaMint-UA_2023-07-28-m0.u122.p1.sent5	І це дуже знаково, що таку важливу реформу ми розглядаємо саме сьогодні, адже державність починається з того, як ми як Верховна Рада України проводимо процес реформування державних інституцій, як ми дотримуємося процедур демократичних і прозорих.
ParlaMint-UA_2023-07-28-m0.u122.p1.sent6	І я скажу вам, чому я на цьому зараз наголошую.
ParlaMint-UA_2023-07-28-m0.u122.p2.sent1	Ще чотири року тому, як тільки ми ступили на посаду, профільний підкомітет Комітету економічного розвитку з рівних умов для бізнесу та конкурентної політики почав процес підготовки цієї реформи.
ParlaMint-UA_2023-07-28-m0.u122.p2.sent2	І результатом цієї підготовки, до якої були долучені міжнародні партнери, стала реєстрація першого законопроекту 2730, який досі не був розглянутий профільним комітетом, хоч і був зареєстрований у січні 2020 року.
ParlaMint-UA_2023-07-28-m0.u122.p3.sent1	Замість того, щоб взяти цю комплексну реформу і прийняти, доопрацювати її, і зробити успішний кейс, ми побачили початок кулуарної боротьби в тих найгірших радянських традиціях і пострадянських традиціях, які панували в українському політикумі останні 30 років.
ParlaMint-UA_2023-07-28-m0.u122.p3.sent2	Почали реєструватися альтернативні законопроекти один за другим, які насправді в частині повторюють законопроект 2730, але вони всі не враховують однієї найважливішої речі.
ParlaMint-UA_2023-07-28-m0.u122.p3.sent3	Основною ознакою незалежності регулятора, який має квазісудову функцію, колеги, і є фактично тим рефері на ринку, який має мати свисток і червону картку і казати, кого видаляти з поля української економіки.
ParlaMint-UA_2023-07-28-m0.u122.p4.sent1	На сьогоднішній момент не вирішено, щоб він призначався в незалежний спосіб.
ParlaMint-UA_2023-07-28-m0.u122.p4.sent2	А саме порядок призначення і фінансова незалежність регулятора – це ті дві основи, на яких тримається реформа, їх виключили з цього етапу реформи.
ParlaMint-UA_2023-07-28-m0.u122.p5.sent1	І мені би дуже хотілося, щоб при обговоренні такого важливого євроінтеграційного законопроекту в залі був присутній Давид Арахамія, але його, на жаль, немає.
ParlaMint-UA_2023-07-28-m0.u122.p5.sent2	Щоби він підтвердив, що як за пропозицією монобільшості ми поділили цю реформу на дві частини, що саме монобільшість проголосує за другу, більш складну політичну її частину.
ParlaMint-UA_2023-07-28-m0.u122.p5.sent3	Де ми будемо змінювати порядок призначення, де ми будемо змінювати порядок призначення державних уповноважених і робити цю інституцію дійсно незалежною.
ParlaMint-UA_2023-07-28-m0.u122.p6.sent1	Якщо ж ні, то всі ті ризики про які вже казали колеги і я можу підкреслити, ми боролися з есбеушною кашкою протягом багатьох років, ми її зараз отримаємо в більшому обсязі, в повноваженнях Антимонопольного комітету України, які на сьогодні не збалансовані нічим.
ParlaMint-UA_2023-07-28-m0.u122.p6.sent2	Адже жодні коментарі від ринку, від фахівців, від експертів, від бізінес-асоціацій, не були враховані, не була врахована позиція ГНЕУ, не була врахована позиція Комітету з європейської інтеграції.
ParlaMint-UA_2023-07-28-m0.u122.p7.sent1	Тому, колеги, коли ми продовжуємо четвертий рік поспіль цей турборежим, давайте пам’ятати, що на нас лежить відповідальність за те, яким чином ми реформуємо країну, за те, чи дотримуємося ми тих принципів, за які сьогодні воюють Збройні Сили України і гинуть наші люди.
ParlaMint-UA_2023-07-28-m0.u122.p8.sent1	І якщо у нас продовжується кулуарщина, перевідкриття рішень комітету на друге читання по три, по чотири рази, внесення поправок узгоджених в закритих кабінетах, за зачиненими дверима, невідомо з ким і невідомо ким, ми не зможемо якісно побудувати демократичну систему в державі.
ParlaMint-UA_2023-07-28-m0.u122.p8.sent2	І не розбудуємо інституції, які є саме тою запорукою нашої інтеграції до Європейського Союзу і НАТО, які мають забезпечити, на даному етапі, рівні умови для всіх, ріні умови для входу на ринок усіх гравців, усіх бізнесів і позбавлення політичного впливу олігархів.
ParlaMint-UA_2023-07-28-m0.u122.p8.sent3	От саме за це ми боремося, але саме цій меті і не відповідає цей законопроект.
ParlaMint-UA_2023-07-28-m0.u122.p8.sent4	Тому, колеги, у нас є всі підготовлені матеріали для того, щоб його якісно доопрацювати, все зроблено і написано.
ParlaMint-UA_2023-07-28-m0.u122.p8.sent5	Потрібна політична воля.
ParlaMint-UA_2023-07-28-m0.u122.p8.sent6	Арахамія, політична воля буде на другий етап реформи?
ParlaMint-UA_2023-07-28-m0.u122.p8.sent7	Я прошу підтвердити вас це.
ParlaMint-UA_2023-07-28-m0.u122.p9.sent1	Дякую.
ParlaMint-UA_2023-07-28-m0.u123.p1.sent1	Шановні колеги!
ParlaMint-UA_2023-07-28-m0.u123.p1.sent2	Будь ласка, одна хвилина, Бурміч, будь ласка.
ParlaMint-UA_2023-07-28-m0.u124.p1.sent1	Шановний Голово, шановні колеги!
ParlaMint-UA_2023-07-28-m0.u124.p1.sent2	Звичайно, можна вовка зайцем назвати, а зайця вовком, але суть від цього не міняється.
ParlaMint-UA_2023-07-28-m0.u124.p1.sent3	Можна назвати цей закон євроінтеграційний, але, я думаю, якщо ми його приймемо, то нас і із асоціацій можуть вигнати.
ParlaMint-UA_2023-07-28-m0.u124.p1.sent4	Тому що на сьогоднішній день Антимонопольному комітету достатньо важелів і повноважень для того, щоб ефективно проводити свою роботу для якої він призначений, саме як регулятора.
ParlaMint-UA_2023-07-28-m0.u124.p1.sent5	Надання Антимонопольному комітету правоохоронних функцій, це не те, що не конституційно, це незаконно і абсурдно.
ParlaMint-UA_2023-07-28-m0.u124.p1.sent6	Немає ніяких таких функцій в жодній країні світу.
ParlaMint-UA_2023-07-28-m0.u124.p2.sent1	Тому ми вважаємо, що це не та суть і не та назва, якою його називають.
ParlaMint-UA_2023-07-28-m0.u124.p2.sent2	Тому група "Відновлення України" не буде підтримувати цей законопроект.
ParlaMint-UA_2023-07-28-m0.u124.p3.sent1	Дякую.
ParlaMint-UA_2023-07-28-m0.u125.p1.sent1	Шановні колеги, дякую.
ParlaMint-UA_2023-07-28-m0.u125.p1.sent2	Висловились всі хто бажав.
ParlaMint-UA_2023-07-28-m0.u125.p1.sent3	Тепер більше виступів не буде.
ParlaMint-UA_2023-07-28-m0.u125.p1.sent4	Можемо перейти тепер по. Перепрошую.
ParlaMint-UA_2023-07-28-m0.u125.p2.sent1	Шановні колеги, якщо всі виступили, переходимо тепер до поправок.
ParlaMint-UA_2023-07-28-m0.u125.p2.sent2	Що?
ParlaMint-UA_2023-07-28-m0.u125.p2.sent3	Я перепрошую, ще одна хвилина Маслов, будь ласка.
ParlaMint-UA_2023-07-28-m0.u126.p1.sent1	Дякую.
ParlaMint-UA_2023-07-28-m0.u126.p1.sent2	Колеги, цей законопроект, в ньому передбачені положення внесення змін до Господарського процесуального кодексу, передбачені ряд здійснення заходів Антимонопольним комітетом України, в тому числі: арешт майна, опис майна і так далі.
ParlaMint-UA_2023-07-28-m0.u126.p1.sent3	І норми, на жаль, на мою думку, не були коректно прописані, адже не передбачено порядок скасування даного арешту майна, не передбачено наслідки апеляційного оскарження майна.
ParlaMint-UA_2023-07-28-m0.u126.p2.sent1	Ми мали розмову з головою профільного комітету, при його виступі я попрошу це підтвердити, що, оскільки цей законопроект буде вступати в дію з 1 січня наступного року, то до цього часу профільний Комітет з питань правової політики підготує відповідні зміни до Господарського процесуального кодексу і вони мають бути підтримані в залі, і внесені зміни, щоб врахувати ці суттєві досить зауваження.
ParlaMint-UA_2023-07-28-m0.u126.p3.sent1	Дякую.
ParlaMint-UA_2023-07-28-m0.u127.p1.sent1	Дякую.
ParlaMint-UA_2023-07-28-m0.u127.p2.sent1	Шановні колеги!
ParlaMint-UA_2023-07-28-m0.u127.p2.sent2	Я перепрошую, тут ще 3 хвилини – Клименко, і 3 хвилини – Юрчишин.
ParlaMint-UA_2023-07-28-m0.u127.p2.sent3	Займайте от поки місця, бо далі будуть поправки.
ParlaMint-UA_2023-07-28-m0.u127.p3.sent1	Будь ласка, три хвилини, Клименко Юлія Леонідівна.
ParlaMint-UA_2023-07-28-m0.u128.p1.sent1	Шановні колеги, в мене також до цього закону є багато питань і багато правок, насправді в мене було більше 100 правок.
ParlaMint-UA_2023-07-28-m0.u128.p1.sent2	Я не буду їх ставити ні на врахування, ні на підтвердження.
ParlaMint-UA_2023-07-28-m0.u128.p1.sent3	Тільки скажу, що закон достатньо "сирий" і він, як ми розмовляли з очільницею Антимонопольного комітету, вимагає не тільки другого етапу, але й доопрацювання першого етапу.
ParlaMint-UA_2023-07-28-m0.u128.p1.sent4	Оскільки в ньому, на жаль, не враховані інтереси малого, середнього бізнесу, в ньому незрозумілі процедури яким чином при розвитку економіки малий, середній бізнес буде підпадати під антимонопольне законодавство і не вирішується основне питання – це боротьба з олігархами.
ParlaMint-UA_2023-07-28-m0.u128.p1.sent5	Тому що більше це нагадує, скажімо так, імітацію боротьби з олігархи, ніж реальну боротьбу з олігархами.
ParlaMint-UA_2023-07-28-m0.u128.p2.sent1	Тому закон, він є, так, ми повинні його прийняти, відповідно до зобов’язань, які взяла Україна на себе для вступу в Європейський Союз, а також отримання макрофінансової допомоги.
ParlaMint-UA_2023-07-28-m0.u128.p2.sent2	Але, на жаль, закон не вирішить жодної проблеми, яка є, яка стоїть перед нами, а саме: позбавлення олігархів.
ParlaMint-UA_2023-07-28-m0.u128.p2.sent3	позбавлення олігархів влади в багатьох секторах.
ParlaMint-UA_2023-07-28-m0.u128.p2.sent4	Економіка України не розвивається не тільки тому, що в Україні іде війна, чи тому, що у нас, наприклад, дороге кредитування, а тому, що більшість секторів економіки, які є прибутковими і цікавими для інвесторів, насправді монополізовані окремими бізнес-групами і окремими людьми, скажемо так.
ParlaMint-UA_2023-07-28-m0.u128.p2.sent5	І, на жаль, це призводить до того, що малий і середній бізнес взагалі не може розвиватись, не може переходити від мікро в малий, з малого в середній, з середнього у великий.
ParlaMint-UA_2023-07-28-m0.u128.p2.sent6	Це велика проблема для майбутньої економіки, особливо це велика проблема для повоєнної України.
ParlaMint-UA_2023-07-28-m0.u128.p2.sent7	Тому антимонопольне законодавство, як ми пам’ятаємо, було основою для росту, взагалі для розвитку економіки, наприклад, Сполучених Штатів Америки.
ParlaMint-UA_2023-07-28-m0.u128.p2.sent8	Після прийняття антитрастового законодавства економіка Сполучених Штатів почала розвиватись неймовірними темпами.
ParlaMint-UA_2023-07-28-m0.u128.p2.sent9	Для нас так само антимонопольне законодавство є базовим для розвитку економіки.
ParlaMint-UA_2023-07-28-m0.u128.p3.sent1	На жаль, той варіант, який запропонований і комітетом, і запропонований авторами, не вирішує жодної з цих проблем, не бореться з олігархами, не дозволяє малому і середньому бізнесу мати доступ до монопольних секторів і насправді не відповідає на питання, як ми будемо боротись з монополістами на ринку в майбутньому в повоєнній Україні.
ParlaMint-UA_2023-07-28-m0.u128.p3.sent2	В нас є великий ризик утворення нових олігархів у повоєнній Україні, тому що ми бачимо, що вони вже почали формуватись.
ParlaMint-UA_2023-07-28-m0.u129.p1.sent1	Дякую.
ParlaMint-UA_2023-07-28-m0.u129.p2.sent1	Будь ласка, три хвилини Юрчишин.
ParlaMint-UA_2023-07-28-m0.u129.p2.sent2	І після цього ми переходимо вже до поправок.
ParlaMint-UA_2023-07-28-m0.u130.p1.sent1	Спробую зекономити час і вкластись в менше.
ParlaMint-UA_2023-07-28-m0.u130.p1.sent2	Всі мої правки, які не були враховані, спрямовані на виконання однієї з ключових власне тез програми ще тоді кандидата в президенти Володимира Зеленського про посилення народовладдя.
ParlaMint-UA_2023-07-28-m0.u130.p1.sent3	Власне, проблема в тому, що український споживач і об’єднання споживачів взагалі не мають можливості включатися в спори, ініційовані Антимонопольним комітетом.
ParlaMint-UA_2023-07-28-m0.u130.p1.sent4	І була досить логічна позиція, яка в робочій групі отримала підтримку всіх фракцій про те, що давайте зробимо, посилимо роль споживача та їх об’єднання у власне спорах.
ParlaMint-UA_2023-07-28-m0.u130.p1.sent5	Бо це дивно, але, наприклад, коли Фірташ обдирає через газову монополію споживачів, у споживачів можливості себе захистити через Антимонопольний комітет немає.
ParlaMint-UA_2023-07-28-m0.u130.p1.sent6	Надзвичайно дивно, що весь комплекс цих правок був банально виключений з законопроекту, не підтриманий і нібито є обіцянка, що в якомусь другому пакеті змін це відбудеться.
ParlaMint-UA_2023-07-28-m0.u130.p1.sent7	Ну це нонсенс, друзі.
ParlaMint-UA_2023-07-28-m0.u130.p1.sent8	Ми маємо відстоювати інтереси тих, хто нас обирав, хто нас направив в парламент.
ParlaMint-UA_2023-07-28-m0.u130.p1.sent9	Тому не буду затягувати час, ставити на підтвердження, але без захисту споживачів і Антимонопольного комітету як власне механізму для споживачів ця реформа приречена, тому звісно ми її підтримувати не будемо.
ParlaMint-UA_2023-07-28-m0.u131.p1.sent1	Дякую, шановні колеги.
ParlaMint-UA_2023-07-28-m0.u131.p2.sent1	Завершили виступи.
ParlaMint-UA_2023-07-28-m0.u131.p2.sent2	Ніхто більше не хоче виступити по своїх поправках.
ParlaMint-UA_2023-07-28-m0.u131.p2.sent3	Переходимо тепер до поправок безпосередньо.
ParlaMint-UA_2023-07-28-m0.u131.p2.sent4	Шановні колеги, 10 поправок на врахування.
ParlaMint-UA_2023-07-28-m0.u131.p2.sent5	10 поправок на врахування від фракції "Європейська Солідарність".
ParlaMint-UA_2023-07-28-m0.u131.p2.sent6	Хто буде ставити?
ParlaMint-UA_2023-07-28-m0.u131.p2.sent7	Я не бачу.
ParlaMint-UA_2023-07-28-m0.u131.p3.sent1	Іванно Орестівно, будь ласка.
ParlaMint-UA_2023-07-28-m0.u132.p1.sent1	Шановні колеги!
ParlaMint-UA_2023-07-28-m0.u132.p1.sent2	Поправка номер 133.
ParlaMint-UA_2023-07-28-m0.u132.p1.sent3	Редакція, яку пропонується ухвалити сьогодні, вона надає Антимонопольному комітету реально дуже суттєві повноваження, зокрема проводити огляд службових приміщень, транспортних засобів, вилучати, накладати арешт на предмети, документи, різні носії інформації, які можуть бути доказами у справі.
ParlaMint-UA_2023-07-28-m0.u132.p1.sent4	Поправка, яку я пропоную, має на меті.
ParlaMint-UA_2023-07-28-m0.u133.p1.sent1	Іванно Орестівно, я перепрошую, 133-я - це не ваша поправка.
ParlaMint-UA_2023-07-28-m0.u133.p1.sent2	Подивіться, будь ласка уважно.
ParlaMint-UA_2023-07-28-m0.u134.p1.sent1	Моя.
ParlaMint-UA_2023-07-28-m0.u134.p1.sent2	Секунду.
ParlaMint-UA_2023-07-28-m0.u135.p1.sent1	Зараз, одну секундочку.
ParlaMint-UA_2023-07-28-m0.u135.p1.sent2	Колеги, ми розберемося.
ParlaMint-UA_2023-07-28-m0.u136.p1.sent1	Ну, у мене в таблиці моя.
ParlaMint-UA_2023-07-28-m0.u137.p1.sent1	У нас в таблиці Федієнко врахована частково.
ParlaMint-UA_2023-07-28-m0.u138.p1.sent1	Поставте поки що на підтвердження поправки.
ParlaMint-UA_2023-07-28-m0.u138.p1.sent2	Я повернуся до них, я передивлюся таблицю.
ParlaMint-UA_2023-07-28-m0.u138.p1.sent3	Але в мене таблиця роздрукована і це 133-я.
ParlaMint-UA_2023-07-28-m0.u139.p1.sent1	Ну, аналогічно, таблиця у нас роздрукована, ну просто.
ParlaMint-UA_2023-07-28-m0.u139.p2.sent1	Зараз, тоді, одну секундочку.
ParlaMint-UA_2023-07-28-m0.u139.p2.sent2	Бо ми не можемо, ми хочемо пройти спочатку всі поправки, які на врахування, а потім на підтвердження.
ParlaMint-UA_2023-07-28-m0.u139.p2.sent3	Давайте ви подивіться.
ParlaMint-UA_2023-07-28-m0.u139.p2.sent4	Одну секундочку.
ParlaMint-UA_2023-07-28-m0.u139.p2.sent5	А про що поправка, Іванно Орестівно?
ParlaMint-UA_2023-07-28-m0.u139.p2.sent6	Включіть, будь ласка, мікрофон.
ParlaMint-UA_2023-07-28-m0.u140.p1.sent1	Поправка про те, що я пропоную саме законом передбачити те, в якій спосіб Антимонопольний комітет може проводити ці обшуки і може мати додаткові повноваження стосовно проведення оглядів службових приміщень, транспортних засобів і таке інше.
ParlaMint-UA_2023-07-28-m0.u141.p1.sent1	Це 137 поправка.
ParlaMint-UA_2023-07-28-m0.u141.p1.sent2	Вона справді відхилена комітетом, вона вашого авторства.
ParlaMint-UA_2023-07-28-m0.u141.p1.sent3	137 поправка.
ParlaMint-UA_2023-07-28-m0.u141.p2.sent1	Шановні колеги, будь ласка, позиція комітету.
ParlaMint-UA_2023-07-28-m0.u142.p1.sent1	Дякую дуже.
ParlaMint-UA_2023-07-28-m0.u142.p1.sent2	Передбачено для незаконного регулятора, яким є Антимонопольний комітет, окремий порядок проведення відповідних перевірок.
ParlaMint-UA_2023-07-28-m0.u142.p1.sent3	Цей законопроект в останній редакції вносить достатньо суттєві зміни, які обмежують потенційне перевищення повноважень Антимонопольним комітетом, які є рішення суду.
ParlaMint-UA_2023-07-28-m0.u142.p1.sent4	Тобто Антимонопольний комітет виключно з рішення і з дозволу суду зможе здійснювати відповідні заходи.
ParlaMint-UA_2023-07-28-m0.u142.p1.sent5	На думку авторів і з точки зору загальної практики, і європейської, і американської, цього достатньо для того, щоб гарантувати об’єктам розслідування Антимонопольного комітету дотримання процедури в процесі відповідних дій Антимонопольного комітету.
ParlaMint-UA_2023-07-28-m0.u142.p2.sent1	Дякую.
ParlaMint-UA_2023-07-28-m0.u143.p1.sent1	Шановні колеги, 137 поправка авторства Климпуш-Цинцадзе Іванни Орестівни, вона комітетом відхилена.
ParlaMint-UA_2023-07-28-m0.u143.p1.sent2	Автор наполягає на врахуванні.
ParlaMint-UA_2023-07-28-m0.u143.p1.sent3	Аргументи сторін почули.
ParlaMint-UA_2023-07-28-m0.u143.p1.sent4	Ставлю на голосування 137 поправку.
ParlaMint-UA_2023-07-28-m0.u143.p1.sent5	Прошу голосувати.
ParlaMint-UA_2023-07-28-m0.u143.p2.sent1	За-84
ParlaMint-UA_2023-07-28-m0.u143.p3.sent1	Рішення не прийнято.
ParlaMint-UA_2023-07-28-m0.u143.p4.sent1	Іванна Орестівна, починайте з номера, а ми будемо дивитися, чи співпадає.
ParlaMint-UA_2023-07-28-m0.u143.p4.sent2	Будь ласка, номер наступної.
ParlaMint-UA_2023-07-28-m0.u144.p1.sent1	Ну, в мене 313, але, напевно, ви кажете, на чотири змістилося, 317-а.
ParlaMint-UA_2023-07-28-m0.u145.p1.sent1	Ми зараз дивимося.
ParlaMint-UA_2023-07-28-m0.u145.p1.sent2	Ви говоріть поки по ній, Іванна Орестівна.
ParlaMint-UA_2023-07-28-m0.u146.p1.sent1	Цим законопроектом пропонується надати можливість Антимонопольному комітету отримувати будь-яку інформацію, і в тому числі яка становить банківську, нотаріальну і іншу таємницю.
ParlaMint-UA_2023-07-28-m0.u146.p1.sent2	Таких повноважень не має взагалі жоден орган, який на сьогодні отримує, навіть за рішенням суду, доступ до банківської таємниці.
ParlaMint-UA_2023-07-28-m0.u146.p1.sent3	Навіть та ж сама податкова служба має чітко вказати, за який період часу, за яким рахунком має бути надано інформацію.
ParlaMint-UA_2023-07-28-m0.u146.p1.sent4	Тобто не будь-яка інформація, є певні обмеження.
ParlaMint-UA_2023-07-28-m0.u146.p2.sent1	Тому я пропоную своєю поправкою в частині надання інформації банківської таємниці уточнити, яка саме банківська таємниця може розкриватися, а це інформація стосовно операцій за рахунками конкретної юридичної.
ParlaMint-UA_2023-07-28-m0.u147.p1.sent1	Іванна Орестівна, це 320 поправка.
ParlaMint-UA_2023-07-28-m0.u147.p2.sent1	Позиція комітету по 320 поправці.
ParlaMint-UA_2023-07-28-m0.u148.p1.sent1	Дякую, колеги.
ParlaMint-UA_2023-07-28-m0.u148.p1.sent2	Справді, питання доступу Антимонопольного комітету до банківської таємниці було предметом достатньо серйозної дискусії, в тому числі дискусії між двома незалежними регуляторами: Антимонопольним і Національним банком України.
ParlaMint-UA_2023-07-28-m0.u148.p1.sent3	Відбулася зустріч, на якій узгодили редакцію поправки щодо окремого доступу Антимонопольного комітету до банківської інформації.
ParlaMint-UA_2023-07-28-m0.u148.p1.sent4	Цей доступ є доволі урізаним, але достатнім для того, щоб Антимонопольний комітет проводив свої функції.
ParlaMint-UA_2023-07-28-m0.u148.p1.sent5	Відповідно поправка, яка є консенсусною в редакції і Національного банку, і Антимонопольного комітету, врахована в тексті цього законопроекту.
ParlaMint-UA_2023-07-28-m0.u148.p1.sent6	Тому ваша поправка була відхилена, через те, що врахували поправку, узгоджену з Національним банком України.
ParlaMint-UA_2023-07-28-m0.u148.p2.sent1	Дякую.
ParlaMint-UA_2023-07-28-m0.u149.p1.sent1	Шановні колеги, 320 поправка авторства Климпуш-Цинцадзе, вона комітетом відхилена.
ParlaMint-UA_2023-07-28-m0.u149.p1.sent2	Аргументи ви почули.
ParlaMint-UA_2023-07-28-m0.u149.p1.sent3	Прошу голосувати за 320 поправку.
ParlaMint-UA_2023-07-28-m0.u149.p2.sent1	За-77
ParlaMint-UA_2023-07-28-m0.u149.p3.sent1	Рішення не прийнято.
ParlaMint-UA_2023-07-28-m0.u149.p4.sent1	Наступна, будь ласка, Іванна Орестівна, номер.
ParlaMint-UA_2023-07-28-m0.u150.p1.sent1	402-а.
ParlaMint-UA_2023-07-28-m0.u150.p1.sent2	Я думаю, що це вже правильно.
ParlaMint-UA_2023-07-28-m0.u150.p1.sent3	Зверніть увагу, що автори законопроекту пропонують Антимонопольному комітету надати можливість проводити перевірки, накладати арешт, вилучати документи в місцях проживання та інших володіннях особи.
ParlaMint-UA_2023-07-28-m0.u150.p1.sent4	А це означає, що Антимонопольний комітет може приходити в будь-яку квартиру, в будь-який приватний будинок, не кажучи вже про те, що він шукає якісь порушення в сфері захисту економічної конкуренції, що є абсолютно неприпустимим.
ParlaMint-UA_2023-07-28-m0.u150.p1.sent5	Навіть правоохоронні органи не можуть собі таке дозволити знову ж таки без рішення суду.
ParlaMint-UA_2023-07-28-m0.u150.p2.sent1	І я здивована, що ця поправка є відхиленою.
ParlaMint-UA_2023-07-28-m0.u150.p2.sent2	Я вважаю, що дійсно по місцям проживання особи не мало би проводитися таких перевірок Антимонопольним комітетом.
ParlaMint-UA_2023-07-28-m0.u151.p1.sent1	Так, це справді 402-а поправка.
ParlaMint-UA_2023-07-28-m0.u151.p1.sent2	Будь ласка, позиція комітету коротко.
ParlaMint-UA_2023-07-28-m0.u152.p1.sent1	Дякую дуже.
ParlaMint-UA_2023-07-28-m0.u152.p1.sent2	Це одна з таких найбільш гострих тем цього законопроекту.
ParlaMint-UA_2023-07-28-m0.u152.p1.sent3	Справа полягає в тому, що станом на сьогодні у Антимонопольного комітету і де-факто і де-юро вже є повноваження здійснювати перевірки, але ці повноваження не деталізовані і не розписані.
ParlaMint-UA_2023-07-28-m0.u152.p1.sent4	Тобто процедура, так як це поза процесуальний орган, так як це окремий і незалежний регулятор, на нього не розповсюджується сфера діяльності там процесуальних кодексів.
ParlaMint-UA_2023-07-28-m0.u152.p2.sent1	Відповідно цей законопроект деталізує і унормує порядки проведення таких перевірок і виставляє певні "червоні прапорці".
ParlaMint-UA_2023-07-28-m0.u152.p2.sent2	Тобто ми від загального "може проводити перевірки" ідемо до спеціального і до конкретного "може, яким чином, що це передбачає і що є перевіркою".
ParlaMint-UA_2023-07-28-m0.u152.p3.sent1	Тому ця поправка, ваша поправка була відхилена з точки зору того, щоби дати деталізацію перевірки Антимонопольного комітету, а не лишати це на розсуд їхнього внутрішнього регулювання.
ParlaMint-UA_2023-07-28-m0.u152.p3.sent2	Дякую.
ParlaMint-UA_2023-07-28-m0.u153.p1.sent1	Шановні колеги, 402-а поправка, Климпуш-Цинцадзе.
ParlaMint-UA_2023-07-28-m0.u153.p1.sent2	Вона комітетом відхилена, позицію ви почули сторін.
ParlaMint-UA_2023-07-28-m0.u153.p1.sent3	Прошу голосувати.
ParlaMint-UA_2023-07-28-m0.u153.p2.sent1	За-76
ParlaMint-UA_2023-07-28-m0.u153.p3.sent1	Рішення не прийнято.
ParlaMint-UA_2023-07-28-m0.u153.p4.sent1	Наступна, Іванна Орестівна.
ParlaMint-UA_2023-07-28-m0.u154.p1.sent1	Я за порядковістю повернуся ще до 284-ї поправки.
ParlaMint-UA_2023-07-28-m0.u154.p2.sent1	Я пропоную залишити статтю 22 закону в такій редакції, в якій на сьогоднішній день вона існує в чинному законодавстві, оскільки Антимонопольний комітет чомусь вирішив собі надати такі повноваження як вимогу чи письмовий виклик для надання пояснень суб’єктами господарювання.
ParlaMint-UA_2023-07-28-m0.u154.p3.sent1	Цікаво, яким чином Антимонопольний комітет буде вимагати чи викликати якихось представників юридичних осіб чи, можливо, інших представників і надавати письмові пояснення?
ParlaMint-UA_2023-07-28-m0.u154.p3.sent2	Це ж не СБУ, це не ДБР чи інші правоохоронні органи.
ParlaMint-UA_2023-07-28-m0.u154.p3.sent3	В європейських структурах, антимонопольних відомствах в європейських країнах таких повноважень немає, відповідні аналоги нашому АМКУ.
ParlaMint-UA_2023-07-28-m0.u154.p3.sent4	Тому я пропонувала би залишити цю редакцію статті діючого Закону про Антимонопольний комітет в такій формі, як вона є сьогодні.
ParlaMint-UA_2023-07-28-m0.u155.p1.sent1	Шановні колеги, 284 поправка авторства Климпуш-Цинцадзе.
ParlaMint-UA_2023-07-28-m0.u155.p1.sent2	Вона комітетом відхилена.
ParlaMint-UA_2023-07-28-m0.u155.p1.sent3	Прошу голосувати.
ParlaMint-UA_2023-07-28-m0.u155.p2.sent1	За-61
ParlaMint-UA_2023-07-28-m0.u155.p3.sent1	Рішення не прийнято.
ParlaMint-UA_2023-07-28-m0.u155.p4.sent1	Шановні колеги, повітряна тривога.
ParlaMint-UA_2023-07-28-m0.u155.p4.sent2	Як ми і говорили, зараз ми всі до її завершення розходимося по укриттях, які написані, намальовані у вас.
ParlaMint-UA_2023-07-28-m0.u155.p4.sent3	Але враховуючи це, що вже після цього ми не зможемо, я думаю, зібратися в залі, тому розгляд питань порядку денного на сьогодні завершено.
ParlaMint-UA_2023-07-28-m0.u155.p5.sent1	Дякую всім за результативну роботу.
ParlaMint-UA_2023-07-28-m0.u155.p5.sent2	Зараз я оголошую перерву у нашому пленарному засіданні.
ParlaMint-UA_2023-07-28-m0.u155.p5.sent3	Про час і місце його продовження вам буде повідомлено завчасно.
ParlaMint-UA_2023-07-28-m0.u155.p5.sent4	Нагадую на необхідності непоширення інформації щодо його початку.
ParlaMint-UA_2023-07-28-m0.u155.p5.sent5	Разом до перемоги і слава Україні!
