id	text
ParlaMint-UA_2023-09-21-m0.u1.p1.sent1	Слава Україні!
ParlaMint-UA_2023-09-21-m0.u1.p2.sent1	Шановні народні депутати, відповідно до прийнятої нами Постанови "Про деякі питання організації роботи Верховної Ради України дев’ятого скликання в умовах дії воєнного стану" сьогодні ми продовжуємо наше пленарне засідання.
ParlaMint-UA_2023-09-21-m0.u1.p3.sent1	Шановні колеги, я звертаю увагу, що згідно з прийнятою Верховною Радою України постановою усі присутні на пленарному засіданні не повинні поширювати інформацію щодо його початку, перебігу та прийнятих у парламенті рішень раніше ніж через годину після оголошення перерви у пленарному засіданні.
ParlaMint-UA_2023-09-21-m0.u1.p3.sent2	Я прошу всіх колег неухильно дотримуватись прийнятого українським парламентом рішення та відповідально поставитися до забезпечення безпеки єдиного законодавчого органу нашої держави.
ParlaMint-UA_2023-09-21-m0.u1.p4.sent1	Шановні колеги, у разі повітряної тривоги буде оголошено перерву в пленарному засіданні, і ми всі маємо перейти до безпечних місць відповідно до схеми укриття, яка розміщена на робочому місці кожного з вас.
ParlaMint-UA_2023-09-21-m0.u1.p5.sent1	За парламентською традицією, шановні колеги, я пропоную розпочати роботу з виконання Державного Гімну України.
ParlaMint-UA_2023-09-21-m0.u1.p6.sent1	Шановні народні депутати, майже 19 місяців триває героїчне протистояння нашої держави в широкомасштабній злочинній агресії Російської Федерації.
ParlaMint-UA_2023-09-21-m0.u1.p6.sent2	Прикметно, що саме в Міжнародний день миру держава-терорист вчергове проявила свою нелюдську сутність.
ParlaMint-UA_2023-09-21-m0.u1.p6.sent3	Так сьогодні вранці зазнали масованих ракетних ударів мирні українські міста: Київ, Харків, Черкаси, Херсон, інші населені пункти.
ParlaMint-UA_2023-09-21-m0.u1.p6.sent4	В результаті є загиблі і багато постраждалих, в тому числі діти.
ParlaMint-UA_2023-09-21-m0.u1.p6.sent5	Висловлюємо співчуття всім рідним і близьким загиблих, бажаємо якнайшвидшого одужання постраждалим.
ParlaMint-UA_2023-09-21-m0.u1.p6.sent6	Всі причетні до цих та інших злочинів проти України будуть обов’язково притягнуті до відповідальності.
ParlaMint-UA_2023-09-21-m0.u1.p6.sent7	Великою ціною український народ визволяє рідні землі, захищає демократичні цінності, відстоює європейський і євроатлантичний вибір.
ParlaMint-UA_2023-09-21-m0.u1.p7.sent1	Я прошу хвилиною мовчання вшанувати вічну пам’ять захисників і захисниць, які поклали своє життя за світле майбутнє української держави.
ParlaMint-UA_2023-09-21-m0.u1.p7.sent2	Вшануємо також пам’ять усіх безневинних жертв, загиблих від рук російських терористів.
ParlaMint-UA_2023-09-21-m0.u1.p8.sent1	Дякую.
ParlaMint-UA_2023-09-21-m0.u1.p8.sent2	Прошу сідати.
ParlaMint-UA_2023-09-21-m0.u1.p9.sent1	Шановні народні депутати, день міста відзначає одне з найдавніших міст України – місто-герой, величний і непохитний Чернігів.
ParlaMint-UA_2023-09-21-m0.u1.p9.sent2	Вітаємо наших співвітчизників з днем міста.
ParlaMint-UA_2023-09-21-m0.u1.p9.sent3	Бажаємо їм добра, витримки та якнайшвидшої перемоги України.
ParlaMint-UA_2023-09-21-m0.u1.p10.sent1	Шановні колеги, сьогодні день народження у наших колег народних депутатів України Мар’яна Богдановича Заблоцького, "Слуга народу".
ParlaMint-UA_2023-09-21-m0.u1.p10.sent2	Давайте привітаємо.
ParlaMint-UA_2023-09-21-m0.u1.p10.sent3	А також Інни Романівни Совсун, "Голос".
ParlaMint-UA_2023-09-21-m0.u1.p10.sent4	Давайте привітаємо.
ParlaMint-UA_2023-09-21-m0.u1.p10.sent5	Вітаємо іменинників.
ParlaMint-UA_2023-09-21-m0.u1.p10.sent6	Бажаємо міцного здоров’я, плідної роботи, та нових звершень і якнайшвидшої перемоги.
ParlaMint-UA_2023-09-21-m0.u1.p11.sent1	Шановні народні депутати, на Погоджувальній раді ми домовилися перед початком розгляду питань порядку денного надати час по 3 хвилини для виступів уповноважених представників депутатських фракцій та груп.
ParlaMint-UA_2023-09-21-m0.u1.p11.sent2	Я прошу представників депутатських фракцій і груп записатися на виступи.
ParlaMint-UA_2023-09-21-m0.u1.p12.sent1	Слово надається Олександру Сергійовичу Колтуновичу, група "Платформа за життя і мир".
ParlaMint-UA_2023-09-21-m0.u1.p13.sent1	Папієв Михайло Миколайович, будь ласка.
ParlaMint-UA_2023-09-21-m0.u2.p1.sent1	Дякую.
ParlaMint-UA_2023-09-21-m0.u2.p1.sent2	Шановні народні депутати України, шановні громадяни України!
ParlaMint-UA_2023-09-21-m0.u2.p1.sent3	Ви знаєте, що.
ParlaMint-UA_2023-09-21-m0.u2.p1.sent4	От зверніть увагу, є така міжнародна організація дуже авторитетна USAID.
ParlaMint-UA_2023-09-21-m0.u2.p1.sent5	Якщо ви подивитесь бланк цієї організації, то там написано: від американського народу.
ParlaMint-UA_2023-09-21-m0.u2.p1.sent6	Не від Президента, не від Конгресу, а від американського народу.
ParlaMint-UA_2023-09-21-m0.u2.p1.sent7	Тобто і нам треба на сьогодні обрати такий принцип, щоб, об’єднуючи націю, ми говорили, що все робиться і для Збройних Сил, і для наших пенсіонерів і для всіх робиться від українського народу.
ParlaMint-UA_2023-09-21-m0.u2.p1.sent8	Я думаю, що це був би дуже позитивний такий момент, щоб ми оцю практику, яка дуже позитивна, американську практику, перейняли в своє сьогодення.
ParlaMint-UA_2023-09-21-m0.u2.p2.sent1	Якщо подивитись ті виклики, які перед нами сьогодні стоять, от зараз немає Галини Миколаївни, але мені дуже хотілося би, щоб Комітет соціальної політики зараз прискорив розгляд законопроекту і все ж таки вніс його до порядку денного про внесення змін до Закону України про зайнятість, про те, щоб передати функції нарахування соціальних виплат Пенсійному фонду України, а окрему службу, Державну службу зайнятості, зробити як потужний державний орган, центральний орган виконавчої влади – цоввку.
ParlaMint-UA_2023-09-21-m0.u2.p2.sent2	Це дозволить нам оперативно підготуватися до майбутнього.
ParlaMint-UA_2023-09-21-m0.u2.p3.sent1	А майбутнє нас чекає, я впевнений в цьому, наступне.
ParlaMint-UA_2023-09-21-m0.u2.p3.sent2	Перше що – перемога України.
ParlaMint-UA_2023-09-21-m0.u2.p3.sent3	Як тільки перемога України буде, я думаю, що вона буде якомога скоріше, то нам необхідно сьогодні вже бачити, що нам треба повертати громадян України з-за кордону, для цього треба організовувати робочі місця.
ParlaMint-UA_2023-09-21-m0.u2.p3.sent4	Нам необхідно буде ветеранам, які повернуться з фронту, а ми оцінюємо, це близько пів мільйона наших громадян, наших воїнів, наших героїв, нам треба буде по них забезпечити теж соціальний пакет і реабілітації, психологічної, медичної реабілітації, організації робочих місць.
ParlaMint-UA_2023-09-21-m0.u2.p3.sent5	Та служба зайнятості, яка сьогодні існує зразку 2007 року, вона не може забезпечити ні методологію, ні іншими всіма речами оці необхідні моменти, і нам треба, знаючи це, вже готуватися.
ParlaMint-UA_2023-09-21-m0.u2.p4.sent1	Так само, як сьогодні ті питання, які хвилюють ветеранів.
ParlaMint-UA_2023-09-21-m0.u2.p4.sent2	От дивіться, чому у нас сьогодні немає державної програми комплексної реабілітації ветеранів, чому?
ParlaMint-UA_2023-09-21-m0.u2.p4.sent3	Ми ж знаємо, що це буде, що це буде, що наших ветеранів, оцих пів мільйона наших громадян, нам необхідно буде забезпечити державними послугами.
ParlaMint-UA_2023-09-21-m0.u2.p4.sent4	Нам необхідно забезпечити їм і достойне життя, і достойний побут, і достойний рівень заробітної плати.
ParlaMint-UA_2023-09-21-m0.u2.p4.sent5	Я дуже хотів би.
ParlaMint-UA_2023-09-21-m0.u3.p1.sent1	Слово надається народному депутату В’ятровичу Володимиру Михайловичу.
ParlaMint-UA_2023-09-21-m0.u3.p1.sent2	Передає, я так розумію, Порошенку Петру Олексійовичу.
ParlaMint-UA_2023-09-21-m0.u4.p1.sent1	Шановні колеги, шкода, що так мало депутатів в залі, бо головне завдання нашої Верховної Ради є виконання трьох речей.
ParlaMint-UA_2023-09-21-m0.u4.p1.sent2	Перше – це законодавче забезпечення нашої перемоги, друге – парламентська дипломатія, третє або, може, перше – це допомога армії.
ParlaMint-UA_2023-09-21-m0.u4.p1.sent3	І саме про це я сьогодні і хотів би переговорити.
ParlaMint-UA_2023-09-21-m0.u4.p2.sent1	Вчора ранком я повернувся з лінії фронту, мав можливість поспілкуватися з командирами бригад і батальйонів.
ParlaMint-UA_2023-09-21-m0.u4.p2.sent2	Хочу наголосити, що питання можливості бригад мати доступ до ресурсів місцевих бюджетів є принципово важливим, швидко і ефективно вирішувати ці проблеми.
ParlaMint-UA_2023-09-21-m0.u4.p2.sent3	І, на жаль, вчора ми проголосували, ви проголосували 236 голосами, забрати ці гроші у місцевого самоврядування, забрати їх у військових і передати їх на якісь ефемерні програми, де краще знають, де купляти яйця по 17, де купляти куртки за трійною ціною і як роздавати на початку широкомасштабної агресії величезну кількість попередньої оплати.
ParlaMint-UA_2023-09-21-m0.u4.p2.sent4	Я прошу до другого читання спільно зібратися робочою групою, сконцентрувати ці гроші виключно на забезпеченні бригад з пунктів постійної дислокації, забезпечити ефективний контроль за цими грошима і захистити місцеве самоврядування і децентралізацію.
ParlaMint-UA_2023-09-21-m0.u4.p3.sent1	І друга позиція, позиція учасників бойових дій.
ParlaMint-UA_2023-09-21-m0.u4.p3.sent2	Немає зараз нічого важливішого, ніж захистити наших воїнів.
ParlaMint-UA_2023-09-21-m0.u4.p3.sent3	У нас знову законопроект про УБД стоїть в кінці, законопроект мого авторства взагалі навіть не розглянутий комітетом.
ParlaMint-UA_2023-09-21-m0.u4.p3.sent4	І я наголошую, що треба не принижувати наших воїнів, а ввести питання про справедливість, бо їм ці ксиви непотрібні, це наше з вами зобов’язання дати їм законодавчий захист, щоб вони могли захистити членів своїх родин, захистити родини загиблих.
ParlaMint-UA_2023-09-21-m0.u4.p3.sent5	І сьогодні розглянути цей законопроект, не плутаючи його з формуваннями різних реєстрів, намаганням підтягнути туди полегшення проведення виборів.
ParlaMint-UA_2023-09-21-m0.u4.p3.sent6	Бо мета сьогодні України – це перемога у війні проти Путіна і проти Росії, а не перемога на виборах, як дехто намагається кожен законопроект тут використати.
ParlaMint-UA_2023-09-21-m0.u4.p4.sent1	Вимагаємо розглянути УБД, вимагаємо сформувати робочу групу по законопроекту по ПДФО, залишити і захистити воїнів, і місцеве самоврядування.
ParlaMint-UA_2023-09-21-m0.u4.p4.sent2	Слава Україні!
ParlaMint-UA_2023-09-21-m0.u5.p1.sent1	Слово надається народному депутату України Задорожному Андрію Вікторовичу.
ParlaMint-UA_2023-09-21-m0.u5.p1.sent2	Я так розумію, що буде передача.
ParlaMint-UA_2023-09-21-m0.u5.p1.sent3	Будь ласка, передається слово.
ParlaMint-UA_2023-09-21-m0.u6.p1.sent1	Дякую, Руслан Олексійович.
ParlaMint-UA_2023-09-21-m0.u6.p2.sent1	Шановні колеги, дорогі українці!
ParlaMint-UA_2023-09-21-m0.u6.p2.sent2	Сьогодні відповідно до рішення Генасамблеї ООН Міжнародний день миру.
ParlaMint-UA_2023-09-21-m0.u6.p2.sent3	І цей ранок для нашої держави вчергове став ранком, коли держава-терорист, держава-агресор Російська Федерація, яка присутня в Радбезі ООН, яка має право вето, нанесла чергову атаку на мирних людей, мирні міста, цивільну інфраструктуру.
ParlaMint-UA_2023-09-21-m0.u6.p2.sent4	Сьогодні ракети, "шахеди" і інша зброя для вбивства прилетіли в Київ, Харків, Рівне, Херсон, Черкащину, Львівщину, Хмельниччину, в наші мирні міста.
ParlaMint-UA_2023-09-21-m0.u6.p2.sent5	І це відбувається в дні 78-ї Генеральної асамблеї ООН.
ParlaMint-UA_2023-09-21-m0.u6.p2.sent6	Майданчик, який був утворений після Другої світової війни для того, щоб унеможливити і уникнути в майбутньому таких воєн, такої страшної агресії, яка сьогодні відбувається в Україні.
ParlaMint-UA_2023-09-21-m0.u6.p2.sent7	На жаль, і ми про це як держава говоримо вже півтора року, ООН перетворюється на Лігу націй, свого попередника, який не зміг, не зміг зупинити і попередити Другу світову війну.
ParlaMint-UA_2023-09-21-m0.u6.p3.sent1	І сьогодні наш Президент представив і на Генеральній асамблеї ООН у своєму виступі, на Радбезі ООН, Українську формулу миру, яку підтримали вже понад 140 країн в тому чи іншому питанні десяти пунктів Формули миру.
ParlaMint-UA_2023-09-21-m0.u6.p3.sent2	Ми повинні зупинити ядерний шантаж, штучну продовольчу кризу, депортацію дітей, екоцид, ми повинні це зупинити, і 140 країн світу сьогодні нас в цьому підтримує.
ParlaMint-UA_2023-09-21-m0.u6.p4.sent1	Більше того, напередодні Генеральної асамблеї ООН і сам Генсек ООН Гутерриш і високий представник ЄС Боррель і міністр закордонних справ Німеччини Бербок підтвердили, що ООН в такому форматі, який є зараз, не може існувати.
ParlaMint-UA_2023-09-21-m0.u6.p5.sent1	Тому ми повинні сьогодні зробити все, щоби Формула миру Володимира Зеленського, яка запропонована світу до широкої дискусії, була імплементована як та, яка основана на Статуті ООН, на рішеннях. резолюціях Генеральної асамблеї ООН, а, головне, на міжнародному праві.
ParlaMint-UA_2023-09-21-m0.u6.p5.sent2	Це повинно стати основою для нової архітектури світової безпеки.
ParlaMint-UA_2023-09-21-m0.u6.p5.sent3	Країна, яка є агресором, країна, яка вчиняє геноцид, не може бути членом Радбезу ООН і при цьому мати право вето.
ParlaMint-UA_2023-09-21-m0.u6.p6.sent1	І, звичайно, сьогодні ми підтримуємо пропозиції ряду світових лідерів в тому, щоби Радбез ООН був реформований як не просто висока трибуна, яка сьогодні перетворилася для красивих виступів, а як інструмент припинення воєн, а, головне, їх попередження.
ParlaMint-UA_2023-09-21-m0.u6.p7.sent1	Тому ми підтримуємо долучення в Радбез ООН і Африканський Союз, і розширення представництва Азії, і ісламський світ, який відсутній, і Латинську Америку, і держави Тихого океану.
ParlaMint-UA_2023-09-21-m0.u6.p7.sent2	А країна-агресор повинна бути позбавлена права вето.
ParlaMint-UA_2023-09-21-m0.u6.p8.sent1	Слава Україні!
ParlaMint-UA_2023-09-21-m0.u7.p1.sent1	Слово надається народному депутату М’ялику Віктору Ничипоровичу, депутатська група "Партія "За майбутнє".
ParlaMint-UA_2023-09-21-m0.u8.p1.sent1	Передайте Тарасу Батенку.
ParlaMint-UA_2023-09-21-m0.u9.p1.sent1	Тарас Іванович, будь ласка.
ParlaMint-UA_2023-09-21-m0.u10.p1.sent1	Шановні колеги!
ParlaMint-UA_2023-09-21-m0.u10.p1.sent2	Україна знаходиться у стані повномасштабної війни, якщо хтось забув або цього не відчуває.
ParlaMint-UA_2023-09-21-m0.u10.p1.sent3	На цьому фоні нас глибоко турбує не комплементарний діалог, який відбувається між нами і нашими партнерами, друзями поляками.
ParlaMint-UA_2023-09-21-m0.u10.p1.sent4	Поляки для нас не просто сусіди, не просто найбільший військовий хаб, який забезпечує армію левовою частиною міжнародно-технічної допомоги, це наш стратегічний союзник, з яким ми розвивали тему Міжмор’я, тему геополітичного підсилення позицій України та зрештою збереження України як держави.
ParlaMint-UA_2023-09-21-m0.u10.p2.sent1	Те, що ми чуємо сьогодні, ні в які ворота не лізе.
ParlaMint-UA_2023-09-21-m0.u10.p2.sent2	Ніяка виборча кампанія не може виправдовувати риторику, яка може підірвати нашу довіру.
ParlaMint-UA_2023-09-21-m0.u10.p2.sent3	Але це стосується також і нас.
ParlaMint-UA_2023-09-21-m0.u10.p2.sent4	Колеги, ми що пройшли гарячу фазу війни?
ParlaMint-UA_2023-09-21-m0.u10.p2.sent5	Наші співгромадяни повернулися з-за кордону, в тому числі з Польщі?
ParlaMint-UA_2023-09-21-m0.u10.p2.sent6	Нам треба нагадувати про трагічні події 1918-1919 років?
ParlaMint-UA_2023-09-21-m0.u10.p2.sent7	Втрата такого міжнародного партнера може бути катастрофічною для нашої боротьби з російським агресором.
ParlaMint-UA_2023-09-21-m0.u10.p2.sent8	Хочу, щоб ми усі це пам’ятали на усіх рівнях влади.
ParlaMint-UA_2023-09-21-m0.u10.p3.sent1	Тому ще раз і ще раз повинно лунати польське зречення: за нашу і вашу свободу.
ParlaMint-UA_2023-09-21-m0.u10.p3.sent2	А також пам’ятаємо про переконання важливого добросусідства з боку незабутніх Єжи Ґедройця, Яцека Куроня, Збігнєва Бжезінського, що не буде насправді вільних поляків без вільних українців, не може бути вільної Польщі без вільної України, не може бути незалежної України без незалежної Польщі.
ParlaMint-UA_2023-09-21-m0.u10.p3.sent3	Боротьба з російським агресором – це є спільна боротьба українців та поляків і поляки, очевидно, це розуміють як ніхто інший за останні кількасот років.
ParlaMint-UA_2023-09-21-m0.u10.p4.sent1	Конфліктують між собою навіть країни ЄС, іноді дуже гостро.
ParlaMint-UA_2023-09-21-m0.u10.p4.sent2	Але коли йдеться про питання геополітики і безпеки – працює зовсім інша логіка.
ParlaMint-UA_2023-09-21-m0.u10.p4.sent3	Ми приречені на добрі стосунки з поляками.
ParlaMint-UA_2023-09-21-m0.u10.p4.sent4	Українці і поляки надто близько до тоталітарного здичавілого режиму, і поки спільний ворог є – забудьмо про будь-яке протиріччя.
ParlaMint-UA_2023-09-21-m0.u10.p5.sent1	Тому ми хочемо послухати в парламенті інформацію щодо окремих питань агарного сектора, можливо, від міністра агропромислового комплексу пана Сольського, можливо, від Прем’єр-міністра України.
ParlaMint-UA_2023-09-21-m0.u10.p5.sent2	Давайте відновлювати "годину Уряду", де можна задати конкретні ці питання.
ParlaMint-UA_2023-09-21-m0.u10.p5.sent3	Парламент має взяти діяльну участь у цементуванні високої довіри між нашими країнами.
ParlaMint-UA_2023-09-21-m0.u10.p5.sent4	Niech zyje Polska!
ParlaMint-UA_2023-09-21-m0.u10.p5.sent5	І Слава Україні!
ParlaMint-UA_2023-09-21-m0.u11.p1.sent1	Будь ласка, Юлія Володимирівна Тимошенко, фракція "Батьківщина".
ParlaMint-UA_2023-09-21-m0.u11.p1.sent2	Перед тим, як Юлія Володимирівна іде, шановні колеги, ще три фракції не записалися, дайте, будь ласка, інформацію, хто від вас буде виступати.
ParlaMint-UA_2023-09-21-m0.u11.p2.sent1	Будь ласка, Юлія Володимирівна.
ParlaMint-UA_2023-09-21-m0.u12.p1.sent1	Юлія Тимошенко, фракція "Батьківщина".
ParlaMint-UA_2023-09-21-m0.u12.p1.sent2	Шановні колеги, я просто, може, хочу вам дати інформацію, що ми десь вже приблизно рік, наша команда, ми їздимо по лікарням, де лікуються наші поранені, і по госпіталям, де ми передаємо медичне обладнання, медикаменти, розхідні матеріали, будівельні матеріали – все, що потрібно для того, щоб лікувати наших поранених в кращих умовах.
ParlaMint-UA_2023-09-21-m0.u12.p1.sent3	Але я хотіла би зараз попросити вас, дорогі народні депутати, звернути особливу увагу на те, що наші поранені лікуються в не досить добрих умовах, лікуються за гроші, яких недостатньо, лікуються в лікарнях, де немає достатнього медичного обладнання.
ParlaMint-UA_2023-09-21-m0.u12.p1.sent4	Вони лікуються при умові, що не відкориговані медичні протоколи, які забезпечують достойне фінансування їх лікування, і вони лікуються в умовах, коли Нацперелік по медичним лікарським засобам не доповнений тими препаратами, які можуть ефективно лікувати наших поранених.
ParlaMint-UA_2023-09-21-m0.u12.p2.sent1	Я не думаю, що у цього парламенту є ще якийсь більший борг, ніж борг перед тими нашими героями, героїнями, які пішли на фронт своїм життям закривати наше життя, захищати, захищати Україну.
ParlaMint-UA_2023-09-21-m0.u12.p2.sent2	І не може бути такого, що в країні не вистачає уваги, грошей або будь-чого іншого для того, щоб їх лікувати достойно.
ParlaMint-UA_2023-09-21-m0.u12.p2.sent3	І я не можу зрозуміти тієї байдужості, яка сьогодні панує в усіх коридорах влади, в усіх владних кабінетах по відношенню до того, як лікують наших поранених і в яких умовах.
ParlaMint-UA_2023-09-21-m0.u12.p3.sent1	І тому я наполягаю, просто наполягаю, щоб сьогодні була поставлена постанова, проект постанови про створення Тимчасової слідчої комісії, яка може дослідити, в яких умовах лікуються наші поранені, чи вистає грошей на їх лікування, чи повністю покриваються витрати, чи достойними медикаментами, найкращими, вони лікуються і чи ті протези, які їм закуповують, вони є на рівні вищих світових стандартів.
ParlaMint-UA_2023-09-21-m0.u12.p4.sent1	Я дивуюся, що при тому, що профільний комітет підтримав створення такої тимчасової слідчої комісії, підтримали і всі фракції дали своїх представників, сьогодні знову немає в порядку денному саме цієї постанови.
ParlaMint-UA_2023-09-21-m0.u12.p5.sent1	Я наполягаю прийняти цю постанову і перейти до детальної реальної роботи по захисту і достойному лікуванню наших поранених.
ParlaMint-UA_2023-09-21-m0.u13.p1.sent1	Будь ласка, Бакунець Павло Андрійович, група "Довіра".
ParlaMint-UA_2023-09-21-m0.u13.p1.sent2	Будь ласка, інші фракції і групи, хто ще не виступив, дайте своїх представників.
ParlaMint-UA_2023-09-21-m0.u13.p2.sent1	Будь ласка, Павло Андрійович.
ParlaMint-UA_2023-09-21-m0.u14.p1.sent1	Шановний пане Голово, шановні народні обранці, дорогі українці!
ParlaMint-UA_2023-09-21-m0.u14.p1.sent2	Вітаю всіх нас, власне, з днем миру.
ParlaMint-UA_2023-09-21-m0.u14.p1.sent3	Як каже старовинне прислів’я: мир потрібно здобувати, той, хто взяв меча, від меча і загине.
ParlaMint-UA_2023-09-21-m0.u14.p1.sent4	Бо ми, українці, сильна нація, і серед нас є найвідважніші, ті, котрі, власне, ціною свого здоров’я, що гірше, свого життя виборюють для нас цей мир.
ParlaMint-UA_2023-09-21-m0.u14.p2.sent1	Цей мир ми виборюємо не лише для нас, українців, ми бережемо цей мир і для наших сусідів, і для усієї Європи.
ParlaMint-UA_2023-09-21-m0.u14.p2.sent2	Тому однозначно, що слід звернути увагу на того, хто виборює щоденним потом і кров’ю цей мир – це наш воїн.
ParlaMint-UA_2023-09-21-m0.u14.p2.sent3	Його потрібно забезпечувати і його потрібно оберігати, і його потрібно захищати в такий спосіб, в який можемо.
ParlaMint-UA_2023-09-21-m0.u14.p2.sent4	Однозначно, що нам потрібні кошти для того, аби забезпечити нашого воїна всім необхідним для здобуття перемоги і для закріплення миру в Україні і в світі.
ParlaMint-UA_2023-09-21-m0.u14.p2.sent5	І звичайно, що нам потрібно захищати воїна і його родину, аби він розумів, що держава дбає, поки він здобуває перемогу, за його родину.
ParlaMint-UA_2023-09-21-m0.u14.p3.sent1	Тому я знову все ж таки хочу наголосити на темі податків із заробітних плат наших військовослужбовців.
ParlaMint-UA_2023-09-21-m0.u14.p3.sent2	Я хочу наголосити, що потрібно знайти правильний баланс для того, аби більша частина з цих коштів пішла, щоб забезпечити воїна, і менша частина коштів залишилася в громадах для того, аби забезпечити нормальне життя родині нашого воїна.
ParlaMint-UA_2023-09-21-m0.u14.p3.sent3	Це нормальне однозначно лікування, це нормальна освіта і це нормальна культура, адже саме за українську культуру, за українську мову, за українську освіту і за український мир і воює цей воїн.
ParlaMint-UA_2023-09-21-m0.u14.p4.sent1	Тому зверніть увагу, задумайтеся і знайдемо правильний баланс в розподілі військового ПДФО.
ParlaMint-UA_2023-09-21-m0.u14.p4.sent2	Це дуже і дуже важливо.
ParlaMint-UA_2023-09-21-m0.u14.p4.sent3	Рівно ж важливо, адже не всі кошти ми отримаємо від партнерів і це зрозуміло.
ParlaMint-UA_2023-09-21-m0.u14.p4.sent4	Але ми дякуємо нашим партнерам, починаючи від наших сусідів Польщі і всієї Європи, всім міжнародним партнерам за ту допомогу, яку надають українському народу, українському воїну для здобуття миру в Україні і в світі.
ParlaMint-UA_2023-09-21-m0.u14.p5.sent1	Дякую.
ParlaMint-UA_2023-09-21-m0.u15.p1.sent1	Дякуємо, Павло Андрійович.
ParlaMint-UA_2023-09-21-m0.u15.p2.sent1	Шановні колеги, ще група "Відновлення" і фракція "Голос".
ParlaMint-UA_2023-09-21-m0.u15.p2.sent2	Не бажаєте виступити чи є бажання все-таки, колеги?
ParlaMint-UA_2023-09-21-m0.u15.p2.sent3	Немає бажань.
ParlaMint-UA_2023-09-21-m0.u15.p2.sent4	Тоді, шановні колеги, час для виступів вичерпано.
ParlaMint-UA_2023-09-21-m0.u15.p3.sent1	Шановні народні депутати, відповідно до статті 28 Регламенту Верховної Ради України перед початком розгляду питань пропоную провести сигнальне голосування.
ParlaMint-UA_2023-09-21-m0.u15.p3.sent2	Я нагадую: необхідно, утримуючи сенсорну кнопку, натиснути зелену кнопку "За" та утримувати ці дві кнопки одночасно до завершення голосування, тобто до появи результатів на табло.
ParlaMint-UA_2023-09-21-m0.u15.p4.sent1	Шановні колеги, будь ласка, приготуйтеся.
ParlaMint-UA_2023-09-21-m0.u15.p4.sent2	Я прошу вас взяти участь у сигнальному голосуванні.
ParlaMint-UA_2023-09-21-m0.u15.p4.sent3	Прошу народних депутатів голосувати.
ParlaMint-UA_2023-09-21-m0.u15.p5.sent1	За-147
ParlaMint-UA_2023-09-21-m0.u15.p6.sent1	7– проти, 1 – утримався.
ParlaMint-UA_2023-09-21-m0.u15.p7.sent1	Шановні колеги, ще раз звертаюся до всіх колег із закликом неухильно дотримуватись безпекових правил у Верховній Раді України і не поширювати інформацію щодо перебігу пленарного засідання, прийнятих у парламенті рішень раніше ніж через годину після завершення нашої роботи.
ParlaMint-UA_2023-09-21-m0.u15.p8.sent1	Шановні народні депутати України, перелік питань, який вам був.
ParlaMint-UA_2023-09-21-m0.u15.p8.sent2	який попередньо узгоджений Погоджувальною радою, вам було надано.
ParlaMint-UA_2023-09-21-m0.u15.p9.sent1	Шановні колеги, перед тим, як перейти до його розгляду, я попрошу керівників фракцій і груп на 5-10 хвилин підійти в президію, тому що сьогодні складний такий день, щоб ми погодили деякі нюанси.
ParlaMint-UA_2023-09-21-m0.u15.p9.sent2	Будь ласка, невеличка перерва.
ParlaMint-UA_2023-09-21-m0.u15.p9.sent3	А народних депутатів я прошу займати свої місця, тому що ми завершимо невеличку нараду і одразу перейдемо до розгляду питань порядку денного.
ParlaMint-UA_2023-09-21-m0.u16.p1.sent1	Шановні колеги, я прошу зайняти ваші робочі місця.
ParlaMint-UA_2023-09-21-m0.u16.p1.sent2	Я дякую, завершилася невеличка технічна перерва, яку ми проводили з лідерами фракцій і груп, і ми можемо переходити до питань порядку денного.
ParlaMint-UA_2023-09-21-m0.u16.p1.sent3	Переходимо до розгляду тих питань, які у вас передбачені.
ParlaMint-UA_2023-09-21-m0.u16.p2.sent1	І так, перше питання.
ParlaMint-UA_2023-09-21-m0.u16.p2.sent2	Перший законопроект – це проект Постанови про Звернення Верховної Ради України до міжнародних організацій, парламентських асамблей, урядів та парламентів іноземних держав у зв’язку з проведенням російською федерацією незаконних виборів на тимчасово окупованих територіях Донецької, Луганської, Запорізької та Херсонської областей України, Автономної Республіки Крим та міста Севастополя (реєстраційний номер проекту постанови 10054).
ParlaMint-UA_2023-09-21-m0.u16.p3.sent1	Я ставлю пропозицію.
ParlaMint-UA_2023-09-21-m0.u16.p3.sent2	Шановні колеги, будь ласка, займіть місця.
ParlaMint-UA_2023-09-21-m0.u16.p3.sent3	Я ставлю пропозицію включити це питання до порядку денного сесії.
ParlaMint-UA_2023-09-21-m0.u16.p3.sent4	Я прошу народних депутатів голосувати.
ParlaMint-UA_2023-09-21-m0.u16.p4.sent1	За-265
ParlaMint-UA_2023-09-21-m0.u16.p5.sent1	Рішення прийнято.
ParlaMint-UA_2023-09-21-m0.u16.p6.sent1	Я ставлю пропозицію розглянути це питання за скороченою процедурою і прошу народних депутатів голосувати.
ParlaMint-UA_2023-09-21-m0.u16.p7.sent1	За-240
ParlaMint-UA_2023-09-21-m0.u16.p8.sent1	Рішення прийнято.
ParlaMint-UA_2023-09-21-m0.u16.p9.sent1	Шановні колеги, я запрошую до доповіді голову Комітету з питань зовнішньої політики та парламентського співробітництва Олександра Олександровича Мережка.
ParlaMint-UA_2023-09-21-m0.u16.p9.sent2	Оскільки він і від авторів, і від комітету – 4 хвилини.
ParlaMint-UA_2023-09-21-m0.u16.p9.sent3	Будь ласка.
ParlaMint-UA_2023-09-21-m0.u16.p10.sent1	Будь ласка, Олександр Олександрович.
ParlaMint-UA_2023-09-21-m0.u17.p1.sent1	Шановний пане Голово, шановні колеги, сьогодні ми розглядаємо проект Постанови Верховної Ради України про Звернення Верховної Ради України до міжнародних організацій, парламентських асамблей, урядів та парламентів іноземних держав у зв’язку з проведенням російською федерацією незаконних виборів на тимчасово окупованих територіях Донецької, Луганської, Запорізької та Херсонської областей України, Автономної Республіки Крим та міста Севастополь.
ParlaMint-UA_2023-09-21-m0.u17.p2.sent1	Проект постанови було внесено членами Комітету з питань зовнішньої політики та міжпарламентського співробітництва у зв’язку із необхідністю реагування Верховної Ради України на проведення 8-10 вересня 2023 року Російською Федерацією незаконних виборів на тимчасово окупованих територіях України.
ParlaMint-UA_2023-09-21-m0.u17.p3.sent1	Метою проекту постанови є звернення Верховної Ради України до міжнародних партнерів із закликом засудити проведення державою-агресором незаконних виборів на тимчасово окупованих територіях України.
ParlaMint-UA_2023-09-21-m0.u17.p3.sent2	Визнати нелегітимними всі органи влади Російської Федерації усіх рівнів, члени яких були обрані під час проведення незаконних виборів на тимчасово окупованих частинах територіях Донецької, Луганської, Запорізької та Херсонської областей України, Автономної Республіки Крим та міста Севастополя.
ParlaMint-UA_2023-09-21-m0.u17.p3.sent3	Посилити санаційний тиск на Російську Федерацію та безпосередньо осіб, причетних до організації та проведення незаконних виборів тощо.
ParlaMint-UA_2023-09-21-m0.u17.p4.sent1	Комітет ухвалив рішення рекомендувати Верховній Раді України прийняти проект постанови за основу та в цілому і схвалити заяву з урахуванням техніко-юридичних правок.
ParlaMint-UA_2023-09-21-m0.u17.p5.sent1	Прошу підтримати.
ParlaMint-UA_2023-09-21-m0.u17.p5.sent2	Дякую за увагу.
ParlaMint-UA_2023-09-21-m0.u18.p1.sent1	Дякую, шановні колеги.
ParlaMint-UA_2023-09-21-m0.u18.p2.sent1	Шановні друзі, я прошу запишіться від фракцій і груп: два – за, два – проти для обговорення цього проекту постанови.
ParlaMint-UA_2023-09-21-m0.u18.p2.sent2	Будь ласка.
ParlaMint-UA_2023-09-21-m0.u18.p3.sent1	Будь ласка, слово надається Геращенко Ірині Володимирівні, фракція "Європейська солідарність".
ParlaMint-UA_2023-09-21-m0.u19.p1.sent1	Шановні колеги, я думаю, що всі ми уважно слухали дебати на Генасамблеї ООН і Раді Безпеки ООН, що стосувалися війни, розв’язаної Російською Федерацією проти України.
ParlaMint-UA_2023-09-21-m0.u19.p1.sent2	Так от, на жаль, тема незаконно організованих Російською Федерацією виборів на окупованих територіях в цих виступах не звучала.
ParlaMint-UA_2023-09-21-m0.u19.p1.sent3	Тому сьогоднішнє наше голосування за цю постанову, співавтором якої є я і представники "Європейської солідарності", надзвичайно важливо, ми ніколи не визнаємо цих виборів, ми засуджуємо їх проведення.
ParlaMint-UA_2023-09-21-m0.u19.p1.sent4	Нелегітимними є всі ці так звані псевдооргани влади і, безумовно, мають бути просилені санкції і проти Російської Федерації, і проти всіх організаторів цих нелегітимних виборів.
ParlaMint-UA_2023-09-21-m0.u19.p1.sent5	Також треба посилити тиск на Росію щодо незаконної паспортизації громадян України, це є частина геноцидної політики.
ParlaMint-UA_2023-09-21-m0.u19.p1.sent6	Але звернуть увагу, Російська Федерація зараз формує ці незаконні органи влади, і хто туди заходить: колаборанти, представники заборонених партій, "шаріївці", ОПЗЖ і, на жаль, "слуги народу".
ParlaMint-UA_2023-09-21-m0.u19.p2.sent1	І тому зараз мій заклик до правлячої партії.
ParlaMint-UA_2023-09-21-m0.u19.p2.sent2	Ви маєте провести негайно очищення ваших рядів від цих покидьків, яких ви набрали у ваші списки, і вони зрадили сьогодні не так вашу команду, то таке, вони зрадили Україну, і так само, як вони прийшли в "слуги народу" тільки заробляти і "тирити", так зараз вони стали колаборантами, зрадниками і причетні до незаконних виборів, до цих незаконних органів влади, причетні до того, що вони катують українців, збирають списки проукраїнських людей – це абсолютна ганьба.
ParlaMint-UA_2023-09-21-m0.u19.p3.sent1	"Європейська солідарність", сьогодні 2,5 тисячі наших партійців воюють на фронті.
ParlaMint-UA_2023-09-21-m0.u19.p3.sent2	А тих, хто негідно себе веде в місцевих органах влади, ми і вчора повичищали на нашому, частині нашого з’їзду.
ParlaMint-UA_2023-09-21-m0.u19.p3.sent3	Беріть приклад з "Європейської солідарності" і вичистіть ваші.
ParlaMint-UA_2023-09-21-m0.u20.p1.sent1	Слово надається народному депутату Рущишину Ярославу Івановичу, фракція політичної партії "Голос".
ParlaMint-UA_2023-09-21-m0.u20.p2.sent1	Бобровська Соломія Анатоліївна, будь ласка.
ParlaMint-UA_2023-09-21-m0.u21.p1.sent1	Соломія Бобровська, фракція "Голос".
ParlaMint-UA_2023-09-21-m0.u21.p1.sent2	Ви знаєте, моя колега була абсолютно права, тому що, на жаль, українська держава на сьогодні не поставила крапку по відношенню до всіх тих політичних партій, в рядах яких є люди, в яких повинні бути підозри в державній зраді або співпраці з окупантами.
ParlaMint-UA_2023-09-21-m0.u21.p1.sent3	На жаль, саме вони продовжують цю окупацію і навіть ті, які вийшли з-під окупації.
ParlaMint-UA_2023-09-21-m0.u21.p1.sent4	Це, наприклад, Херсонська область, Харківська область.
ParlaMint-UA_2023-09-21-m0.u21.p1.sent5	Дуже важливо провести люстрацію і зрозуміти, де ці люди повинні бути чи у виконавчій сьогодні гілці влади, чи в органах місцевого самоврядування, чи, можливо, вони підуть на вибори, чи, можливо, вони будуть спікерами, як на сьогодні стали на Південноукраїнській АЕС, колишня команда Медведчука і зрадника, спікерами атомної електростанції А це все сприяє і це все кроки до потенційної нової державної зради і окупації.
ParlaMint-UA_2023-09-21-m0.u21.p2.sent1	Але в мене з іншої сторони є прохання до уряду, до Генеральної прокуратури, до профільних міністрів і віце-прем’єрів, Прем’єр-міністра, Президента, з чітким поясненням, який наслідок буде для людини громадянина України, який взяв російський паспорт або який з українським паспортом прийшов на вибори, нелегітимні вибори Російської Федерації на окупованих територіях, який наслідок буде правовий, а далі фактичний для того чи іншого громадянина.
ParlaMint-UA_2023-09-21-m0.u21.p2.sent2	Тому що одна історія, коли ми говоримо про те, що це незаконно і це все весь світ розуміє, не визнає і так далі, але інша – це боротьба за наших громадян, які під страхом або під тиском, під насильством, змушені брати десь паспорти, а десь і змушені під дулами автоматів іти на ці вибори.
ParlaMint-UA_2023-09-21-m0.u21.p2.sent3	Питання відповідальності нашим же ж громадянам.
ParlaMint-UA_2023-09-21-m0.u21.p3.sent1	Дякую.
ParlaMint-UA_2023-09-21-m0.u22.p1.sent1	Дякую.
ParlaMint-UA_2023-09-21-m0.u22.p2.sent1	Будь ласка, Батенко Тарас Іванович група "Партія "За майбутнє".
ParlaMint-UA_2023-09-21-m0.u22.p3.sent1	Передаєте, так?
ParlaMint-UA_2023-09-21-m0.u22.p3.sent2	Будь ласка, Гузь.
ParlaMint-UA_2023-09-21-m0.u23.p1.sent1	Ігор Гузь, 19-й виборчий округ, "За майбутнє".
ParlaMint-UA_2023-09-21-m0.u23.p2.sent1	Шановні друзі, в питаннях так званих виборів на окупованих територіях треба зазначити одну дуже важливу деталь.
ParlaMint-UA_2023-09-21-m0.u23.p2.sent2	Кожен, хто брав участь в цих псевдовиборах з українських громадян, чи в якості членів комісій, чи в якості спостерігачів, чи в якості журналістів, які висвітлювали це питання, чи в якості кандидатів, повинен розуміти і відчувати, що цих людей українська держава рано чи пізно дістане і посадить, посадить надовго.
ParlaMint-UA_2023-09-21-m0.u23.p2.sent3	Це дуже важливо, аби ці люди розуміли, що вони, їхні родичі, будуть в досяжності української правоохоронної системи, навіть незважаючи на те, що під час умовного відступу з окупантом з наших територій, вони теж будуть під прицілом.
ParlaMint-UA_2023-09-21-m0.u23.p3.sent1	Тому українська держава, наша правоохоронна система, український уряд, парламент мають зробити все можливе для того, щоб кожен дегенерат, кожен манкурт, кожен посібник окупанта, який брав участь у цьому, був під прицілом, аби ми знайшли кожного.
ParlaMint-UA_2023-09-21-m0.u23.p3.sent2	Якщо для цього треба буде п’ять років, значить ми маємо шукати цих людей п’ять років, якщо це треба десять значить десять років.
ParlaMint-UA_2023-09-21-m0.u23.p3.sent3	Але кожен з них має знати і відчувати, що українська держава рано чи пізно дістане кожного подонка і посадить надовго, це наше спільне важливе завдання.
ParlaMint-UA_2023-09-21-m0.u23.p4.sent1	Дякую.
ParlaMint-UA_2023-09-21-m0.u23.p4.sent2	Слава Україні!
ParlaMint-UA_2023-09-21-m0.u24.p1.sent1	Героям Слава!
ParlaMint-UA_2023-09-21-m0.u24.p2.sent1	Будь ласка, Кириленко Іван Григорович, фракція "Батьківщина".
ParlaMint-UA_2023-09-21-m0.u24.p3.sent1	Я так розумію, передає Немирі.
ParlaMint-UA_2023-09-21-m0.u24.p3.sent2	Будь ласка.
ParlaMint-UA_2023-09-21-m0.u25.p1.sent1	Шановні колеги, фракція "Батьківщина" є співавтором цієї постанови і звернення, і відповідно ми будемо її підтримувати.
ParlaMint-UA_2023-09-21-m0.u25.p1.sent2	Чому ми будемо підтримувати?
ParlaMint-UA_2023-09-21-m0.u25.p1.sent3	Основне, Донецька область – це Україна, Луганська область – це Україна, Херсонська область – це Україна, Запорізька область – це Україна, Крим – це Україна, Севастополь – це Україна, ось основна причина чому ми підтримуємо це звернення.
ParlaMint-UA_2023-09-21-m0.u25.p1.sent4	І ми не дозволимо будь-якій державі, а особливо державі-агресору, проводити, так звані, вибори на території, яка є територією України.
ParlaMint-UA_2023-09-21-m0.u25.p2.sent1	Друге, що я хочу сказати, важливо не те, що там написано, а коли ми робимо цю постанову і тут є проблема, пане Голово і шановні колеги.
ParlaMint-UA_2023-09-21-m0.u25.p2.sent2	Ми звертаємося до міжнародних організацій, до асамблей, вже зробили заяву до нас Європейський Союз, кожна країна "Великої сімки" і "Велика сімка" в цілому.
ParlaMint-UA_2023-09-21-m0.u25.p2.sent3	На цьому тижні розпочала роботу Генеральна Асамблея ООН.
ParlaMint-UA_2023-09-21-m0.u25.p2.sent4	Верховна Рада лише сьогодні, коли вже пройшло майже два тижні після проведення цих, так званих, виборів, звертається до міжнародних організацій і парламентських асамблей.
ParlaMint-UA_2023-09-21-m0.u25.p3.sent1	Я думаю, це треба врахувати, пане Голово, і в подібних випадках, можливо, треба робити заяву Голови Верховної Ради, не чекаючи, коли буде пленарне засідання, треба робити заяву голів фракцій, Голови Верховної Ради, можливо, Комітет у закордонних справах може вчасно це робити, щоб ми не виглядали, як те , що стосується більше всього нас, ми це коментуємо останніми.
ParlaMint-UA_2023-09-21-m0.u25.p4.sent1	Я хочу сказати, що Росія за шість місяців буде проводити нові, так звані вибори, свого, так званого Президента.
ParlaMint-UA_2023-09-21-m0.u25.p4.sent2	Ми не мусимо чекати, коли це відбудеться, а розпочати роботу по недопущенню і визнання цих виборів нелегітимними на наших територіях.
ParlaMint-UA_2023-09-21-m0.u25.p5.sent1	Дякую за увагу.
ParlaMint-UA_2023-09-21-m0.u26.p1.sent1	Дякую.
ParlaMint-UA_2023-09-21-m0.u26.p2.sent1	Слово надається Веніславському Федору Володимировичу, фракція "Слуга народу".
ParlaMint-UA_2023-09-21-m0.u26.p3.sent1	Ще хтось бажає висловитися з цього приводу, шановні колеги?
ParlaMint-UA_2023-09-21-m0.u26.p3.sent2	Якщо ні, то після Федора Володимировича ми будемо голосувати.
ParlaMint-UA_2023-09-21-m0.u26.p4.sent1	Будь ласка, Федір Володимирович.
ParlaMint-UA_2023-09-21-m0.u27.p1.sent1	Шановний пане Голово!
ParlaMint-UA_2023-09-21-m0.u27.p1.sent2	Шановні колеги!
ParlaMint-UA_2023-09-21-m0.u27.p1.sent3	Те, що Російська Федерація намагається демонструвати на тимчасово окупованих територіях, не має нічого спільного не лише з нормами міжнародного права, не лише з загальновизнаними принципами правовими, але і з здоровим глуздом.
ParlaMint-UA_2023-09-21-m0.u27.p2.sent1	Але все було б смішно, якби не було сумно, тому що те, що робить
ParlaMint-UA_2023-09-21-m0.u27.p2.sent2	Росія на тимчасово окупованих територіях, проводячи вибори на частині областей України, в деяких населених пунктах, тимчасово окупованих Росією, потім використовується представниками Росії для якихось химерних, бредових думок для оголошення їх з трибуни Організації Об’єднаних Націй.
ParlaMint-UA_2023-09-21-m0.u27.p3.sent1	Тому, безперечно, ми повинні демонструвати, що Україна є цілісною і недоторканною в межах міжнародно визнаних кордонів, жодні окупаційні влади країни-терориста на території України ніяк.
ParlaMint-UA_2023-09-21-m0.u28.p1.sent1	Дякую, Федір Володимирович.
ParlaMint-UA_2023-09-21-m0.u28.p2.sent1	Шановні колеги, ми завершили обговорення цього дуже важливого проекту постанови.
ParlaMint-UA_2023-09-21-m0.u28.p2.sent2	Я прошу приготуватися до голосування.
ParlaMint-UA_2023-09-21-m0.u28.p3.sent1	Шановні колеги, я ставлю пропозицію, прийняти в цілому з необхідними техніко-юридичними поправками проект Постанови про Звернення Верховної Ради України до міжнародних організацій, парламентських асамблей, урядів та парламентів іноземних держав у зв’язку із проведенням Російською Федерацією незаконних виборів на тимчасово окупованих територіях Донецької, Луганської, Запорізької та Херсонської областей України, Автономної Республіки Крим та міста Севастополя (реєстраційний номер проекту Постанови 10054).
ParlaMint-UA_2023-09-21-m0.u28.p3.sent2	Готові голосувати?
ParlaMint-UA_2023-09-21-m0.u28.p3.sent3	Я прошу народних депутатів голосувати.
ParlaMint-UA_2023-09-21-m0.u28.p4.sent1	За-307
ParlaMint-UA_2023-09-21-m0.u28.p5.sent1	Рішення прийнято.
ParlaMint-UA_2023-09-21-m0.u28.p6.sent1	Покажіть по фракціях, будь ласка.
ParlaMint-UA_2023-09-21-m0.u28.p6.sent2	Дякую.
ParlaMint-UA_2023-09-21-m0.u28.p6.sent3	Прекрасна єдність.
ParlaMint-UA_2023-09-21-m0.u28.p7.sent1	Шановні колеги, надійшла заява від двох груп – перерва із заміною на виступ.
ParlaMint-UA_2023-09-21-m0.u28.p7.sent2	Будь ласка, хто буде?
ParlaMint-UA_2023-09-21-m0.u28.p7.sent3	Павло Бакунець, правильно я розумію?
ParlaMint-UA_2023-09-21-m0.u28.p7.sent4	Будь ласка.
ParlaMint-UA_2023-09-21-m0.u28.p7.sent5	А і Андрій Богданович Кіт, так?
ParlaMint-UA_2023-09-21-m0.u28.p7.sent6	Будь ласка, три хвилини і після цього ідемо далі.
ParlaMint-UA_2023-09-21-m0.u28.p7.sent7	Шановні колеги, в нас насичений порядок денний.
ParlaMint-UA_2023-09-21-m0.u28.p7.sent8	Будь ласка.
ParlaMint-UA_2023-09-21-m0.u29.p1.sent1	Шановний пане Голово, народні депутати України!
ParlaMint-UA_2023-09-21-m0.u29.p1.sent2	Шановний голово Сейму та парламентарі Республіки Польща!
ParlaMint-UA_2023-09-21-m0.u29.p1.sent3	Ми як представники українського парламенту глибоко стурбовані політичною кризою, яка розпочалася у наших дружніх стосунках в зв’язку із зерновою кризою.
ParlaMint-UA_2023-09-21-m0.u29.p2.sent1	Польський народ так само як і український народ стоїть на принципах християнських цінностей, поваги до інститутів родини та сім’ї, глибокого патріотизму та любові своєї Батьківщини.
ParlaMint-UA_2023-09-21-m0.u29.p2.sent2	Польща ще в далекі 80-і роки була рупором свободи для мільйонів українців, що проживали у Львові та на заході України і могли дивитися телебачення з Польщі.
ParlaMint-UA_2023-09-21-m0.u29.p2.sent3	Польща в 90-і роки.
ParlaMint-UA_2023-09-21-m0.u29.p2.sent4	була торгівля з Польщею, була спасінням для мільйонів людей, коли в Україні була економічна криза.
ParlaMint-UA_2023-09-21-m0.u29.p3.sent1	В 2001 році великий син польського народу Святий Павло – Йоан Павло ІІ відвідав Україну, де на зустрічі з молоддю сотням тисяч дітей вказав шлях істини, любові і поваги до своєї країни – шлях, яким зараз ідуть наші дорослі та мужні воїни ЗСУ.
ParlaMint-UA_2023-09-21-m0.u29.p4.sent1	В 2022 році Польща перша відкрила для біженців України двері до свого дому та надала їм прихисток, деколи без паспортів і без документів взагалі.
ParlaMint-UA_2023-09-21-m0.u29.p4.sent2	І найголовніше, Польща взяла на себе роль військового посередника та допомогла вибудувати ланцюг військового постачання для ЗСУ України, дала нам дорогу життя, дорогу, яка дає нам віру в нашу перемогу.
ParlaMint-UA_2023-09-21-m0.u29.p5.sent1	Я як в минулому професійний аграрій хочу сказати, що вона надала нам можливість більш широко, вільно торгувати на ринку Євросоюзу так, якби ми були членом Європейського Союзу.
ParlaMint-UA_2023-09-21-m0.u29.p5.sent2	Я розумію, що система ведення сільського господарства в Польщі малого сімейного типу є соціальна і спрямована більше на працевлаштування сотень тисяч поляків та строго екологічна і регульована європейськими нормами законодавства.
ParlaMint-UA_2023-09-21-m0.u29.p5.sent3	Польща, вводячи заборони, фактично захищає своїх фермерів від потенційного банкрутства.
ParlaMint-UA_2023-09-21-m0.u29.p5.sent4	Польська система агробізнесу не здатна конкурувати на зараз з українською агросистемою.
ParlaMint-UA_2023-09-21-m0.u29.p6.sent1	Тому вважаю, що уряд України повинен відкликати свої позови в СОТ, відмінити або перестати вводити заборони на імпорт будь-якої с/г продукції із Польщі та відбудувати конструктивну платформу для інтеграції наших агроринків.
ParlaMint-UA_2023-09-21-m0.u29.p6.sent2	Враховуючи те, що Україна так само, як і Польща, є парламентсько-президентськими країнами, ми пропонуємо створити спільну парламентську групу "Україна-Польща" для вирішення цього питання.
ParlaMint-UA_2023-09-21-m0.u29.p7.sent1	Святий Іван Павло II колись любив говорити: "Зумійте справедливо оцінити те, що у вас є та навколо вас, навчиться цінувати, розрізняти, вибирати".
ParlaMint-UA_2023-09-21-m0.u29.p7.sent2	Слава Республіці Польща!
ParlaMint-UA_2023-09-21-m0.u29.p7.sent3	Слава Україні!
ParlaMint-UA_2023-09-21-m0.u30.p1.sent1	Шановні колеги, переходимо до наступного питання порядку денного: це проект Постанови реєстраційний номер 10071, це проект Постанови щодо підтримки оборонно-промислового комплексу України в умовах воєнного стану.
ParlaMint-UA_2023-09-21-m0.u30.p1.sent2	Шановні друзі, я прошу проголосувати і включити цей проект постанови до порядку денного сесії.
ParlaMint-UA_2023-09-21-m0.u30.p1.sent3	Прошу народних депутатів голосувати.
ParlaMint-UA_2023-09-21-m0.u30.p2.sent1	За-293
ParlaMint-UA_2023-09-21-m0.u30.p3.sent1	Рішення прийнято.
ParlaMint-UA_2023-09-21-m0.u30.p4.sent1	Я ставлю пропозицію розглянути це питання за скороченою процедурою.
ParlaMint-UA_2023-09-21-m0.u30.p4.sent2	Прошу голосувати.
ParlaMint-UA_2023-09-21-m0.u30.p5.sent1	За-261
ParlaMint-UA_2023-09-21-m0.u30.p6.sent1	Рішення прийнято.
ParlaMint-UA_2023-09-21-m0.u30.p7.sent1	Я запрошую до слова автора цієї постанови народного депутата України Давида Георгійовича Арахамію.
ParlaMint-UA_2023-09-21-m0.u30.p7.sent2	Будь ласка, Давид Георгійович.
ParlaMint-UA_2023-09-21-m0.u31.p1.sent1	Колеги, ви знаєте, яка в нас зараз складна ситуація, яка виникла із-за непорозуміння між гілками влади: між ДАСУ, між Міністерством оборони та взагалі з комплексом військово-промисловим.
ParlaMint-UA_2023-09-21-m0.u31.p1.sent2	ДАСУ зробила висновок, де звинуватила всіх постачальників, які постачали будь-яку військову продукцію під час воєнного стану, що вони не мали отримувати взагалі ніякий прибуток.
ParlaMint-UA_2023-09-21-m0.u31.p1.sent3	Після того правоохоронні органи пішли з цими висновками ДАСУ і почали умовно "кошмарити" підприємства як державні, так і приватні.
ParlaMint-UA_2023-09-21-m0.u31.p2.sent1	Насправді ми збиралися багато разів на рівні КМУ і не змогли владнати ситуацію, тому що кожна сторона вважає, що вона права.
ParlaMint-UA_2023-09-21-m0.u31.p3.sent1	Що ми робимо сьогодні?
ParlaMint-UA_2023-09-21-m0.u31.p3.sent2	Ми робимо цю постанову для того, щоб послати політичний сигнал.
ParlaMint-UA_2023-09-21-m0.u31.p3.sent3	Зараз іде судова справа між Міністерством оборони та ДАСУ.
ParlaMint-UA_2023-09-21-m0.u31.p3.sent4	Якщо виграє все ж таки Міністерство оборони, тоді це буде прецедент, по якому потім підуть всі інші постачальники.
ParlaMint-UA_2023-09-21-m0.u31.p3.sent5	Якщо цього не відбудеться, ми не знаємо взагалі, що буде, як буде розвиватися військово-промисловий комплекс.
ParlaMint-UA_2023-09-21-m0.u31.p4.sent1	Тому прошу вас усіх підтримати цю постанову для того, щоб надіслати всім уповноваженим органам політичний сигнал про те, що не можна такого робити під час війни.
ParlaMint-UA_2023-09-21-m0.u31.p4.sent2	Дякую.
ParlaMint-UA_2023-09-21-m0.u32.p1.sent1	Шановні колеги, співдоповідати голова комітету буде чи одразу перейдемо: два – за, два – проти?
ParlaMint-UA_2023-09-21-m0.u32.p1.sent2	Давайте два – за, два – проти запишимося, будь ласка, колеги.
ParlaMint-UA_2023-09-21-m0.u32.p2.sent1	Слово надається народному депутату Хлапуку Максиму Миколайовичу, фракція політичної партії "Голос".
ParlaMint-UA_2023-09-21-m0.u32.p2.sent2	Будь ласка.
ParlaMint-UA_2023-09-21-m0.u33.p1.sent1	Прошу передати слово Железняку.
ParlaMint-UA_2023-09-21-m0.u34.p1.sent1	Ярослав Іванович Железняк, будь ласка.
ParlaMint-UA_2023-09-21-m0.u35.p1.sent1	Шановні колеги, безумовно, цю постанову треба підтримувати.
ParlaMint-UA_2023-09-21-m0.u35.p1.sent2	Якщо дуже просто, про що вона говорить: чотири місяці тому існували дві постанови Кабінету Міністрів, які мали між собою протиріччя.
ParlaMint-UA_2023-09-21-m0.u35.p1.sent3	Державна аудиторська служба обирає найгірше в цих постановах, дає свій висновок, по якому кожне підприємство, яке постачало щось на початку війни, є злочинцем.
ParlaMint-UA_2023-09-21-m0.u35.p1.sent4	Далі, цей висновок стає основою до реальних кримінальних справ і до підприємців, які на початку війни поставляли форму, поставляли бронежилети, поставляли військову зброю, зараз за те, що вони це зробили, заводять реальні кримінальні справи, як на легку промисловість, наприклад, за форму, яку ми закупали і в Україні, а не тільки в Туреччині, так і за зброю.
ParlaMint-UA_2023-09-21-m0.u35.p2.sent1	Ситуація не вирішується чотири місяці.
ParlaMint-UA_2023-09-21-m0.u35.p2.sent2	Чотири місяці вже вона в такому тупику, що Міністерство оборони як суб’єкт Кабінету Міністрів подає в суд на іншого суб’єкта Кабінету Міністрів – Державну аудиторську службу.
ParlaMint-UA_2023-09-21-m0.u35.p2.sent3	Нічим іншим як, пробачте, ідіотизм це назвати не можна.
ParlaMint-UA_2023-09-21-m0.u35.p2.sent4	Але це було б навіть, напевно, в якихось межах, якщо б не було війни.
ParlaMint-UA_2023-09-21-m0.u35.p2.sent5	І тому ця постанова – це можливість зараз подати політичний сигнал, що якщо Кабінет Міністрів між собою не може розібратися, то парламент їм відповідає, що ні, люди, які постачали щось для армії, не є злочинцями.
ParlaMint-UA_2023-09-21-m0.u35.p2.sent6	Тому дуже вас прошу підтримати цю постанову.
ParlaMint-UA_2023-09-21-m0.u35.p2.sent7	Я сподіваюся, що ми приймемо і зміни по Державній аудиторській службі, тому що виглядає це прямо дуже погано.
ParlaMint-UA_2023-09-21-m0.u35.p3.sent1	Дякую.
ParlaMint-UA_2023-09-21-m0.u36.p1.sent1	Слово надається народному депутату України Дануці Олександру Анатолійовичу, фракція політичної партії "Слуга народу".
ParlaMint-UA_2023-09-21-m0.u37.p1.sent1	Прошу передати слово Олександру Завітневичу.
ParlaMint-UA_2023-09-21-m0.u37.p1.sent2	Дякую.
ParlaMint-UA_2023-09-21-m0.u38.p1.sent1	Будь ласка, Олександр Михайлович.
ParlaMint-UA_2023-09-21-m0.u39.p1.sent1	Дякую.
ParlaMint-UA_2023-09-21-m0.u39.p1.sent2	Шановні колеги, ще в доповнення минулих виступів: не чотири місяці, не шість місяців цій проблемі, цю проблему почали розглядати в комітеті ще на початку цього року, січень-лютий.
ParlaMint-UA_2023-09-21-m0.u39.p1.sent3	Було дві спроби Кабінету Міністрів підійти до цього важкого спорядження, снаряду, як хочете називайте.
ParlaMint-UA_2023-09-21-m0.u39.p1.sent4	Одною постановою відмінили цю постанову, яку приймали в 22-му році, скандальну, але все ж таки спроба, яка була на дронах, вона була вдалою.
ParlaMint-UA_2023-09-21-m0.u39.p1.sent5	Тому цією постановою в чергове даємо, уже не знаю, сигнали, меседжі, весь парламент, не тільки в кількості оборонного комітету, що потрібно це все повертати назад, тому що так працювати промисловість не зможе.
ParlaMint-UA_2023-09-21-m0.u39.p2.sent1	І ще, колеги, хочу звернутися до фракцій і груп, які вчора не голосували за кошти, які йдуть на озброєння.
ParlaMint-UA_2023-09-21-m0.u39.p2.sent2	Сьогодні, мабуть, всі прокинулися вдома о 5:40, о 5:30 і потім зранку побачили на фейсбуці, в телеграм-каналі від ПвК "Центр", "Південь" чи взагалі від командування, скільки було збито ракет, скільки було влучень і скільки не було їх.
ParlaMint-UA_2023-09-21-m0.u39.p2.sent3	Тому я вас закликаю, будь ласка, подумайте про це, чим ми завтра будемо воювати, це стосується ПВО, це стосується боєприпасів, стосується і навіть вже патронів.
ParlaMint-UA_2023-09-21-m0.u39.p3.sent1	Дякую, колеги.
ParlaMint-UA_2023-09-21-m0.u39.p3.sent2	Прошу підтримати постанову.
ParlaMint-UA_2023-09-21-m0.u40.p1.sent1	Дякую.
ParlaMint-UA_2023-09-21-m0.u40.p2.sent1	Слово надається народному депутату Україні Гончаренку Олексію Олексійовичу, фракція "Європейська солідарність".
ParlaMint-UA_2023-09-21-m0.u41.p1.sent1	Прошу передати слово Ірині Фріз.
ParlaMint-UA_2023-09-21-m0.u41.p1.sent2	Дякую.
ParlaMint-UA_2023-09-21-m0.u42.p1.sent1	Прошу Ірина Фріз.
ParlaMint-UA_2023-09-21-m0.u43.p1.sent1	Колеги, я впевнена, що кожен в цій залі не те, що чув про цей зашквар, який влаштував нам всім Кабмін щодо так званого прибутку в складі ціни для виконавців державних оборонних замовлень, а й свідомий того, що дійсно ми маємо зробити цей політичний крок і в черговий раз нормативний хаос Кабміну врегульовувати своїми постановами.
ParlaMint-UA_2023-09-21-m0.u43.p2.sent1	Якщо вдаватись до ретроспективи, то в лютому та березні 22-го року ми розширили повноваження Кабміну і дали йому можливість без класичних тендерних процедур зробити закупівлі для сектору безпеки і оборони, і, зокрема, для Збройних Сил України.
ParlaMint-UA_2023-09-21-m0.u43.p2.sent2	Але до чого це призвело?
ParlaMint-UA_2023-09-21-m0.u43.p2.sent3	Це призвело до того, що правовий нігілізм в постановах Кабміну сьогодні трактується його цоввками по-різному.
ParlaMint-UA_2023-09-21-m0.u43.p2.sent4	Фактично сьогодні блокується державне оборонне замовлення, тому що виконавці, вітчизняні виконавці, які підставили плече нашій державі і зробили замовлення без якоїсь стовідсоткової передплати, яку робили по закордонних угодах, а робили його просто тому, що потрібно було взувати, годувати наші Збройні Сили України, так ось сьогодні цих постачальників "кошмарять" правоохоронні органи.
ParlaMint-UA_2023-09-21-m0.u43.p3.sent1	Я вимагаю від "Європейської солідарності" повернення "години Уряду" в парламент.
ParlaMint-UA_2023-09-21-m0.u43.p3.sent2	Ми вважаємо, що саме Кабмін має і далі, навіть в умовах воєнного часу, бути підзвітним Верховній Раді.
ParlaMint-UA_2023-09-21-m0.u43.p3.sent3	Колеги, ми – законодавчий орган держави і парламентсько-президентська республіка, ми маємо вимагати звіту Кабміну і реакції на наші акти.
ParlaMint-UA_2023-09-21-m0.u43.p3.sent4	Тому що останнім часом, на жаль, ми фіксуємо з вами, що жодної нормативно-правової бази, навіть під ухвалені закони Верховної Ради, Кабмін саботує і не розробляє.
ParlaMint-UA_2023-09-21-m0.u43.p3.sent5	Ганьба такому Кабміну!
ParlaMint-UA_2023-09-21-m0.u44.p1.sent1	Слово надається Євтушку Сергію Миколайовичу, фракція "Батьківщина".
ParlaMint-UA_2023-09-21-m0.u44.p2.sent1	Івченко Вадим Євгенович.
ParlaMint-UA_2023-09-21-m0.u44.p2.sent2	Будь ласка.
ParlaMint-UA_2023-09-21-m0.u45.p1.sent1	Вадим Івченко, "Батьківщина".
ParlaMint-UA_2023-09-21-m0.u45.p1.sent2	Шановні колеги, слушна постанова, яка сьогодні.
ParlaMint-UA_2023-09-21-m0.u45.p1.sent3	якої сьогодні потребує військово-промисловий комплекс і Міністерство оборони.
ParlaMint-UA_2023-09-21-m0.u45.p1.sent4	Але, разом з тим, коли я чую про тротуарну плитку, коли я чую про футбольні поля, але вся країна, всі військові, ми спостерігаємо за тим, як наші ракети долітають до Феодосії і знищують військові об’єкти там.
ParlaMint-UA_2023-09-21-m0.u45.p1.sent5	Ми дивимось, як наші ракети знищують човни в Севастопольській бухті.
ParlaMint-UA_2023-09-21-m0.u45.p1.sent6	Просто так вони туди не полетять.
ParlaMint-UA_2023-09-21-m0.u45.p1.sent7	Їх потрібно заправити, зробити мехоброботку, заправити ТНТ, порохами, і тільки тоді, коли наше українське ПВО зможе закрити дитячі садочки, зможе закрити наші школи, нашу інфраструктуру, тільки тоді ми будемо непереможні.
ParlaMint-UA_2023-09-21-m0.u45.p2.sent1	Колеги, слушно, коли ми підтримуємо військово-промисловий комплекс.
ParlaMint-UA_2023-09-21-m0.u45.p2.sent2	Але перш ніж писати будь-які закони і говорити, запам’ятайте військовий стан.
ParlaMint-UA_2023-09-21-m0.u45.p2.sent3	Запам’ятайте, що головне – це Міністерство оборони і їхні потреби.
ParlaMint-UA_2023-09-21-m0.u45.p2.sent4	Головне – це Генеральний штаб.
ParlaMint-UA_2023-09-21-m0.u45.p2.sent5	І про те, що вони говорять, нам потрібно зважати при написанні будь-яких законів.
ParlaMint-UA_2023-09-21-m0.u45.p2.sent6	І військово-промисловий комплекс, його розвиток дасть нам незалежність.
ParlaMint-UA_2023-09-21-m0.u45.p2.sent7	Незалежність від партнерів, які так чи інакше колись можуть призупинити допомогу.
ParlaMint-UA_2023-09-21-m0.u45.p2.sent8	Ця незалежність дасть можливість з територій лібералізувати, повернути, і в кінці кінців отримати бажану для нас перемогу.
ParlaMint-UA_2023-09-21-m0.u45.p2.sent9	Давайте підтримаємо і більше ніколи не будемо говорити про пріоритети тротуарної плитки чи доріг.
ParlaMint-UA_2023-09-21-m0.u45.p3.sent1	Дякую.
ParlaMint-UA_2023-09-21-m0.u46.p1.sent1	Дякую.
ParlaMint-UA_2023-09-21-m0.u46.p2.sent1	Шановні колеги, ми завершили обговорення.
ParlaMint-UA_2023-09-21-m0.u46.p2.sent2	Ніхто більше не бажає виступити?
ParlaMint-UA_2023-09-21-m0.u46.p3.sent1	Тоді прошу народних депутатів підготуватися до голосування.
ParlaMint-UA_2023-09-21-m0.u46.p3.sent2	Я ставлю пропозицію прийняти в цілому з необхідними техніко-юридичними поправками проект Постанови щодо підтримки оборонно-промислового комплексу України в умовах воєнного стану (реєстраційний номер проекту 10071).
ParlaMint-UA_2023-09-21-m0.u46.p4.sent1	Готові голосувати?
ParlaMint-UA_2023-09-21-m0.u46.p4.sent2	Я прошу народних депутатів голосувати.
ParlaMint-UA_2023-09-21-m0.u46.p5.sent1	За-306
ParlaMint-UA_2023-09-21-m0.u46.p6.sent1	Рішення прийнято.
ParlaMint-UA_2023-09-21-m0.u46.p7.sent1	По фракціях покажіть, будь ласка.
ParlaMint-UA_2023-09-21-m0.u46.p7.sent2	Дякую.
ParlaMint-UA_2023-09-21-m0.u46.p8.sent1	Шановні колеги, наступний законопроект 9610, це друге читання.
ParlaMint-UA_2023-09-21-m0.u46.p8.sent2	Це проект Закону про внесення змін до Закону України "Про національні меншини (спільноти) України" щодо деяких питань реалізації прав і свобод осіб, які належать до національних меншин (спільнот) України.
ParlaMint-UA_2023-09-21-m0.u46.p9.sent1	Я запрошую до трибуни голову Комітету з питань прав людини, деокупації та реінтеграції тимчасово окупованих територій України, національних меншин і міжнаціональних відносин Задорожного Андрія Вікторовича.
ParlaMint-UA_2023-09-21-m0.u46.p10.sent1	Ми домовлялися, там буде дві поправки.
ParlaMint-UA_2023-09-21-m0.u46.p10.sent2	Шановні колеги, не розходьтеся, буде тільки дві поправки від народного депутата В’ятровича, і ми голосуємо законопроект.
ParlaMint-UA_2023-09-21-m0.u46.p10.sent3	Ці поправки він буде ставити на підтвердження.
ParlaMint-UA_2023-09-21-m0.u46.p11.sent1	Будь ласка, народний депутат В’ятрович.
ParlaMint-UA_2023-09-21-m0.u46.p11.sent2	Тільки називайте одразу номер поправки, щоб ми могли знайти.
ParlaMint-UA_2023-09-21-m0.u47.p1.sent1	Шановні колеги, прошу поставити на підтвердження і не підтримувати поправку номер 7.
ParlaMint-UA_2023-09-21-m0.u47.p1.sent2	Йдеться про мистецькі видовищні заходи, що проводяться мовами меншин.
ParlaMint-UA_2023-09-21-m0.u47.p2.sent1	Редакція першого читання передбачає, що навіть не сам захід, а конферанс, тобто короткий супровід, має дублюватися українською за запитом відвідувачів, поданим не менше ніж за 72 години.
ParlaMint-UA_2023-09-21-m0.u47.p2.sent2	Ця норма сама по собі, на мою думку, принижує статус української мови і її носіїв, але комітет пішов далі і вніс поправку, що конферансьє робитиме переклад на українську лише, якщо за 72 години звернеться не менше десяти громадян.
ParlaMint-UA_2023-09-21-m0.u47.p2.sent3	Це вже пряма, на мою думку, дискримінація українців у власній державі.
ParlaMint-UA_2023-09-21-m0.u47.p2.sent4	Право на дублювання, оголошення українською мовою в українській державі не може залежати від того, скільки людей хоче це право реалізувати.
ParlaMint-UA_2023-09-21-m0.u47.p3.sent1	Прошу поставити поправку номер 7 на підтвердження і провалити її, зберігши редакцію першого читання.
ParlaMint-UA_2023-09-21-m0.u47.p3.sent2	Дякую.
ParlaMint-UA_2023-09-21-m0.u48.p1.sent1	Будь ласка, позиція комітету.
ParlaMint-UA_2023-09-21-m0.u48.p1.sent2	Шановні колеги.
ParlaMint-UA_2023-09-21-m0.u48.p1.sent3	Будь ласка, позиція комітету.
ParlaMint-UA_2023-09-21-m0.u49.p1.sent1	Вибачте, пане В’ятрович, тут, я не знаю, немає ніякого зазіхання на українську мову, це виключно рекомендація від Єврокомісії, котра при останній нашій Zoom-зустрічі висловила бажання, щоб саме кількість людей була встановлена в такий спосіб.
ParlaMint-UA_2023-09-21-m0.u49.p1.sent2	Це єдине.
ParlaMint-UA_2023-09-21-m0.u50.p1.sent1	Дякую.
ParlaMint-UA_2023-09-21-m0.u50.p2.sent1	Шановні колеги, 7 поправка, ви зрозуміли, так?
ParlaMint-UA_2023-09-21-m0.u50.p2.sent2	Я ставлю.
ParlaMint-UA_2023-09-21-m0.u50.p2.sent3	Вона комітетом врахована.
ParlaMint-UA_2023-09-21-m0.u50.p2.sent4	Водночас народний депутат В’ятрович просить поставити таке рішення комітету на підтвердження.
ParlaMint-UA_2023-09-21-m0.u50.p2.sent5	Прошу народних депутатів голосувати, 7 поправка.
ParlaMint-UA_2023-09-21-m0.u50.p3.sent1	За-227
ParlaMint-UA_2023-09-21-m0.u50.p4.sent1	Рішення прийнято.
ParlaMint-UA_2023-09-21-m0.u50.p5.sent1	Наступна поправка яка?
ParlaMint-UA_2023-09-21-m0.u50.p6.sent1	По фракціях покажіть, будь ласка.
ParlaMint-UA_2023-09-21-m0.u50.p7.sent1	Будь ласка, яка наступна поправка?
ParlaMint-UA_2023-09-21-m0.u50.p7.sent2	В’ятрович.
ParlaMint-UA_2023-09-21-m0.u51.p1.sent1	10 поправка.
ParlaMint-UA_2023-09-21-m0.u51.p1.sent2	Прошу поставити на підтвердження і не підтримувати поправку номер 10.
ParlaMint-UA_2023-09-21-m0.u51.p1.sent3	Ця поправка вилучає важливу норму, що порядок утворення і функціонування спеціальних книгарень для реалізації прав національних меншин визначаться Мінкультом.
ParlaMint-UA_2023-09-21-m0.u51.p1.sent4	Чому її не можна вилучати?
ParlaMint-UA_2023-09-21-m0.u51.p1.sent5	Бо на книгарні для нацменшин не поширюється Закон про мову, який зобов’язує мати не менше 50 відсотків асортименту українською.
ParlaMint-UA_2023-09-21-m0.u51.p1.sent6	І якщо замість чітких правил, як відрізняти книгарню для нацменшин від звичайної книгарні, лишиться лише декларативне визначення, будь-яка книгарня зможе ігнорувати Закон про мову.
ParlaMint-UA_2023-09-21-m0.u51.p1.sent7	Це категорично неприйнятно і, наскільки я знаю, автори поправки не наполягають на її врахуванні.
ParlaMint-UA_2023-09-21-m0.u51.p2.sent1	Прошу поставити поправку номер 10 на підтвердження і провалити її, зберігши редакцію першого читання.
ParlaMint-UA_2023-09-21-m0.u51.p2.sent2	Дякую.
ParlaMint-UA_2023-09-21-m0.u52.p1.sent1	Будь ласка, позиція комітету.
ParlaMint-UA_2023-09-21-m0.u53.p1.sent1	Комітет вважає, що нема ніякого утиску української мови в питанні спеціалізованих чи неспеціалізованих книгарень.
ParlaMint-UA_2023-09-21-m0.u53.p1.sent2	Тому, по великому рахунку, зміст і бажання невідомі мені.
ParlaMint-UA_2023-09-21-m0.u53.p1.sent3	Так що прошу залишити правку і підтримати рішення комітету.
ParlaMint-UA_2023-09-21-m0.u54.p1.sent1	Шановні колеги, поправка номер 10, вона врахована редакційно.
ParlaMint-UA_2023-09-21-m0.u54.p1.sent2	Водночас народний депутат В’ятрович просить поставити таке рішення комітету на підтвердження.
ParlaMint-UA_2023-09-21-m0.u54.p2.sent1	Я ставлю 10 поправку в редакції, як вона врахована редакційно комітетом, на підтвердження.
ParlaMint-UA_2023-09-21-m0.u54.p2.sent2	Прошу народних депутатів голосувати.
ParlaMint-UA_2023-09-21-m0.u54.p3.sent1	За-176
ParlaMint-UA_2023-09-21-m0.u54.p4.sent1	Рішення не прийнято.
ParlaMint-UA_2023-09-21-m0.u54.p4.sent2	Поправка вилетіла.
ParlaMint-UA_2023-09-21-m0.u54.p5.sent1	Шановні колеги, ми завершили обговорення, можемо переходити до прийняття рішення в цілому.
ParlaMint-UA_2023-09-21-m0.u54.p6.sent1	Шановні колеги, я ставлю пропозицію прийняти в другому читанні та в цілому з необхідними техніко-юридичними поправками проект Закону про внесення змін до Закону України "Про національні меншини (спільноти) України" щодо деяких питань реалізації прав і свобод осіб, які належать до національних меншин (спільнот) України (реєстраційний номер 9610).
ParlaMint-UA_2023-09-21-m0.u54.p7.sent1	Готові голосувати?
ParlaMint-UA_2023-09-21-m0.u54.p7.sent2	Прошу народних депутатів голосувати.
ParlaMint-UA_2023-09-21-m0.u54.p8.sent1	За-318
ParlaMint-UA_2023-09-21-m0.u54.p9.sent1	Рішення прийнято.
ParlaMint-UA_2023-09-21-m0.u54.p9.sent2	Закон прийнятий в цілому.
ParlaMint-UA_2023-09-21-m0.u54.p10.sent1	Покажіть по фракціях.
ParlaMint-UA_2023-09-21-m0.u54.p10.sent2	Дякую.
ParlaMint-UA_2023-09-21-m0.u54.p11.sent1	Шановні колеги, наступний законопроект 9269, а також альтернативні до нього 9269-1, 9269-д.
ParlaMint-UA_2023-09-21-m0.u54.p12.sent1	Шановні колеги, я ставлю пропозицію, це проект Закону про внесення змін до Закону України "Про запобігання та протидію легалізації (відмиванню) доходів, одержаних злочинним шляхом, фінансуванню тероризму та фінансуванню розповсюдження зброї масового знищення" щодо приведення термінології у відповідність із міжнародними стандартами, я ставлю пропозицію розглянути це питання за скороченою процедурою.
ParlaMint-UA_2023-09-21-m0.u54.p12.sent2	Будь ласка.
ParlaMint-UA_2023-09-21-m0.u54.p13.sent1	За-238
ParlaMint-UA_2023-09-21-m0.u54.p14.sent1	Рішення прийнято.
ParlaMint-UA_2023-09-21-m0.u54.p15.sent1	Шановні колеги, я запрошую до слова першого заступника міністра фінансів України Улютіна Дениса Валерійовича.
ParlaMint-UA_2023-09-21-m0.u54.p15.sent2	Будь ласка.
ParlaMint-UA_2023-09-21-m0.u55.p1.sent1	Шановний пане Голово, шановні народні депутати!
ParlaMint-UA_2023-09-21-m0.u55.p1.sent2	Законопроект було розроблено Міністерством фінансів з метою приведення термінології до застосування у відповідність до європейських стандартів з питань боротьби з відмиванням коштів та фінансуванням тероризму, а також для виконання рекомендацій експертів FАTF, Єврокомісії та Комітету Ради Європи з оцінки заходів протидії відмиванню коштів та фінансування тероризму.
ParlaMint-UA_2023-09-21-m0.u55.p2.sent1	Прийняття законопроекту є умовою вступу України до Європейського Союзу та отримання фінансової допомоги від МВФ.
ParlaMint-UA_2023-09-21-m0.u55.p2.sent2	Саме скасування трирічного обмеження строку для визнання особи, політичної значущої особи, структурний маяк.
ParlaMint-UA_2023-09-21-m0.u55.p3.sent1	Законопроектом пропонується внести такі зміни до Закону про фінмоніторинг.
ParlaMint-UA_2023-09-21-m0.u55.p3.sent2	У терміні "діяч, який виконує публічні функції в міжнародних організаціях", "іноземні публічні діячі" та "національні публічний діячі" виключити слова "протягом останніх трьох років".
ParlaMint-UA_2023-09-21-m0.u55.p3.sent3	Доповнити нормою, згідно якої суб’єкт первинного фінансового моніторингу (СПФМ) повинен забезпечити належне застосування ризик орієнтовного підходу під час обслуговування клієнтів, які є політично значущими особами.
ParlaMint-UA_2023-09-21-m0.u55.p4.sent1	Враховуючи важливість даного законопроекту, прохання його підтримати.
ParlaMint-UA_2023-09-21-m0.u55.p4.sent2	Дякую.
ParlaMint-UA_2023-09-21-m0.u56.p1.sent1	Дякую.
ParlaMint-UA_2023-09-21-m0.u56.p2.sent1	Шановні колеги, я запрошую до слова народного депутата України Дубінського Олександра Анатолійовича, автора альтернативного законопроекту.
ParlaMint-UA_2023-09-21-m0.u56.p2.sent2	Будь ласка.
ParlaMint-UA_2023-09-21-m0.u57.p1.sent1	Шановні колеги, я зрідка виступаю з цієї трибуни у Верховній Раді, але коли йшла підготовка до прийняття цього законопроекту я побачив дуже дивну річ, як цей зал об’єднався.
ParlaMint-UA_2023-09-21-m0.u57.p1.sent2	Об’єднався в тому, що ніхто не хоче голосувати за Закон про ПЕПів, ніхто не хоче, щоб його статки та фінансові рахунки моніторилися комерційними банками і людям відмовляли в тому, що вони будуть обслуговуватися через те, що вони ПЕПи і ПЕПи пожиттєво.
ParlaMint-UA_2023-09-21-m0.u57.p2.sent1	Я останній раз, навіть не пам’ятаю, коли я бачив таку єдність цього залу, тому що, коли це стосується народних депутатів, то всі готові відстоювати свою позицію, тиснути на жовту або червону кнопку, але тільки не в тому разі, коли це стосується прав чи обов’язків звичайних громадян.
ParlaMint-UA_2023-09-21-m0.u57.p2.sent2	Коли це стосується звичайних громадян, ви всі голосуєте "за".
ParlaMint-UA_2023-09-21-m0.u57.p2.sent3	Ви голосуєте за підняття податків, ви голосуєте за підняття тарифів, ви голосуєте за підняття кредитних ставок, ви голосуєте за "шкурняки" та корупцію, і тільки коли це стосується ваших інтересів, ви голосуєте проти чи утримуєтесь, виконуючи всі вказівки Офісу Президента.
ParlaMint-UA_2023-09-21-m0.u57.p2.sent4	Мені здається, що настав час зрозуміти, що з цього залу ви вийдете із зіпсованою репутацією, незважаючи, чи будете ви ПЕПами, чи не будете.
ParlaMint-UA_2023-09-21-m0.u57.p2.sent5	І зробити хоч щось що б дало вам можливість ходити по вулиці так, аби вам не плювали в спину.
ParlaMint-UA_2023-09-21-m0.u57.p3.sent1	Я пропоную вам розглянути проект постанови, який я зареєструю, про те, щоби вимагати від Державної прикордонної служби та Кабінету Міністрів виконання Конституції України, щоби дозволити всім громадянам України в незалежності від їх віку та військової спеціальності виїжджати за кордон, як це встановлено Конституцією.
ParlaMint-UA_2023-09-21-m0.u57.p3.sent2	Оце буде.
ParlaMint-UA_2023-09-21-m0.u58.p1.sent1	Будь ласка, наступний співдоповіч.
ParlaMint-UA_2023-09-21-m0.u58.p1.sent2	доповідач альтернативного законопроекту 9269-д – голова підкомітету Комітету з питань фінансів, податкової та митної політики Василевська-Смаглюк Ольга Михайлівна.
ParlaMint-UA_2023-09-21-m0.u58.p2.sent1	Я так розумію, Ольга Михайлівна, ви і від комітету.
ParlaMint-UA_2023-09-21-m0.u58.p2.sent2	Правильно?
ParlaMint-UA_2023-09-21-m0.u58.p2.sent3	Ви представляєте альтернативний і від комітету, правильно?
ParlaMint-UA_2023-09-21-m0.u58.p2.sent4	Доопрацьований від комітету і рішення комітету теж ви?
ParlaMint-UA_2023-09-21-m0.u58.p2.sent5	Тоді 4 хвилини, будь ласка.
ParlaMint-UA_2023-09-21-m0.u59.p1.sent1	Шановні колеги, Комітет з питань фінансів, податкової і митної політики на своєму засіданні вирішив підтримати редакцію доопрацьованого комітетом проекту Закону України про внесення змін до Закону України про запобігання та протидію легалізації (відмиванню) доходів, отриманих злочинним шляхом, фінансуванню тероризму та розповсюдження зброї масового знищення, щодо політично значущих осіб.
ParlaMint-UA_2023-09-21-m0.u59.p1.sent2	І зареєструвати цей проект, внести його на розгляд Верховної Ради.
ParlaMint-UA_2023-09-21-m0.u59.p2.sent1	Тому від комітету прошу вас підтримати доопрацьований законопроект і нагадаю вам ще раз, що 4 листопада минулого року, минув вже майже рік, я стояла також за цією трибуною і просила вас, шановні колеги, не робити помилку і не голосувати за правки, які вводили часові обмеження для існування у особи статусу публічного діяча.
ParlaMint-UA_2023-09-21-m0.u59.p3.sent1	Тепер ми вимушені виправляти ту помилку, яка повністю розсинхронізувала наше законодавство із законодавством Європейського Союзу, де на пан’європейському рівні панує принцип: One speck forever PEP.
ParlaMint-UA_2023-09-21-m0.u59.p4.sent1	Джон Кеннеді казав, що від тих, кому багато дано, багато і вимагатимуть.
ParlaMint-UA_2023-09-21-m0.u59.p4.sent2	Через статус публічних діячів фінустанови ставилися до нас з особливою увагою, подекуди надмірною, і все це нам з вами не подобалось.
ParlaMint-UA_2023-09-21-m0.u59.p4.sent3	Але від нашого голосування, шановні колеги, за цей проект сьогодні залежать наші перспективи членства у Європейському Союзі.
ParlaMint-UA_2023-09-21-m0.u59.p4.sent4	У Європейському Союзі, в який ми обіцяли вступити нашому народу, який нас обирав у 2019 році, за який в 2013 і 2014 роках люди гинули на Майдані, гинули на Донбасі за наш європейський вибір.
ParlaMint-UA_2023-09-21-m0.u59.p4.sent5	І не можна сидіти на двох стільцях: з одного боку не звітувати про походження своїх коштів, тому що це незручно, а з другого обіцяти людям євроінтеграційний курс України і вимагати цього від людей.
ParlaMint-UA_2023-09-21-m0.u59.p5.sent1	Не дайте власним емоціям, які викликає у вас досвід обслуговування банками?
ParlaMint-UA_2023-09-21-m0.u59.p5.sent2	стати на шляху нашої нації до її цивілізаційного вибору.
ParlaMint-UA_2023-09-21-m0.u59.p5.sent3	Статус РЕР – це не вирок, це формальність, наявність якої дає підстави уважніше аналізувати транзакції, наші з вами транзакції, які так прискіпливо люди спостерігають, і за нашими деклараціями також.
ParlaMint-UA_2023-09-21-m0.u59.p5.sent4	І не дайте можливості потім переголосовувати те, що буде заветовано Президентом.
ParlaMint-UA_2023-09-21-m0.u59.p5.sent5	За це я також вас закликаю.
ParlaMint-UA_2023-09-21-m0.u59.p5.sent6	Якщо ми вже взяли курс на європейську інтеграцію, щось обіцяли нашим європейським партнерам, давайте, будь ласка, це чесно виконувати, якщо ми хочемо взагалі вступити в Євросоюз.
ParlaMint-UA_2023-09-21-m0.u59.p6.sent1	Доопрацьованим комітетом проектом усі фінустанови, які спробують приймати не так і безпідставно відмовлятимуть нам з вами в обслуговуванні, нестимуть фінансову відповідальність у вигляді штрафних санкцій.
ParlaMint-UA_2023-09-21-m0.u59.p6.sent2	Підтримайте законопроект, покажіть, що слова "Україна понад усе!" – це не просто слова і ми ставимо наші євроінтеграційні інтереси вище власних.
ParlaMint-UA_2023-09-21-m0.u59.p7.sent1	Дякую за увагу.
ParlaMint-UA_2023-09-21-m0.u60.p1.sent1	Шановні колеги, переходимо тепер до обговорення цього законопроекту.
ParlaMint-UA_2023-09-21-m0.u60.p1.sent2	Я прошу фракції і групи записатися два – за, два – проти для обговорення даного проекту закону.
ParlaMint-UA_2023-09-21-m0.u60.p1.sent3	Будь ласка.
ParlaMint-UA_2023-09-21-m0.u60.p2.sent1	Слово надається народному депутату України Герусу Андрію Михайловичу, фракція політичної партії "Слуга народу".
ParlaMint-UA_2023-09-21-m0.u61.p1.sent1	Слово на підтримку важливого законопроекту прошу передати Гетманцеву Данилу Олександровичу.
ParlaMint-UA_2023-09-21-m0.u62.p1.sent1	Данило Олександрович Гетманцев, будь ласка.
ParlaMint-UA_2023-09-21-m0.u63.p1.sent1	Шановні друзі, ми сьогодні даємо відповідь на дуже просте питання без обговорення змісту, без усіх цих дискусій тривалих, які тривали у нас пів року останні, до цього ще років з три: чи готові ми бути членами ЄС, чи ні?
ParlaMint-UA_2023-09-21-m0.u63.p2.sent1	Єврокомісія говорить нам дуже прості речі.
ParlaMint-UA_2023-09-21-m0.u63.p2.sent2	В нашому законодавстві є принцип: один раз ПЕП – назавжди ПЕП.
ParlaMint-UA_2023-09-21-m0.u63.p2.sent3	Імплементуйте цей принцип до свого законодавства.
ParlaMint-UA_2023-09-21-m0.u63.p2.sent4	Ви готові це зробити, ви готові обтяжити своїх вищих посадових осіб такими обов’язками?
ParlaMint-UA_2023-09-21-m0.u63.p2.sent5	Тоді ви готові бути членами ЄС.
ParlaMint-UA_2023-09-21-m0.u63.p2.sent6	Якщо ви не готові цього зробити, ви також визнайте це.
ParlaMint-UA_2023-09-21-m0.u63.p3.sent1	Тому сьогодні цивілізаційний вибір, без перебільшення.
ParlaMint-UA_2023-09-21-m0.u63.p3.sent2	Ми з вами голосуємо не за якісь правки до якогось закону.
ParlaMint-UA_2023-09-21-m0.u63.p3.sent3	Ми голосуємо з вами за те, чи присутні в цьому залі готові бути членами ЄС, готові бути громадянами ЄС, чи вони хочуть залишатися там, де ми є зараз.
ParlaMint-UA_2023-09-21-m0.u63.p3.sent4	Тому дуже відповідально поставтеся до цього голосування.
ParlaMint-UA_2023-09-21-m0.u63.p4.sent1	І прошу підтримати це рішення, яке є передумовою старту перемовин про членство в ЄС, останньою передумовою.
ParlaMint-UA_2023-09-21-m0.u63.p4.sent2	Дякую.
ParlaMint-UA_2023-09-21-m0.u64.p1.sent1	Дякую вам.
ParlaMint-UA_2023-09-21-m0.u64.p2.sent1	Слово надається народному депутату України Костенку Роману Васильовичу.
ParlaMint-UA_2023-09-21-m0.u64.p3.sent1	Слово передає Устіновій Олександрі Юріївні.
ParlaMint-UA_2023-09-21-m0.u64.p3.sent2	Будь ласка.
ParlaMint-UA_2023-09-21-m0.u65.p1.sent1	Шановні колеги, я зараз не буду говорити лозунгами якимись або закликами.
ParlaMint-UA_2023-09-21-m0.u65.p1.sent2	Я вам розкажу, що в цьому законі, який ми сьогодні зараз будемо голосувати, тому що ми десять разів його переписували, проводили консультації з європейцями.
ParlaMint-UA_2023-09-21-m0.u65.p2.sent1	Чи там написано, що ви ПЕП?
ParlaMint-UA_2023-09-21-m0.u65.p2.sent2	Так, але, і ми це все ж таки прописали, я думаю, що це Європейський Союз задовольнить, що після 12 місяців після припинення наших повноважень ми не зобов’язані повідомляти фінансові інституції про те, що ми ПЕП.
ParlaMint-UA_2023-09-21-m0.u65.p2.sent3	Це дуже важливо, тому що, грубо кажучи, якщо ви захочете відкрити рахунок за кордоном, тому що всередині Нацбанк піде на поступки і в нас не будуть так, як раніше, ми по чотири години стояли, нам у віконце казали до побачення, ви – ПЕП, то за кордоном це може бути проблема.
ParlaMint-UA_2023-09-21-m0.u65.p2.sent4	Але якщо ви не будете проставляти галочку, що ви ПЕП, ймовірніше за все ніяких проблем у вас не буде.
ParlaMint-UA_2023-09-21-m0.u65.p3.sent1	Друге.
ParlaMint-UA_2023-09-21-m0.u65.p3.sent2	І що важливо, створюється реєстр ПЕП.
ParlaMint-UA_2023-09-21-m0.u65.p3.sent3	Скажу чесно, я була проти цього, тому що я думаю, що Європейський Союз це не підтримує, але якщо ви будете спокійніші, якщо ви не будете в цьому реєстрі через 12 місяців, то ви зможете взяти цю довідку.
ParlaMint-UA_2023-09-21-m0.u65.p3.sent4	Скажу вам чесно, я думаю, що це проблема, тому що краще вам не проставляти галочку, що ви ПЕП, ніж приходити у французький банк з українською довідкою і печаткою і казати, що о, я вже не в реєстрі.
ParlaMint-UA_2023-09-21-m0.u65.p3.sent5	Як тільки ви це їм скажете, вони зрозуміють, що ви або були ПЕП, або є і тоді полізуть вас шукати.
ParlaMint-UA_2023-09-21-m0.u65.p3.sent6	Але якщо ви вважаєте, що це вам дасть додатковий захист принаймні в Україні, було запропоновано створити такий реєстр.
ParlaMint-UA_2023-09-21-m0.u65.p4.sent1	Нам доведеться голосувати цей закон, він є трошки легшим ніж це зараз є регулювання в Європейському Союзі.
ParlaMint-UA_2023-09-21-m0.u65.p4.sent2	І головне, за що ми боролися, - це щоб ми не відмічали, що ми ПЕП після 12 місяців, так як це роблять зараз депутати Європарламенту.
ParlaMint-UA_2023-09-21-m0.u65.p4.sent3	Тому я прошу підтримати цей законопроект і дати нам шлях до ЄС.
ParlaMint-UA_2023-09-21-m0.u65.p5.sent1	Дякую.
ParlaMint-UA_2023-09-21-m0.u66.p1.sent1	Дякую.
ParlaMint-UA_2023-09-21-m0.u66.p2.sent1	Слово надається Геращенко Ірині Володимирівні.
ParlaMint-UA_2023-09-21-m0.u66.p2.sent2	Шановні колеги, і після цієї доповіді, після цього виступу ми будемо голосувати.
ParlaMint-UA_2023-09-21-m0.u66.p2.sent3	Прошу народних депутатів зайняти свої місця.
ParlaMint-UA_2023-09-21-m0.u66.p3.sent1	Будь ласка, Ірина Володимирівна.
ParlaMint-UA_2023-09-21-m0.u67.p1.sent1	Я думаю, що фракція "Європейська солідарність" найбільш відповідально ставиться до завдання парламенту щодо вступу України до ЄС і НАТО.
ParlaMint-UA_2023-09-21-m0.u67.p1.sent2	Саме тому наша фракція на відміну від "слуг" голосувала за відкритість електронних декларацій, а ви це зробили тільки після по жопі Президента Зеленського.
ParlaMint-UA_2023-09-21-m0.u67.p1.sent3	Безумовно, ми підтримуємо і внесення змін до законодавства щодо ПЕП.
ParlaMint-UA_2023-09-21-m0.u67.p1.sent4	Але всі ці зараз розслідування, опитування українців і статті про корупцію не завершаться з відкриттям декларування і законодавством про ПЕП, якщо буде тривати корупція.
ParlaMint-UA_2023-09-21-m0.u67.p1.sent5	І ви саме монобільшість, яка має моновладу, свій уряд, всі свої силові структури, маєте це усвідомити.
ParlaMint-UA_2023-09-21-m0.u67.p1.sent6	Доти, доки не будуть декларуватися ті, хто насправді керує країною, а це радники Офісу Президента, це всі ті люди, які сьогодні дають вказівки в тому числі і силовим структурам, вони будуть тіньовими цими сірими кардиналами країни.
ParlaMint-UA_2023-09-21-m0.u67.p2.sent1	І також ми хочемо звернутися до тих депутатів, які внесли поправку, а ви її проголосували, щодо виведення з декларування керівників державних підприємств, які сьогодні отримують зарплату від 400 тисяч гривень до мільйона гривень на місяць, з тендерних комітетів, які сьогодні не будуть декларуватися.
ParlaMint-UA_2023-09-21-m0.u67.p2.sent2	І ви їх навіть вивели з конфлікту інтересів.
ParlaMint-UA_2023-09-21-m0.u67.p2.sent3	Це ненормально!
ParlaMint-UA_2023-09-21-m0.u67.p3.sent1	Тому наша фракція буде вносити поправки про те, що і радники Президента є пожиттєвими ПЕПами.
ParlaMint-UA_2023-09-21-m0.u67.p3.sent2	Ті, хто сьогодні керують міністерствами, керують урядом, який фактично ліквідували, керують парламентом, мають і декларуватися, і бути ПЕПами.
ParlaMint-UA_2023-09-21-m0.u67.p3.sent3	І так само мають сьогодні декларуватися керівники підприємств державних.
ParlaMint-UA_2023-09-21-m0.u67.p3.sent4	Це ненормально, що вони отримують зарплату більше, ніж міністри і Президент, а при цьому не декларуються, ні за що не відповідають і тирять, тирять і тирять.
ParlaMint-UA_2023-09-21-m0.u67.p3.sent5	І це ви зробили таку систему влади в державі.
ParlaMint-UA_2023-09-21-m0.u67.p3.sent6	А ми будемо боротися з корупцією.
ParlaMint-UA_2023-09-21-m0.u68.p1.sent1	Шановні колеги, будь ласка, займіть свої місця, ми переходимо до прийняття рішення.
ParlaMint-UA_2023-09-21-m0.u68.p1.sent2	Шановні колеги, будь ласка, займіть свої місця.
ParlaMint-UA_2023-09-21-m0.u68.p1.sent3	Це справді дуже важливий законопроект.
ParlaMint-UA_2023-09-21-m0.u68.p1.sent4	Я просто хочу нагадати той день, коли сюди вносили прапор Європейського Союзу.
ParlaMint-UA_2023-09-21-m0.u68.p1.sent5	І прапор Європейського Союзу – це не просто право, це обов’язки.
ParlaMint-UA_2023-09-21-m0.u68.p1.sent6	І я дуже прошу вас також сьогодні підтримати цей законопроект.
ParlaMint-UA_2023-09-21-m0.u68.p2.sent1	Шановні колеги, я ставлю пропозицію прийняти за основу проект Закону про внесення змін до Закону України "Про запобігання та протидію легалізації (відмиванню) доходів, одержаних злочинним шляхом, фінансуванню тероризму та фінансуванню розповсюдження зброї масового знищення" щодо політично значущих осіб (реєстраційний номер законопроекту 9269-д).
ParlaMint-UA_2023-09-21-m0.u68.p3.sent1	Готові голосувати, шановні колеги?
ParlaMint-UA_2023-09-21-m0.u68.p3.sent2	Я прошу народних депутатів голосувати.
ParlaMint-UA_2023-09-21-m0.u68.p4.sent1	За-260
ParlaMint-UA_2023-09-21-m0.u68.p5.sent1	Рішення прийнято.
ParlaMint-UA_2023-09-21-m0.u68.p6.sent1	Покажіть по фракціях, будь ласка.
ParlaMint-UA_2023-09-21-m0.u68.p6.sent2	Дякую, колеги.
ParlaMint-UA_2023-09-21-m0.u68.p7.sent1	Шановні колеги, я прошу не розходитись, наступне питання коротке – це по 131-й Регламенту, ми одне уточнення зробимо.
ParlaMint-UA_2023-09-21-m0.u68.p8.sent1	20 вересня 2023 року на підставі рішення (протокол №140) до мене звернувся Комітет Верховної Ради України з питань правової політики з пропозицією усунути неузгодженість у тексті прийнятого Верховною Радою України 6 вересня 2023 року Закону про внесення змін до Закону України "Про судоустрій і статус суддів" та деяких законів України щодо зміни статусу та порядку формування служби дисциплінарних інспекторів Вищої ради правосуддя (реєстраційний номер 9483-2).
ParlaMint-UA_2023-09-21-m0.u68.p9.sent1	Під час підготовки тексту прийнятого закону на підпис виявлено неузгодженість у окремих його положеннях.
ParlaMint-UA_2023-09-21-m0.u68.p9.sent2	У зв’язку з цим на розгляд Верховної Ради відповідно до статті 131 Регламенту Верховної Ради України вноситься пропозиція щодо усунення в цьому законі неузгодженостей.
ParlaMint-UA_2023-09-21-m0.u68.p9.sent3	Відповідні матеріали вам було надано.
ParlaMint-UA_2023-09-21-m0.u68.p10.sent1	Згідно з частиною четвертою статті 131 Регламенту Верховної Ради обговорення питання не проводиться.
ParlaMint-UA_2023-09-21-m0.u68.p10.sent2	Тому, шановні колеги, переходимо до голосування.
ParlaMint-UA_2023-09-21-m0.u68.p10.sent3	Будь ласка.
ParlaMint-UA_2023-09-21-m0.u68.p11.sent1	Я ставлю на голосування пропозицію, ініційовану Комітетом Верховної Ради України з питань правової політики, щодо усунення неузгодженості в тексті прийнятого Закону України "Про внесення змін до Закону України "Про судоустрій і статус суддів" та деяких законів України щодо зміни статусу та порядку формування служби дисциплінарних інспекторів Вищої ради правосуддя" (реєстраційний номер 9483-2).
ParlaMint-UA_2023-09-21-m0.u68.p12.sent1	Шановні колеги, я прошу народних депутатів голосувати.
ParlaMint-UA_2023-09-21-m0.u68.p13.sent1	За-264
ParlaMint-UA_2023-09-21-m0.u68.p14.sent1	Рішення прийнято.
ParlaMint-UA_2023-09-21-m0.u68.p15.sent1	Шановні депутати, розгляд питання завершено.
ParlaMint-UA_2023-09-21-m0.u68.p15.sent2	Дякую.
ParlaMint-UA_2023-09-21-m0.u68.p16.sent1	Наступне питання, шановні колеги, це.
ParlaMint-UA_2023-09-21-m0.u68.p16.sent2	Ми домовилися, що ми два законопроекти: 9422, 9422-1 і 5184 розглянемо по такій процедурі, що один ми з обговоренням, перших два з обговоренням, а наступний без обговорення.
ParlaMint-UA_2023-09-21-m0.u68.p17.sent1	Тому, шановні колеги, законопроект 9422 і альтернативний до нього я ставлю пропозицію розглянути ці законопроекти за скороченою процедурою.
ParlaMint-UA_2023-09-21-m0.u68.p17.sent2	І прошу голосувати.
ParlaMint-UA_2023-09-21-m0.u68.p18.sent1	Стоп!
ParlaMint-UA_2023-09-21-m0.u68.p18.sent2	Стоп!
ParlaMint-UA_2023-09-21-m0.u68.p18.sent3	Секундочку.
ParlaMint-UA_2023-09-21-m0.u68.p19.sent1	Будь ласка, Власенко.
ParlaMint-UA_2023-09-21-m0.u69.p1.sent1	Дякую, Руслан Олексійович.
ParlaMint-UA_2023-09-21-m0.u69.p2.sent1	Ми домовлялися, що ми їх розглянемо разом і буде одне обговорення на два.
ParlaMint-UA_2023-09-21-m0.u69.p2.sent2	Тобто там будуть виступи авторів двох законів і одне обговорення на два.
ParlaMint-UA_2023-09-21-m0.u70.p1.sent1	Добре.
ParlaMint-UA_2023-09-21-m0.u70.p1.sent2	Давайте тоді так, справді, давайте тоді ми зробимо одне обговорення по двох законопроектах і одне голосування.
ParlaMint-UA_2023-09-21-m0.u70.p1.sent3	Немає заперечень, шановні колеги?
ParlaMint-UA_2023-09-21-m0.u70.p1.sent4	Але все рівно нам треба проголосувати скорочену процедуру, Сергій Володимирович.
ParlaMint-UA_2023-09-21-m0.u70.p2.sent1	Я ставлю пропозицію розглянути ці законопроекти за скороченою процедурою.
ParlaMint-UA_2023-09-21-m0.u70.p2.sent2	Прошу голосувати.
ParlaMint-UA_2023-09-21-m0.u70.p3.sent1	За-240
ParlaMint-UA_2023-09-21-m0.u70.p4.sent1	Рішення прийнято.
ParlaMint-UA_2023-09-21-m0.u70.p5.sent1	Шановні колеги, тоді давайте.
ParlaMint-UA_2023-09-21-m0.u70.p5.sent2	Є необхідність доповідати?
ParlaMint-UA_2023-09-21-m0.u70.p5.sent3	Да.
ParlaMint-UA_2023-09-21-m0.u70.p5.sent4	Тоді давайте.
ParlaMint-UA_2023-09-21-m0.u70.p6.sent1	Я запрошую голову підкомітету Комітету з питань фінансів, податкової та митної політики Василевську-Смаглюк Ольгу Михайлівну з приводу першого законопроекту 9422.
ParlaMint-UA_2023-09-21-m0.u70.p6.sent2	Будь ласка.
ParlaMint-UA_2023-09-21-m0.u71.p1.sent1	Шановні колеги, прошу вас звернути увагу на соціально-орієнтований законопроект, який взагалі зараз припиняє будь-які маніпуляції зі споживчими кредитами за завищеними ставками.
ParlaMint-UA_2023-09-21-m0.u71.p1.sent2	Ми з Національним банком пропрацювали цей механізм.
ParlaMint-UA_2023-09-21-m0.u71.p1.sent3	Ми розглянули дуже багато, десятки тисяч скарг людей, які звертаються до мікрофінансових установ за споживчими кредитами.
ParlaMint-UA_2023-09-21-m0.u71.p1.sent4	Отримують ці кредити під 2 тисячі 800 тисяч річних, під 3 тисячі річних, під півтори тисячі річних і вимушені за 5 тисяч гривень, які вони позичають на два тижні, переплачувати майже 2 тисячі гривень.
ParlaMint-UA_2023-09-21-m0.u71.p2.sent1	Я вас прошу розглянути цей законопроект.
ParlaMint-UA_2023-09-21-m0.u71.p2.sent2	Він стосується зниження ставок, і так, щоб зберегти мікрофінансову установу, щоб їй було цікаво бути присутньою на ринку, з одного боку, а з другого боку, припинити грабіж людей.
ParlaMint-UA_2023-09-21-m0.u71.p2.sent3	Люди не можуть осягнути ці мікрокредити, тому вони занадто дорогі.
ParlaMint-UA_2023-09-21-m0.u71.p2.sent4	Це перше.
ParlaMint-UA_2023-09-21-m0.u71.p3.sent1	Друге.
ParlaMint-UA_2023-09-21-m0.u71.p3.sent2	Ми припиняємо будь-яку брехню, яка є в рекламі.
ParlaMint-UA_2023-09-21-m0.u71.p3.sent3	Наприклад, ви бачите на зупинках, в метро: кредити під нуль відсотків річних.
ParlaMint-UA_2023-09-21-m0.u71.p3.sent4	Це все неправда.
ParlaMint-UA_2023-09-21-m0.u71.p3.sent5	Людей дезінформують, їм брешуть.
ParlaMint-UA_2023-09-21-m0.u71.p3.sent6	Пишуть це все маленькими буквами, реальний відсоток, за який люди позичають ці гроші.
ParlaMint-UA_2023-09-21-m0.u71.p4.sent1	Я розумію, що зараз мікрофінансові установи, дуже багато наших колег накрутили, що від цього загнеться весь ринок, що мікрофінансові установи вимушені будуть піти, тому що вони не зможуть утримувати свій баланс.
ParlaMint-UA_2023-09-21-m0.u71.p4.sent2	Але це все неправда.
ParlaMint-UA_2023-09-21-m0.u71.p4.sent3	Людям потрібні доступні кредити і ми залишаємо для них можливість отримати ці доступні кредити під 365 відсотків річних, залишаючи при цьому прибуток для мікрофінансової установи і зробивши ці кредити доступними.
ParlaMint-UA_2023-09-21-m0.u71.p4.sent4	Людям потрібно відновлювати житло, вони позичають на своє здоров’я, на операції.
ParlaMint-UA_2023-09-21-m0.u71.p4.sent5	Давайте зробимо ці кредити доступними для людей і чесними по відношенню до них.
ParlaMint-UA_2023-09-21-m0.u71.p5.sent1	Дякую за увагу.
ParlaMint-UA_2023-09-21-m0.u72.p1.sent1	Слово надається народному депутату України автору альтернативного законопроекту 9422-1 Євгену Васильовичу Петруняку.
ParlaMint-UA_2023-09-21-m0.u72.p1.sent2	Будь ласка, Євген Васильович.
ParlaMint-UA_2023-09-21-m0.u72.p2.sent1	Немає, да, не буде доповідати?
ParlaMint-UA_2023-09-21-m0.u72.p2.sent2	А ви співавтор, да?
ParlaMint-UA_2023-09-21-m0.u72.p2.sent3	Будь ласка, Ніна Петрівна Южаніна.
ParlaMint-UA_2023-09-21-m0.u73.p1.sent1	Шановні колеги, насправді, основний проект закону 9422, який підготовлений Національним банком і поданий народними депутатами від "слуг", це скасування прозорості дій НБУ, що не відповідає європейським нормам, це непередбачуваність законодавства на ринку банківських та фінансових послуг, збільшення фінансових та адміністративних витрат банків, ризики для розширення тіньової сфери надання мікрокредитів.
ParlaMint-UA_2023-09-21-m0.u73.p2.sent1	Колега тут дуже багато сказала до слів, які змінюють нібито ваше ставлення до цього проекту закону і до цієї проблеми.
ParlaMint-UA_2023-09-21-m0.u73.p2.sent2	Я думаю і розділяємо з співавторами потребу захисту споживачів.
ParlaMint-UA_2023-09-21-m0.u73.p2.sent3	Щоб ви добре знали, за перші пів року 2023 року мікрокредитами скористувалися 4 мільйони українців, середня сума кредиту була 4 тисячі 500 гривень.
ParlaMint-UA_2023-09-21-m0.u73.p2.sent4	І насправді зараз треба підійти абсолютно з розумінням спроможності фінансових компаній, які надають такі мікрокредити, бо держава через банківську систему як і Національний банк нічого не запропонував простим людям, щоб вони швидко могли взяти на декілька днів ці кредити.
ParlaMint-UA_2023-09-21-m0.u73.p3.sent1	Насправді, кредити під 5, 7 відсотків за день – це нереально великі суми, абсолютно точно вводять в оману людей, які є фінансово безграмотними.
ParlaMint-UA_2023-09-21-m0.u73.p4.sent1	Тому в альтернативному проекті закону запропоновано те, що можуть зробити компанії, які насправді себе зарекомендували відповідальними компаніями.
ParlaMint-UA_2023-09-21-m0.u73.p4.sent2	Це на час воєнного стану або не більше 365 днів ставка 2,5 відсотка і після закінчення воєнного стану 2 відсотки.
ParlaMint-UA_2023-09-21-m0.u73.p4.sent3	Запам’ятайте, будь ласка, зараз дуже критична ситуація в людей.
ParlaMint-UA_2023-09-21-m0.u73.p4.sent4	Якщо ви приймете основний законопроект, більшість компаній не зможуть покривати 75 відсотків неповернення кредитів.
ParlaMint-UA_2023-09-21-m0.u73.p4.sent5	Не забувайте, що люди, які.
ParlaMint-UA_2023-09-21-m0.u74.p1.sent1	Дякую.
ParlaMint-UA_2023-09-21-m0.u74.p2.sent1	Шановні колеги, це були доповіді по законопроектах 9422, 9422-1.
ParlaMint-UA_2023-09-21-m0.u74.p2.sent2	І ми домовилися, що ми також розглянемо 5184 як спарений законопроект.
ParlaMint-UA_2023-09-21-m0.u74.p3.sent1	Слово надається Юлії Володимирівні Тимошенко як авторці цього законопроекту.
ParlaMint-UA_2023-09-21-m0.u74.p3.sent2	Будь ласка.
ParlaMint-UA_2023-09-21-m0.u74.p3.sent3	Включіть, будь ласка, з місця.
ParlaMint-UA_2023-09-21-m0.u75.p1.sent1	Юлія Тимошенко, фракція "Батьківщина".
ParlaMint-UA_2023-09-21-m0.u75.p2.sent1	Шановні колеги, ми ж всі з вами розуміємо, що люди в Україні загнані практично в глухий соціальний кут.
ParlaMint-UA_2023-09-21-m0.u75.p2.sent2	Ви подивіться на бюджет наступного року, де мінімальний прожитковий рівень, який в усіх нормальних країнах розраховується і нижче чого людям платити не можна, на жаль, проігнорований бюджетом повістю.
ParlaMint-UA_2023-09-21-m0.u75.p2.sent3	І в нас мінімальна пенсія, яку ми зараз можемо платити людям згідно мінімального прожиткового рівня, - це 6 тисяч гривень з копійками.
ParlaMint-UA_2023-09-21-m0.u75.p2.sent4	А людям платять 2 тисячі гривень з копійками.
ParlaMint-UA_2023-09-21-m0.u75.p2.sent5	Якщо мінімальна заробітна плата, розрахована на базі мінімального прожиткового рівня, мусить складати зараз більше 9 тисяч гривень, людям ставлять сьогодні 7 тисяч гривень.
ParlaMint-UA_2023-09-21-m0.u75.p3.sent1	Як вони, українці, в такій біді можуть прожити, прогодувати свої родини, виховати своїх дітей?
ParlaMint-UA_2023-09-21-m0.u75.p3.sent2	Ви влаштували реальний соціальний геноцид нації.
ParlaMint-UA_2023-09-21-m0.u75.p4.sent1	І потім ви їх заганяєте от в ці установи мікрокредитування, де люди від відчаю думають, що вони беруть кредит на пару днів, а реально вони потрапляють в 3 тисячі відсотків річних, і потім проти них влаштовують колекторські компанії справжній Армагеддон.
ParlaMint-UA_2023-09-21-m0.u75.p4.sent2	Їм жити не дають, їх нищать, у них забирають квартири, у них забирають їх речі.
ParlaMint-UA_2023-09-21-m0.u75.p4.sent3	І на все це держава дивиться, тому що покриває ці рейдерські, абсолютно нелюдські, колекторські компанії і компанії по наданню мікрокредитів.
ParlaMint-UA_2023-09-21-m0.u75.p5.sent1	Тому наша альтернатива дуже проста.
ParlaMint-UA_2023-09-21-m0.u75.p5.sent2	Заборонити взагалі це мікрокредитування, і щоб Нацбанк, і парламент виробили порядки, які потрібні для людей.
ParlaMint-UA_2023-09-21-m0.u76.p1.sent1	Шановні колеги, ми пройшли представлення цих законопроектів.
ParlaMint-UA_2023-09-21-m0.u76.p1.sent2	Ми домовилися одне обговорення по всіх законопроектах.
ParlaMint-UA_2023-09-21-m0.u76.p1.sent3	Тому я прошу народних депутатів, фракції і групи записатися: два – за, два – проти.
ParlaMint-UA_2023-09-21-m0.u76.p1.sent4	Будь ласка.
ParlaMint-UA_2023-09-21-m0.u76.p2.sent1	Будь ласка, Данило Олександрович Гетманцев, фракція "Слуга народу".
ParlaMint-UA_2023-09-21-m0.u77.p1.sent1	Шановні друзі, що відбувається зараз?
ParlaMint-UA_2023-09-21-m0.u77.p1.sent2	Зараз компанії, що надають мікрокредити людям, надають їх, не перевіряючи, кому вони надають.
ParlaMint-UA_2023-09-21-m0.u77.p1.sent3	Ці кредити надаються вночі, ці кредити надаються людям, які вже мають по 50 кредитів.
ParlaMint-UA_2023-09-21-m0.u77.p1.sent4	Ці кредити надаються людям, які програлися, алкоголікам, ті, хто не відповідають за повернення цих грошей, і мікрокредитні компанії знають про це, надаючи ці кредити.
ParlaMint-UA_2023-09-21-m0.u77.p1.sent5	Це спричиняє біль, це спричиняє горе сім’ям, українським сім’ям, десяткам, сотням тисяч українських сімей.
ParlaMint-UA_2023-09-21-m0.u77.p2.sent1	Законопроект спрямований на те, аби зробити цей ринок цивілізованим, аби компанії перевіряли тих, кому вони надають кредити, аби відсотки за цими кредитами не були шаленими, а вони могли бути повернутими і виплаченими в принципі, аби людина не попадала в боргове рабство, як це є зараз.
ParlaMint-UA_2023-09-21-m0.u77.p2.sent2	Це світлий, класний законопроект, який робить ринок мікрокредитування цивілізованим.
ParlaMint-UA_2023-09-21-m0.u77.p2.sent3	І так, дійсно, мікрокредитні компанії роблять все, аби цей законопроект не пройшов в залі.
ParlaMint-UA_2023-09-21-m0.u77.p2.sent4	Вони збивають цей законопроект умисно, дбаючи про свої відсотки, дбаючи про свій заробіток, який не є праведним заробітком, який не є бізнес-заробітком, який є заробітком на чужому людському горі.
ParlaMint-UA_2023-09-21-m0.u77.p3.sent1	Тому, власне, цей законопроект, який ми пропонуємо, він розроблений дійсно спільно з Національним банком, з регулятором, який підтримує цей законопроект.
ParlaMint-UA_2023-09-21-m0.u77.p3.sent2	Там є норми, які взяті нами на себе відповідно до меморандуму з Міжнародним валютним фондом, таким чином від цього законопроекту залежить також і фінансування України.
ParlaMint-UA_2023-09-21-m0.u77.p4.sent1	Я прошу підтримати його у першому читанні однозначно зеленою кнопкою і потім доопрацювати до другого.
ParlaMint-UA_2023-09-21-m0.u77.p4.sent2	Дякую.
ParlaMint-UA_2023-09-21-m0.u78.p1.sent1	Слово надається народному депутату України Дмитруку Артему Геннадійовичу, депутатська група "Відновлення України" у Верховній Раді України.
ParlaMint-UA_2023-09-21-m0.u78.p1.sent2	Будь ласка.
ParlaMint-UA_2023-09-21-m0.u79.p1.sent1	Прошу передати слово Вороньку Олегу Євгенійовичу.
ParlaMint-UA_2023-09-21-m0.u80.p1.sent1	Будь ласка, Олег Євгенійович Воронько.
ParlaMint-UA_2023-09-21-m0.u81.p1.sent1	Добрий день, шановні колеги!
ParlaMint-UA_2023-09-21-m0.u81.p1.sent2	Сьогодні розглядаємо дуже важливу ініціативу з наведення порядку на ринку так званих мікрокредитів, які роздають небанківські фінансові установи майже під кожною станцією метро і в кожному магазині.
ParlaMint-UA_2023-09-21-m0.u81.p2.sent1	Денна процентна ставка у таких кредитах може сягати 5 відсотків, а середня номінальна річна ставка більше 1 тисячі відсотків річних.
ParlaMint-UA_2023-09-21-m0.u81.p2.sent2	Так далі не може бути, людина не в змозі платити такі відсотки, таких ставок немає в жодній країні ЄС.
ParlaMint-UA_2023-09-21-m0.u81.p3.sent1	Депутатська група "Відновлення України" підтримує запровадження поняття "денна процентна ставка" та встановлення максимального розміру денної відсоткової ставки до 1 відсотка.
ParlaMint-UA_2023-09-21-m0.u81.p3.sent2	Також підтримуємо заборону надавати мікрокредити особам, які мають ігрову залежність та внесені до реєстру осіб, яким обмежено доступ до гральних закладів, участь в азартних іграх.
ParlaMint-UA_2023-09-21-m0.u81.p3.sent3	Додатково необхідно заборонити неправдиву рекламу мікрокредитів на кшталт "швидка позика під нуль відсотків".
ParlaMint-UA_2023-09-21-m0.u81.p4.sent1	Дякую за увагу.
ParlaMint-UA_2023-09-21-m0.u82.p1.sent1	Дякую.
ParlaMint-UA_2023-09-21-m0.u82.p2.sent1	Слово надається народному депутату України Немирі Григорію Михайловичу, фракція політичної партії "Всеукраїнське об’єднання "Батьківщина".
ParlaMint-UA_2023-09-21-m0.u83.p1.sent1	Прошу передати слово Юлії Тимошенко.
ParlaMint-UA_2023-09-21-m0.u84.p1.sent1	Будь ласка, Юлія Володимирівна Тимошенко.
ParlaMint-UA_2023-09-21-m0.u85.p1.sent1	Юлія Тимошенко, "Батьківщина".
ParlaMint-UA_2023-09-21-m0.u85.p1.sent2	Я хочу продовжити практично те, про що я розповідала щойно.
ParlaMint-UA_2023-09-21-m0.u85.p1.sent3	Мова йде про те, що от ці структури мікрокредитування, вони, по суті, дуже часто об’єднують ОЗУ – організовані злочинні угрупування.
ParlaMint-UA_2023-09-21-m0.u85.p1.sent4	Поліція не захищає людей, які потрапляють під, ну, по суті, прес цих організацій мікрокредитування.
ParlaMint-UA_2023-09-21-m0.u85.p2.sent1	Є вихід абсолютно інший з цієї ситуації.
ParlaMint-UA_2023-09-21-m0.u85.p2.sent2	Перше.
ParlaMint-UA_2023-09-21-m0.u85.p2.sent3	Почати розуміти, що на дві тисячі гривень, на п’ять тисяч гривень, на шість тисяч гривень в місяць людина з родиною прожити не може, потрібна абсолютно інша соціальна політика в державі, а не ту, яку ви заклали бюджетом на наступний рік.
ParlaMint-UA_2023-09-21-m0.u85.p3.sent1	По-друге, що потрібно зробити, потрібно прийняти закон, який дає можливості банківським установам давати короткі кредити для людей, які їх потребують, під нормальний банківський процент, не під драконівський.
ParlaMint-UA_2023-09-21-m0.u85.p3.sent2	І дати людям хоч який вихід, не залишаючи їх напризволяще з цією проблемою.
ParlaMint-UA_2023-09-21-m0.u85.p4.sent1	І по-третє, що потрібно робити, треба розібратися чому силові структури не захищають людей, яких сьогодні практично, ну, в такий пресинг, репресії практично поставили як в безвихідну ситуацію.
ParlaMint-UA_2023-09-21-m0.u85.p4.sent2	Є люди, у яких же по три тисячі відсотків в рік накручено і люди не здатні погасити ці суми, над ними кожного дня знущаються, але на це силові структури абсолютно не звертають уваги, тому що вони одне ціле з цими злочинними мікрокредитними організаціями.
ParlaMint-UA_2023-09-21-m0.u85.p5.sent1	Я прошу парламент почати розробляти реальні порядки, закони, правила, які дозволять людям достойно жити в своїй.
ParlaMint-UA_2023-09-21-m0.u86.p1.sent1	Будь ласка, Степан Іванович Кубів, фракція "Європейська солідарність".
ParlaMint-UA_2023-09-21-m0.u87.p1.sent1	Шановний пане Голово, прошу передати слово Ніні Петрівні Южаніній.
ParlaMint-UA_2023-09-21-m0.u87.p1.sent2	Дякую.
ParlaMint-UA_2023-09-21-m0.u88.p1.sent1	Будь ласка, Ніно Петрівно.
ParlaMint-UA_2023-09-21-m0.u89.p1.sent1	Шановні колеги, я би хотіла вас попросити зупинитися в епітетах, які ви зараз роздаєте, тому що насправді популярніше було б сказати, що справді організовані злочинні угруповання, справді біля метро стоять ларьки, які роздають мікрокредити, так замініть, будь ласка, іншим доступним інструментом для людей.
ParlaMint-UA_2023-09-21-m0.u89.p1.sent2	Невже ви не розумієте, що для тих, у кого не буде, де сьогодні взяти 4 тисячі 500 гривень, не буде виходу навіть повернутися додому, для них кінець наступає.
ParlaMint-UA_2023-09-21-m0.u89.p2.sent1	Насправді, треба наводити порядок.
ParlaMint-UA_2023-09-21-m0.u89.p2.sent2	І неправда в тому, що фінансові компанії "збивають" цей проект закону.
ParlaMint-UA_2023-09-21-m0.u89.p2.sent3	Фінансові компанії, сім із них, які найбільше надають кредитів, погоджуються і на посилення оцінки кредитоспроможності, і на удосконалення інших механізмів, але щоб зберегти мікрокредитування, і погоджуються на зменшення відсотку.
ParlaMint-UA_2023-09-21-m0.u89.p2.sent4	Вони надають розрахунок, який обґрунтовано надає їм можливості надавати кредити під 2,5 відсотка зараз, на перехідний період, і потім під 2.
ParlaMint-UA_2023-09-21-m0.u89.p2.sent5	Тому не купуйтеся на такі слова.
ParlaMint-UA_2023-09-21-m0.u89.p2.sent6	Тому що я пам’ятаю роки, коли такого механізму не було, то якраз біля метро, пане Воронько, стояли такі багаті хлопці, які стояли з бригадою вибивал, вишибал, які давали ці гроші в займи, а потім вибивали їх.
ParlaMint-UA_2023-09-21-m0.u89.p3.sent1	Переходячи в цивілізований спосіб роботи по мікрокредитуванню, не руште те, що вже напрацьовано.
ParlaMint-UA_2023-09-21-m0.u89.p3.sent2	Так, треба зробити для того, щоб людей не обдурювати.
ParlaMint-UA_2023-09-21-m0.u89.p3.sent3	Так, треба писати і вчити, багато пунктів в цьому проекті закону є реально потрібними.
ParlaMint-UA_2023-09-21-m0.u89.p3.sent4	Але не ліквідуйте мікрокредитування як таке, бо завтра буде взагалі в суспільстві страшна ситуація, і ви не допоможете, бо нічого взамін не підготували.
ParlaMint-UA_2023-09-21-m0.u90.p1.sent1	Шановні колеги, ще один виступ, Григорій Миколайович Мамка, і після цього будемо голосувати почергово за ці закони.
ParlaMint-UA_2023-09-21-m0.u90.p2.sent1	Будь ласка, Григорій Миколайович.
ParlaMint-UA_2023-09-21-m0.u91.p1.sent1	Шановні народні депутати, я хочу звернути вашу увагу про це, що цей законопроект не є ніякими вимогами – ні МВФ, ні Світового банку.
ParlaMint-UA_2023-09-21-m0.u91.p1.sent2	Цей законопроект внесений народними депутатами для того, щоб все-таки поставити крапку і надати нову функцію народним депутатам – визначити процентну ставку.
ParlaMint-UA_2023-09-21-m0.u91.p1.sent3	Це нонсенс у законодавстві.
ParlaMint-UA_2023-09-21-m0.u91.p2.sent1	От зверніть увагу, а чому ми не регулюємо стелю по топливу, по дизельному топливу?
ParlaMint-UA_2023-09-21-m0.u91.p2.sent2	Наприклад, 60 гривень подобається всім?
ParlaMint-UA_2023-09-21-m0.u91.p2.sent3	Мені – ні.
ParlaMint-UA_2023-09-21-m0.u91.p2.sent4	Чого 30 не ставимо законом?
ParlaMint-UA_2023-09-21-m0.u91.p2.sent5	Держава повинна давати механізми, але не зовсім законодавчо врегулювати такі ринки.
ParlaMint-UA_2023-09-21-m0.u91.p3.sent1	На мою думку, цей законопроект необхідно відпрацьовувати на доопрацюванні, відпрацьовувати позицію.
ParlaMint-UA_2023-09-21-m0.u91.p3.sent2	І нехай Національний банк не руками народних депутатів встановлює цифри і процентні ставки законом, а нехай сам бере на себе відповідальність і робить з цим ринком, притягує.
ParlaMint-UA_2023-09-21-m0.u92.p1.sent1	Дякую.
ParlaMint-UA_2023-09-21-m0.u92.p2.sent1	Ще, я так розумію, Іванчук, так, хоче виступити?
ParlaMint-UA_2023-09-21-m0.u92.p2.sent2	Будь ласка, народний депутат Іванчук, і після цього голосуємо.
ParlaMint-UA_2023-09-21-m0.u93.p1.sent1	Шановна президія, шановні народні депутати!
ParlaMint-UA_2023-09-21-m0.u93.p1.sent2	Даний законопроект можна довго обговорювати з різних аспектів, але ми повинні дати собі відповідь на одне питання.
ParlaMint-UA_2023-09-21-m0.u93.p1.sent3	Чи Верховна Рада України підтримує фінансове рабство в Україні?
ParlaMint-UA_2023-09-21-m0.u93.p1.sent4	Чи Верховна Рада України підтримує фінансовий грабіж фінансових компаній, людей, які потребують у моменті якоїсь фінансової підтримки?
ParlaMint-UA_2023-09-21-m0.u93.p2.sent1	І давайте дамо собі відповідь на просте запитання: де межа адекватності?
ParlaMint-UA_2023-09-21-m0.u93.p2.sent2	Якщо ти береш одну тисячу гривень, коли ти в дуже скрутному становищі, чи можеш ти віддати десять?
ParlaMint-UA_2023-09-21-m0.u93.p2.sent3	Даний законопроект обмежує, на мій погляд, і так дуже високу стелю для фінансових компаній.
ParlaMint-UA_2023-09-21-m0.u93.p3.sent1	Тому депутатська група "Довіра" підтримує даний законопроект і просимо зал теж приєднатись до цієї підтримки.
ParlaMint-UA_2023-09-21-m0.u93.p4.sent1	Дякую.
ParlaMint-UA_2023-09-21-m0.u94.p1.sent1	З процедури?
ParlaMint-UA_2023-09-21-m0.u94.p1.sent2	Будь ласка, Артур Володимирович.
ParlaMint-UA_2023-09-21-m0.u95.p1.sent1	Дякую, Руслан Олексійович.
ParlaMint-UA_2023-09-21-m0.u95.p1.sent2	Шановні колеги, шановні народні депутати, я хочу, щоб ви просто звернули увагу.
ParlaMint-UA_2023-09-21-m0.u95.p1.sent3	Зараз розглядається законопроект, про який нам сказали, що він конче потрібен Національному банку України і також, я так розумію, він досить важливий для Міністерства фінансів.
ParlaMint-UA_2023-09-21-m0.u95.p1.sent4	І зверніть увагу, жодного представника Національного банку чи Міністерства фінансів в залі зараз немає.
ParlaMint-UA_2023-09-21-m0.u95.p1.sent5	Просто під час голосування зверніть на це увагу.
ParlaMint-UA_2023-09-21-m0.u95.p2.sent1	Дякую.
ParlaMint-UA_2023-09-21-m0.u96.p1.sent1	Шановні колеги, ми завершили обговорення, переходимо до голосування.
ParlaMint-UA_2023-09-21-m0.u96.p1.sent2	Я прошу народних депутатів зайняти свої місця.
ParlaMint-UA_2023-09-21-m0.u96.p1.sent3	Я прошу народних депутатів зайняти свої місця.
ParlaMint-UA_2023-09-21-m0.u96.p2.sent1	Я ставлю першу пропозицію прийняти за основу з доопрацюванням положень відповідно до частини першої статті 116 Регламенту Верховної Ради України проект Закону про внесення змін до деяких законодавчих актів України щодо удосконалення державного регулювання ринків фінансових послуг (реєстраційний номер проекту 9422).
ParlaMint-UA_2023-09-21-m0.u96.p2.sent2	Готові голосувати?
ParlaMint-UA_2023-09-21-m0.u96.p2.sent3	Я прошу народних депутатів голосувати.
ParlaMint-UA_2023-09-21-m0.u96.p3.sent1	За-243
ParlaMint-UA_2023-09-21-m0.u96.p4.sent1	Рішення прийнято.
ParlaMint-UA_2023-09-21-m0.u96.p5.sent1	По фракціях покажіть, будь ласка.
ParlaMint-UA_2023-09-21-m0.u96.p6.sent1	Шановні колеги, ми також домовились, що проголосуємо 5184.
ParlaMint-UA_2023-09-21-m0.u96.p6.sent2	Тому я ставлю пропозицію прийняти за основу проект Закону 5184 про захист прав позичальників у межах договорів мікрокредитування та мікропозики.
ParlaMint-UA_2023-09-21-m0.u96.p6.sent3	Прошу народних депутатів голосувати.
ParlaMint-UA_2023-09-21-m0.u96.p7.sent1	За-238
ParlaMint-UA_2023-09-21-m0.u96.p8.sent1	Рішення прийнято.
ParlaMint-UA_2023-09-21-m0.u96.p8.sent2	Дякую.
ParlaMint-UA_2023-09-21-m0.u96.p9.sent1	Колеги, ідемо далі.
ParlaMint-UA_2023-09-21-m0.u96.p9.sent2	Наступний законопроект.
ParlaMint-UA_2023-09-21-m0.u96.p9.sent3	Наступний законопроект 6102 і альтернативні до нього.
ParlaMint-UA_2023-09-21-m0.u96.p10.sent1	Я ставлю пропозицію.
ParlaMint-UA_2023-09-21-m0.u96.p10.sent2	Це проект Закону про внесення змін до деяких законодавчих актів щодо узгодження законодавства у сфері оренди державного та комунального майна.
ParlaMint-UA_2023-09-21-m0.u96.p11.sent1	Я ставлю пропозицію розглянути ці законопроекти за скороченою процедурою.
ParlaMint-UA_2023-09-21-m0.u96.p11.sent2	Прошу голосувати.
ParlaMint-UA_2023-09-21-m0.u96.p12.sent1	За-239
ParlaMint-UA_2023-09-21-m0.u96.p13.sent1	Рішення прийнято.
ParlaMint-UA_2023-09-21-m0.u96.p14.sent1	Шановні колеги, два – за, два – проти одразу?
ParlaMint-UA_2023-09-21-m0.u96.p14.sent2	Я прошу фракції записатися: два – за, два – проти, по цих законопроектах.
ParlaMint-UA_2023-09-21-m0.u96.p14.sent3	Чи хтось хоче доповідати?
ParlaMint-UA_2023-09-21-m0.u96.p14.sent4	Ми говорили, що одразу два – за, два – проти.
ParlaMint-UA_2023-09-21-m0.u96.p14.sent5	Без доповіді, два – за, два – проти.
ParlaMint-UA_2023-09-21-m0.u96.p14.sent6	Дякую.
ParlaMint-UA_2023-09-21-m0.u96.p15.sent1	Будь ласка, Железняк Ярослав Іванович, фракція "Голос".
ParlaMint-UA_2023-09-21-m0.u97.p1.sent1	Прошу передати слово Ярославу Івановичу Рущишину.
ParlaMint-UA_2023-09-21-m0.u98.p1.sent1	Ярослав Іванович Рущишин, будь ласка.
ParlaMint-UA_2023-09-21-m0.u99.p1.sent1	Дякую, шановні колеги.
ParlaMint-UA_2023-09-21-m0.u99.p2.sent1	Ми голосуватимемо за цей законопроект, за доопрацьований "д".
ParlaMint-UA_2023-09-21-m0.u99.p2.sent2	І агітуємо всіх голосувати за нього хоча б з таких причин.
ParlaMint-UA_2023-09-21-m0.u99.p2.sent3	Тут щойно прозвучала якраз добра фраза: де в нас є межа адекватності?
ParlaMint-UA_2023-09-21-m0.u99.p2.sent4	Отже ж, ми останні дні показали, що ми оцієї межі навіть адекватності між державною владою і місцевим самоврядуванням достатньо оптимально досі не провели.
ParlaMint-UA_2023-09-21-m0.u99.p2.sent5	Ми не надали до кінця місцевому самоврядуванню правових основ для розпорядження своїм майном на своїй території.
ParlaMint-UA_2023-09-21-m0.u99.p2.sent6	Отже ж, цей законопроект допомагає місцевим громадам, особливо у сільській місцевості, де черга не стоїть з інвесторів, де черга не стоїть з тих, хто хоче приватизувати, чи з орендарів потенційних на майно, дає можливість самим пошукати таких господарів для цього майна і задіяти його у своїй діяльності.
ParlaMint-UA_2023-09-21-m0.u99.p2.sent7	Це одна з характеристик цього законопроекту, яка допоможе громадам наповнювати в тому числі і місцеві бюджети, а також, можливо, і виконувати свої стратегічні цілі.
ParlaMint-UA_2023-09-21-m0.u99.p2.sent8	І нам взагалі, якщо говорити в загальному, треба прибирати державу з правовими своїми лабетами зі сфери місцевого самоврядування.
ParlaMint-UA_2023-09-21-m0.u99.p2.sent9	І цей законопроект хоч трішечки, але поступає в цьому напрямку.
ParlaMint-UA_2023-09-21-m0.u99.p3.sent1	Агітуємо всіх голосувати "за".
ParlaMint-UA_2023-09-21-m0.u99.p3.sent2	Дякую за увагу.
ParlaMint-UA_2023-09-21-m0.u100.p1.sent1	Дякую.
ParlaMint-UA_2023-09-21-m0.u100.p2.sent1	Будь ласка, Максим Аркадійович Бужанський, фракція "Слуга народу".
ParlaMint-UA_2023-09-21-m0.u101.p1.sent1	Прошу передати слово Олексію Мовчану.
ParlaMint-UA_2023-09-21-m0.u102.p1.sent1	Будь ласка, Олексій Мовчан.
ParlaMint-UA_2023-09-21-m0.u103.p1.sent1	Доброго дня, шановні колеги!
ParlaMint-UA_2023-09-21-m0.u103.p1.sent2	Дуже важливий законопроект 6102-д, це перша.
ParlaMint-UA_2023-09-21-m0.u103.p1.sent3	наступна ітерація реформи державної власності, яку ми почали ще в 19-му році.
ParlaMint-UA_2023-09-21-m0.u103.p1.sent4	Я нагадаю, що ми прийняли нову редакцію Закону про оренду і після того ми майже не міняли цей закон.
ParlaMint-UA_2023-09-21-m0.u103.p1.sent5	Але ми напрацювали багато важливих змін, які треба інтегрувати в законодавство для того, щоб процедура якісніше і швидше працювала.
ParlaMint-UA_2023-09-21-m0.u103.p2.sent1	Крім того, законопроект передбачає кілька інших важливих змін.
ParlaMint-UA_2023-09-21-m0.u103.p2.sent2	Перше.
ParlaMint-UA_2023-09-21-m0.u103.p2.sent3	Приватизаційне законодавство і оренда.
ParlaMint-UA_2023-09-21-m0.u103.p2.sent4	Перше – це ліквідація схеми по зриву аукціонів через занижені гарантійні внески при приватизації.
ParlaMint-UA_2023-09-21-m0.u103.p2.sent5	І це дасть можливість розблокувати продаж значної кількості об’єктів, і відповідно направити кошти до державного бюджету, тобто їх продати все-таки по тих об’єктах, по яких аукціони були зірвані.
ParlaMint-UA_2023-09-21-m0.u103.p3.sent1	Друге.
ParlaMint-UA_2023-09-21-m0.u103.p3.sent2	Цей законопроект передбачає можливість органам місцевого самоврядування, які знаходяться в екзилі, тобто їх територія окупована, утримувати за пільговими умовами державну і комунальну власність в будь-якій точці країни, тобто це умовний Маріуполь або інші громади, де керівництво залишилося і їм треба десь розміщатися.
ParlaMint-UA_2023-09-21-m0.u103.p4.sent1	І, крім того, законопроект передбачає ліквідацію низки корупційних схем, які все ще існують в законодавстві і приведення процедур до конкурентних, прозорих і рівних умов і це важливо як для наповнення бюджету, так і для справедливих правил гри для нашого бізнесу, який так чи інакше з державою співпрацює.
ParlaMint-UA_2023-09-21-m0.u103.p5.sent1	Тому, шановні колеги, я дуже прошу вас підтримати цей законопроект в першому читанні, до другого читання ми разом з вами його доопрацюємо.
ParlaMint-UA_2023-09-21-m0.u103.p6.sent1	Дякую дуже.
ParlaMint-UA_2023-09-21-m0.u104.p1.sent1	Дякую.
ParlaMint-UA_2023-09-21-m0.u104.p2.sent1	Будь ласка, Наливайченко Валентин Олександрович, фракція політичної партії Всеукраїнське об’єднання "Батьківщина".
ParlaMint-UA_2023-09-21-m0.u105.p1.sent1	Просив би слово Івану Григоровичу Кириленку.
ParlaMint-UA_2023-09-21-m0.u106.p1.sent1	Будь ласка, Іван Григорович.
ParlaMint-UA_2023-09-21-m0.u107.p1.sent1	Шановні колеги, шановний пане Голово, перед нами чотири законопроекти, в царині, де обертаються величезні кошти.
ParlaMint-UA_2023-09-21-m0.u107.p1.sent2	Я особисто і наша фракція не мають нічого до авторів проти, бо це видатні люди, які мають компетенції, які професіонали в своїй сфері.
ParlaMint-UA_2023-09-21-m0.u107.p1.sent3	Але ціна питання – це мільярди гривень – оренда величезного державного та комунального майна.
ParlaMint-UA_2023-09-21-m0.u107.p1.sent4	Є базовий закон, який діє вже майже чотири роки.
ParlaMint-UA_2023-09-21-m0.u107.p1.sent5	Безумовно, за цей час відбулися і відбуваються тектонічні зміни, і їх треба, безумовно, врегульовувати і перш за все законами.
ParlaMint-UA_2023-09-21-m0.u107.p1.sent6	Але подивіться на зміст цих нормативних актів.
ParlaMint-UA_2023-09-21-m0.u107.p1.sent7	Зміни стосуються компетенції Фонду держмайна, величезної аграрної галузі, сфери освіти, охорони здоров’я, науки, такої чутливої категорії, як інваліди, яких у нас вже понад 3 мільйони, оборонно-промислового комплексу і так далі, і так далі.
ParlaMint-UA_2023-09-21-m0.u107.p1.sent8	Зміни вносяться в ряд законів, включаючи кодекси.
ParlaMint-UA_2023-09-21-m0.u107.p2.sent1	Питання.
ParlaMint-UA_2023-09-21-m0.u107.p2.sent2	Невже це під силу зробити одному депутату навіть талановитому, коли над таким збалансованим, глобальним документом повинні були працювати і Міністерство економіки, Міністерство фінансів, Фонд держмайна, Мін’юст, Мінздрав, Міносвіти?
ParlaMint-UA_2023-09-21-m0.u107.p2.sent3	Друзі, це величезні органи, які повинні дати збалансований і дуже відповідальний документ.
ParlaMint-UA_2023-09-21-m0.u107.p3.sent1	Він не вийшов таким, яким би хотілося.
ParlaMint-UA_2023-09-21-m0.u107.p3.sent2	Подивіться, чого тільки варте дозволити приватизацію майна державних і комунальних закладів освіти та державних і комунальних закладів охорони здоров’я, яке більше трьох років не використовується в освітній діяльності або надання медичної, або реабілітаційної допомоги.
ParlaMint-UA_2023-09-21-m0.u107.p3.sent3	Та хіба це на часі зараз, друзі, під час війни?
ParlaMint-UA_2023-09-21-m0.u107.p3.sent4	Ну, що ми робимо?
ParlaMint-UA_2023-09-21-m0.u107.p4.sent1	Тому і науково-експертне категорично висловилося проти прийняття такого закону.
ParlaMint-UA_2023-09-21-m0.u107.p4.sent2	І ми не можемо підтримати.
ParlaMint-UA_2023-09-21-m0.u107.p5.sent1	Хай уряд несе.
ParlaMint-UA_2023-09-21-m0.u107.p5.sent2	від уряду нікого нема, це глобальні речі, друзі, особливо.
ParlaMint-UA_2023-09-21-m0.u108.p1.sent1	Слово надається Герасимову Артуру Володимировичу.
ParlaMint-UA_2023-09-21-m0.u108.p1.sent2	Він передає, я так розумію, Олексію Олексійовичу Гончаренку.
ParlaMint-UA_2023-09-21-m0.u108.p1.sent3	Будь ласка.
ParlaMint-UA_2023-09-21-m0.u109.p1.sent1	Олексій Гончаренко, "Європейська солідарність."
ParlaMint-UA_2023-09-21-m0.u109.p1.sent2	Пишуть нам, що мета цього законопроекту – це допомогти місцевим органам влади в тому числі.
ParlaMint-UA_2023-09-21-m0.u109.p1.sent3	Друзі, це знущання.
ParlaMint-UA_2023-09-21-m0.u109.p1.sent4	Після вчорашнього голосування, яким ви зробили перший крок до того, щоб забрати гроші місцевого самоврядування, знищити децентралізацію, зараз говорити про те, що от ми тут хочемо щось допомогти.
ParlaMint-UA_2023-09-21-m0.u109.p1.sent5	Да нищиться децентралізація в країні, нищиться!
ParlaMint-UA_2023-09-21-m0.u109.p1.sent6	Подивіться, що відбувається, гроші забирають.
ParlaMint-UA_2023-09-21-m0.u109.p1.sent7	Подивіться, що відбувається, Чернігів-місто, нищиться місцеве самоврядування і міська рада в Чернігові.
ParlaMint-UA_2023-09-21-m0.u109.p1.sent8	Подивіться на місто Рівне, де також відсторонений міський голова.
ParlaMint-UA_2023-09-21-m0.u109.p1.sent9	Він може подобатись, не подобатись – його обрали мешканці міста.
ParlaMint-UA_2023-09-21-m0.u109.p1.sent10	На цьому крапка.
ParlaMint-UA_2023-09-21-m0.u109.p1.sent11	Як обрали нас з вами громадяни України, як обрали Президента України громадяни України.
ParlaMint-UA_2023-09-21-m0.u109.p1.sent12	Подобається, не подобається – є Президент, є Верховна Рада, є міський голова в Рівному, в Чернігові, в інших містах.
ParlaMint-UA_2023-09-21-m0.u109.p1.sent13	Да припиніть вже туди лізти!
ParlaMint-UA_2023-09-21-m0.u109.p2.sent1	Я не розумію, що пан Єрмак хоче в ручному порядку керувати розпорядком руху автобусів в Чернігові чи в Рівному?
ParlaMint-UA_2023-09-21-m0.u109.p2.sent2	Може, по старій звичці хоче МАФи там розставити?
ParlaMint-UA_2023-09-21-m0.u109.p2.sent3	Да припиняйте це!
ParlaMint-UA_2023-09-21-m0.u109.p2.sent4	Вам що, нема чим зайнятися?
ParlaMint-UA_2023-09-21-m0.u109.p2.sent5	Подивіться в зовнішній політиці, що відбувається.
ParlaMint-UA_2023-09-21-m0.u109.p2.sent6	Радники Єрмака наговорили, наплювали вже в бік Індії і Китаю, кажуть, в них слабкий інтелектуальний потенціал.
ParlaMint-UA_2023-09-21-m0.u109.p2.sent7	Та це судячи з усього, в цих радників слабкий інтелектуальний потенціал, що вони таке несуть.
ParlaMint-UA_2023-09-21-m0.u109.p3.sent1	Тепер розсварилися з Польщею.
ParlaMint-UA_2023-09-21-m0.u109.p3.sent2	З головної трибуни світу Президент атакує наших друзів.
ParlaMint-UA_2023-09-21-m0.u109.p3.sent3	Друзі, ну, припиняйте це.
ParlaMint-UA_2023-09-21-m0.u109.p3.sent4	Займіться своїми повноваженнями, наведіть лад в зовнішній політиці, там роботи отак.
ParlaMint-UA_2023-09-21-m0.u109.p3.sent5	Не лізьте в місцеве самоврядування, не забирайте гроші в громад, не лізьте в те, в чому не розумієтесь і не маєте цим взагалі займатися.
ParlaMint-UA_2023-09-21-m0.u109.p3.sent6	Децентралізація – це дуже важливо, її ми маємо зберегти.
ParlaMint-UA_2023-09-21-m0.u110.p1.sent1	Слово надається ще народному депутату Бурмічу.
ParlaMint-UA_2023-09-21-m0.u110.p1.sent2	Шановні колеги, і після цього голосуємо.
ParlaMint-UA_2023-09-21-m0.u110.p1.sent3	Будь ласка.
ParlaMint-UA_2023-09-21-m0.u111.p1.sent1	Шановні колеги, безумовно, цей законопроект потрібен державі.
ParlaMint-UA_2023-09-21-m0.u111.p1.sent2	У нас були в групі такі серйозні дискусії, підтримувати його чи ні, і ми все-таки прийшли до висновку, що в першому читанні ми його підтримаємо.
ParlaMint-UA_2023-09-21-m0.u111.p1.sent3	Чому були дискусії?
ParlaMint-UA_2023-09-21-m0.u111.p1.sent4	Ну, тому що у нас було у травні ще засідання антикорупційного комітету, де були висновки про те, що законопроект містить у собі корупційні ризики, їх кілька там є, але ми сьогодні його розглядаємо.
ParlaMint-UA_2023-09-21-m0.u111.p1.sent5	За умови, звичайно, якщо поправками ці ризики будуть виправлені і видалені, то ми його підтримуємо.
ParlaMint-UA_2023-09-21-m0.u111.p1.sent6	І це така у нас є умова і домовилися саме так.
ParlaMint-UA_2023-09-21-m0.u111.p2.sent1	Тому група "Відновлення України" підтримає законопроект у першому читанні і внесе свої правки, щоби зникли ті корупційні ризики, які сьогодні є.
ParlaMint-UA_2023-09-21-m0.u111.p3.sent1	Дякую.
ParlaMint-UA_2023-09-21-m0.u112.p1.sent1	Дякую.
ParlaMint-UA_2023-09-21-m0.u112.p2.sent1	Шановні колеги, ми завершили обговорення, і я прошу народних депутатів приготуватися до голосування.
ParlaMint-UA_2023-09-21-m0.u112.p2.sent2	Будь ласка, приготуйтеся до голосування.
ParlaMint-UA_2023-09-21-m0.u112.p3.sent1	Я ставлю пропозицію прийняти за основу з урахуванням пропозицій комітету та доопрацюванням положень відповідно до частини першої статті 116 Регламенту Верховної Ради України проект Закону про внесення змін до деяких законодавчих актів щодо узгодження законодавства у сфері оренди та приватизації державного та комунального майна (реєстраційний номер 6102-д).
ParlaMint-UA_2023-09-21-m0.u112.p4.sent1	Готові голосувати?
ParlaMint-UA_2023-09-21-m0.u112.p4.sent2	Я прошу народних депутатів голосувати.
ParlaMint-UA_2023-09-21-m0.u112.p5.sent1	За-223
ParlaMint-UA_2023-09-21-m0.u112.p6.sent1	Рішення не прийнято.
ParlaMint-UA_2023-09-21-m0.u112.p7.sent1	Шановні колеги, я ставлю пропозицію направити цей законопроект на повторне перше читання, тому прошу підтримати, колеги.
ParlaMint-UA_2023-09-21-m0.u112.p7.sent2	Будь ласка, 6102-д, направлення на повторне перше читання.
ParlaMint-UA_2023-09-21-m0.u112.p7.sent3	Прошу голосувати.
ParlaMint-UA_2023-09-21-m0.u112.p8.sent1	За-220
ParlaMint-UA_2023-09-21-m0.u112.p9.sent1	Рішення не прийнято.
ParlaMint-UA_2023-09-21-m0.u112.p10.sent1	Шановні колеги, тоді ставимо пропозицію направити суб’єкту законодавчої ініціативи на доопрацювання цей законопроект.
ParlaMint-UA_2023-09-21-m0.u112.p10.sent2	Прошу народних депутатів голосувати.
ParlaMint-UA_2023-09-21-m0.u112.p11.sent1	За-225
ParlaMint-UA_2023-09-21-m0.u112.p12.sent1	Шановні колеги.
ParlaMint-UA_2023-09-21-m0.u112.p12.sent2	Шановний ПЕП Мотовиловець, ви не проголосували за це.
ParlaMint-UA_2023-09-21-m0.u112.p12.sent3	Шановні, але у нас є інші законопроекти, тому я вимушений ставити їх.
ParlaMint-UA_2023-09-21-m0.u112.p12.sent4	Ні, секундочку, у нас тут є куча альтернативних, тому я почергово їх буду ставити.
ParlaMint-UA_2023-09-21-m0.u112.p12.sent5	Друзі, нас ще чекає як мінімум 12 голосувань.
ParlaMint-UA_2023-09-21-m0.u112.p13.sent1	Шановні колеги, законопроект 6102.
ParlaMint-UA_2023-09-21-m0.u112.p13.sent2	Це проект Закону про внесення змін до деяких законодавчих актів щодо узгодження законодавства у сфері оренди державного та комунального майна.
ParlaMint-UA_2023-09-21-m0.u112.p13.sent3	Я ставлю пропозицію прийняти цей законопроект за основу.
ParlaMint-UA_2023-09-21-m0.u112.p14.sent1	За-211
ParlaMint-UA_2023-09-21-m0.u112.p15.sent1	Я ставлю пропозицію направити цей законопроект на повторне перше читання.
ParlaMint-UA_2023-09-21-m0.u112.p15.sent2	Прошу голосувати.
ParlaMint-UA_2023-09-21-m0.u112.p16.sent1	За-214
ParlaMint-UA_2023-09-21-m0.u112.p17.sent1	Рішення не прийнято.
ParlaMint-UA_2023-09-21-m0.u112.p18.sent1	Я ставлю пропозицію направити суб’єкту законодавчої ініціативи народному депутату Макарову Олегу Анатолійовичу на доопрацювання.
ParlaMint-UA_2023-09-21-m0.u112.p18.sent2	Прошу голосувати.
ParlaMint-UA_2023-09-21-m0.u112.p19.sent1	За-220
ParlaMint-UA_2023-09-21-m0.u112.p20.sent1	Рішення не прийнято.
ParlaMint-UA_2023-09-21-m0.u112.p21.sent1	Ми вже близькі до цієї завітної цифри.
ParlaMint-UA_2023-09-21-m0.u112.p22.sent1	У нас є ще два альтернативних.
ParlaMint-UA_2023-09-21-m0.u112.p22.sent2	6102-1, це проект Закону про внесення змін до деяких законодавчих актів щодо узгодження законодавства у сфері оренди державного та комунального майна.
ParlaMint-UA_2023-09-21-m0.u112.p23.sent1	Я ставлю пропозицію прийняти цей законопроект за основу.
ParlaMint-UA_2023-09-21-m0.u112.p23.sent2	Прошу голосувати.
ParlaMint-UA_2023-09-21-m0.u112.p24.sent1	За-216
ParlaMint-UA_2023-09-21-m0.u112.p25.sent1	Рішення не прийнято.
ParlaMint-UA_2023-09-21-m0.u112.p26.sent1	Я ставлю пропозицію направити на повторне перше читання законопроект 6102-1.
ParlaMint-UA_2023-09-21-m0.u112.p26.sent2	Прошу народних депутатів голосувати.
ParlaMint-UA_2023-09-21-m0.u112.p27.sent1	За-212
ParlaMint-UA_2023-09-21-m0.u112.p28.sent1	Рішення не прийнято.
ParlaMint-UA_2023-09-21-m0.u112.p29.sent1	Шановні колеги, я ставлю пропозицію направити суб’єкту законодавчої ініціативи на доопрацювання Закон 6102-1.
ParlaMint-UA_2023-09-21-m0.u112.p29.sent2	Шановні колеги, прошу голосувати.
ParlaMint-UA_2023-09-21-m0.u112.p30.sent1	За-223
ParlaMint-UA_2023-09-21-m0.u112.p31.sent1	Потенціал більший.
ParlaMint-UA_2023-09-21-m0.u112.p32.sent1	Шановні колеги, ви будете здивовані, але у нас є ще один альтернативний законопроект 6102-2.
ParlaMint-UA_2023-09-21-m0.u112.p33.sent1	Я ставлю пропозицію, це проект Закону про внесення змін до статті 15 Закону України "Про оренду державного та комунального майна" (щодо встановлення пільгового режиму отримання в оренду державного і комунального майна орендарями, які потребують соціального захисту, здійснюють соціально значиму діяльність, зокрема, забезпечують реформу шкільного харчування), я ставлю пропозицію прийняти законопроект 6102-2 за основу.
ParlaMint-UA_2023-09-21-m0.u112.p33.sent2	Прошу народних депутатів голосувати.
ParlaMint-UA_2023-09-21-m0.u112.p34.sent1	За-213
ParlaMint-UA_2023-09-21-m0.u112.p35.sent1	Рішення не прийнято.
ParlaMint-UA_2023-09-21-m0.u112.p36.sent1	Шановні колеги, я ставлю пропозицію відправити на повторне перше читання законопроект 6102-2.
ParlaMint-UA_2023-09-21-m0.u112.p36.sent2	Прошу народних депутатів голосувати.
ParlaMint-UA_2023-09-21-m0.u112.p37.sent1	За-209
ParlaMint-UA_2023-09-21-m0.u112.p38.sent1	Рішення не прийнято.
ParlaMint-UA_2023-09-21-m0.u112.p39.sent1	Шановні колеги, остання спроба, я прошу.
ParlaMint-UA_2023-09-21-m0.u112.p39.sent2	Що не надо, його треба проголосувати.
ParlaMint-UA_2023-09-21-m0.u112.p40.sent1	Шановні колеги, я реально прошу, давайте врятуємо з цієї верениці один законопроект.
ParlaMint-UA_2023-09-21-m0.u112.p40.sent2	Я ставлю пропозицію направити законопроект 6102-2 суб’єкту законодавчої ініціативи на доопрацювання.
ParlaMint-UA_2023-09-21-m0.u112.p40.sent3	Шановні колеги, я прошу підтримати цю пропозицію.
ParlaMint-UA_2023-09-21-m0.u112.p40.sent4	Я думаю, на цьому можна багато що приймати рішень інших.
ParlaMint-UA_2023-09-21-m0.u112.p40.sent5	Будь ласка, я прошу голосувати.
ParlaMint-UA_2023-09-21-m0.u112.p41.sent1	За-221
ParlaMint-UA_2023-09-21-m0.u112.p42.sent1	Рішення не прийнято.
ParlaMint-UA_2023-09-21-m0.u112.p43.sent1	Всі законопроекти вважаються відхиленими.
ParlaMint-UA_2023-09-21-m0.u112.p43.sent2	Дякую.
ParlaMint-UA_2023-09-21-m0.u112.p44.sent1	З процедури спочатку Мотовиловець попросився.
ParlaMint-UA_2023-09-21-m0.u112.p44.sent2	Будь ласка, Мотовиловець – з процедури, потім Геращенко – з процедури.
ParlaMint-UA_2023-09-21-m0.u112.p44.sent3	Будь ласка.
ParlaMint-UA_2023-09-21-m0.u113.p1.sent1	Друзі, всім дякую за голосування за ПЕПів.
ParlaMint-UA_2023-09-21-m0.u113.p1.sent2	Я бачу, що в нас в залі нема потенціалу.
ParlaMint-UA_2023-09-21-m0.u113.p1.sent3	Я пропоную змінити порядок розгляду: перейти до постанов про створення тимчасових слідчих комісій, почати з номера 9641, пройти тимчасові слідчі комісії і закрити засідання.
ParlaMint-UA_2023-09-21-m0.u113.p2.sent1	Дякую.
ParlaMint-UA_2023-09-21-m0.u113.p2.sent2	Прошу поставити цю пропозицію на голосування.
ParlaMint-UA_2023-09-21-m0.u114.p1.sent1	Стоп, стоп, стоп!
ParlaMint-UA_2023-09-21-m0.u114.p1.sent2	Не закрити, а оголосити перерву.
ParlaMint-UA_2023-09-21-m0.u114.p2.sent1	Будь ласка, шановні колеги, є пропозиція Мотовиловця.
ParlaMint-UA_2023-09-21-m0.u114.p2.sent2	Я її ставлю на голосування.
ParlaMint-UA_2023-09-21-m0.u114.p3.sent1	Дивіться, Андрій Вікторович, я єдине, уточню вашу пропозицію.
ParlaMint-UA_2023-09-21-m0.u114.p3.sent2	Ми зараз перейдемо.
ParlaMint-UA_2023-09-21-m0.u114.p3.sent3	змінити черговість розгляду питань порядку денного і перейти до питань, які пов’язані з ТСК, і після цього оголосити перерву в засіданні, не закрити, ще раз підкреслюю, оголосити перерву в засіданні.
ParlaMint-UA_2023-09-21-m0.u114.p4.sent1	Я ставлю цю пропозицію, шановні колеги.
ParlaMint-UA_2023-09-21-m0.u114.p4.sent2	Ну, що значить, з процедури?
ParlaMint-UA_2023-09-21-m0.u114.p4.sent3	Ми спочатку голосуємо одне, потім я вам дам слово.
ParlaMint-UA_2023-09-21-m0.u114.p5.sent1	Будь ласка, давайте, Дмитро Олександрович, з процедури.
ParlaMint-UA_2023-09-21-m0.u115.p1.sent1	Дякую.
ParlaMint-UA_2023-09-21-m0.u115.p1.sent2	Руслане Олексійовичу, на минулому засіданні аналогічну пропозицію від інших народних депутатів президія відмовилась ставити на голосування, про те, щоб оголосити перерву.
ParlaMint-UA_2023-09-21-m0.u115.p1.sent3	Тому ми маємо діяти по якимось одним правилам: або так, або не так.
ParlaMint-UA_2023-09-21-m0.u115.p1.sent4	Або тоді хай скажуть, що минулого разу це було порушення, або не ставте пропозицію Мотовиловця на голосування, інакше це подвійні стандарти, яких не має бути в стінах Верховної Ради.
ParlaMint-UA_2023-09-21-m0.u115.p2.sent1	Дякую вам.
ParlaMint-UA_2023-09-21-m0.u116.p1.sent1	Шановні колеги, тоді є така пропозиція, я думаю, вона вийде не від Мотовиловця, а від президії, якщо ви не проти.
ParlaMint-UA_2023-09-21-m0.u116.p1.sent2	Ми зараз змінимо порядок денний і ми проголосуємо за те, щоб змінити черговість розгляду, перейдемо до цих питань (а перерву оголошує президія) без оголошення перерви.
ParlaMint-UA_2023-09-21-m0.u116.p1.sent3	Тобто перейти до розгляду питань, які стосуються тимчасових слідчих комісій.
ParlaMint-UA_2023-09-21-m0.u116.p1.sent4	Я фіналізую.
ParlaMint-UA_2023-09-21-m0.u116.p1.sent5	Дивіться, ми так ніколи не завершимо.
ParlaMint-UA_2023-09-21-m0.u116.p1.sent6	Давайте проголосуємо одне, потім будемо інше.
ParlaMint-UA_2023-09-21-m0.u116.p2.sent1	Я ставлю пропозицію змінити черговість розгляду питань порядку денного і перейти до постанов, які стосуються тимчасових слідчих комісій.
ParlaMint-UA_2023-09-21-m0.u116.p2.sent2	Прошу народних депутатів голосувати.
ParlaMint-UA_2023-09-21-m0.u116.p3.sent1	За-271
ParlaMint-UA_2023-09-21-m0.u116.p4.sent1	Рішення прийнято.
ParlaMint-UA_2023-09-21-m0.u116.p5.sent1	Шановні колеги, ми домовлялися всіх їх пройти без обговорення, тому я одразу буду їх зачитувати.
ParlaMint-UA_2023-09-21-m0.u116.p5.sent2	Зараз я їх знайду.
ParlaMint-UA_2023-09-21-m0.u116.p5.sent3	З процедури?
ParlaMint-UA_2023-09-21-m0.u116.p5.sent4	Так, будь ласка, Ірина Володимирівна, я перепрошую, бо я поки шукаю ці.
ParlaMint-UA_2023-09-21-m0.u117.p1.sent1	Дякую, колеги.
ParlaMint-UA_2023-09-21-m0.u117.p1.sent2	В цій залі не має бути і сексизму.
ParlaMint-UA_2023-09-21-m0.u117.p1.sent3	Я перепрошую, я тримала від нашої фракції руку щодо того, що у нас є заява з процедури, і, на жаль, от тільки зараз президія помітила представників опозиції.
ParlaMint-UA_2023-09-21-m0.u117.p1.sent4	Я хочу звернутися до зали щодо того, що ми проголосували сьогодні в першому читанні важливий закон щодо того, що ми тепер усі є публічно важливі особи, політично значущі особи.
ParlaMint-UA_2023-09-21-m0.u117.p1.sent5	Мабуть, політично значущі особи не мають дозволяти собі нецензурної лексики в залі Верховної Ради України, і звернути увагу "слуг", що постійно із сектору монобільшості звучить російська мова, російський мат, російська лайка, і звернути на це увагу президії, увагу керівництва фракції "Слуга народу" і закликати не дозволяти собі лайки, російських матюків у залі Верховної Ради України.
ParlaMint-UA_2023-09-21-m0.u117.p1.sent6	Сподіваюсь, президія мене в цьому підтримає.
ParlaMint-UA_2023-09-21-m0.u117.p2.sent1	Дякую.
ParlaMint-UA_2023-09-21-m0.u118.p1.sent1	В плані сексизму по кількості ваших виступів, я думаю, що в нас давно матріархат у Верховній Раді.
ParlaMint-UA_2023-09-21-m0.u118.p2.sent1	Шановні колеги, йдемо далі.
ParlaMint-UA_2023-09-21-m0.u118.p2.sent2	Шановні колеги, 9641 – ми домовлялися всі постанови без обговорення – це проект Постанови про утворення Тимчасової слідчої комісії Верховної Ради України для здійснення парламентського контролю шляхом проведення розслідувань з питань дотримання законодавства України Міністерством оборони Україні, Збройними силами України, іншими утвореними відповідно до законів України військовими формуваннями, а також правоохоронних органів спеціального призначення, посади в яких комплектуються військовослужбовцями, що становлять суспільний інтерес.
ParlaMint-UA_2023-09-21-m0.u118.p3.sent1	Я ставлю пропозицію прийняти в цілому з урахуванням пропозицій комітету та з необхідними техніко-юридичними поправками проект Постанови (реєстраційний номер 9641).
ParlaMint-UA_2023-09-21-m0.u118.p3.sent2	Прошу народних депутатів голосувати.
ParlaMint-UA_2023-09-21-m0.u118.p4.sent1	За-234
ParlaMint-UA_2023-09-21-m0.u118.p5.sent1	Рішення прийнято.
ParlaMint-UA_2023-09-21-m0.u118.p6.sent1	Шановні колеги, наступний проект Постанови – це про утворення Тимчасової слідчої комісії Верховної Ради України з питань розслідування можливих фактів імпортозаміщення, експорту, імпорту на митну територію України товарів російського походження (реєстраційний номер 9651).
ParlaMint-UA_2023-09-21-m0.u118.p7.sent1	Я ставлю пропозицію прийняти в цілому з урахуванням пропозицій комітету та з необхідними техніко-юридичними поправками проект Постанови 9651.
ParlaMint-UA_2023-09-21-m0.u118.p7.sent2	Прошу народних депутатів голосувати.
ParlaMint-UA_2023-09-21-m0.u118.p8.sent1	За-271
ParlaMint-UA_2023-09-21-m0.u118.p9.sent1	Рішення прийнято.
ParlaMint-UA_2023-09-21-m0.u118.p10.sent1	Ідемо далі, шановні колеги.
ParlaMint-UA_2023-09-21-m0.u118.p10.sent2	Наступний у нас проект Постанови про звіт Тимчасової слідчої комісії Верховної Ради України з питань розслідування можливих порушень законодавства України у сфері отримання, розподілу, транспортування, зберігання, використання за цільовим призначенням гуманітарної та іншої допомоги, а також неефективного використання державного майна, яке може бути використане для тимчасового розміщення внутрішньо переміщених осіб та забезпечення інших потреб держави (реєстраційний номер 10020).
ParlaMint-UA_2023-09-21-m0.u118.p10.sent3	Я ставлю пропозицію прийняти в цілому з необхідними техніко-юридичними поправками проект Постанови 10020.
ParlaMint-UA_2023-09-21-m0.u118.p10.sent4	Прошу народних депутатів голосувати.
ParlaMint-UA_2023-09-21-m0.u118.p11.sent1	За-279
ParlaMint-UA_2023-09-21-m0.u118.p12.sent1	Рішення прийнято.
ParlaMint-UA_2023-09-21-m0.u118.p13.sent1	Наступне 9645.
ParlaMint-UA_2023-09-21-m0.u118.p13.sent2	Це проект Постанови про внесення змін до Постанови Верховної Ради України "Про утворення Тимчасової слідчої комісії Верховної Ради України з питань розслідування можливих порушень законодавства України при здійсненні публічних закупівель під час дії воєнного стану" щодо включення до складу ТСК представника від фракції Політичної партії "Європейська солідарність" (9645).
ParlaMint-UA_2023-09-21-m0.u118.p14.sent1	Шановні колеги, я ставлю пропозицію прийняти в цілому з урахуванням пропозицій комітету та з необхідними техніко-юридичними поправками проект Постанови 9645.
ParlaMint-UA_2023-09-21-m0.u118.p14.sent2	Прошу народних депутатів голосувати.
ParlaMint-UA_2023-09-21-m0.u118.p15.sent1	За-235
ParlaMint-UA_2023-09-21-m0.u118.p16.sent1	Рішення прийнято.
ParlaMint-UA_2023-09-21-m0.u118.p17.sent1	Наступний, це проект Постанови про внесення змін до Постанови Верховної Ради України "Про утворення Тимчасової слідчої комісії Верховної Ради України з питань розслідування можливих фактів порушень законодавства України посадовими особами Бюро економічної безпеки України, органів державної влади та інших державних органів, які здійснюють повноваження у сфері економічної безпеки, що могли призвести до зменшення надходжень до державного та місцевих бюджетів" щодо включення до складу ТСК представника від фракції Політичної партії "Європейська солідарність" (реєстраційний номер проекту Постанови 9657).
ParlaMint-UA_2023-09-21-m0.u118.p18.sent1	Я ставлю пропозицію прийняти в цілому з урахуванням пропозицій комітету та з необхідними техніко-юридичними поправками.
ParlaMint-UA_2023-09-21-m0.u118.p18.sent2	Прошу голосувати.
ParlaMint-UA_2023-09-21-m0.u118.p19.sent1	За-174
ParlaMint-UA_2023-09-21-m0.u118.p20.sent1	Рішення не прийнято.
ParlaMint-UA_2023-09-21-m0.u118.p20.sent2	Дякую.
ParlaMint-UA_2023-09-21-m0.u118.p21.sent1	Колеги, йдемо далі.
ParlaMint-UA_2023-09-21-m0.u118.p21.sent2	Наступне, це 10019.
ParlaMint-UA_2023-09-21-m0.u118.p21.sent3	Це проект Постанови про утворення Тимчасової слідчої комісії Верховної Ради України з питань розслідування достатності фінансування центральними органами виконавчої влади належного лікування та реабілітації військовослужбовців у закладах охорони здоров’я та пов’язаних з цим питань.
ParlaMint-UA_2023-09-21-m0.u118.p22.sent1	Я ставлю пропозицію прийняти в цілому з врахуванням пропозицій комітету та з необхідними техніко-юридичними поправками цей проект Постанови 10019.
ParlaMint-UA_2023-09-21-m0.u118.p22.sent2	Прошу народних депутатів голосувати.
ParlaMint-UA_2023-09-21-m0.u118.p23.sent1	За-269
ParlaMint-UA_2023-09-21-m0.u118.p24.sent1	Рішення прийнято.
ParlaMint-UA_2023-09-21-m0.u118.p25.sent1	Ну, що ж, шановні колеги.
ParlaMint-UA_2023-09-21-m0.u118.p25.sent2	Шановні колеги, розгляд питань порядку денного на сьогодні завершено.
ParlaMint-UA_2023-09-21-m0.u118.p25.sent3	Дякую всім за плідну роботу.
ParlaMint-UA_2023-09-21-m0.u118.p25.sent4	Зараз я оголошую перерву у нашому засіданні пленарному.
ParlaMint-UA_2023-09-21-m0.u118.p25.sent5	Про час і місце його продовження вам буде повідомлено завчасно.
ParlaMint-UA_2023-09-21-m0.u118.p25.sent6	Нагадую на необхідності непоширення інформації щодо його початку.
ParlaMint-UA_2023-09-21-m0.u118.p26.sent1	Продовжуємо працювати на перемогу.
ParlaMint-UA_2023-09-21-m0.u118.p26.sent2	Слава Україні!
