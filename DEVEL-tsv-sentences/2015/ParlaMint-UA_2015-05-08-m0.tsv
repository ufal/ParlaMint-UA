id	text
ParlaMint-UA_2015-05-08-m0.u1.p1.sent1	Прошу зустрічати Президента України Петра Олексійовича Порошенка.
ParlaMint-UA_2015-05-08-m0.u1.p2.sent1	Доброго ранку!
ParlaMint-UA_2015-05-08-m0.u1.p2.sent2	Шановні народні депутати!
ParlaMint-UA_2015-05-08-m0.u1.p2.sent3	Гості Верховної Ради України, пані та панове!
ParlaMint-UA_2015-05-08-m0.u1.p2.sent4	Вперше в історії України відповідно до Указу Президента України 8 і 9 травня 2015 року проводяться заходи, присвячені 70-й річниці перемоги над нацизмом у Європі, Дню пам’яті та примирення, який відзначатиметься щороку 8 травня.
ParlaMint-UA_2015-05-08-m0.u1.p3.sent1	В Урочистому засіданні Верховної Ради України беруть участь високоповажний гість Генеральний секретар Організації Об’єднаних Націй пан Гі Мун. Прошу привітати.
ParlaMint-UA_2015-05-08-m0.u1.p4.sent1	Ветерани Другої світової війни.
ParlaMint-UA_2015-05-08-m0.u1.p5.sent1	Народні депутати України.
ParlaMint-UA_2015-05-08-m0.u1.p6.sent1	Прем’єр-міністр України Арсеній Петрович Яценюк та члени уряду, керівники центральних органів виконавчої влади.
ParlaMint-UA_2015-05-08-m0.u1.p7.sent1	Президенти України: Леонід Макарович Кравчук, Леонід Данилович Кучма, Віктор Андрійович Ющенко.
ParlaMint-UA_2015-05-08-m0.u1.p8.sent1	Колишні Голови Верховної Ради, колишні Прем’єр-міністри України, голова та члени Конституційного Суду України, голова Верховного Суду України та голови вищих спеціалізованих судів, Генеральний прокурор України, голова Національного банку України, секретар Ради національної безпеки і оборони України, Київський міський голова, предстоятелі церков і релігійних об’єднань України.
ParlaMint-UA_2015-05-08-m0.u1.p9.sent1	На урочистому засіданні присутні представники іноземних парламентів та дипломатичного корпусу, представники громадських організацій і засобів масової інформації.
ParlaMint-UA_2015-05-08-m0.u1.p10.sent1	Шановні народні депутати України, гості Верховної Ради України, пані та панове!
ParlaMint-UA_2015-05-08-m0.u1.p10.sent2	Урочисте засідання Верховної Ради України, присвячене 70-й річниці перемоги над нацизмом у Європі, місцю та ролі Українського народу у Другій світовій війні оголошую відкритим.
ParlaMint-UA_2015-05-08-m0.u2.p1.sent1	Героям слава!
ParlaMint-UA_2015-05-08-m0.u3.p1.sent1	Шановні народні депутати України, гості Верховної Ради України, для українців Друга світова війна розпочалась у березні 1939 року, коли українці розпочали боротьби за Закарпатську Україну з гітлерівськими союзниками і у вересні 1939 роки, коли літаки Вермахту почали бомбардувати Галичину і Волинь, коли ворог прийшов на нашу землю, на фронтах Другої світової війни від Атлантики до Тихого океану від Норвегії до Єгипту українці боролися проти Гітлера та його союзників у арміях Польщі, Канади, Франції, Сполучених Штатів Америки, Великої Британії і Чехословаччини.
ParlaMint-UA_2015-05-08-m0.u3.p1.sent2	Але найбільше понад 6 мільйонів українців воювали у складі Червоної армії.
ParlaMint-UA_2015-05-08-m0.u3.p1.sent3	І їхній вклад в перемогу важко переоцінити.
ParlaMint-UA_2015-05-08-m0.u3.p1.sent4	Понад сто тисяч українців воювали у складі Української повстанської армії, і це було єдине формування, яке воювало під українським Національним Прапором.
ParlaMint-UA_2015-05-08-m0.u3.p1.sent5	Вклад українців у велику перемогу порятунку людства важко переоцінити.
ParlaMint-UA_2015-05-08-m0.u3.p1.sent6	Українець Майкл Стренк один з шести морських піхотинців Сполучених Штатів Америки, які підняли прапор перемоги над Іодзімою, неприступним бастіоном імперської Японії.
ParlaMint-UA_2015-05-08-m0.u3.p2.sent1	Українець Євген Березняк – Герой України.
ParlaMint-UA_2015-05-08-m0.u3.p2.sent2	Врятував Краків від повного знищення.
ParlaMint-UA_2015-05-08-m0.u3.p3.sent1	Українець Олексій Берест – Герой України.
ParlaMint-UA_2015-05-08-m0.u3.p3.sent2	Один з трьох бійців, що встановлювали прапор перемоги над німецьким Рейхстагом у 1945 році.
ParlaMint-UA_2015-05-08-m0.u3.p4.sent1	Але і заплатила Україна за перемогу над нацизмом найвищу ціну.
ParlaMint-UA_2015-05-08-m0.u3.p4.sent2	Загальні втрати українців у цій кривавій війні понад вісім мільйонів людських життів.
ParlaMint-UA_2015-05-08-m0.u3.p4.sent3	Страшна ціна, але пам’ятаємо, на фронтах Другої Світової війни українці захищали не тільки своє життя, не тільки свою землю.
ParlaMint-UA_2015-05-08-m0.u3.p4.sent4	Ми захищали самі основи людської цивілізації, фундаментальні загальні людські цінності.
ParlaMint-UA_2015-05-08-m0.u3.p4.sent5	Так і сьогодні у війні з російським агресором, який прийшов на нашу землю, обороняючи Україну, ми захищаємо вічні цінності свободи, гідності і справедливості.
ParlaMint-UA_2015-05-08-m0.u3.p4.sent6	Ми, українці, – народ-переможець.
ParlaMint-UA_2015-05-08-m0.u3.p4.sent7	І я переконаний, як і 70 років тому в 1945 році, так і сьогодні, ми переможемо агресора.
ParlaMint-UA_2015-05-08-m0.u3.p4.sent8	Україна переможе.
ParlaMint-UA_2015-05-08-m0.u3.p4.sent9	()
ParlaMint-UA_2015-05-08-m0.u4.p1.sent1	Шановні народні депутати України!
ParlaMint-UA_2015-05-08-m0.u4.p1.sent2	Гості Верховної Ради України!
ParlaMint-UA_2015-05-08-m0.u4.p1.sent3	Слово надається Президенту України Петру Олексійовичу Порошенку.
ParlaMint-UA_2015-05-08-m0.u5.p1.sent1	Дорогий український народе!
ParlaMint-UA_2015-05-08-m0.u5.p1.sent2	Присвяті Отці!
ParlaMint-UA_2015-05-08-m0.u5.p1.sent3	Дорогі ветерани і дорогі воїни!
ParlaMint-UA_2015-05-08-m0.u5.p1.sent4	Шановні народні депутати!
ParlaMint-UA_2015-05-08-m0.u5.p1.sent5	Шановні члени уряду!
ParlaMint-UA_2015-05-08-m0.u5.p1.sent6	Високоповажні іноземні гості!
ParlaMint-UA_2015-05-08-m0.u5.p1.sent7	Шановний пане Генеральний Секретар Організації Об’єднаний Націй!
ParlaMint-UA_2015-05-08-m0.u5.p2.sent1	Кадри, які ми щойно побачили, це дуже проста історія простої родини Івана Залужного, його онука Івана Гутника-Залужного і доньки Галини Залужної.
ParlaMint-UA_2015-05-08-m0.u5.p2.sent2	Неможливо стримувати емоції, відчуваючи біль цієї сім’ї, гіркоту її втрати, як і втрат тисяч українських родин.
ParlaMint-UA_2015-05-08-m0.u5.p2.sent3	Двадцятитрьохрічний молодший лейтенант Іван Залужний, рятуючи своїх товаришів, загинув 10 серпня минулого року під Амвросіївкою на Донеччині.
ParlaMint-UA_2015-05-08-m0.u5.p2.sent4	Такого онука нагородженого Орденом за мужність виховав дід-герой 96-річний Іван Залужний старший, який пройшов всю війну, брав участь в боях за Сталінград і завершив свій фронтовий шлях в серпні 1945 року звільненням Кореї.
ParlaMint-UA_2015-05-08-m0.u5.p2.sent5	І сьогодні під час зустрічі ранком з Генеральним секретарем Організації Об’єднаних Націй показав йому медаль за звільнення Кореї, там, де пролунали останні постріли Другої світової війни.
ParlaMint-UA_2015-05-08-m0.u5.p2.sent6	А сьогодні він серед нас в цій залі.
ParlaMint-UA_2015-05-08-m0.u5.p2.sent7	Прошу привітати його оплесками.
ParlaMint-UA_2015-05-08-m0.u5.p3.sent1	Дорогий Іване Анікеєвичу, вся Україна зараз дякує вам за онука-патріота і вашій донці Галині Іванівні низький уклін за сина, як і всім мамам усіх українських героїв.
ParlaMint-UA_2015-05-08-m0.u5.p3.sent2	Дозвольте вклонитися в вашій особі всім ветеранам за ратний подвиг, за звільнення, за порятунок України і всієї Європи!
ParlaMint-UA_2015-05-08-m0.u5.p4.sent1	Тож хіба можна, дорогі українці, знайти більш переконливу історію, ніж історія родини Залужних?
ParlaMint-UA_2015-05-08-m0.u5.p4.sent2	Відповідь на питання, чому ми так відмічаємо і День пам’яті, і День Перемоги над нацизмом: тому що такі великі подвиги не забуваються і в історії України вони карбуються золотими літерами; тому що наша країна, проти якої здійснюється військова агресія, більше, ніж будь-яка інша, цінує мир, який тривав майже 70 років; тому що – сказав би Олександр Довженко, - знову Україна в вогні; тому що надто очевидними є паралелі між подіями в Європі наприкінці 30-х років минулого століття і тепер; і тому що Україна, яка не була в ті роки незалежною державою де-факто, стала членом антигітлерівської коаліції, а ми, український народ, став народом-переможцем.
ParlaMint-UA_2015-05-08-m0.u5.p4.sent3	Хоча закінчення Другої світової війни, на жаль, так і не зробило Україну вільною.
ParlaMint-UA_2015-05-08-m0.u5.p4.sent4	І наше остаточне звільнення від дурману радянсько-російської імперської пропаганди значно розширює обрії історичного пізнання.
ParlaMint-UA_2015-05-08-m0.u5.p4.sent5	І урочистості цих днів дозволяють нам як ніколи глибоко осягнути минуле, оцінити його вплив на сьогодення і зробити правильні висновки на майбутнє; проаналізувати ті події винятково в нашій, українській, системі координат.
ParlaMint-UA_2015-05-08-m0.u5.p5.sent1	Для нас, українців, перші постріли тоді ще майбутньої світової війни пролунали в березні 1939 року на Закарпатті.
ParlaMint-UA_2015-05-08-m0.u5.p5.sent2	Короткочасна поява та загибель Карпатської України стали відлунням Мюнхену 1938 року і краху сумновідомої політики умиротворення та задобрювання агресора.
ParlaMint-UA_2015-05-08-m0.u5.p5.sent3	Ми дуже добре засвоїли ці сурові уроки історії.
ParlaMint-UA_2015-05-08-m0.u5.p5.sent4	Нам не треба пояснювати, що таке окупація чехословацьких Судетів, бо у нас частково окуповані дві області: Донецька і Луганська.
ParlaMint-UA_2015-05-08-m0.u5.p5.sent5	Нам не треба нагадувати, що таке аншлюс Австрії.
ParlaMint-UA_2015-05-08-m0.u5.p5.sent6	Ми дуже добре засвоїли це на прикладі анексії Криму.
ParlaMint-UA_2015-05-08-m0.u5.p6.sent1	Дозволю собі зачитати короткий вірш, і кожен, хто почує, самі вирішуйте, коли його насправді написано: чи в червні 1943, чи в червні 2014.
ParlaMint-UA_2015-05-08-m0.u5.p7.sent1	"Лежить земля, тверда, розпечена,
ParlaMint-UA_2015-05-08-m0.u5.p8.sent1	дощу чека, щоб напоїв.
ParlaMint-UA_2015-05-08-m0.u5.p9.sent1	Мов перед бурею, Донеччина
ParlaMint-UA_2015-05-08-m0.u5.p10.sent1	мовчить в передчутті боїв.
ParlaMint-UA_2015-05-08-m0.u5.p11.sent1	Стоять під хатами і клунями
ParlaMint-UA_2015-05-08-m0.u5.p12.sent1	в соломі танки й тягачі,
ParlaMint-UA_2015-05-08-m0.u5.p13.sent1	і тільки дальніми відлуннями
ParlaMint-UA_2015-05-08-m0.u5.p14.sent1	гудуть машини уночі.
ParlaMint-UA_2015-05-08-m0.u5.p15.sent1	Знамена скучили за славою,
ParlaMint-UA_2015-05-08-m0.u5.p16.sent1	ждуть, щоб у бій взяли бійці.
ParlaMint-UA_2015-05-08-m0.u5.p17.sent1	І марить парубок Полтавою
ParlaMint-UA_2015-05-08-m0.u5.p18.sent1	Під Лисичанськом, на Донці".
ParlaMint-UA_2015-05-08-m0.u5.p19.sent1	Дорогі співвітчизники, історія не відає умовного способу, але історично якбитологія не залишає сумніву планетарної катастрофи, якою стала Друга світова, можна було б запобігти.
ParlaMint-UA_2015-05-08-m0.u5.p19.sent2	Якби не ховали голову в пісок.
ParlaMint-UA_2015-05-08-m0.u5.p19.sent3	Якби не розраховували на те, що кожна нова порція людської крові от-от наситить хижака-агресора.
ParlaMint-UA_2015-05-08-m0.u5.p19.sent4	Якби не тішили себе ілюзіями, мовляв, нас ця біда омине.
ParlaMint-UA_2015-05-08-m0.u5.p19.sent5	Фатальним результатом низки аморальних розрахунків та стратегічних прорахунків і стала Друга світова війна, яка в життя українців увірвалася майже за два роки до 22 червня.
ParlaMint-UA_2015-05-08-m0.u5.p20.sent1	У вересні 1939 року разом з поляками – а я буквально сьогодні на світанку, ще тільки сонце сходило, – повернувся разом з Генеральним секретарем Організації Об’єднаних Націй Пан Гі Муном з Гданська.
ParlaMint-UA_2015-05-08-m0.u5.p20.sent2	Українці першими відчули наслідки змови двох тоталітарних режимів: комуністичного і нацистського.
ParlaMint-UA_2015-05-08-m0.u5.p20.sent3	І в цінах цього парламенту абсолютно справедливо ухвалено закон, який юридично прирівнює злочинність нацистської і комуністичної людиноненависних ідеологій і кровавих практик.
ParlaMint-UA_2015-05-08-m0.u5.p21.sent1	Дуже своєчасно ухвалений і дуже правильно, і я дякую за це народним депутатам.
ParlaMint-UA_2015-05-08-m0.u5.p22.sent1	Але факт залишається фактом.
ParlaMint-UA_2015-05-08-m0.u5.p22.sent2	Протягом майже двох років, з осені 39-го по червень 41-го, Сталінський Радянський Союз був союзником нацистської Гітлерівської Німеччини.
ParlaMint-UA_2015-05-08-m0.u5.p22.sent3	Промовистим символом цієї співпраці став спільний радянсько-нацистський парад в Бресті 17 вересня 39-го року.
ParlaMint-UA_2015-05-08-m0.u5.p22.sent4	Але це не врятувало Радянський Союз від агресії, а народна СРСР від необхідності сплачувати людськими життями за дружбу Сталіна з Гітлером.
ParlaMint-UA_2015-05-08-m0.u5.p22.sent5	Цих навижних маніяків, яким кортіло поділити світ на двох, і в підсумку, ледве чи не кожен другий загиблий в Другій світовій війні був громадянином Радянського Союзу.
ParlaMint-UA_2015-05-08-m0.u5.p23.sent1	Ми з вами поправу пишаємося внеском наших дідів та прадідів вже в боротьбу з нацизмом.
ParlaMint-UA_2015-05-08-m0.u5.p23.sent2	І Україна, разом з Білорусію і європейською частиною Росії, опинилася в епіцентрі воєнних дій.
ParlaMint-UA_2015-05-08-m0.u5.p23.sent3	Чесно кажучи, не просто в епіцентрі, в самому пеклі.
ParlaMint-UA_2015-05-08-m0.u5.p23.sent4	І смерть своєю скорботною косою постукала в двері майже кожної української хати.
ParlaMint-UA_2015-05-08-m0.u5.p23.sent5	Україна втратила вбитими, за різними оцінками, від 8-ми до 10-ти мільйонів людей.
ParlaMint-UA_2015-05-08-m0.u5.p23.sent6	Понад 2 мільйона українських дівчат та юнаків примусово вивезли на роботу до Третього рейху.
ParlaMint-UA_2015-05-08-m0.u5.p23.sent7	Більше половини, від загальної кількості нацистських дивізій, воювало саме на східному фронті.
ParlaMint-UA_2015-05-08-m0.u5.p23.sent8	До речі, і розгромлено їх було саме тут, на східному фронті.
ParlaMint-UA_2015-05-08-m0.u5.p23.sent9	На території України було проведено майже половину стратегічних операцій німецько-радянської війни.
ParlaMint-UA_2015-05-08-m0.u5.p23.sent10	На українських полях і селах в огні і полум’ї вирішується доля людства.
ParlaMint-UA_2015-05-08-m0.u5.p23.sent11	Знову зацитую Олександра Довженка.
ParlaMint-UA_2015-05-08-m0.u5.p23.sent12	З думкою цього великого українця перегукуються слова американського журналіста Едгара Сноу, зафіксовані в січні 45-го.
ParlaMint-UA_2015-05-08-m0.u5.p23.sent13	Звучать вони приблизно так: "Вся ця титанічна боротьба, яку деякі схильні розглядати як славу Росії, було насправді в багатьох аспектах боротьбою, запеклою війною України, яка коштувала їй багатьох болючих втрат.
ParlaMint-UA_2015-05-08-m0.u5.p23.sent14	І жодна інша країна Європи не зазнала такого руйнування міст, промисловості, сільськогосподарських угідь, загибелі стількох людей".
ParlaMint-UA_2015-05-08-m0.u5.p24.sent1	За підрахунками істориків в лавах Червоної армії з нацистами билися більше 6 мільйонів мешканців України.
ParlaMint-UA_2015-05-08-m0.u5.p24.sent2	Серед них були і обидва моїх діда – дід Іван і дід Сергій, – і дід моєї дружини, який пропав безвісті під Одесою, і брати моєї мами.
ParlaMint-UA_2015-05-08-m0.u5.p24.sent3	І я пишаюся, і переказую славу дідів моїм дітям і моїм онукам.
ParlaMint-UA_2015-05-08-m0.u5.p24.sent4	І про подвиги українців в тій страшній війні можна говорити годинами.
ParlaMint-UA_2015-05-08-m0.u5.p25.sent1	Я зупинюсь на головному.
ParlaMint-UA_2015-05-08-m0.u5.p25.sent2	2072 українця стали Героями Радянського Союзу.
ParlaMint-UA_2015-05-08-m0.u5.p25.sent3	Легендарний льотчик Іван Кожедуб, який збив 64 фашистських літаки, став тричі Героєм.
ParlaMint-UA_2015-05-08-m0.u5.p25.sent4	4 оперативно-стратегічних об’єднання Червоної армії, створені в 43-му році, носили звання українських фронтів.
ParlaMint-UA_2015-05-08-m0.u5.p25.sent5	Андрій Парубій вже казав, Олекса Берест разом з Єгоровим і Кантарією піднімав прапор перемоги над Рейхстагом.
ParlaMint-UA_2015-05-08-m0.u5.p26.sent1	Визнанням нашого колосального внеску в перемогу над нацизмом стало приєднання України в 1945 році до кола країн-засновниць Організації Об’єднаних Націй.
ParlaMint-UA_2015-05-08-m0.u5.p26.sent2	І ще раз кажу, я радий вітати в цей урочистий день присутнього тут Генерального секретаря Об’єднаних Націй пан Гі Мун.
ParlaMint-UA_2015-05-08-m0.u5.p27.sent1	Кілька років тому стало шоком для більшості українців сумно відома заява, образлива і зневажлива щодо наших ветеранів і не тільки до них, щодо всіх українців.
ParlaMint-UA_2015-05-08-m0.u5.p27.sent2	Нібито Росія виграла б цю війну і без України!
ParlaMint-UA_2015-05-08-m0.u5.p27.sent3	Такі слова, це в наруга над пам’яттю загиблих воїнів, і знущання над почуттям живих ветеранів.
ParlaMint-UA_2015-05-08-m0.u5.p27.sent4	Не виграли б цієї війни без України і українців!
ParlaMint-UA_2015-05-08-m0.u5.p28.sent1	І тут нема навіть про що сперечатися.
ParlaMint-UA_2015-05-08-m0.u5.p28.sent2	А от, до речі, про те, чи почалася б ця війна, якби в Кремлі не підписали пакт Молотова-Ріббентропа, можна було б подискутувати.
ParlaMint-UA_2015-05-08-m0.u5.p28.sent3	Бо саме цей пакт відкрив ті шлюзи, які до цього стримували війну.
ParlaMint-UA_2015-05-08-m0.u5.p29.sent1	Ніхто, підкреслюю, ніхто не має права монополізувати перемогу над нацизмом, а тим більше використовувати цю перемогу для апології свої імперської політики.
ParlaMint-UA_2015-05-08-m0.u5.p29.sent2	Ця перемога є наш спільний здобуток, всього прогресивного людства, всієї антигітлерівської коаліції та народів Радянського Союзу!
ParlaMint-UA_2015-05-08-m0.u5.p30.sent1	І я зараз від імені Українського народу хотів би привітати всі нації світу з 70-річчям Великої Перемоги.
ParlaMint-UA_2015-05-08-m0.u5.p31.sent1	Але насамперед я хочу ще раз звернутися до наших славних дідів-прадідів.
ParlaMint-UA_2015-05-08-m0.u5.p31.sent2	В лавах Червоної Армії і радянських партизанських загонів, в лавах Української Повстанської Армії, у військових з’єднаннях країн Антигітлерівської коаліції, у європейських рухах опору ви врятували цей світ.
ParlaMint-UA_2015-05-08-m0.u5.p31.sent3	Дуже дякую вам за це.
ParlaMint-UA_2015-05-08-m0.u5.p32.sent1	Ви відбили агресію проти України із Заходу.
ParlaMint-UA_2015-05-08-m0.u5.p32.sent2	Низьким вам за це уклін.
ParlaMint-UA_2015-05-08-m0.u5.p32.sent3	Та хіба неправда, що навіть в страшних снах ви, дорогі наші, не могли уявити собі, що після 70 років миру в життя ваших онуків та правників війна ввірветься зі Сходу.
ParlaMint-UA_2015-05-08-m0.u5.p32.sent4	Слава Богу, масштаби її не ті, що у світової, але мотиви ті самі: кордони тиснуть комусь як замалі чоботи, імперські амбіції, марення повернення "исконных земель", грубе нехтування міжнародним правом і нібито боротьба за права своїх одномовців.
ParlaMint-UA_2015-05-08-m0.u5.p33.sent1	Подібна "турбота" в лапках виявилася справжньою трагедією, яку Москва влаштувала насамперед російськомовним громадянам Донбасу, більша частина яких живе саме на Донбасі.
ParlaMint-UA_2015-05-08-m0.u5.p33.sent2	Агресивна політика нашого сусіда вже коштувала вже життя майже 7 тисяч громадян України.
ParlaMint-UA_2015-05-08-m0.u5.p33.sent3	До речі, це дані Організації Об’єднаних Націй.
ParlaMint-UA_2015-05-08-m0.u5.p33.sent4	Більше тисячі зникли безвісті.
ParlaMint-UA_2015-05-08-m0.u5.p33.sent5	Сотні тисяч людей в наслідок так званої "русской весны" стали біженцями і мусили рятуватися по всій території України.
ParlaMint-UA_2015-05-08-m0.u5.p34.sent1	І вперше за 70 років ми зі зброєю в руках знову захищаємо свою країну, суверенітет, територіальну цілісність, незалежність нашої держави.
ParlaMint-UA_2015-05-08-m0.u5.p34.sent2	Гідні слави своїх героїчних предків українці встали на захист Батьківщини, виконуючи святий обов’язок в лавах Збройних Сил України і інших військових формувань.
ParlaMint-UA_2015-05-08-m0.u5.p34.sent3	Двадцять одній людині присвоєно високе звання Героя України.
ParlaMint-UA_2015-05-08-m0.u5.p34.sent4	Країна повинна знати своїх героїв.
ParlaMint-UA_2015-05-08-m0.u5.p34.sent5	І давайте ми з вами привітаємо оплесками кожне прізвище.
ParlaMint-UA_2015-05-08-m0.u5.p35.sent1	Надія Савченко.
ParlaMint-UA_2015-05-08-m0.u5.p35.sent2	Ігор Герасименко.
ParlaMint-UA_2015-05-08-m0.u5.p35.sent3	Ігор Гордійчук.
ParlaMint-UA_2015-05-08-m0.u5.p35.sent4	Володимир Гринюк, він зараз буде виступати в цьому залі.
ParlaMint-UA_2015-05-08-m0.u5.p35.sent5	Ваші оплески Володимиру.
ParlaMint-UA_2015-05-08-m0.u5.p35.sent6	Михайло Забродський.
ParlaMint-UA_2015-05-08-m0.u5.p35.sent7	Дуже дякую.
ParlaMint-UA_2015-05-08-m0.u5.p35.sent8	Василь Зубанич.
ParlaMint-UA_2015-05-08-m0.u5.p35.sent9	Олександр Петряківський.
ParlaMint-UA_2015-05-08-m0.u5.p35.sent10	Олександр Порхун.
ParlaMint-UA_2015-05-08-m0.u5.p35.sent11	Сергій Собко.
ParlaMint-UA_2015-05-08-m0.u5.p35.sent12	Полковник спецназу Олександр Трипак.
ParlaMint-UA_2015-05-08-m0.u5.p35.sent13	Командир 128-ї гірсько-піхотної бригади полковник Сергій Шаптала.
ParlaMint-UA_2015-05-08-m0.u5.p35.sent14	Десятеро воїнів звання героїв отримали, на жаль, посмертно.
ParlaMint-UA_2015-05-08-m0.u5.p35.sent15	Олександр Оніщенко.
ParlaMint-UA_2015-05-08-m0.u5.p35.sent16	Богдан Завада . Євген Зеленський.
ParlaMint-UA_2015-05-08-m0.u5.p35.sent17	Юрій Коваленко.
ParlaMint-UA_2015-05-08-m0.u5.p35.sent18	Сергій Кривоносов.
ParlaMint-UA_2015-05-08-m0.u5.p35.sent19	Сергій Кульчицький.
ParlaMint-UA_2015-05-08-m0.u5.p35.sent20	Руслан Лужевський.
ParlaMint-UA_2015-05-08-m0.u5.p35.sent21	Дмитро Майборода.
ParlaMint-UA_2015-05-08-m0.u5.p35.sent22	Костянтин Могилко.
ParlaMint-UA_2015-05-08-m0.u5.p35.sent23	Тарас Синюк. Слава героям.
ParlaMint-UA_2015-05-08-m0.u5.p35.sent24	Загалом 1675 українських воїнів віддали своє життя за Вітчизну, за нашу з вами перемогу, неминучу, неминучу, тому що добро завжди перемагає зло.
ParlaMint-UA_2015-05-08-m0.u5.p35.sent25	І прошу всю країну, весь український народе, хвилиною мовчання вшанувати пам’ять загиблих і в часи Другої Світової війни, і в нашій вітчизняній війні за незалежність 2014-2015 року.
ParlaMint-UA_2015-05-08-m0.u5.p35.sent26	Вічна їм пам’ять.
ParlaMint-UA_2015-05-08-m0.u5.p36.sent1	Дякую.
ParlaMint-UA_2015-05-08-m0.u5.p36.sent2	"Тільки б не було війни".
ParlaMint-UA_2015-05-08-m0.u5.p36.sent3	Хто з нас трохи старше, той пригадує, що ця фраза часто лунала в пізньорадянські часи.
ParlaMint-UA_2015-05-08-m0.u5.p36.sent4	"Тільки б не було війни", – казали і продовжували, "тільки б не було війни, все інше переживемо".
ParlaMint-UA_2015-05-08-m0.u5.p37.sent1	І зазвичай в новинах розповідають про бої та перемир’я, вбитих та поранених, біженців, полонених.
ParlaMint-UA_2015-05-08-m0.u5.p37.sent2	Відбувається все це за декілька сотень кілометрів звідси, на Донбасі.
ParlaMint-UA_2015-05-08-m0.u5.p37.sent3	І, коли під вікном не чутно канонади, дійсно, доволі важко збагнути, що саме ця гібридні війна і справляє визначальний вплив на всі сфери нашого життя.
ParlaMint-UA_2015-05-08-m0.u5.p37.sent4	На всі без виключення, на курс валюти, на ціни, на зарплати, на пенсії, на бюджет всієї України і кожної родини зокрема.
ParlaMint-UA_2015-05-08-m0.u5.p37.sent5	Ми в рази збільшили видатки на оборону.
ParlaMint-UA_2015-05-08-m0.u5.p37.sent6	І сьогодні вони складають майже 90 мільярдів гривень, а от доходи впали, бо частину економіки знищено фізично.
ParlaMint-UA_2015-05-08-m0.u5.p37.sent7	Десятки великих заводів не працюють, стоять.
ParlaMint-UA_2015-05-08-m0.u5.p37.sent8	Десятки заводів на окупованій території обладнано, розмонтовано і вивезено до Російської Федерації.
ParlaMint-UA_2015-05-08-m0.u5.p37.sent9	Десятки заводів фізично знищені і зруйновані, а ще сотні завантажені на 30-40 відсотків.
ParlaMint-UA_2015-05-08-m0.u5.p37.sent10	Тому за минулий рік промисловість на Луганщині скоротилася на 31 відсоток, промисловість на Донеччині скоротилась на 42 відсотка.
ParlaMint-UA_2015-05-08-m0.u5.p37.sent11	Решта промисловості вплинуло це скорочення по технологічних ланцюжках і ці ланцюжки охоплюють не лише Донбас, не лише Східні область, але всю Україну.
ParlaMint-UA_2015-05-08-m0.u5.p37.sent12	Це ефект доміно.
ParlaMint-UA_2015-05-08-m0.u5.p38.sent1	І тут справа не в конкретних цифрах, справа в механізмі впливу на економіку.
ParlaMint-UA_2015-05-08-m0.u5.p38.sent2	І в світовій історії немає такого прецеденту, щоб у країні, проти якої розв’язано агресію, і на території якої точиться війна, відбувався економічний бум, текли молочні ріки з медовими берегами.
ParlaMint-UA_2015-05-08-m0.u5.p39.sent1	І ми, на жаль, не стали винятком.
ParlaMint-UA_2015-05-08-m0.u5.p39.sent2	Але мій оптимістичний прогноз полягає в наступному: коли ми виборемо мир вже наступного року перші результати реформ дадуться в знаки відновленні – відновленні економічного зростання і відновлення рівня життя людей.
ParlaMint-UA_2015-05-08-m0.u5.p40.sent1	І тому питання війни і миру гострі й актуальні, як ніколи, звичайно, є такі, хто намагається і вимагають сьогодні від влади кавалерійської атаки, щоб перевести дух десь близько Далекого Сходу.
ParlaMint-UA_2015-05-08-m0.u5.p40.sent2	На іншому полюсі пацифісти, які вимагають замиритися за будь-яку ціну, посередині – відповідальні реалісти.
ParlaMint-UA_2015-05-08-m0.u5.p40.sent3	Реалісти, які тверезо оцінюють наш військовий потенціал, тверезо оцінюють міжнародне середовище, внутрішню ситуацію, які твердо знають, що вирішити проблеми можна лише в комбінований спосіб, що поєднує: оборонно-військові зусилля з політико-дипломатичними.
ParlaMint-UA_2015-05-08-m0.u5.p41.sent1	І цей шлях миру зафіксований у Мінських угодах, які визнані основою всім світом.
ParlaMint-UA_2015-05-08-m0.u5.p41.sent2	І скільки б мене не критикували за мій мирний план, я з свого курсу не зверну, бо відчуваю величезну, колосальну відповідальність за країну і колосальну відповідальність за народ, який довірив мені владу.
ParlaMint-UA_2015-05-08-m0.u5.p41.sent3	Цей курс єдиний, можливий і правильний, безальтернативний бо він дає можливість зберігати і примножувати наші сили, нарощувати нашу з вами обороноздатність.
ParlaMint-UA_2015-05-08-m0.u5.p42.sent1	Так, Україна неухильно виконує всі домовленості досягнуті в Мінську під час саміту в нормандському форматі.
ParlaMint-UA_2015-05-08-m0.u5.p42.sent2	Це дозволило забезпечити певну деескалацію конфлікту і кожен день, якщо в нас немає вбитих, для мене неначе свято.
ParlaMint-UA_2015-05-08-m0.u5.p42.sent3	Але рухатися далі ми зможемо лише після того, як наш ворог повністю припинить вогонь і ми маємо скоординувати зусилля всіх країн, наших партнерів, зусилля ОБСЄ, зусилля Організації Об’єднаних Націй для того, щоби наш ворог вогонь повністю припинив, навіть зі стрілецької зброї, щоб він безповоротно вивів всю важку зборю, важку техніку, артилерію за кордон російсько-український, на територію Російської Федерації, ті місця її дислокації мають бути відомі ОБСЄ, ОБСЄ мають отримати право без будь-яких перешкод здійснювати свою контрольну місію, коли відбудеться повне звільнення українських полонених, яких тримають в заручниках контрольовані Росією бойовики.
ParlaMint-UA_2015-05-08-m0.u5.p43.sent1	Та боротьба за мир тим успішніша, чим міцніша оборона.
ParlaMint-UA_2015-05-08-m0.u5.p43.sent2	І в березні минулого року на початку агресії проти України готовими для виконання завдань, да і то з натяжкою, були лише 8 батальйоно-тактичних груп.
ParlaMint-UA_2015-05-08-m0.u5.p43.sent3	Мізерний на той час бюджет Міністерства оброни не забезпечував навіть мінімальних потреб армії.
ParlaMint-UA_2015-05-08-m0.u5.p43.sent4	Завдяки українському народу, завдяки масовому волонтерському руху, який вщент знищив хуторянський міф про хату українця, яка з краю, створено нові Збройні Сили України, створено Нацгвардію, створено інші силові структури, які в запеклій боротьбі звільнили більшу частину Донбасу і локалізували межами окремих його районів той військовий конфлікт, який Російська Федерація планувала розпалити по всій без виключення Україні, саме це їм було і потрібно.
ParlaMint-UA_2015-05-08-m0.u5.p44.sent1	Так, в нашій армії ще багато чого не так і, на жаль, розповідями про це рясніють засоби масової інформації і соціальні мережі.
ParlaMint-UA_2015-05-08-m0.u5.p44.sent2	Але рік тому війська майже не було, а тепер воно є.
ParlaMint-UA_2015-05-08-m0.u5.p44.sent3	І на сьогоднішній день ми можемо переконатися, що воно є сильне, боєздатне, з високим рівнем довіри, найбільшим рівнем довіри в суспільстві.
ParlaMint-UA_2015-05-08-m0.u5.p44.sent4	Українській армії вірить український народ.
ParlaMint-UA_2015-05-08-m0.u5.p44.sent5	Ми це дуже цінуємо.
ParlaMint-UA_2015-05-08-m0.u5.p45.sent1	І позавчора на засіданні Ради нацбезпеки ми ухвалили Стратегію національної безпеки.
ParlaMint-UA_2015-05-08-m0.u5.p45.sent2	Виходячи з того, що російська загроза має довгостроковий характер і розглядаючи агресивну позицію і політику Російської Федерації як головну загрозу нацбезпеці, проект ставить на меті досягнення повної сумісності сектору безпеки і оборони України з відповідними структурами країн НАТО.
ParlaMint-UA_2015-05-08-m0.u5.p46.sent1	Це має забезпечити можливість набуття в майбутньому перспективи членства з метою отримання дієвих гарантій суверенітету, територіальної цілісності і незалежності України.
ParlaMint-UA_2015-05-08-m0.u5.p47.sent1	Дорогі співвітчизники!
ParlaMint-UA_2015-05-08-m0.u5.p47.sent2	Найголовніше, в чому прорахувався ворог: в готовності українців зі зброєю в руках захищати рідну землю, в незламності нашого духу, в патріотизмі не на словах, а на ділі.
ParlaMint-UA_2015-05-08-m0.u5.p47.sent3	Ворог хотів приставити нас і протиставити одне одному, а вийшло з точністю до навпаки.
ParlaMint-UA_2015-05-08-m0.u5.p47.sent4	Важкі випробування, одна на всіх біда і спільні радощі, невдачі і перемоги – це все остаточно згуртувало нас в українсько-європейську політичну націю, націю, яка стоїть на основі, міцній основі спільного і сильного громадянства і патріотизму.
ParlaMint-UA_2015-05-08-m0.u5.p47.sent5	Я вітаю вас з цим, Україно!
ParlaMint-UA_2015-05-08-m0.u5.p48.sent1	І хотів би окремо відмітити ще раз і ще раз.
ParlaMint-UA_2015-05-08-m0.u5.p48.sent2	Русскоязычные граждане Украины свою украинскую Отчизну любят не меньше, чем украиноязычные, и доказывают это не только языком, не только словами, а потом, кровью, ратными подвигами и иногда самой жизнью.
ParlaMint-UA_2015-05-08-m0.u5.p48.sent3	В АТО как минимум каждый второй воин русскоязычный воює.
ParlaMint-UA_2015-05-08-m0.u5.p48.sent4	і доводить, що російською мовою він любить Україну ні чуть не менше, ніж ми її любимо українською.
ParlaMint-UA_2015-05-08-m0.u5.p49.sent1	Дорогі друзі, я не маю жодного сумніву, що ми переможемо.
ParlaMint-UA_2015-05-08-m0.u5.p49.sent2	Адже ми захищаємо свою рідну землю.
ParlaMint-UA_2015-05-08-m0.u5.p49.sent3	Переможемо, як перемогли 70 років тому наші славні діди і прадіди.
ParlaMint-UA_2015-05-08-m0.u5.p50.sent1	Слава воїнам-переможцям в Другій світовій війні!
ParlaMint-UA_2015-05-08-m0.u5.p51.sent1	Слава офіцерам і солдатам, які воювали в Червоній армії!
ParlaMint-UA_2015-05-08-m0.u5.p52.sent1	Слава ветеранам Української повстанської армії!
ParlaMint-UA_2015-05-08-m0.u5.p53.sent1	Слава учасникам українського національно-визвольного руху, які чи не вперше присутні на подібній церемонії на такому високому рівні!
ParlaMint-UA_2015-05-08-m0.u5.p53.sent2	Ми вітаємо вас!
ParlaMint-UA_2015-05-08-m0.u5.p54.sent1	Слава бійцям антитерористичної операції, учасникам війни українського народу за незалежність і європейський вибір!
ParlaMint-UA_2015-05-08-m0.u5.p55.sent1	Слова українським волонтерам і особливо волонтеркам!
ParlaMint-UA_2015-05-08-m0.u5.p56.sent1	Дорогі другі!
ParlaMint-UA_2015-05-08-m0.u5.p56.sent2	Слава українським воїнам всіх часів, всіх поколінь!
ParlaMint-UA_2015-05-08-m0.u5.p57.sent1	Боже, великий єдиний, нам Україну храни!
ParlaMint-UA_2015-05-08-m0.u5.p57.sent2	Всі свої ласки й щедроти Ти на люд наш зверни!
ParlaMint-UA_2015-05-08-m0.u5.p57.sent3	Слава Україні!
ParlaMint-UA_2015-05-08-m0.u6.p1.sent1	Запрошую до слова почесного голову Всеукраїнського об’єднання ветеранів, ветерана Другої світової війни, людину, яка пройшла воєнними шляхами України, Польщі та Австрії, Героя України, народного депутата чотирьох скликань, видатного українського вченого, державного діяча і громадського діяча, Ігоря Рафаїловича Юхновського.
ParlaMint-UA_2015-05-08-m0.u7.p1.sent1	Вельмишановний пане Президенте, вельмишановний Голово Верховної Ради, вельмишановний пане Прем’єр-міністр і шановний уряду, вельмишановний Пан Гі Мун і шановні президенти України, вельмишановні святі отці, вельмишановні мої друзі, побратими ветерани і я низько кланяюсь перед вами, молоді люди, які зараз захищають Україну.
ParlaMint-UA_2015-05-08-m0.u7.p1.sent2	Дякую вам.
ParlaMint-UA_2015-05-08-m0.u7.p2.sent1	Війна – це завжди лихо, це смерть і страждання, це горе і розруха.
ParlaMint-UA_2015-05-08-m0.u7.p2.sent2	Водночас війни, в історії кожного народу, на жаль, виступають тими реперними точками, які змінюють різко долю народу.
ParlaMint-UA_2015-05-08-m0.u7.p2.sent3	Так і Друга світова війна, в тисячолітній історії українців, відіграла основоположну роль.
ParlaMint-UA_2015-05-08-m0.u7.p2.sent4	Українська Радянська Соціалістична Республіка, на тілі якої у 1991-му році виникла держава Україна, до війни 1941-го року і після війни 45-го року були принципово різними.
ParlaMint-UA_2015-05-08-m0.u7.p2.sent5	Після війни українці заселили міста України, з фронтів повернулись переможці над гітлерівською Німеччиною і ввійшли практично до усіх структур.
ParlaMint-UA_2015-05-08-m0.u7.p3.sent1	Я намагався переконати істориків, що народи і природа, в якій живуть ці народи, взаємно пов’язані.
ParlaMint-UA_2015-05-08-m0.u7.p3.sent2	Українська земля спонтанно народжує українців і асимілює українців, неукраїнців в українців.
ParlaMint-UA_2015-05-08-m0.u7.p3.sent3	Дві вітки українства тих, що були у правлячій частині, і тій, що постійно боролися за незалежність, об’єднались у 1991-му році.
ParlaMint-UA_2015-05-08-m0.u7.p3.sent4	І ми проголосили незалежну Україну.
ParlaMint-UA_2015-05-08-m0.u7.p4.sent1	Президент України в своєму чудовому виступі згадав і про всіх видатних українців у цій війні.
ParlaMint-UA_2015-05-08-m0.u7.p4.sent2	Вклад українців у перемогу над Німеччиною був одним із вирішальних.
ParlaMint-UA_2015-05-08-m0.u7.p4.sent3	У складі Першого, Другого, Третього і Четвертого українських фронтів нараховувалось понад 60 відсотків українців.
ParlaMint-UA_2015-05-08-m0.u7.p4.sent4	Визволення Польщі, Чехословаччини, Румунії, Угорщини, Югославії здійснили війська саме цих фронтів.
ParlaMint-UA_2015-05-08-m0.u7.p5.sent1	Є внутрішньою справою кожної з держав колишніх республік Радянського Союзу, як визначати себе відносно цієї війни.
ParlaMint-UA_2015-05-08-m0.u7.p5.sent2	Але ми беззастережно вважаємо, що Україна є державою-переможницею у Другій світовій війні.
ParlaMint-UA_2015-05-08-m0.u7.p5.sent3	В результаті переговорів у Тегерані, Ялті та Потсдамі незалежними стали Польща, Чехословаччина, Румунія, Болгарія, Югославія.
ParlaMint-UA_2015-05-08-m0.u7.p6.sent1	Україна ж не стала, бо не мала своєї держави.
ParlaMint-UA_2015-05-08-m0.u7.p7.sent1	І тепер, коли ми її маємо, кожен українець, кожен громадянин держави повинен знати, що його моральне, матеріальне і нарешті фізичне існування може бути забезпечене тільки у незалежній Україні.
ParlaMint-UA_2015-05-08-m0.u7.p7.sent2	І пам’ять про Другу світову війну, пам’ять незалежної держави Україна.
ParlaMint-UA_2015-05-08-m0.u7.p7.sent3	Ми дивимось тепер на неї як нація, що перемогла німецький нацизм разом із грузинами, білорусами, росіянами, французами, англічанами, американцями.
ParlaMint-UA_2015-05-08-m0.u7.p8.sent1	Україна належить до держав-переможниць над нацизмом.
ParlaMint-UA_2015-05-08-m0.u7.p8.sent2	Ми дивимось на Другу світову війну як нація, що боролась за повну незалежність України як від німецького нацизму, так і проти російського більшовизму.
ParlaMint-UA_2015-05-08-m0.u7.p8.sent3	Це пам’ять достойного народу, вдячного тепер сущих і прийдешніх поколінь.
ParlaMint-UA_2015-05-08-m0.u7.p9.sent1	А якими мають бути дні 8 і 9 травня?
ParlaMint-UA_2015-05-08-m0.u7.p9.sent2	Не з погляду 1945 року, не з погляду хрущовських, брежнєвських часів XX століття, а з погляду XXI столітті незалежної держави Україна.
ParlaMint-UA_2015-05-08-m0.u7.p9.sent3	Ці дні мають бути без парадів.
ParlaMint-UA_2015-05-08-m0.u7.p9.sent4	Усі ідуть до своїх церков і моляться.
ParlaMint-UA_2015-05-08-m0.u7.p9.sent5	Моляться за велику перемогу, за велику жертовність повстанців та за добру пам’ять про всіх загиблих.
ParlaMint-UA_2015-05-08-m0.u7.p9.sent6	Ці дні – дні пам’яті, моління, прощення, спогадів.
ParlaMint-UA_2015-05-08-m0.u7.p9.sent7	Ці дні, де ми величаємо переможців і учасників.
ParlaMint-UA_2015-05-08-m0.u7.p9.sent8	Спогадів, скерованих у такий розвиток думок і самоствердження, який нас усіх в Україні об’єднує і консолідує.
ParlaMint-UA_2015-05-08-m0.u7.p9.sent9	Я дуже радий, що сьогодні, 70 років потому Україна саме так відзначає ці дні.
ParlaMint-UA_2015-05-08-m0.u7.p10.sent1	Колись ми говорили про Гітлера і Сталіна.
ParlaMint-UA_2015-05-08-m0.u7.p10.sent2	Тепер говоримо про Путіна, який ганебно скористався наслідками злочинної діяльності Януковича, про абсурд, непорядність і нечесність Кремля, що спонукав воювати між собою українців і росіян.
ParlaMint-UA_2015-05-08-m0.u7.p11.sent1	Як колишній голова Народної Ради у Верховній Раді у 1995-1991, як керівник фракції "Державність" у 1996 аналізую наші помилки.
ParlaMint-UA_2015-05-08-m0.u7.p11.sent2	Усі наступні роки я був у конституційних процесах.
ParlaMint-UA_2015-05-08-m0.u7.p11.sent3	Конституції, які ми зробили, були надто ідеалізовані.
ParlaMint-UA_2015-05-08-m0.u7.p11.sent4	Я не матиму можливості більше говорити із шановними панами депутатами теперішньої Верховної Ради, але Верховна Рада після Революції Гідності і перед лицем агресії Росії є доленосною Радою в історії України.
ParlaMint-UA_2015-05-08-m0.u7.p11.sent5	Ви маєте прийняти нову Конституцію, реальну Конституцію України.
ParlaMint-UA_2015-05-08-m0.u7.p12.sent1	Я завжди когось учив усе життя.
ParlaMint-UA_2015-05-08-m0.u7.p12.sent2	І от мої поради.
ParlaMint-UA_2015-05-08-m0.u7.p12.sent3	На базі сьогоднішньої Верховної Ради створити двопалатний парламент – Сенат і Національні Збори, 100 на 350.
ParlaMint-UA_2015-05-08-m0.u7.p12.sent4	Перший створює стратегію і регламенти, другий – закони.
ParlaMint-UA_2015-05-08-m0.u7.p12.sent5	Місцеве самоврядування має бути тільки на рівні громад і районів.
ParlaMint-UA_2015-05-08-m0.u7.p12.sent6	Області – це проміжна ланка, яка не має свого власного бюджету і яка є зв’язуючою між державною владою і самоврядними районами.
ParlaMint-UA_2015-05-08-m0.u7.p12.sent7	Треба розв’язати питання дублювання державної виконавчої влади між Президентом і Прем’єр-міністром: або президентська республіка – тоді за жодних обставин не можуть бути розпущені Національні Збори, або парламентська республіка – Президент виконує протокольні обов’язки.
ParlaMint-UA_2015-05-08-m0.u7.p13.sent1	Бажаю вам, шановні депутати, наснаги, витримки, мудрості, здорового глузду і результативності.
ParlaMint-UA_2015-05-08-m0.u7.p14.sent1	Як солдат минулої війни і учасник боїв вітаю вас, усіх в Україні, вітаю вас і всіх в Україні з Днем Перемоги, з Днем примирення.
ParlaMint-UA_2015-05-08-m0.u7.p14.sent2	Слава Україні.
ParlaMint-UA_2015-05-08-m0.u8.p1.sent1	До слова запрошується Герой України, учасник антитерористичної операції Володимир Володимирович Гринюк.
ParlaMint-UA_2015-05-08-m0.u9.p1.sent1	Дякую.
ParlaMint-UA_2015-05-08-m0.u9.p1.sent2	Шановний пане Президенте України, Верховний Головнокомандувач Збройних Сил України, шановні народні депутати та почесні гості!
ParlaMint-UA_2015-05-08-m0.u9.p1.sent3	Від імені військовослужбовців Збройних Сил України щиро вітаю учасників цього поважного зібрання з 70-ю річницею перемоги над нацизмом.
ParlaMint-UA_2015-05-08-m0.u9.p1.sent4	Ми, нинішнє покоління захисників Вітчизни, особливо вклоняюсь перед ветеранами Другої світової війни, бо саме наші діди і прадіди спільно з бойовими побратимами з інших країн звільнили Європу та відстояли право народів на мирне життя.
ParlaMint-UA_2015-05-08-m0.u9.p1.sent5	Тоді у 1945 році, здавалося, що довгоочікуваний мир на багатостраждальну землю Європи та України прийшов назавжди.
ParlaMint-UA_2015-05-08-m0.u9.p1.sent6	Проте, через 70 років цей мир густо окроплений кров’ю воїнів Другої світової війни був підступно порушений.
ParlaMint-UA_2015-05-08-m0.u9.p1.sent7	У 2014 році Російська Федерація розв’язала проти України та всього існуючого світового порядку справжню військову агресію, яка отримала назву гібридна війна.
ParlaMint-UA_2015-05-08-m0.u9.p1.sent8	Але планом захоплення нашої держави не судилось збутися.
ParlaMint-UA_2015-05-08-m0.u9.p1.sent9	Мільйони українців згадали, що вони по духу нащадки великого козацького роду.
ParlaMint-UA_2015-05-08-m0.u9.p1.sent10	Стійкість і мужність учасників антитерористичних операцій у поєднанні з Всеукраїнським волонтерським рухом на підтримку армії стали несподіванкою для озброєних російсько-терористичних військ.
ParlaMint-UA_2015-05-08-m0.u9.p1.sent11	Українські військові зупинили агресора, обмеживши його просування в глибинку нашої держави, окремими районами Донецької та Луганської області.
ParlaMint-UA_2015-05-08-m0.u9.p2.sent1	Користуючись нагодою, я хочу подякувати керівництву держави і Збройних Сил України, волонтерським організаціям та просто не байдужим громадянам за увагу до вирішення проблем українського війська.
ParlaMint-UA_2015-05-08-m0.u9.p3.sent1	За останній рік зроблено багато з питань зміцнення боєздатності нашої армії.
ParlaMint-UA_2015-05-08-m0.u9.p3.sent2	Збройні Сили України набули безцінного бойового досвіду, поповнилися навченим і підготовленим особовим складом, новим озброєнням та військовою технікою.
ParlaMint-UA_2015-05-08-m0.u9.p4.sent1	Шановні товариші, у цей день хочу запевнити присутніх, що нинішнє покоління захисників рідної землі буде гідним своїх славних дідів та прадідів, які 70 років тому перемогли нацизм.
ParlaMint-UA_2015-05-08-m0.u9.p4.sent2	Знахабнілий ворог, який топче сьогодні святу українську землю, обов’язково знайде свій безславний кінець та буде викинутий на звалище історії.
ParlaMint-UA_2015-05-08-m0.u9.p4.sent3	Адже за тим, за ким правда, завжди перемога.
ParlaMint-UA_2015-05-08-m0.u9.p4.sent4	Слава Україні!
ParlaMint-UA_2015-05-08-m0.u10.p1.sent1	Шановний пане Президент, шановний Прем’єр-міністр, шановні ветерани Другої світової війни, народні депутати, гості і запрошені, хочу оголосити, що Урочисте засідання Верховної Ради України оголошую закритим.
ParlaMint-UA_2015-05-08-m0.u11.p1.sent1	Дякую Президенту України та всім, хто брав участь в урочистому засіданні.
ParlaMint-UA_2015-05-08-m0.u11.p1.sent2	Вітаю з Днем Перемоги!
ParlaMint-UA_2015-05-08-m0.u11.p2.sent1	Слава Україні!
