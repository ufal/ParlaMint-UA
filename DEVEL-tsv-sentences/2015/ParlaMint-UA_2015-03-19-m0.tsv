id	text
ParlaMint-UA_2015-03-19-m0.u1.p1.sent1	Доброго ранку, шановні колеги народні депутати!
ParlaMint-UA_2015-03-19-m0.u1.p1.sent2	Прошу заходити усіх в зал, займати робочі місця для початку нашої важливої, хоч і непростої, роботи.
ParlaMint-UA_2015-03-19-m0.u2.p1.sent1	Вельмишановні народні депутати, прошу займайте свої місця.
ParlaMint-UA_2015-03-19-m0.u2.p1.sent2	Ми зараз проведемо реєстрацію, відкриємо сесію Верховної Ради, а далі я оголошу перерву на вимогу двох фракцій до 11 години.
ParlaMint-UA_2015-03-19-m0.u2.p1.sent3	Будь ласка, прошу увімкнути систему "Рада" для реєстрації народних депутатів.
ParlaMint-UA_2015-03-19-m0.u2.p2.sent1	308 народних депутатів зареєстровано у залі.
ParlaMint-UA_2015-03-19-m0.u2.p2.sent2	Я оголошую, я оголошую відкритим засідання Верховної Ради, ранкове, відкритим.
ParlaMint-UA_2015-03-19-m0.u2.p2.sent3	І на вимогу двох фракцій – Радикальної партії і "Батьківщина" – я оголошую перерву до 11 години, вельмишановні колеги.
ParlaMint-UA_2015-03-19-m0.u2.p2.sent4	Я просив би всіх об 11 годині бути, бути.
ParlaMint-UA_2015-03-19-m0.u2.p2.sent5	Прошу об 11 годині народних депутатів зібратись у залі.
ParlaMint-UA_2015-03-19-m0.u2.p2.sent6	Дякую, шановні колеги.
ParlaMint-UA_2015-03-19-m0.u2.p2.sent7	Оголошується перерва.
ParlaMint-UA_2015-03-19-m0.u3.p1.sent1	які розглядалися на засіданні.
ParlaMint-UA_2015-03-19-m0.u3.p1.sent2	Будь ласка, займайте свої місця шановні колеги народні депутати.
ParlaMint-UA_2015-03-19-m0.u3.p2.sent1	Шановні колеги народні депутати можемо продовжувати нашу роботу.
ParlaMint-UA_2015-03-19-m0.u3.p2.sent2	Будь ласка, прошу народних депутатів заходити до зали Верховної Ради України.
ParlaMint-UA_2015-03-19-m0.u3.p3.sent1	Шановні колеги народні депутати, продовжуємо наше засідання.
ParlaMint-UA_2015-03-19-m0.u3.p3.sent2	Я хочу зараз запросити до слова координатора коаліції – Андрія Анатолійовича Тетерука на.
ParlaMint-UA_2015-03-19-m0.u3.p4.sent1	За рішенням фракцій коаліції, виступ буде передано Олегу Ляшку.
ParlaMint-UA_2015-03-19-m0.u3.p4.sent2	Від фракцій коаліції – Олег Ляшко, будь ласка.
ParlaMint-UA_2015-03-19-m0.u4.p1.sent1	Олег Ляшко, Радикальна партія.
ParlaMint-UA_2015-03-19-m0.u4.p2.sent1	За нашою ініціативою, дякуємо колегам по коаліції, які погодилися на перерву, у перерві ми обговорили напружено кілька питань.
ParlaMint-UA_2015-03-19-m0.u4.p2.sent2	Зокрема, щодо діючого порядку денного, який сьогодні запропонований на розгляд парламенту.
ParlaMint-UA_2015-03-19-m0.u4.p2.sent3	Останнім на сьогодні стоїть знову урядовий законопроект 2273, який стосується можливості держави керувати своєю власністю, своїм майном, а конкретно "Укрнафти" ми вважаємо, що таким чином олігархічні сили намагаються в залі нового українського парламенту, який обраний на демократичних виборах, продовжувати далі керувати українським парламентом, як вони це робили 23 роки поспіль.
ParlaMint-UA_2015-03-19-m0.u4.p3.sent1	Фракція Радикальної партії, яка взяла перерву, ми наполягаємо і ми маємо підтримку всіх фракцій коаліції, негайно, зараз у цьому залі проголосувати закон 2273 – повернути право держави впливати на свою власність, керувати своєю власністю.
ParlaMint-UA_2015-03-19-m0.u4.p3.sent2	Ми вважаємо, що олігархи не мають права паразитувати на державних ресурсах, надрах, на державній власності.
ParlaMint-UA_2015-03-19-m0.u4.p3.sent3	Тому ми наполягаємо на прийнятті закону 2273, який, до речі, дає можливість повернути до державної власності не лише "Укрнафту", а і багато чого розкраденого.
ParlaMint-UA_2015-03-19-m0.u4.p3.sent4	Зокрема, нещодавно один із олігархів Ігор Коломойський виступив із сенсаційними заявами про те, що він давав 5 мільйонів доларів щомісяця хабарів Кучмі і Пінчуку, для того щоб йому дали можливість приватизувати ті чи інші державні підприємства.
ParlaMint-UA_2015-03-19-m0.u4.p4.sent1	Ми вважаємо, що ця заява Коломойського має бути предметом розслідування Генеральної прокуратури.
ParlaMint-UA_2015-03-19-m0.u4.p4.sent2	За цією заявою має бути порушена кримінальна справа.
ParlaMint-UA_2015-03-19-m0.u4.p4.sent3	І всі, хто давав хабарі, і всі, хто брав хабарі, мають відповідати, і строку давності у цих злочинах перед державою, перед українським суспільством немає.
ParlaMint-UA_2015-03-19-m0.u4.p5.sent1	Тому фракція Радикальної партії наполягає на проголосуванні Закону 2273, який дасть можливість повернути в державну власність "Укрнафту", яку "прихватизував" Коломойський, який дасть можливість повернути до державної власності всі розкрадене олігархами майно, не тільки Коломойським, а й усіма іншими олігархами, які є в нашій країні: Льовочкін, Фірташ, Суркіс, Пінчук, Ахметов, Комойський, Григоришин і всі інші олігархи.
ParlaMint-UA_2015-03-19-m0.u4.p5.sent2	Всі олігархи – це зло, не менше, ніж зовнішня російська агресія.
ParlaMint-UA_2015-03-19-m0.u4.p5.sent3	Дякую.
ParlaMint-UA_2015-03-19-m0.u5.p1.sent1	Шановні колеги народні депутати, хочу зазначити, що даний законопроект знаходиться в порядку денному позачергово і буде розглянутий одразу після засідання комітету профільного, який згідно до законодавства має бути розглянутий.
ParlaMint-UA_2015-03-19-m0.u5.p2.sent1	Зараз я хотів би запросити, шановні колеги, до слова: народний депутат, член комітету Соловей.
ParlaMint-UA_2015-03-19-m0.u5.p2.sent2	Будь ласка, вони проводили нараду з цього приводу.
ParlaMint-UA_2015-03-19-m0.u5.p2.sent3	Прошу.
ParlaMint-UA_2015-03-19-m0.u5.p2.sent4	Профільний комітет, який має розглянути це питання.
ParlaMint-UA_2015-03-19-m0.u6.p1.sent1	Шановний український народ, шановні колеги-депутати, змушений звертатися до вас з приводу ганебної ситуації, яка склалася навколо того, що уже п’ятий раз поспіль комітет Верховної Ради з питань економічної політики, а точніше деякі його члени комітету свідомо ігнорують засідання комітету.
ParlaMint-UA_2015-03-19-m0.u6.p1.sent2	Натомість шість депутатів Верховної Ради, зокрема це Пташник, це Кошелєва, це Соловей, Романовський, це Матківський і Кривенко, постійно беруть участь в засіданнях комітету.
ParlaMint-UA_2015-03-19-m0.u6.p1.sent3	І я, власне.
ParlaMint-UA_2015-03-19-m0.u6.p1.sent4	І тому я вважаю таке явище є ганебним для українського парламентаризму.
ParlaMint-UA_2015-03-19-m0.u6.p2.sent1	Сьогодні зранку в залі за даними реєстрації зареєстровано 10. 11 членів Комітету Верховної Ради України з питань економічної політики.
ParlaMint-UA_2015-03-19-m0.u6.p2.sent2	Я звертаюся до Голови Верховної Ради дати відповідне доручення негайно провести засідання комітету в кулуарах Верховної Ради, зважаючи на те, що сьогодні в залі Верховної Ради є наявний кворум, достатній для проведення засідання цього комітету.
ParlaMint-UA_2015-03-19-m0.u6.p3.sent1	Окрім того, я хочу звернутися до керівників фракцій також взяти участь в засіданні цього комітету.
ParlaMint-UA_2015-03-19-m0.u6.p4.sent1	Хочу зауважити, що сьогодні, крім тих шести депутатів, які я зачитав, в залі також присутні депутати Березкін, Воропаєв, Матвієнков, Феєрмар, Я вважаю, що цього більш, ніж достатньо.
ParlaMint-UA_2015-03-19-m0.u6.p4.sent2	І Іванчук Андрій Володимирович.
ParlaMint-UA_2015-03-19-m0.u6.p4.sent3	Цього більш ніж достатньо для того, щоб провести належним чином засідання Комітету з питань економічної політики, і поставити крапку у цьому надважливому питанні, яке хвилює українське суспільство.
ParlaMint-UA_2015-03-19-m0.u6.p4.sent4	Дякую.
ParlaMint-UA_2015-03-19-m0.u7.p1.sent1	Дякую, шановний народний депутат.
ParlaMint-UA_2015-03-19-m0.u7.p1.sent2	Одразу я хочу дати доручення Апарату Верховної Ради отут прямо під куполом на третьому поверсі забезпечити приміщення для проведення комітету.
ParlaMint-UA_2015-03-19-m0.u7.p1.sent3	Відповідно, стенограма і всього іншого.
ParlaMint-UA_2015-03-19-m0.u7.p1.sent4	І зараз доручаю комітету невідкладно зібратися.
ParlaMint-UA_2015-03-19-m0.u7.p1.sent5	Прошу керівників фракцій взяти участь у засіданні цього комітету, щоб, не порушуючи закону.
ParlaMint-UA_2015-03-19-m0.u7.p1.sent6	не порушуючи закону, ми це питання розглянули сьогодні.
ParlaMint-UA_2015-03-19-m0.u7.p1.sent7	Дякую, шановні колеги.
ParlaMint-UA_2015-03-19-m0.u7.p2.sent1	Одну.
ParlaMint-UA_2015-03-19-m0.u7.p2.sent2	Воропаєв, будь ласка, народний депутат.
ParlaMint-UA_2015-03-19-m0.u7.p2.sent3	Вас назвали.
ParlaMint-UA_2015-03-19-m0.u7.p2.sent4	Будь ласка, Воропаєв.
ParlaMint-UA_2015-03-19-m0.u8.p1.sent1	Прошу передати слово Матвієнкову.
ParlaMint-UA_2015-03-19-m0.u9.p1.sent1	Народний депутат Матвієнков.
ParlaMint-UA_2015-03-19-m0.u9.p1.sent2	Будь ласка, хвилина.
ParlaMint-UA_2015-03-19-m0.u10.p1.sent1	Уважаемые коллеги, вы знаете, когда делили комитеты, когда більшість определяла ситуацию в руководстве, нас умножили на 0, оппозицию, мы в этом деле участие не принимали, мы и не спорили, мы сюда шли не за портфелями.
ParlaMint-UA_2015-03-19-m0.u10.p1.sent2	Мы работали честно, добросовестно, мы по каждому закону имели свою позицию, посещали все заседания комитетов и никто нас в этом упрекнуть не может.
ParlaMint-UA_2015-03-19-m0.u10.p2.sent1	Но сегодня, когда мы видим, что прикрываясь этим законом идет закулисная или подкулисная борьба за кресло головы комитета и хотя этот вопрос хотят решать нашими руками, мы в этом участия принимать не хотим, извините, пожалуйста.
ParlaMint-UA_2015-03-19-m0.u10.p2.sent2	Вы більшість, соберитесь, определитесь кто будет руководить этим комитетом, кто будет проводить заседания, как будут проходить эти заседания.
ParlaMint-UA_2015-03-19-m0.u10.p2.sent3	Что касается самого закона, у нас есть принципиальная позиция по этому закону, мы не принципиально, мы не против за него голосовать, готовы голосовать за него в первом чтении, если какие-то поправки учтете – проголосуем в цілому.
ParlaMint-UA_2015-03-19-m0.u10.p2.sent4	Спасибо.
ParlaMint-UA_2015-03-19-m0.u11.p1.sent1	Дякую.
ParlaMint-UA_2015-03-19-m0.u11.p1.sent2	Шановні колеги.
ParlaMint-UA_2015-03-19-m0.u11.p1.sent3	Відповідно прошу займати свої місця.
ParlaMint-UA_2015-03-19-m0.u11.p1.sent4	Ми переходимо до розгляду питань порядку денного.
ParlaMint-UA_2015-03-19-m0.u11.p1.sent5	І хочу вас проінформувати, що відповідно до заяви, відповідно до заяви, яка була подана керівником комітету Іванчуком, про відкликання його з посади Голови комітету Верховної Ради України, відповідний комітет регламентний провів засідання свого комітету і внесли відповідну постанову, яка не потребує включення до порядку денного сесії.
ParlaMint-UA_2015-03-19-m0.u11.p1.sent6	І я зараз, щоб не було ні в кого жодних питань щодо керівництва в комітетах, поставлю це питання на голосування, як кадрове питання.
ParlaMint-UA_2015-03-19-m0.u11.p1.sent7	Якщо воно не набере зараз рішення, то діючий Голова комітету Іванчук отримає зараз доручення негайно провести засідання цього комітету, негайно.
ParlaMint-UA_2015-03-19-m0.u11.p1.sent8	Він знаходиться у залі і він це зробить, на скільки я розумію.
ParlaMint-UA_2015-03-19-m0.u11.p2.sent1	Тому, будь ласка, шановні колеги, на ваш розгляд вноситься проект Постанови про відкликання Іванчука Андрія Володимировича з посади голови Комітету Верховної Ради України з питань економічної політики.
ParlaMint-UA_2015-03-19-m0.u11.p2.sent2	Тобто наголошую на тому, що якщо таке відкликання може відбутись, тоді це буде виконувати функцію перший заступник голови комітету.
ParlaMint-UA_2015-03-19-m0.u11.p2.sent3	Якщо не відбудеться відкликання, то Андрій Володимирович має виконати свої професійні обов’язки і провести засідання комітету.
ParlaMint-UA_2015-03-19-m0.u11.p2.sent4	А ми зараз по готовності це рішення внесемо в зал Верховної Ради і будемо голосувати.
ParlaMint-UA_2015-03-19-m0.u11.p2.sent5	Приймається?
ParlaMint-UA_2015-03-19-m0.u11.p3.sent1	Шановні колеги, я прошу всіх, заспокойтесь, будь ласка!
ParlaMint-UA_2015-03-19-m0.u11.p3.sent2	Шановні колеги, шановні колеги, я прошу всіх підготуватися до голосування, На ваш розгляд вноситься проект Постанови, реєстраційний номер.
ParlaMint-UA_2015-03-19-m0.u11.p4.sent1	Шановні колеги, на ваш розгляд для голосування вноситься проект Постанови.
ParlaMint-UA_2015-03-19-m0.u11.p5.sent1	Шановні колеги, на ваш розгляд вноситься проект Постанови про відкликання Іванчука з посади голови Комітету Верховної Ради України з питань економічної політики, 2418.
ParlaMint-UA_2015-03-19-m0.u11.p5.sent2	Прошу визначатися щодо голосування.
ParlaMint-UA_2015-03-19-m0.u11.p5.sent3	2418.
ParlaMint-UA_2015-03-19-m0.u11.p5.sent4	Прошу визначатися.
ParlaMint-UA_2015-03-19-m0.u11.p6.sent1	За-149
ParlaMint-UA_2015-03-19-m0.u11.p7.sent1	Рішення не прийнято.
ParlaMint-UA_2015-03-19-m0.u11.p8.sent1	Вельмишановний Андрію Володимировичу, я даю вам доручення Голова Верховної Ради негайно зібрати комітет і провести його засідання.
ParlaMint-UA_2015-03-19-m0.u11.p9.sent1	Будь ласка, оця ложа, Андрій Володимирович, оця ложа, вона для вас, прошу.
ParlaMint-UA_2015-03-19-m0.u11.p9.sent2	Якщо треба проводити стенограму, ви можете це зробити.
ParlaMint-UA_2015-03-19-m0.u11.p10.sent1	Лідерів фракцій я прошу забезпечити участь членів комітету у засіданні, а ми продовжуємо розгляд питань порядку денного, шановні колеги.
ParlaMint-UA_2015-03-19-m0.u11.p11.sent1	Перед тим хочу виконати почесну місію і привітати наших колег, народних депутатів України з днем народження: Андрія Валерійовича Журжія, давайте привітаємо , Степана Івановича Кубіва , Руслана Валерійовича Лук’янчука .
ParlaMint-UA_2015-03-19-m0.u11.p12.sent1	Дякую, шановні колеги.
ParlaMint-UA_2015-03-19-m0.u11.p12.sent2	Переходимо до розгляду питань порядку денного.
ParlaMint-UA_2015-03-19-m0.u11.p13.sent1	В першому читанні на ваш розгляд вноситься проект Закону (реєстраційний номер 2377), проект Закон про внесення змін до Закону України "Про військовий обов’язок і військову службу" щодо служби у військовому резерві в особливий період.
ParlaMint-UA_2015-03-19-m0.u11.p13.sent2	Будь ласка, шановні колеги, є пропозиція представника Президента, народного депутата України Кубіва розглядати його за скороченою процедурою.
ParlaMint-UA_2015-03-19-m0.u11.p14.sent1	Прошу визначатись.
ParlaMint-UA_2015-03-19-m0.u11.p14.sent2	Прошу визначатись щодо розгляду за скороченою процедурою.
ParlaMint-UA_2015-03-19-m0.u11.p15.sent1	За-203
ParlaMint-UA_2015-03-19-m0.u11.p16.sent1	Рішення прийнято.
ParlaMint-UA_2015-03-19-m0.u11.p17.sent1	Будь ласка, Степан Іванович, доповідайте, прошу.
ParlaMint-UA_2015-03-19-m0.u11.p17.sent2	Колеги, я просив би вас дуже уважно послухати доповідь.
ParlaMint-UA_2015-03-19-m0.u12.p1.sent1	Шановний пане Голово!
ParlaMint-UA_2015-03-19-m0.u12.p1.sent2	Шановні колеги!
ParlaMint-UA_2015-03-19-m0.u12.p1.sent3	До вашої уваги пропонується проект Закону України про внесення змін до Закону України "Про військовий обов’язок і військову службу" щодо служби у військовому резерві в особливий період вноситься Президентом України як невідкладний.
ParlaMint-UA_2015-03-19-m0.u12.p2.sent1	Теза перша, що даний законопроект розроблено з метою врегулювання проходження служби у військовому резерві, враховується особливий період.
ParlaMint-UA_2015-03-19-m0.u12.p3.sent1	Теза другий, що даний законопроект зумовлений необхідністю удосконалення системи забезпечення національної безпеки, посилення якості і відповідно підвищення платоспроможності Збройних Сил України.
ParlaMint-UA_2015-03-19-m0.u12.p4.sent1	Теза третя, що даний проект передбачається, що резервісти – це всі особи, які проходять службу у військовому резерві Збройних Сил України, інших військових формувань, і призначені для їх укомплектування у мирний і воєнний час.
ParlaMint-UA_2015-03-19-m0.u12.p5.sent1	Теза четверта, що в обов’язковому порядку зараховуються до проходження служби у військовому оперативному резерві першої черги військовослужбовці, що звільнені зі строкової військової служби, військової служби, за призивом під час мобілізації на особливий період.
ParlaMint-UA_2015-03-19-m0.u12.p6.sent1	Теза п’ята, що після завершення особливого періоду такі військовослужбовці матимуть право в добровільному порядку укласти контракт на проходження служби у військовому резерві.
ParlaMint-UA_2015-03-19-m0.u12.p6.sent2	І прийняття даного закону створить правове підґрунтя для виконання тої проблематики, яке є сьогодні.
ParlaMint-UA_2015-03-19-m0.u12.p7.sent1	Шановні колеги, прошу підтримати законодавчу ініціативу Президента України і прийняти цей законопроект за основу і в цілому.
ParlaMint-UA_2015-03-19-m0.u12.p7.sent2	Дякую.
ParlaMint-UA_2015-03-19-m0.u13.p1.sent1	Дякую.
ParlaMint-UA_2015-03-19-m0.u13.p1.sent2	Співдоповідає голова профільного комітету Сергій Пашинський.
ParlaMint-UA_2015-03-19-m0.u13.p1.sent3	Будь ласка, Сергій Володимирович.
ParlaMint-UA_2015-03-19-m0.u13.p2.sent1	Сергій Пашинський, будь ласка, доповідайте.
ParlaMint-UA_2015-03-19-m0.u13.p2.sent2	Сергій Пашинський, будь ласка, доповідайте!
ParlaMint-UA_2015-03-19-m0.u14.p1.sent1	Шановний головуючий, шановні колеги, шановні глядачі!
ParlaMint-UA_2015-03-19-m0.u14.p1.sent2	Вчора, я дуже вдячний, ми оперативно прийняли закон за основу та в цілому, який врегульовує всі ті проблеми соціальні, соціально-економічні, політичні, психологічні, які пов’язані з демобілізацією, яка зараз іде повним ходом.
ParlaMint-UA_2015-03-19-m0.u14.p1.sent3	Десятки тисяч людей зараз демобілізуються.
ParlaMint-UA_2015-03-19-m0.u14.p1.sent4	Але одночасно ми хотіли б звернути увагу, що російський агресор, на жаль, нікуди не зник з нашої землі.
ParlaMint-UA_2015-03-19-m0.u14.p1.sent5	Ми повинні бути готові до будь-якого розвитку сценарію.
ParlaMint-UA_2015-03-19-m0.u14.p1.sent6	У даний момент закінчується перша хвиля мобілізації, частини укомплектовуються, йде бойове злагодження.
ParlaMint-UA_2015-03-19-m0.u14.p2.sent1	Демобілізованих, яких фактично є десятки тисяч, цим законом пропонується перевести у так називаємий резерв першої серги.
ParlaMint-UA_2015-03-19-m0.u14.p2.sent2	Що це означає?
ParlaMint-UA_2015-03-19-m0.u14.p2.sent3	Ці всі люди у переважній більшості мають бойовий досвід, вони мають ті частини, де вони служили.
ParlaMint-UA_2015-03-19-m0.u14.p2.sent4	І передбачається, що у випадку форс-мажорних обставин за рішенням Президента, рішенням парламенту вони будуть призиватись уже мобілізовуватись не по тій схемі, яка була раніше, а саме, через військкомати, через бойове злагодження, а напряму у свої частини.
ParlaMint-UA_2015-03-19-m0.u14.p2.sent5	Це так називаємий резерв першої черги.
ParlaMint-UA_2015-03-19-m0.u14.p3.sent1	Я буду молитися і надіятися, що до цього не дійде.
ParlaMint-UA_2015-03-19-m0.u14.p3.sent2	Але ми повинні бути готові.
ParlaMint-UA_2015-03-19-m0.u14.p3.sent3	І я прошу проголосувати парламент і рішення комітету відповідне проголосувати за основу та в цілому в редакції комітету.
ParlaMint-UA_2015-03-19-m0.u14.p3.sent4	Дякую за увагу.
ParlaMint-UA_2015-03-19-m0.u15.p1.sent1	Дякую, Сергій Володимирович.
ParlaMint-UA_2015-03-19-m0.u15.p2.sent1	Будь ласка, запишіться два – "за", два – "проти".
ParlaMint-UA_2015-03-19-m0.u15.p2.sent2	Будь ласка, народний депутат Масоріна, "Народний фронт".
ParlaMint-UA_2015-03-19-m0.u16.p1.sent1	Прошу передати слово Юрію Березі.
ParlaMint-UA_2015-03-19-m0.u17.p1.sent1	Юрій Береза, будь ласка.
ParlaMint-UA_2015-03-19-m0.u18.p1.sent1	Шановні колеги, я від імені фракції "Народного фронту" хотів закликати вас підтримати цей законопроект, на сьогоднішній день він дуже важливий.
ParlaMint-UA_2015-03-19-m0.u18.p1.sent2	Фракція "Народного фронту" буде голосувати "за".
ParlaMint-UA_2015-03-19-m0.u18.p1.sent3	Дякую.
ParlaMint-UA_2015-03-19-m0.u19.p1.sent1	Дякую.
ParlaMint-UA_2015-03-19-m0.u19.p2.sent1	Будь ласка, народний депутат Рибак, "Блок Петра Порошенка".
ParlaMint-UA_2015-03-19-m0.u19.p2.sent2	Будь ласка, Іван Петрович.
ParlaMint-UA_2015-03-19-m0.u20.p1.sent1	202-й виборчий округ, Чернівецька область, Рибак Іван Петрович.
ParlaMint-UA_2015-03-19-m0.u20.p2.sent1	Ну, це дійсно дуже важливий закон, тому що 35 тисяч військовослужбовців, які зараз будуть демобілізовані хочуть знати чи потрібні вони державі далі.
ParlaMint-UA_2015-03-19-m0.u20.p2.sent2	І, я думаю, що саме норма щодо їхнього права у добровільному порядку укладати контракти на проходження служби у військовому резерві визначається, буде визначено цим законом.
ParlaMint-UA_2015-03-19-m0.u20.p2.sent3	Ми будемо підтримувати цей закон.
ParlaMint-UA_2015-03-19-m0.u21.p1.sent1	Дякую, шановні колеги.
ParlaMint-UA_2015-03-19-m0.u21.p1.sent2	Павло Кишкар, "Самопоміч".
ParlaMint-UA_2015-03-19-m0.u22.p1.sent1	"Самопоміч" критично підтримує положення цього закону.
ParlaMint-UA_2015-03-19-m0.u22.p1.sent2	Єдине, що дуже цікавить, що нам пан Мехед запропонує системного в плані роботи з демобілізованими, зокрема приходить людина і що вона робить далі, куди вона йде, які документи отримує?
ParlaMint-UA_2015-03-19-m0.u22.p1.sent3	Чи спростимо ми врешті-решт процедуру отримання учасника бойових дій.
ParlaMint-UA_2015-03-19-m0.u22.p1.sent4	Я, наприклад, до сих пір не учасник бойових дій.
ParlaMint-UA_2015-03-19-m0.u22.p1.sent5	Маю докази, пане Мехед, що я учасник бойових дій.
ParlaMint-UA_2015-03-19-m0.u22.p2.sent1	Дуже цікавить щодо системних змін роботи з людьми.
ParlaMint-UA_2015-03-19-m0.u22.p2.sent2	Бо це все полишено на відкуп, я так думаю, волонтерських організацій і в нас є хороші приклади, коли саме волонтери організовують центри щодо накопичення інформації по вакантним посадам, роботи щодо фінансової допомоги, допомоги в плані отримання юридичної допомоги в процедурі отримання учасника бойових дій.
ParlaMint-UA_2015-03-19-m0.u22.p2.sent3	Давайте працювати системно.
ParlaMint-UA_2015-03-19-m0.u22.p2.sent4	Ми готові долучатися до всіх цих процесів.
ParlaMint-UA_2015-03-19-m0.u22.p2.sent5	Дякую.
ParlaMint-UA_2015-03-19-m0.u23.p1.sent1	Дякую.
ParlaMint-UA_2015-03-19-m0.u23.p2.sent1	Будь ласка, народний депутат Мосійчук, Радикальна партія.
ParlaMint-UA_2015-03-19-m0.u24.p1.sent1	Ігор Мосійчук, Радикальна партія.
ParlaMint-UA_2015-03-19-m0.u24.p1.sent2	Фракція Радикальна партія Олега Ляшка повністю підтримує даний законопроект.
ParlaMint-UA_2015-03-19-m0.u24.p1.sent3	Закликає колег голосувати за нього за основу і в цілому.
ParlaMint-UA_2015-03-19-m0.u24.p1.sent4	23 роки нищилась армія, нищилась система обороноздатності країни.
ParlaMint-UA_2015-03-19-m0.u24.p1.sent5	І зараз, коли на сході ллється кров найліпших синів України наше завдання як парламентарів в обов’язковому порядку відновити систему обороноздатності країни, систему захисту України, і, перш за все, вона має, дійсно, базуватися на резерві, на фаховому резерві, на тих, хто вже пройшов бойові дії.
ParlaMint-UA_2015-03-19-m0.u24.p1.sent6	Але тут уже знову звертаю увагу заступника міністра, присутнього в залі, на комісію по наданню статуса учасника АТО.
ParlaMint-UA_2015-03-19-m0.u24.p1.sent7	Якісь негідники, якісь прокурори, які ніколи в цій зоні не були, його отримують.
ParlaMint-UA_2015-03-19-m0.u24.p1.sent8	Міліцейські генерали, які на півдня туди заїхали, отримують.
ParlaMint-UA_2015-03-19-m0.u24.p1.sent9	В той же час реальні бійці реальних частин Збройних Сил України не можуть достукатись і отримати цей статус.
ParlaMint-UA_2015-03-19-m0.u24.p2.sent1	Окрім цього, звертаюся до заступника міністра оборони.
ParlaMint-UA_2015-03-19-m0.u24.p2.sent2	Зараз в залі присутній військовослужбовець, народний депутат Сергій Мельничук, який підозрюється Генеральною прокуратурою у скоєнні двох вбивств і Міністерство внутрішніх справ.
ParlaMint-UA_2015-03-19-m0.u24.p2.sent3	Звертають до міністра оборони, щоб до позбавлення військового звання цього подонка, який прийшов сюди у формі.
ParlaMint-UA_2015-03-19-m0.u24.p2.sent4	Дякую.
ParlaMint-UA_2015-03-19-m0.u25.p1.sent1	Будь ласка, колеги, народний депутат Новак, "Блок Петра Порошенка".
ParlaMint-UA_2015-03-19-m0.u26.p1.sent1	Шановний головуючий, шановні депутати, безумовна фракція "Блоку Петра Порошенка" підтримує цей закон.
ParlaMint-UA_2015-03-19-m0.u26.p1.sent2	Єдине, що треба сказати, що сьогодні ми повинні подбати про матеріальне забезпечення і тих, хто сьогодні мобілізований, і ті, хто знову будуть мобілізовані на захист нашої Батьківщини.
ParlaMint-UA_2015-03-19-m0.u26.p1.sent3	Сьогодні заробітна плата три тисячі гривень – це менше, ніж мінімальна зарплата, враховуючи, що хлопці несуть службу цілодобово.
ParlaMint-UA_2015-03-19-m0.u26.p1.sent4	Якщо людина на фронті, це вдвічі більше, це шість тисяч.
ParlaMint-UA_2015-03-19-m0.u26.p1.sent5	Не може людина, яка захищає Батьківщину отримувати таку мінімальну зарплату.
ParlaMint-UA_2015-03-19-m0.u26.p1.sent6	Тому ми сьогодні повинні встановити реальну зарплату тим, хто захищає Батьківщину, і подумати про їх матеріальне забезпечення.
ParlaMint-UA_2015-03-19-m0.u26.p1.sent7	Якщо держава буде чесно ставитися до тих, хто захищає свою Батьківщину, то і ті, хто захищає Батьківщину, також будуть ставитися чесно до свого обов’язку.
ParlaMint-UA_2015-03-19-m0.u26.p1.sent8	Ми підтримуємо, але потрібно подбати про соціальний захист тих, хто воює, і тих, хто служить.
ParlaMint-UA_2015-03-19-m0.u26.p1.sent9	Дякую.
ParlaMint-UA_2015-03-19-m0.u27.p1.sent1	Дякую.
ParlaMint-UA_2015-03-19-m0.u27.p1.sent2	Шановні колеги, я думаю, що достатньо висловились, достатньо висловились щодо цього закону, законопроекту.
ParlaMint-UA_2015-03-19-m0.u27.p1.sent3	Я просив би шановних колег стримано себе поводити по відношенню один до одного, з повагою до народних депутатів.
ParlaMint-UA_2015-03-19-m0.u27.p1.sent4	Шановні колеги, я прошу підготуватись до голосування.
ParlaMint-UA_2015-03-19-m0.u27.p2.sent1	На ваш розгляд для голосування внесено законопроект (реєстраційний номер 2377) проект Закону про внесення змін до Закону України "Про військовий обов’язок і військову службу" (щодо служби у військовому резерві в особливий період).
ParlaMint-UA_2015-03-19-m0.u27.p2.sent2	Є пропозиція комітету, підтримана фракціями, ми це чули у виступах, підтримати цей законопроект за основу та в цілому.
ParlaMint-UA_2015-03-19-m0.u27.p2.sent3	Саме цю пропозицію я ставлю на голосування: 2377 – за основу та в цілому.
ParlaMint-UA_2015-03-19-m0.u27.p2.sent4	Прошу підтримати, шановні колеги.
ParlaMint-UA_2015-03-19-m0.u27.p2.sent5	Андрій, голосуємо.
ParlaMint-UA_2015-03-19-m0.u27.p3.sent1	За-273
ParlaMint-UA_2015-03-19-m0.u27.p4.sent1	Рішення прийнято.
ParlaMint-UA_2015-03-19-m0.u27.p5.sent1	"Блок Петра Порошенка" – 122, "Народний фронт" – 70, "Опозиційний блок" – 0, "Самопоміч" – 18, Радикальна партія – 18, "Батьківщина" – 11, "Відродження" – 7, "Воля народу" – 9, позафракційні – 18.
ParlaMint-UA_2015-03-19-m0.u27.p6.sent1	Шановні колеги, на ваш розгляд вноситься проект Закону про внесення змін.
ParlaMint-UA_2015-03-19-m0.u27.p6.sent2	Проект Закону до Податкового кодексу України (щодо спрощення умов ведення бізнесу) (реєстраційний номер 2381).
ParlaMint-UA_2015-03-19-m0.u27.p6.sent3	Є пропозиція доповідача, голови комітету, розглядати його за скороченою процедурою.
ParlaMint-UA_2015-03-19-m0.u27.p6.sent4	Прошу визначатись щодо розгляду даного законопроекту за скороченою процедурою.
ParlaMint-UA_2015-03-19-m0.u27.p6.sent5	Прошу визначатись.
ParlaMint-UA_2015-03-19-m0.u27.p6.sent6	Щодо розгляду за скороченою процедурою.
ParlaMint-UA_2015-03-19-m0.u27.p7.sent1	За-207
ParlaMint-UA_2015-03-19-m0.u27.p8.sent1	Дякую, колеги.
ParlaMint-UA_2015-03-19-m0.u27.p8.sent2	Рішення прийнято.
ParlaMint-UA_2015-03-19-m0.u27.p9.sent1	Будь ласка, доповідає перший заступник міністра юстиції Наталія Іларіонівна Севостьянова.
ParlaMint-UA_2015-03-19-m0.u27.p9.sent2	Прошу.
ParlaMint-UA_2015-03-19-m0.u28.p1.sent1	Шановні народні депутати, вашій увазі пропонується проект Закону про внесення змін до Податкового кодексу щодо спрощення умов ведення бізнесу.
ParlaMint-UA_2015-03-19-m0.u28.p1.sent2	Законопроект розроблено з метою зменшення кількості процедур та часу реєстрації суб’єктів господарювання у фіскальній сфері.
ParlaMint-UA_2015-03-19-m0.u28.p1.sent3	Це покращить позицію України у рейтингу Doing bisness вже у 2016 році.
ParlaMint-UA_2015-03-19-m0.u28.p1.sent4	Сьогодні ми займаємо 76 позицію.
ParlaMint-UA_2015-03-19-m0.u28.p1.sent5	Після прийняття цих змін це буде 12 позиція у рейтингу.
ParlaMint-UA_2015-03-19-m0.u28.p1.sent6	Проектом пропонується запровадити принцип мовчазної згоди у сфері оподаткування в частині повідомлення про взяття контролюючими органами рахунків платників податків на облік, який пропонується здійснювати у режимі реального часу, це зміни до 69 статті Податкового кодексу України.
ParlaMint-UA_2015-03-19-m0.u28.p1.sent7	Цими змінами пропонується встановити, що банки та інші фінансів установи будуть мати можливість відкривати та закривати поточні та інші рахунки платникам податків на підставі відомостей, які оприлюднені на сайті Міністерства юстиції з повідомленням контролюючого органу одночасно із відкриттям та закриттям рахунку.
ParlaMint-UA_2015-03-19-m0.u28.p1.sent8	Контролюючий орган після отримання від банку або фінансової установи повідомлення про відкриття рахунку, зобов’язаний в режимі реального часу взяти рахунок на облік або наді слати повідомлення про відмову у взятті контролюючим органом такого рахунку на облік.
ParlaMint-UA_2015-03-19-m0.u28.p1.sent9	Із запровадженням цього принципу мовчазної згоди буде спрощено порядок взяття рахунків на облік контролюючими органами, що покращить умови ведення бізнесу для підприємців.
ParlaMint-UA_2015-03-19-m0.u28.p1.sent10	Комітет Верховної Ради прийняв рішення: рекомендувати прийняти закон за основу.
ParlaMint-UA_2015-03-19-m0.u28.p1.sent11	Прошу вас підтримати його за основу.
ParlaMint-UA_2015-03-19-m0.u28.p1.sent12	Дякую за увагу.
ParlaMint-UA_2015-03-19-m0.u29.p1.sent1	дякую.
ParlaMint-UA_2015-03-19-m0.u29.p2.sent1	Будь ласка, доповідає.
ParlaMint-UA_2015-03-19-m0.u29.p2.sent2	Співдоповідає голова комітету профільного Роман Насіров.
ParlaMint-UA_2015-03-19-m0.u30.p1.sent1	Шановний пане Голово, шановні колеги, дозвольте стисло довести позицію Комітету з питань податкової та митної політики щодо урядового проекту Закону України про внесення змін до Податкового кодексу України (щодо спрощення умов ведення бізнесу) (реєстраційний номер 2381).
ParlaMint-UA_2015-03-19-m0.u30.p2.sent1	Наразі хочу зазначити, що цей законопроект за загальною мотивацією законодавчого врегулювання пов’язаний з поданим урядом законопроектом про внесення змін до деяких законодавчих актів України щодо окремих правових аспектів поліпшення позицій України у рейтингу Doing Business (реєстраційний номер 2382).
ParlaMint-UA_2015-03-19-m0.u30.p2.sent2	Але не слід забувати, що ми це робимо не заради рейтингу, ми це робимо заради того, щоб в нашій країні було легше працювати бізнесу, підприємцям.
ParlaMint-UA_2015-03-19-m0.u30.p3.sent1	Загалом ці законопроекти зроблені з метою зменшення кількості процедур та часу реєстрації суб’єктів господарювання, у тому числі у фіскальній сфері, що в разі їх прийняття покращить позиції України в рейтингах та в дійсності відкриття та закриття рахунків і спілкування з фіскальною службою.
ParlaMint-UA_2015-03-19-m0.u30.p4.sent1	Безпосередньо проектом Закону номер 2381 шляхом внесення змін до Податкового кодексу України пропонується запровадити принцип мовчазної згоди у сфері оподаткування, зокрема в частині повідомлення про взяття контролюючими органами рахунків платників податків на облік, який пропонується здійснювати у режимі реального часу.
ParlaMint-UA_2015-03-19-m0.u30.p5.sent1	За висновком Головного науково-експертного управління Апарату Верховної Ради України цей законопроект може бути взятий за основу з подальшим врахуванням висловлених зауважень і пропозицій.
ParlaMint-UA_2015-03-19-m0.u30.p5.sent2	Бо я зауважу на тому, що це урядовий законопроект, але на засіданні комітету Міністерство фінансів та фіскальна служба були проти цієї редакції.
ParlaMint-UA_2015-03-19-m0.u30.p5.sent3	Тому я прошу доопрацювати його в Кабінеті Міністрів.
ParlaMint-UA_2015-03-19-m0.u30.p6.sent1	Виходячи зі сказаного, комітет вирішив рекомендувати Верховній Раді України проект Закону про внесення змін до Податкового кодексу України.
ParlaMint-UA_2015-03-19-m0.u31.p1.sent1	Будь ласка, дайте завершити.
ParlaMint-UA_2015-03-19-m0.u32.p1.sent1	поданий Кабінетом Міністрів України, прийняти за основу.
ParlaMint-UA_2015-03-19-m0.u32.p1.sent2	Прошу підтримати.
ParlaMint-UA_2015-03-19-m0.u32.p1.sent3	Дякую.
ParlaMint-UA_2015-03-19-m0.u33.p1.sent1	Дякую.
ParlaMint-UA_2015-03-19-m0.u33.p2.sent1	Шановні колеги, два – "за", два – "проти", запишіться, будь ласка.
ParlaMint-UA_2015-03-19-m0.u33.p3.sent1	Народний депутат Алексєєв, "Народний фронт".
ParlaMint-UA_2015-03-19-m0.u34.p1.sent1	Прошу передати слово депутату Кіршу.
ParlaMint-UA_2015-03-19-m0.u35.p1.sent1	"Народний фронт" підтримувати цей закон, бо цей закон, по-перше, антикорупційний; по-друге, підприємницький; по-третє, він дуже грошовий, бо якщо буде спрощено реєстрацію бізнесу в Україні, то буде більше податків в нашій країні, немає жодних заперечень.
ParlaMint-UA_2015-03-19-m0.u35.p1.sent2	І зовсім не зрозуміло, чому Мінфін проти такого закону.
ParlaMint-UA_2015-03-19-m0.u35.p1.sent3	Ми підтримуємо і будемо голосувати і за основу, і в цілому.
ParlaMint-UA_2015-03-19-m0.u35.p1.sent4	Спасибі.
ParlaMint-UA_2015-03-19-m0.u36.p1.sent1	Дякую.
ParlaMint-UA_2015-03-19-m0.u36.p2.sent1	Будь ласка, народний депутат Підлісецький, "Самопоміч".
ParlaMint-UA_2015-03-19-m0.u37.p1.sent1	Я прошу передати слово Тетяні Остріковій.
ParlaMint-UA_2015-03-19-m0.u37.p1.sent2	Дякую.
ParlaMint-UA_2015-03-19-m0.u38.p1.sent1	Тетяна Острікова, будь ласка.
ParlaMint-UA_2015-03-19-m0.u39.p1.sent1	Доброго дня, шановні колеги!
ParlaMint-UA_2015-03-19-m0.u39.p1.sent2	Фракція "Самопоміч" підтримає цей закон, оскільки ним, дійсно, пропонується запровадження принципу мовчазної згоди в частині підтвердження контролюючим органом податкової, тобто факту відкриття або закриття рахунку платника податків у банках в режимі реального часу.
ParlaMint-UA_2015-03-19-m0.u39.p1.sent3	При цьому, якщо фінансові установи будуть мати можливість відкривати і закривати ці поточні рахунки на підставі відомостей, оприлюднених, зокрема, на офіційному веб-сайті центрального органу, який відповідає за державну реєстрацію юридичних осіб.
ParlaMint-UA_2015-03-19-m0.u39.p1.sent4	Тому, безумовно, ми будемо підтримувати цей закон в цій частині.
ParlaMint-UA_2015-03-19-m0.u39.p2.sent1	Що стосується порядку реєстрації.
ParlaMint-UA_2015-03-19-m0.u39.p2.sent2	внесення змін в статтю 183 про порядок реєстрації платників податку ПДВ, пропонується з трьох робочих днів цей строк скоротити до одного робочого дня.
ParlaMint-UA_2015-03-19-m0.u39.p2.sent3	І мені видається, що в цій частині потрібно до узгодити позиції між Мінфіном, ДФСом і робочою групою народних депутатів.
ParlaMint-UA_2015-03-19-m0.u39.p2.sent4	Чи є така технічна можливість у ДФСу протягом одного робочого дня підтверджувати реєстрацію платником ПДВ.
ParlaMint-UA_2015-03-19-m0.u39.p3.sent1	І також, шановні, колеги, шановний Володимире Борисовичу, хочу зазначити, що, на жаль, не відбулося засідання Комітету з економічної політики.
ParlaMint-UA_2015-03-19-m0.u39.p3.sent2	Шановний Володимире Борисовичу, не відбулося засідання Комітету економічної політики, яке ви щойно доручили зібрати.
ParlaMint-UA_2015-03-19-m0.u39.p3.sent3	Пропонується зібрати депутатів на 14-ну годину, на вулиці Житомирській, що знову ж таки в пленарний день під час засідання буде не можлива.
ParlaMint-UA_2015-03-19-m0.u39.p3.sent4	Тому, прошу вас, ще раз доручити зібрати депутатів, членів цього комітету зараз, негайно і провести це засідання.
ParlaMint-UA_2015-03-19-m0.u39.p3.sent5	Щодо законопроекту фракція "Самопоміч" пропонує підтримати за основу.
ParlaMint-UA_2015-03-19-m0.u39.p3.sent6	Дякую.
ParlaMint-UA_2015-03-19-m0.u40.p1.sent1	Дякую.
ParlaMint-UA_2015-03-19-m0.u40.p1.sent2	Я прошу голову Комітету економічної політики.
ParlaMint-UA_2015-03-19-m0.u40.p1.sent3	Запросіть його до мене.
ParlaMint-UA_2015-03-19-m0.u40.p1.sent4	Дякую.
ParlaMint-UA_2015-03-19-m0.u40.p2.sent1	Будь ласка, народний депутат Долженков.
ParlaMint-UA_2015-03-19-m0.u41.p1.sent1	Фракція "Опозиційний блок" безумовно буде підтримувати вказаний законопроект, оскільки він стосується спрощення порядку постановки на облік поточних рахунків платників податків.
ParlaMint-UA_2015-03-19-m0.u41.p1.sent2	Це означатиме спрощений порядок реєстрації платників податків, більш оперативне розпорядження ними поточними рахунками для здійснення господарських операцій, звичайно він зменшує рівень корупції, який можливий на етапі реєстрації платників податків та постановці їх на облік контролюючих органів.
ParlaMint-UA_2015-03-19-m0.u41.p2.sent1	Хочу зазначити, що фракція "Опозиційний блок" буде підтримувати будь-які законодавчі ініціативи спрямовані на спрощення ведення бізнесу, спрямовані на дерегуляцію та зменшення корупційних факторів у взаємовідносинах між контролюючими органами, органами державної влади та платниками податків.
ParlaMint-UA_2015-03-19-m0.u41.p2.sent2	Ми закликаємо представників всіх груп фракцій, позафракційних депутатів підтримати вказану законодавчу ініціативу за основу.
ParlaMint-UA_2015-03-19-m0.u41.p2.sent3	Але хочу зі свого боку зауважити про те, що у вказаний законопроект необхідно внести конкретизуючі пропозиції, під час другого читання.
ParlaMint-UA_2015-03-19-m0.u41.p2.sent4	Дякую.
ParlaMint-UA_2015-03-19-m0.u42.p1.sent1	Дякую, шановні колеги.
ParlaMint-UA_2015-03-19-m0.u42.p2.sent1	Будь ласка, Радикальна партія – Віктор Галасюк народний депутат.
ParlaMint-UA_2015-03-19-m0.u43.p1.sent1	Шановний Володимире Борисовичу, шановні колеги.
ParlaMint-UA_2015-03-19-m0.u43.p1.sent2	Фракція Радикальної партії підтримує цей законопроект.
ParlaMint-UA_2015-03-19-m0.u43.p1.sent3	Ми сьогодні маємо зробити всі умови для того, щоб поліпшити надходження валютної виручки в країну, для того, щоб поліпшити зняти регуляторний тиск з бізнесу, всі зайві перевірки, всю зайву бюрократію.
ParlaMint-UA_2015-03-19-m0.u43.p1.sent4	Заявницький принцип: закон прямої норми дії.
ParlaMint-UA_2015-03-19-m0.u43.p1.sent5	Але разом з тим ми наполягаємо, що таких кроків є недостатньо.
ParlaMint-UA_2015-03-19-m0.u43.p1.sent6	Нам потрібна зміна економічної політики, нам потрібно ставити на меті економічне зростання, створення робочих місць, масштабне стимулювання експорту з держави, імпорту заміщення, преференції для місцевих виробників, для тих, хто створює робочі місця в Україні, для тих, хто платить податки в Україні.
ParlaMint-UA_2015-03-19-m0.u43.p2.sent1	І ми будемо пропонувати і підтримувати саме такі законопроекти.
ParlaMint-UA_2015-03-19-m0.u43.p2.sent2	Бо наша мета – це не просто маленькі кроки, які трошечки поліпшують ситуацію.
ParlaMint-UA_2015-03-19-m0.u43.p2.sent3	Цього сьогодні недостатньо.
ParlaMint-UA_2015-03-19-m0.u43.p2.sent4	Потрібні радикальні економічні реформи ставка на національного виробника, бо тільки національне виробництво здатне забезпечити податкову базу.
ParlaMint-UA_2015-03-19-m0.u43.p2.sent5	Бо щоб були податки, мають бути робочі місця, має продукція експортуватися за кордон.
ParlaMint-UA_2015-03-19-m0.u43.p2.sent6	І ми це всіляко будемо підтримувати.
ParlaMint-UA_2015-03-19-m0.u43.p2.sent7	Дякую.
ParlaMint-UA_2015-03-19-m0.u44.p1.sent1	Будь ласка, Олександра Кужель, фракція "Батьківщина".
ParlaMint-UA_2015-03-19-m0.u45.p1.sent1	Шановні друзі!
ParlaMint-UA_2015-03-19-m0.u45.p1.sent2	Дуже б хотілося сказати, що це є епохальний законопроект, один і другий, які внів уряд щодо дерегуляції спрощення підприємництва.
ParlaMint-UA_2015-03-19-m0.u45.p1.sent3	На жаль, перепрошую за зрівняння, це мікроклізми, які бізнес не відчуває, а уряд пише, що це є страшенна економія коштів, які, я не знаю, хто яким чином економить.
ParlaMint-UA_2015-03-19-m0.u45.p2.sent1	Ми би просили в першу чергу поставити законопроект, який підтримали на комітеті Оксани Продан, який передбачає повну гільйотину.
ParlaMint-UA_2015-03-19-m0.u45.p2.sent2	Який говорить: "Ми даємо вам рік.
ParlaMint-UA_2015-03-19-m0.u45.p2.sent3	Підтверджуйте, будь ласка, необхідність регуляції, необхідність ліцензування дозволів.
ParlaMint-UA_2015-03-19-m0.u45.p2.sent4	Якщо ні, через рік закон зупиняється".
ParlaMint-UA_2015-03-19-m0.u45.p2.sent5	І тоді чиновники будуть бігати, наводити і працювати із депутатами, з урядом.
ParlaMint-UA_2015-03-19-m0.u45.p2.sent6	А не таким чином, що ми тут зняли, а тут же іншим приказом міністр увів.
ParlaMint-UA_2015-03-19-m0.u45.p3.sent1	Хочу сказати, що цей закон треба приймати тільки в першому читанні, бо там новели, які погіршують ситуацію.
ParlaMint-UA_2015-03-19-m0.u46.p1.sent1	Будь ласка, 20 секунд, завершуйте.
ParlaMint-UA_2015-03-19-m0.u47.p1.sent1	який погіршує ситуацію підприємцю, який не є платником податку ПДВ і тому тільки у першому читанні, і в спокійному режимі доопрацювання до другого.
ParlaMint-UA_2015-03-19-m0.u47.p1.sent2	Дякую.
ParlaMint-UA_2015-03-19-m0.u48.p1.sent1	Дякую, Олександра Володимирівна.
ParlaMint-UA_2015-03-19-m0.u48.p1.sent2	Я думаю, що, ну всі висловились.
ParlaMint-UA_2015-03-19-m0.u48.p1.sent3	Так?
ParlaMint-UA_2015-03-19-m0.u48.p1.sent4	Оксана Продан, будь ласка, "Блок Петра Порошенка".
ParlaMint-UA_2015-03-19-m0.u49.p1.sent1	Шановний Володимире Борисовичу!
ParlaMint-UA_2015-03-19-m0.u49.p1.sent2	Шановні колеги!
ParlaMint-UA_2015-03-19-m0.u49.p1.sent3	Насправді цей законопроект, який ми зараз з вами розглядаємо, він не є величезним і дуже великими і комплексним, але він є останньою крапкою в частині спрощення реєстрації суб’єктів підприємницької діяльності.
ParlaMint-UA_2015-03-19-m0.u49.p2.sent1	Ми з вами вже проголосували норми, які спрощують реєстрацію в реєстраційній палаті, які спрощують бізнесу і роблять не потрібним ходити в Пенсійний фонд, в Статистику.
ParlaMint-UA_2015-03-19-m0.u49.p3.sent1	Разом з тим, для того, щоб зареєструватися в банку і отримати розрахунковий рахунок, треба прочекати майже тиждень.
ParlaMint-UA_2015-03-19-m0.u49.p3.sent2	Цей проект спрощує саме відкриття розрахункових рахунків.
ParlaMint-UA_2015-03-19-m0.u49.p3.sent3	Тому ми будемо голосувати за нього в першому читанні.
ParlaMint-UA_2015-03-19-m0.u49.p4.sent1	Єдине, що я хочу підтримати попереднього виступаючого і прошу Володимира Борисовича законопроект 1069 поставити на наступний розгляд пленарного засідання.
ParlaMint-UA_2015-03-19-m0.u49.p4.sent2	Дякую.
ParlaMint-UA_2015-03-19-m0.u50.p1.sent1	Дякую.
ParlaMint-UA_2015-03-19-m0.u50.p1.sent2	Обов’язково 1069, я прошу зафіксуйте його розгляд після розгляду комітету, на наступний пленарний тиждень, для підтримки підприємництва.
ParlaMint-UA_2015-03-19-m0.u50.p2.sent1	Шановні колеги, всі висловились щодо цього законопроекту.
ParlaMint-UA_2015-03-19-m0.u50.p2.sent2	Зрозуміла позиція всіх фракцій про те, що він потрібний і готовність голосувати його за основу.
ParlaMint-UA_2015-03-19-m0.u50.p2.sent3	Тому я прошу запросіть депутатів до зали.
ParlaMint-UA_2015-03-19-m0.u50.p3.sent1	І на ваш розгляд вноситься Закон. проект Закону про внесення змін до Податкового кодексу України щодо спрощення умов ведення бізнесу, який щойно доповідався доповідачем і співдоповідачем, реєстраційний номер 2381.
ParlaMint-UA_2015-03-19-m0.u50.p4.sent1	Шановний колеги, прошу підготуватись до голосування.
ParlaMint-UA_2015-03-19-m0.u50.p4.sent2	Прошу підготуватись до голосування.
ParlaMint-UA_2015-03-19-m0.u50.p5.sent1	Народні депутати, будь ласка, голосуємо за основу проект Закону 2381.
ParlaMint-UA_2015-03-19-m0.u50.p5.sent2	За основу.
ParlaMint-UA_2015-03-19-m0.u50.p5.sent3	Прошу голосувати за основу.
ParlaMint-UA_2015-03-19-m0.u50.p6.sent1	За-300
ParlaMint-UA_2015-03-19-m0.u50.p7.sent1	Рішення прийнято.
ParlaMint-UA_2015-03-19-m0.u50.p7.sent2	Проект закону прийнято за основу.
ParlaMint-UA_2015-03-19-m0.u50.p8.sent1	Шановні колеги народні депутати, відповідно до Регламенту я оголошую перерву до 12 години 30 хвилин.
ParlaMint-UA_2015-03-19-m0.u50.p8.sent2	Прошу провести засідання комітету, а також фракцій коаліції щодо порядку денного.
ParlaMint-UA_2015-03-19-m0.u50.p8.sent3	Дякую, колеги.
ParlaMint-UA_2015-03-19-m0.u51.p1.sent1	Прошу зайти в зал для продовження нашої роботи.
ParlaMint-UA_2015-03-19-m0.u51.p1.sent2	Пояснити причину блокування прошу.
ParlaMint-UA_2015-03-19-m0.u51.p2.sent1	Шановні колеги, на жаль, трибуна заблокована, зараз ми не можемо продовжувати роботу.
ParlaMint-UA_2015-03-19-m0.u51.p2.sent2	Але я переконаний, ми за кілька хвилин знайдемо політичне рішення для того, щоб ми змогли продовжити роботу.
ParlaMint-UA_2015-03-19-m0.u51.p2.sent3	Дякую вам.
ParlaMint-UA_2015-03-19-m0.u51.p2.sent4	Залишаємося на робочих місцях.
ParlaMint-UA_2015-03-19-m0.u51.p2.sent5	Я впевнений, за короткий проміжок часу ми знайдемо політичне рішення і продовжимо нашу роботу.
ParlaMint-UA_2015-03-19-m0.u51.p2.sent6	Не розходьтесь, будь ласка.
ParlaMint-UA_2015-03-19-m0.u51.p2.sent7	Дякую.
ParlaMint-UA_2015-03-19-m0.u52.p1.sent1	Шановні колеги народні депутати.
ParlaMint-UA_2015-03-19-m0.u52.p1.sent2	Ми щойно провели нараду фракцій коаліції.
ParlaMint-UA_2015-03-19-m0.u52.p1.sent3	Рішення прийнято наступне: до 16-ї години (я зараз закрию засідання) буде проведено засідання Комітету економічної політики за адресою комітету.
ParlaMint-UA_2015-03-19-m0.u52.p1.sent4	Велика Житомирська, 11.
ParlaMint-UA_2015-03-19-m0.u52.p1.sent5	Після того о 16-ій годині ми розпочинаємо наше засідання вечірнє з розгляду саме цього законопроекту.
ParlaMint-UA_2015-03-19-m0.u52.p1.sent6	Якщо цього рішення не буде, комітету, то ми розробимо окремий порядок розгляду цього питання.
ParlaMint-UA_2015-03-19-m0.u52.p1.sent7	Але я переконаний у тому, я переконаний у тому, що рішення комітету має бути, так, як запевнив керівник комітету, і ми проголосуємо від 16 години.
ParlaMint-UA_2015-03-19-m0.u52.p1.sent8	Тому я просив би всіх максимально щоби ми зібралися на 16 годину в залі, максимально, шановні колеги народні депутати.
ParlaMint-UA_2015-03-19-m0.u52.p2.sent1	А зараз я оголошую ранкове засідання Верховної Ради України закритим.
ParlaMint-UA_2015-03-19-m0.u52.p2.sent2	Вечірнє засідання відбудеться о 16 годині.
ParlaMint-UA_2015-03-19-m0.u52.p2.sent3	Прошу налаштуватися на роботу.
ParlaMint-UA_2015-03-19-m0.u52.p2.sent4	У нас ще є ряд законів, які ми маємо проголосувати, окрім того, який був зазначений.
ParlaMint-UA_2015-03-19-m0.u52.p2.sent5	Дякую, шановні колеги народні депутати.
