id	text
ParlaMint-UA_2015-07-16-m0.u1.p1.sent1	Доброго дня, шановні колеги народні депутати!
ParlaMint-UA_2015-07-16-m0.u1.p1.sent2	Прошу, займайте свої місця у залі Верховної Ради.
ParlaMint-UA_2015-07-16-m0.u1.p1.sent3	Ми можемо розпочинати нашу роботу.
ParlaMint-UA_2015-07-16-m0.u1.p1.sent4	Будь ласка.
ParlaMint-UA_2015-07-16-m0.u1.p2.sent1	Шановні колеги народні депутати!
ParlaMint-UA_2015-07-16-m0.u1.p2.sent2	Шановні колеги народні депутати, прошу займати свої місця для реєстрації.
ParlaMint-UA_2015-07-16-m0.u1.p2.sent3	Будь ласка, шановні колеги, займаємо свої місця, готуємось до реєстрації.
ParlaMint-UA_2015-07-16-m0.u1.p3.sent1	Шановні колеги народні депутати, будь ласка, займайте свої місця.
ParlaMint-UA_2015-07-16-m0.u1.p3.sent2	Прошу увімкнути систему "Рада" для реєстрації народних депутатів України.
ParlaMint-UA_2015-07-16-m0.u1.p4.sent1	Шановні колеги народні депутати, 331 народний депутат знаходиться у залі.
ParlaMint-UA_2015-07-16-m0.u1.p4.sent2	Оголошую ранкове пленарне засідання Верховної Ради відкритим.
ParlaMint-UA_2015-07-16-m0.u1.p5.sent1	Шановні колеги, на вимогу фракцій "Батьківщина" і "Самопоміч", а також "Блоку Петра Порошенка" і "Народний фронт", я оголошу зараз, на їхню вимогу, 30-хвилинну перерву.
ParlaMint-UA_2015-07-16-m0.u1.p5.sent2	Я прошу керівників фракцій і груп українського парламенту, всіх фракцій і груп керівників зайти до кабінету Голови Верховної Ради для проведення консультацій щодо питань порядку денного.
ParlaMint-UA_2015-07-16-m0.u1.p5.sent3	30 хвилин, оголошується перерва на вимогу фракцій.
ParlaMint-UA_2015-07-16-m0.u1.p5.sent4	Дякую, шановні колеги.
ParlaMint-UA_2015-07-16-m0.u2.p1.sent1	Шановні колеги народні депутати!
ParlaMint-UA_2015-07-16-m0.u2.p1.sent2	Я приношу вибачення від Погоджувальної ради за таку тривалу і довгу перерву, під час якої відбувалась дуже важлива і змістовна дискусія.
ParlaMint-UA_2015-07-16-m0.u2.p1.sent3	Дискусія завершена.
ParlaMint-UA_2015-07-16-m0.u2.p1.sent4	Але деякі фракції попросили ще 15-20 хвилин для консультацій всередині фракцій.
ParlaMint-UA_2015-07-16-m0.u2.p1.sent5	І тому я оголошую, що продовження нашої роботи розпочнеться о 12.30. О 12.30 почнеться з питань розгляду внесення у порядок денний Конституції.
ParlaMint-UA_2015-07-16-m0.u2.p2.sent1	Тому я дуже попрошу голів фракцій, секретаріат Ради повідомити всіх наших колег депутатів, щоб о 12.30 ми всі були в залі і змогли розпочати конструктивну і відповідальну роботу.
ParlaMint-UA_2015-07-16-m0.u2.p2.sent2	Дякую.
ParlaMint-UA_2015-07-16-m0.u2.p3.sent1	О 12.30 прошу всіх бути на робочих місцях.
ParlaMint-UA_2015-07-16-m0.u3.p1.sent1	Шановні народні депутати, хочу вас проінформувати, що щойно завершилась робоча нарада за участю Президента, Прем’єр-міністра України, керівників фракцій і груп українського парламенту.
ParlaMint-UA_2015-07-16-m0.u3.p1.sent2	І ми продовжуємо нашу роботу.
ParlaMint-UA_2015-07-16-m0.u3.p2.sent1	Я прошу всіх народних депутатів зайти до зали, зайняти свої місця, і ми перейдемо до розгляду питань порядку денного.
ParlaMint-UA_2015-07-16-m0.u3.p3.sent1	Будь ласка, шановні колеги народні депутати, займайте свої місця.
ParlaMint-UA_2015-07-16-m0.u3.p4.sent1	Ми можемо продовжувати нашу роботу, шановні колеги.
ParlaMint-UA_2015-07-16-m0.u3.p5.sent1	Шановні колеги народні депутати, будь ласка, займайте свої місця, ми продовжуємо нашу роботу.
ParlaMint-UA_2015-07-16-m0.u3.p6.sent1	Насамперед, шановні колеги, хотів би привітати з визначальною датою в історії нашої держави.
ParlaMint-UA_2015-07-16-m0.u3.p6.sent2	25 років тому, саме в цей день Верховна Рада, ще у УРСР, прийняла Декларацію про державний суверенітет України.
ParlaMint-UA_2015-07-16-m0.u3.p6.sent3	Давайте привітаємо один одного і весь український народ з цією визначальною датою.
ParlaMint-UA_2015-07-16-m0.u3.p7.sent1	Минула чверть століття з того моменту, коли було визначено, що Україна – незалежна, суверенна держава, і сьогодні ми стоїмо теж, саме сьогодні, на порозі прийняття важливих історичних рішень, які забезпечать європейську інтеграцію України, які забезпечать становлення демократії, які забезпечать розвиток місцевого самоврядування.
ParlaMint-UA_2015-07-16-m0.u3.p7.sent2	Тому і я думаю, що саме сьогодні відбудеться подія, яка відмежує нас від пострадянського централізованого минулого і поставить перед нами дуже чіткий шлях щодо побудови сучасної європейської держави.
ParlaMint-UA_2015-07-16-m0.u3.p7.sent3	Шановні колеги!
ParlaMint-UA_2015-07-16-m0.u3.p7.sent4	Саме сьогодні ми маємо, нарешті, цей шанс.
ParlaMint-UA_2015-07-16-m0.u3.p8.sent1	Шановні колеги.
ParlaMint-UA_2015-07-16-m0.u3.p8.sent2	Ми маємо достатньо серйозний і напружений порядок денний сьогодні.
ParlaMint-UA_2015-07-16-m0.u3.p8.sent3	У нас є дуже багато завдань, які ми маємо вирішити.
ParlaMint-UA_2015-07-16-m0.u3.p8.sent4	Зважаючи на те, що ми будемо сьогодні розглядати Постанову про включення до порядку денного Конституції України і направлення її до Конституційного Суду, а також те, що у нас є багато законів, пов’язаних з міжнародними зобов’язаннями співпраці в економічній сфері з різними міжнародними фінансовими організаціями, питання безпеки, безвізового режиму, соціально-економічного життя країни, я внесу пропозицію про те, щоб сьогодні визначити достатньо ефективний графік нашої роботи, пленарного засідання.
ParlaMint-UA_2015-07-16-m0.u3.p8.sent5	І розраховую на вашу підтримку.
ParlaMint-UA_2015-07-16-m0.u3.p9.sent1	Шановні колеги, перед тим, як ми розпочнемо розгляд питань порядку денного, хочу поінформувати вас, що сьогодні в залі парламенту присутні посли і представники дипломатичного корпусу різних держав світу.
ParlaMint-UA_2015-07-16-m0.u3.p9.sent2	Давайте привітаємо наших партнерів.
ParlaMint-UA_2015-07-16-m0.u3.p10.sent1	Шановні колеги!
ParlaMint-UA_2015-07-16-m0.u3.p10.sent2	Присутні члени Венеціанської комісії і представники Ради Європи.
ParlaMint-UA_2015-07-16-m0.u3.p10.sent3	Давайте привітаємо!
ParlaMint-UA_2015-07-16-m0.u3.p11.sent1	А також, шановні колеги, представники органів місцевого самоврядування, всіх трьох асоціацій органів місцевого самоврядування: обласних, районних, сільських, селищних і міських рад, міські голови, голови обласних рад – присутні в цій залі.
ParlaMint-UA_2015-07-16-m0.u3.p11.sent2	Вітаємо вас, шановні колеги!
ParlaMint-UA_2015-07-16-m0.u3.p12.sent1	Шановні колеги, у зв’язку з великим обсягом питань, які нам потрібно сьогодні прийняти, зважаючи на напружений графік, пропонується з 12 до 12.30 не оголошувати перерви, зробити сьогодні одну перерву між засіданнями з 15 до 16 години.
ParlaMint-UA_2015-07-16-m0.u3.p12.sent2	А від 16 години у разі необхідності можна буде продовжити пленарне засідання до завершення розгляду питань сьогоднішнього порядку денного або питань, які будуть визначені народними депутатами України.
ParlaMint-UA_2015-07-16-m0.u3.p13.sent1	Шановні колеги, перед тим, як поставити цю пропозицію на голосування, прошу всіх колег зайняти свої місця.
ParlaMint-UA_2015-07-16-m0.u3.p14.sent1	Шановні колеги, готові до голосування?
ParlaMint-UA_2015-07-16-m0.u3.p14.sent2	Вноситься пропозиція, шановні колеги, у зв’язку з напруженим порядком денним і актуальністю різних питань, які потрібно сьогодні ухвалити, пропонується з 12 до 12.30 не оголошувати перерву і зробити сьогодні засідання з однією перервою з 15 до 16 години, годину, і далі продовжити вечірнє засідання, з можливістю продовження цього засідання до вичерпання питань порядку денного або питань, коло питань, які будуть визначені саме народними депутатами України.
ParlaMint-UA_2015-07-16-m0.u3.p14.sent3	Приймається?
ParlaMint-UA_2015-07-16-m0.u3.p15.sent1	Прошу, шановні колеги, займайте свої місця, і саме за цю пропозицію я закликаю вас проголосувати, і ставлю її на голосування.
ParlaMint-UA_2015-07-16-m0.u3.p15.sent2	Будь ласка, шановні колеги.
ParlaMint-UA_2015-07-16-m0.u3.p16.sent1	За-241
ParlaMint-UA_2015-07-16-m0.u3.p17.sent1	241, шановні колеги.
ParlaMint-UA_2015-07-16-m0.u3.p17.sent2	Рішення ухвалено.
ParlaMint-UA_2015-07-16-m0.u3.p18.sent1	Будемо працювати саме за таким порядком сьогодні, за таким регламентом.
ParlaMint-UA_2015-07-16-m0.u3.p19.sent1	Шановні колеги народні депутати, переходимо до розгляду питання про проект Закону про внесення змін до Конституції України (щодо децентралізації влади).
ParlaMint-UA_2015-07-16-m0.u3.p20.sent1	І я, вельмишановні колеги, хочу вас проінформувати, що у пленарному засіданні Верховної Ради бере участь Президент України Петро Олексійович Порошенко.
ParlaMint-UA_2015-07-16-m0.u3.p20.sent2	Прошу привітати Президента України.
ParlaMint-UA_2015-07-16-m0.u3.p20.sent3	А також Прем?єр-міністр України Арсеній Петрович Яценюк.
ParlaMint-UA_2015-07-16-m0.u3.p20.sent4	Давайте привітаємо Прем?єр-міністра.
ParlaMint-UA_2015-07-16-m0.u3.p21.sent1	Шановний пане Президенте, шановний пане Прем?єр-міністр, шановні колеги народні депутати!
ParlaMint-UA_2015-07-16-m0.u3.p21.sent2	На ваш розгляд вноситься проект Закону (2217а) про внесення змін до Конституції України (щодо децентралізації влади).
ParlaMint-UA_2015-07-16-m0.u3.p21.sent3	Законопроект внесений Президентом України відповідно до статті 154 Конституції України та визначений ним як невідкладний.
ParlaMint-UA_2015-07-16-m0.u3.p22.sent1	Згідно з вимогою частини першої статті 146 Регламенту Верховної Ради України питання розглядається за процедурою повного обговорення.
ParlaMint-UA_2015-07-16-m0.u3.p22.sent2	Тому пропонується наступний порядок розгляду.
ParlaMint-UA_2015-07-16-m0.u3.p22.sent3	Буде інформація – виступ Президента України Петра Олексійовича Порошенка.
ParlaMint-UA_2015-07-16-m0.u3.p22.sent4	Далі буде співдоповідь голови комітету профільного – до 5 хвилин.
ParlaMint-UA_2015-07-16-m0.u3.p22.sent5	Далі буде можливість виступити керівникам депутатських фракцій і груп – по 3 хвилини, це 21 хвилина.
ParlaMint-UA_2015-07-16-m0.u3.p22.sent6	І далі ми виділимо три виступи від народних депутатів позафракційних з цього питання – по 2 хвилини.
ParlaMint-UA_2015-07-16-m0.u3.p22.sent7	Далі буде заключне слово, і ми зможемо перейти, після результатів обговорення, ми зможемо перейти до питання голосування по суті і ухвалення відповідного рішення.
ParlaMint-UA_2015-07-16-m0.u3.p23.sent1	Шановні колеги народні депутати, якщо немає заперечень, я запрошую до слова Президента України Петра Олексійовича Порошенка.
ParlaMint-UA_2015-07-16-m0.u3.p23.sent2	Будь ласка, вельмишановний пане Президенте.
ParlaMint-UA_2015-07-16-m0.u4.p1.sent1	Дорогий, шановний український народе!
ParlaMint-UA_2015-07-16-m0.u4.p1.sent2	Шановні народні депутати!
ParlaMint-UA_2015-07-16-m0.u4.p1.sent3	Шановні керівники іноземних представництв!
ParlaMint-UA_2015-07-16-m0.u4.p1.sent4	Ваша Високоповажносте!
ParlaMint-UA_2015-07-16-m0.u4.p1.sent5	Дорогі друзі!
ParlaMint-UA_2015-07-16-m0.u4.p1.sent6	Я хотів би приєднатися до привітань Голови Верховної Ради з 25 річницею ухвалення Декларації про державний суверенітет України.
ParlaMint-UA_2015-07-16-m0.u4.p2.sent1	За той історичний чин заочно дякую всім 355 тодішнім народним обранцям, що голосували, і віч-на-віч тим небагатьом народним депутатам першого скликання, які і зараз працюють в поточній каденції Верховної Ради, і сьогодні присутні в залі.
ParlaMint-UA_2015-07-16-m0.u4.p2.sent2	Ви тоді здійснили мужній і історичний крок.
ParlaMint-UA_2015-07-16-m0.u4.p3.sent1	І я пригадую, що попервах багато хто скептично поставився до декларації як нібито до такої собі комуністичної інтрижки направленої на те, щоби збити швидкість руху за незалежність, ніби ця декларація заважала тоді утворенню незалежності української держави.
ParlaMint-UA_2015-07-16-m0.u4.p3.sent2	Та заспокойтеся: час все розставив на свої місця.
ParlaMint-UA_2015-07-16-m0.u4.p3.sent3	І без цієї декларації не було би і Акту проголошення незалежності України, і вона нібито стала його предтечею.
ParlaMint-UA_2015-07-16-m0.u4.p3.sent4	І свій історичний вибір український народ підтвердив як на референдумі 1 грудня 1991 року, так і у ще незавершеній вітчизняній війні за незалежність, за суверенітет, за територіальну цілісність нашої держави, де факто, за право на її існування як великої європейської нації.
ParlaMint-UA_2015-07-16-m0.u4.p3.sent5	Ми не просто вистояли цей важкий рік у цій нерівній боротьбі.
ParlaMint-UA_2015-07-16-m0.u4.p3.sent6	Ми зміцнилися настільки, що для супротивника стало надто очевидною дуже висока ціна, якою може обернутися пряме подальше вторгнення.
ParlaMint-UA_2015-07-16-m0.u4.p3.sent7	І ніж атакувати нас з тилу – набагато дешевше підірвати нас, ніж атакувати нас з фронту – набагато дешевше підірвати нас з глибокого тилу.
ParlaMint-UA_2015-07-16-m0.u4.p4.sent1	Тому наше з вами завдання – не лише збудувати непробивні фортифікації.
ParlaMint-UA_2015-07-16-m0.u4.p4.sent2	До речі, сьогодні саме в цей день, я визначив дату, коли має бути завершена побудова фортифікаційних споруд.
ParlaMint-UA_2015-07-16-m0.u4.p4.sent3	Ми справилися з цим.
ParlaMint-UA_2015-07-16-m0.u4.p4.sent4	І фортифікаційні споруди на лінії зіткнення укріпили оборону нашої держави.
ParlaMint-UA_2015-07-16-m0.u4.p4.sent5	Але треба вжити подальших заходів для недопущення будь-якої внутрішньої дестабілізації, яка би зробила Україну легкою добичею хижого ворога.
ParlaMint-UA_2015-07-16-m0.u4.p4.sent6	Ворога, який не бачить нашого з вами місця на політичній карті Європи.
ParlaMint-UA_2015-07-16-m0.u4.p5.sent1	Повторю те, що вчора казав в Ужгороді і Мукачевому.
ParlaMint-UA_2015-07-16-m0.u4.p5.sent2	Анархії в Україні я не допущу.
ParlaMint-UA_2015-07-16-m0.u4.p5.sent3	Почитаймо підручники історії.
ParlaMint-UA_2015-07-16-m0.u4.p5.sent4	Хіба не було у нас періоду отаманщини – яскравого, але короткого і трагічного.
ParlaMint-UA_2015-07-16-m0.u4.p5.sent5	Хіба не завершився цей період отаманщини повною перемогою Росії і втратою незалежності України майже на 70 років?
ParlaMint-UA_2015-07-16-m0.u4.p5.sent6	Вороги України, запам’ятайте: так більше не буде!
ParlaMint-UA_2015-07-16-m0.u4.p5.sent7	()
ParlaMint-UA_2015-07-16-m0.u4.p6.sent1	І жодна партія не матиме ані збройних підрозділів, ані озброєних кримінальних утворень.
ParlaMint-UA_2015-07-16-m0.u4.p6.sent2	Хоч я і проголосив курс на демонополізацію, але монополія на застосування сили і зброї назавжди залишиться лише за державою, якими б поки недосконалими і не були наші правоохоронні органи.
ParlaMint-UA_2015-07-16-m0.u4.p6.sent3	І нікому недозволено здавати патріотичні шеврони в оренду бандитам.
ParlaMint-UA_2015-07-16-m0.u4.p7.sent1	Я вдячний вам, шановні народні депутати, за ту безпрецедентну увагу, яку ви приділили цього тижня резонансним подіям на Закарпатті.
ParlaMint-UA_2015-07-16-m0.u4.p7.sent2	Це правильно.
ParlaMint-UA_2015-07-16-m0.u4.p8.sent1	Не чекаючи на результати роботи створеної вами комісії, я прийняв важливі кадрові рішення.
ParlaMint-UA_2015-07-16-m0.u4.p8.sent2	Там все гранично ясно: кільком кланам стало тісно на гірських стежках, контрабандних цигарок на всіх забракло.
ParlaMint-UA_2015-07-16-m0.u4.p8.sent3	А Мінздрав давно попереджав, що куріння є дуже небезпечним для здоров’я.
ParlaMint-UA_2015-07-16-m0.u4.p8.sent4	І як і попереджав Мінздрав, голови полетіли цілком заслужено.
ParlaMint-UA_2015-07-16-m0.u4.p8.sent5	Спільними з урядом зусиллями відповідними міністерствами і відомствами ми почистили верхівку обласної державної адміністрації, міліції, Служби безпеки України, митниці, прикордонної служби.
ParlaMint-UA_2015-07-16-m0.u4.p8.sent6	І я впевнений, що ми подолаємо рецидиви середньовічної клановості у географічному центрі Європи, і Закарпаття радуватиме світ яскравими рекламно-туристичними буклетами, а не залпами бандитських гранатометів.
ParlaMint-UA_2015-07-16-m0.u4.p9.sent1	На цій оптимістичній ноті дозвольте перейти до головної теми мого виступу.
ParlaMint-UA_2015-07-16-m0.u4.p9.sent2	Я спробую лаконічно пояснити, чим же так важливі і доленосні для країни зміни Основного закону, який ви сьогодні, якщо на те буде ваша воля, спрямуєте на розгляд Конституційного суду України.
ParlaMint-UA_2015-07-16-m0.u4.p9.sent3	Перш за все, я хочу наголосити, я лише суб’єкт подання, а справжніми авторами є дві високоповажні комісії: українська конституційна і європейська венеціанська, яка схвалила роботу, велику роботу, яка була проведена в Києві.
ParlaMint-UA_2015-07-16-m0.u4.p9.sent4	Вчора я провів телефонну розмову з головою Венеціанської комісії Ради Європи Джанні Букіккіо.
ParlaMint-UA_2015-07-16-m0.u4.p9.sent5	Він ще раз наголосив на підтримці конституційних змін і повній їх відповідності європейським стандартами, в тому числі, і в частині місцевого самоврядування.
ParlaMint-UA_2015-07-16-m0.u4.p10.sent1	Звичайно, що я не був стороннім спостерігачем в процесі підготовки змін.
ParlaMint-UA_2015-07-16-m0.u4.p10.sent2	Частково конституціоналісти врахували моє бачення, детальніше викладене в тому проекті, який я подавав ще минулого літа.
ParlaMint-UA_2015-07-16-m0.u4.p10.sent3	Отож, ці зміни, ми про них говорили більше року.
ParlaMint-UA_2015-07-16-m0.u4.p10.sent4	Час від балачок нарешті переходити до діла.
ParlaMint-UA_2015-07-16-m0.u4.p10.sent5	Переконаний, що за два тижні, які минули від надходження законопроекту до стін парламенту, ви всі встигли уважно його вивчити, часом навіть дуже прискіпливо.
ParlaMint-UA_2015-07-16-m0.u4.p10.sent6	Тому зупинюсь на найважливіших моментах.
ParlaMint-UA_2015-07-16-m0.u4.p11.sent1	Головне.
ParlaMint-UA_2015-07-16-m0.u4.p11.sent2	Вперше в історії України і глава держави, і український уряд, який підтримує проект, добровільно поступаються величезним обсягом повноважень, які поки що належать до президентсько-урядової виконавчої вертикалі.
ParlaMint-UA_2015-07-16-m0.u4.p12.sent1	По-друге, ми ділимося не лише владою – ми ділимося і відповідальністю.
ParlaMint-UA_2015-07-16-m0.u4.p12.sent2	І пряма норма оновленої Конституції вимагатиме, щоб будь-яка, цитую, "зміна компетенції органу місцевого самоврядування обов’язково здійснювалася з одночасними відповідними змінами в розподілі фінансових ресурсів.
ParlaMint-UA_2015-07-16-m0.u4.p12.sent3	Більше не буде абсолютно байдужого популізму, не підкріпленого фінансовим ресурсом, який лише обтяжує територіальні громади.
ParlaMint-UA_2015-07-16-m0.u4.p12.sent4	Ця вимога ще не схвалена, але вже виконується.
ParlaMint-UA_2015-07-16-m0.u4.p12.sent5	Ще на початку року нами з вами внесені зміни до Бюджетного та Податкового кодексів, які в результаті на 40 відсотків збільшили доходи місцевих бюджетів.
ParlaMint-UA_2015-07-16-m0.u4.p13.sent1	По-третє, повноваження, які ми передаємо на рівень громад, а не областей, і, не дай Боже, на рівень якихось міфічних республік, саме громади, як то міста, села, селища та їхні об’єднання, є первинною, базовою, головною одиницею в системі адміністративно-територіального устрою України, його опорною конструкцією, його наріжним каменем.
ParlaMint-UA_2015-07-16-m0.u4.p14.sent1	По-четверте, інститут голів державних адміністрацій, який нині призначається з Києва, пропонується ліквідувати.
ParlaMint-UA_2015-07-16-m0.u4.p14.sent2	Оперативне управління областями і районами повністю переходить до обласних і районних виконавчих комітетів.
ParlaMint-UA_2015-07-16-m0.u4.p14.sent3	Вони формуються радами відповідного рівня, що їх обирають люди.
ParlaMint-UA_2015-07-16-m0.u4.p14.sent4	Виконкоми підзвітні і підконтрольні лише обраним радам відповідного рівня.
ParlaMint-UA_2015-07-16-m0.u4.p14.sent5	Це те, про що давно мріяли прихильники місцевого самоврядування.
ParlaMint-UA_2015-07-16-m0.u4.p14.sent6	Я підкреслюю – лише радам, а це означає – лише виборцям.
ParlaMint-UA_2015-07-16-m0.u4.p14.sent7	Ні Президенту, ні уряду – лише народу.
ParlaMint-UA_2015-07-16-m0.u4.p14.sent8	Всі ці кроки, цілком зрозуміло, наближають реальну владу до людей, образно кажучи, на відстань витягнутої руки.
ParlaMint-UA_2015-07-16-m0.u4.p14.sent9	Крім того, належна повага до місцевих специфіки і традицій, які не суперечать загальнонаціональним інтересам та законам, зроблять нашу країну сильнішою та міцнішою.
ParlaMint-UA_2015-07-16-m0.u4.p15.sent1	Моя принципова позиція, яку, я сподіваюся, поділяєте і ви, шановні народні депутати, децентралізації немає місця в таких сферах, як оборона, національна безпека, зовнішня політика, контроль за дотриманням конституційних прав і свобод громадян.
ParlaMint-UA_2015-07-16-m0.u4.p16.sent1	Для нагляду за додержанням Конституції і законів органами місцевого самоврядування, виключно для нагляду, в районах і областях вводиться новий інститут – інститут префектів.
ParlaMint-UA_2015-07-16-m0.u4.p16.sent2	Думаю, ніхто, кому притаманне державне мислення, не виступатиме із запереченням щодо такої абсолютно виправданої перестороги.
ParlaMint-UA_2015-07-16-m0.u4.p16.sent3	Префекти отримають значно менші повноваження, ніж зараз мають голови державних адміністрацій.
ParlaMint-UA_2015-07-16-m0.u4.p16.sent4	Вони не матимуть жодного стосунку до розпорядження бюджетними потоками і фінансовими ресурсами місцевого рівня.
ParlaMint-UA_2015-07-16-m0.u4.p16.sent5	Вони не керуватимуть, а лише здійснюватимуть наглядові функції.
ParlaMint-UA_2015-07-16-m0.u4.p17.sent1	Важлива деталь.
ParlaMint-UA_2015-07-16-m0.u4.p17.sent2	Призначатимуться і звільнятимуться префекти в такий самий спосіб, як нині голови держадміністрацій: Указом Президента за поданням українського уряду.
ParlaMint-UA_2015-07-16-m0.u4.p17.sent3	Хто хоче в цьому положенні відшукати збільшення повноважень глави держави, не знайдете навіть вдень з вогнем.
ParlaMint-UA_2015-07-16-m0.u4.p18.sent1	Шановні народні депутати, дозвольте тепер попросити вашої особливої уваги.
ParlaMint-UA_2015-07-16-m0.u4.p18.sent2	Я нарешті дійшов до того пункту, претензії до якого були найбільшими, але геть не обґрунтованими, що я вам зараз і доведу мовою сухого конституційного тексту.
ParlaMint-UA_2015-07-16-m0.u4.p18.sent3	Вчитайтеся, вдивіться, вслухайтеся.
ParlaMint-UA_2015-07-16-m0.u4.p19.sent1	Йдеться про так зване право Президента розпускати місцеві ради.
ParlaMint-UA_2015-07-16-m0.u4.p19.sent2	Чому я кажу "так зване"?
ParlaMint-UA_2015-07-16-m0.u4.p19.sent3	Тому що насправді там чорним по білому написано: воно є спільною прерогативою голови держави, Конституційного Суду і українського парламенту.
ParlaMint-UA_2015-07-16-m0.u4.p19.sent4	Якщо чорти поплутають якусь місцеву раду, і вона ухвалить рішення, яке створює загрозу суверенітету, територіальній цілісності чи національній безпеці України, яке порушує Конституцію України, Президент зможе негайно, просто блискавично, тимчасово призупинити її повноваження.
ParlaMint-UA_2015-07-16-m0.u4.p19.sent5	Так свого часу можна було б за лічені години вчинити абсолютно обґрунтовано з Верховною Радою Автономної Республіки Крим.
ParlaMint-UA_2015-07-16-m0.u4.p19.sent6	Всі це пам’ятають, а особливо Рефат Чубаров і Мустафа Джемілєв.
ParlaMint-UA_2015-07-16-m0.u4.p20.sent1	Потім слово за судом, Конституційним Судом.
ParlaMint-UA_2015-07-16-m0.u4.p20.sent2	А далі ви, тобто Верховна Рада, ухвалюєте рішення про призначення позачергових виборів відповідної ради чи голови громади.
ParlaMint-UA_2015-07-16-m0.u4.p20.sent3	Без вас, народних депутатів України і українського парламенту, нічого цього відбутися просто не може.
ParlaMint-UA_2015-07-16-m0.u4.p20.sent4	Але ви і зараз, але без будь-якого порушення, без будь-якого рішення суду можете прийняти рішення про припинення повноважень будь-якої ради і призначення виборів.
ParlaMint-UA_2015-07-16-m0.u4.p21.sent1	Отже, ми навпаки, збільшуємо гарантований захист конституційний місцевого самоврядування.
ParlaMint-UA_2015-07-16-m0.u4.p21.sent2	І той, хто виступає за децентралізацію без такого вкрай важливого запобіжника, по суті пропонує федералізацію.
ParlaMint-UA_2015-07-16-m0.u4.p21.sent3	Саме так воно і є, якщо центральна влада не має права негайно класти край будь-яким сепаратистським вивертам.
ParlaMint-UA_2015-07-16-m0.u4.p21.sent4	Венеціанська комісія право на таке, цитую, "більш швидке і ефективне втручання, як призупинення повноважень рад" визнала цілком обґрунтованим.
ParlaMint-UA_2015-07-16-m0.u4.p21.sent5	Висновок логічний в межах права і здорового глузду.
ParlaMint-UA_2015-07-16-m0.u4.p21.sent6	Право розпуску органів місцевого самоврядування органами центральної влади притаманно багатьом європейським демократіям.
ParlaMint-UA_2015-07-16-m0.u4.p21.sent7	А що вже казати про Україну в цій нашій ситуації.
ParlaMint-UA_2015-07-16-m0.u4.p21.sent8	І в цілому Венеціанська комісія визнала запропоновану нами модель такою, яка є сумісною з Європейською хартією місцевого самоврядування.
ParlaMint-UA_2015-07-16-m0.u4.p22.sent1	Децентралізація наблизить нашу політичну систему до європейської, а, з іншого боку, стане ще однією нашою цивілізаційною відмінністю від сусідів по радянському таборі.
ParlaMint-UA_2015-07-16-m0.u4.p22.sent2	Бо самоврядування, я вже про це днями говорив, просто неможливо в тоталітарній або авторитарній державі.
ParlaMint-UA_2015-07-16-m0.u4.p23.sent1	Шановні народні депутати!
ParlaMint-UA_2015-07-16-m0.u4.p23.sent2	Дорогі українці, співвітчизники!
ParlaMint-UA_2015-07-16-m0.u4.p23.sent3	І кілька слів про те, чого в супереч чуткам та конспірологічним версіям в проекті просто немає жодного натяку на федералізацію.
ParlaMint-UA_2015-07-16-m0.u4.p23.sent4	Україна була є і буде унітарною державою!
ParlaMint-UA_2015-07-16-m0.u4.p23.sent5	І проект змін до Конституції не передбачає і не може передбачати ніякого, як сьогодні написали деякі ЗМІ, особливого статусу Донбасу.
ParlaMint-UA_2015-07-16-m0.u4.p23.sent6	Там його просто немає.
ParlaMint-UA_2015-07-16-m0.u4.p24.sent1	Проект лише припускає можливість специфічного порядку здійснення місцевого самоврядування в окремих адміністративно-територіальних одиницях Донецької і Луганської областей, що визначається окремим законом.
ParlaMint-UA_2015-07-16-m0.u4.p24.sent2	Хочу наголосити, що цей окремий закон двічі ухвалювала Верховна Рада України попереднього і цього скликання.
ParlaMint-UA_2015-07-16-m0.u4.p24.sent3	Я впевнений в тому, що запропонована норма жодною комою не виходить за межі Мінських домовленостей.
ParlaMint-UA_2015-07-16-m0.u4.p24.sent4	Які всім світом, Радою безпеки Організації Об’єднаних Націй, всіма нашими партнерами, які забезпечують потужну світову коаліцію підтримки України під час російської агресії, ці Мінські домовленості визнані безальтернативною основою для політико-дипломатичного врегулювання.
ParlaMint-UA_2015-07-16-m0.u4.p25.sent1	На нас, і це я хочу сказати окремим дописувачам в соціальних мережах, на нас, на Україну, на українську владу і на мене як на українського Президента ніхто не тисне.
ParlaMint-UA_2015-07-16-m0.u4.p25.sent2	І тиснути не може, і не зможе.
ParlaMint-UA_2015-07-16-m0.u4.p26.sent1	Так, наші американські та європейські партнери, які реально допомогли нам вистояти перед агресією з боку світової наддержави, демонструють цілком виправдану зацікавленість в успішності конституційного процесу.
ParlaMint-UA_2015-07-16-m0.u4.p26.sent2	Але визначатися нам з вами: Президенту, Верховній Раді України.
ParlaMint-UA_2015-07-16-m0.u4.p26.sent3	В цій ситуації будь-яке рішення має як свої причини, так і наслідки, які слід відповідально врахувати, реалізуючи свої суверенні права.
ParlaMint-UA_2015-07-16-m0.u4.p27.sent1	Ми куди більшою мірою, ніж США чи Європа, зацікавлені у вирішенні кризи на Донбасі політико-дипломатичним шляхом.
ParlaMint-UA_2015-07-16-m0.u4.p27.sent2	І я закликаю вас, закликаю вас не позбавляти
ParlaMint-UA_2015-07-16-m0.u4.p27.sent3	Україну такої можливості.
ParlaMint-UA_2015-07-16-m0.u4.p28.sent1	Я не сумніваюсь, що ми просто не маємо права створювати власними руками такої ситуації, яка залишить Україну сам-на-сам з агресором.
ParlaMint-UA_2015-07-16-m0.u4.p28.sent2	Тому зараз, сьогодні і в майбутньому, коли ми будемо голосувати за прийняття Конституції в цілому, нам треба надзвичайно відповідально підійти до цього голосування.
ParlaMint-UA_2015-07-16-m0.u4.p29.sent1	Розумію, як важко за таку норму голосувати.
ParlaMint-UA_2015-07-16-m0.u4.p29.sent2	Повірте, і підписувати її непросто.
ParlaMint-UA_2015-07-16-m0.u4.p29.sent3	Але ми з вами як політики, ні, як державні діячі повинні зробити це заради України.
ParlaMint-UA_2015-07-16-m0.u4.p29.sent4	Нас обирали не для того, щоб ми лише задоволення отримували, треба вміти приймати некомфортні рішення, роз’яснювати їх людям і нести за них відповідальність.
ParlaMint-UA_2015-07-16-m0.u4.p29.sent5	Ми, звичайно, можемо стати в красиву позу, але вона надто дорого обійдеться країні.
ParlaMint-UA_2015-07-16-m0.u4.p29.sent6	Отож закликаю вас підтримати запропоновані зміни, воно, до речі, не зачіпають розподілу повноважень між Верховною Радою, урядом і Президентом, а стосуються лише стосунків Києва, центральної влади і громад, тобто місцевого самоврядування.
ParlaMint-UA_2015-07-16-m0.u4.p29.sent7	Час-від-часу лунають голоси, мовляв, з управлінської точки зору ефективнішою була би або президентська, або парламентська модель в чистому вигляді.
ParlaMint-UA_2015-07-16-m0.u4.p29.sent8	Свою позицію я сформував в День Конституції, промовляючи перед випускниками Києво-Могилянської академії.
ParlaMint-UA_2015-07-16-m0.u4.p29.sent9	Гіпертрофована влада президентів на пострадянському просторі стала ознакою авторитарних, а то і взагалі диктаторських режимів.
ParlaMint-UA_2015-07-16-m0.u4.p29.sent10	І за межі цієї недемократичної резервації ми зараз робимо рішучий і безповоротний крок.
ParlaMint-UA_2015-07-16-m0.u4.p29.sent11	А чиста, без домішок парламентська модель для нас також є проблематичною з огляду на агресію і потужну довготривалу військову загрозу.
ParlaMint-UA_2015-07-16-m0.u4.p29.sent12	Вона не закінчиться не за місяць, не за рік і ми маємо навчитися жити в цих умовах, протистояти таким викликам неможливо без Президента Головнокомандувача наділеного достатнім обсягом повноважень.
ParlaMint-UA_2015-07-16-m0.u4.p29.sent13	Того, що дає Конституція мені, як Президенту, і як Верховному Головнокомандувачу цілком вистачає, просити більшого, я буду перший Президент, який декларує просити більшого я не маю ніякого наміру.
ParlaMint-UA_2015-07-16-m0.u4.p29.sent14	Чинна форма правління, яка в нас склалася на цей час для України є абсолютно оптимальної і закликаю політиків не збурювати суспільство пустими балачками, а вчитися демократії і засвоювати, засвоювати мистецтво пошуку компромісу нам це зараз дуже потрібно продемонструвати Україні і продемонструвати світові міцність нашої єдності.
ParlaMint-UA_2015-07-16-m0.u4.p29.sent15	Це саме те, чого чекає від нас український народ і світова спільнота.
ParlaMint-UA_2015-07-16-m0.u4.p30.sent1	В найближчому майбутньому нагальними є зміни до Конституції в частині реформування прогнилої судової системи.
ParlaMint-UA_2015-07-16-m0.u4.p30.sent2	Перші кроки до її очищення ми лише почали робити, але глобальна трансформація потребує поправок до Основного Закону і я з нетерпінням очікую їх від Конституційної комісії.
ParlaMint-UA_2015-07-16-m0.u4.p30.sent3	Вчора під час розмови з Венеціанською комісією ми також домовилися, що розгляд буде здійснений влітку і ми отримаємо його найближчим часом, після того, як Конституційна комісія прийме і подасть його.
ParlaMint-UA_2015-07-16-m0.u4.p31.sent1	Хочу окремо пояснити свою позицію і звертаю вашу увагу.
ParlaMint-UA_2015-07-16-m0.u4.p31.sent2	Увага!
ParlaMint-UA_2015-07-16-m0.u4.p31.sent3	Щодо розділу Х Конституції України – це Автономна Республіка Крим.
ParlaMint-UA_2015-07-16-m0.u4.p31.sent4	На подальших етапах своєї роботи я прошу Конституційну комісію дослухатись до лідерів кримськотатарського народу і передбачити, що Автономна Республіка Крим як невід’ємна складова частини України є національно-територіальним утворенням, через яке кримськотатарський народ реалізує своє право на самовизначення.
ParlaMint-UA_2015-07-16-m0.u4.p32.sent1	Шановні народні депутати, ті, хто ще не визначився і буде визначатися або визначається прямо зараз, от вам ще додатковий орієнтир, який дозволить вам прийняти рішення.
ParlaMint-UA_2015-07-16-m0.u4.p32.sent2	Проект змін, запропонований на ваш розгляд, підтриманий Конституційною комісією, авторитетними українськими експертами, Венеціанською комісією, нашими ключовими міжнародними партнерами, поради яких ми самі від питали.
ParlaMint-UA_2015-07-16-m0.u4.p32.sent3	Найбільш затяті критики, Російська Федерація, так звані ЛНР і ДНР, всі, я думаю, мали можливість ознайомитись з сьогоднішньою заявою Міністерства закордонних справ Російської Федерації.
ParlaMint-UA_2015-07-16-m0.u4.p32.sent4	Скажіть, хіба це не аргумент, що ми з вами чинимо правильно?
ParlaMint-UA_2015-07-16-m0.u4.p33.sent1	І я прошу вас підтримати цей проект змін до Конституції.
ParlaMint-UA_2015-07-16-m0.u4.p33.sent2	Насамперед, я розраховую на позитивне голосування парламентської коаліції, але закликаю до рації і ті політичні сили, які знаходяться за межами парламентської коаліції.
ParlaMint-UA_2015-07-16-m0.u4.p33.sent3	Я б дуже хотів би, щоби зміни стали виявом безпрецедентно широкого політичного консенсусу, адже тільки в такому випадку, вони можуть бути стійкими і тривалими.
ParlaMint-UA_2015-07-16-m0.u4.p33.sent4	Я впевнений в тому, що лише в такому випадку ми продемонструємо, ще раз кажу, світові і українському нардові нашу єдність і непорушність нашого суверенітету, територіальної цілісності, нашої незалежності.
ParlaMint-UA_2015-07-16-m0.u4.p34.sent1	Слава Україні!
ParlaMint-UA_2015-07-16-m0.u5.p1.sent1	Дякуємо, пане Президенте.
ParlaMint-UA_2015-07-16-m0.u5.p2.sent1	Будь ласка, для співдоповіді з питання запрошується до слова голова Комітету Верховної Ради України профільного з питань правової політики та правосуддя Руслан Петрович Князевич.
ParlaMint-UA_2015-07-16-m0.u5.p2.sent2	Будь ласка.
ParlaMint-UA_2015-07-16-m0.u6.p1.sent1	Вельмишановний пане Президенте!
ParlaMint-UA_2015-07-16-m0.u6.p1.sent2	Пане Голово!
ParlaMint-UA_2015-07-16-m0.u6.p1.sent3	Шановні колеги!
ParlaMint-UA_2015-07-16-m0.u6.p1.sent4	Дозвольте мені від імені Комітету з питань правової політики та правосуддя, до предмету відання якого належать питання внесення змін до Конституції, зачитати висновок, який на своєму засіданні вчора прийняв одностайно наш комітет.
ParlaMint-UA_2015-07-16-m0.u6.p2.sent1	Комітет Верховної Ради з питань правової політики та правосуддя розглянув на своєму засіданні, поданий Президентом України як невідкладний, проект Закону про внесення змін до Конституції (щодо децентралізації влади) (за реєстраційним номером 2217а) та встановив таке.
ParlaMint-UA_2015-07-16-m0.u6.p3.sent1	Метою законопроекту є відхід від централізованої моделі управління в державі, забезпечення спроможностей місцевого самоврядування та побудова ефективної системи територіальної організації влади в Україні, враховуючи принципи субсидіарності, повсюдності і фінансової самодостатності місцевого самоврядування.
ParlaMint-UA_2015-07-16-m0.u6.p3.sent2	Для досягнення поставленої мети, проектом пропонується внести зміни до статей 85, 92, 106, 118, 119, 121, 132, 133, 140-144, 150, а також "Перехідних положень" Конституції України.
ParlaMint-UA_2015-07-16-m0.u6.p4.sent1	Ці зміни стосуються, в першу чергу, децентралізації державної влади в Україні та посилення конституційно-правового статусу місцевого самоврядування.
ParlaMint-UA_2015-07-16-m0.u6.p4.sent2	Пропонується встановити, що адміністративно-територіальний устрій ґрунтується на засадах єдності та цілісності державної території, децентралізації влади, повсюдності та спроможності місцевого самоврядування, сталого розвитку адміністративно-територіальних одиниць з урахуванням історичних, економічних, екологічних, географічних і демографічних особливостей етнічних і культурних традицій.
ParlaMint-UA_2015-07-16-m0.u6.p5.sent1	Законопроектом передбачено, що розмежування повноважень у системі органів місцевого самоврядування та їх виконавчих органів різних рівнів здійснюється за принципом субсидіарності, що відповідає Європейській хартії місцевого самоврядування.
ParlaMint-UA_2015-07-16-m0.u6.p5.sent2	Так, відповідно до статті 4 хартії, органи місцевого самоврядування у межах закону мають повне право вільно вирішувати будь-яке питання, яке не вилучене зі сфери їхньої компетенції і вирішення якого не доручено жодному іншому органу.
ParlaMint-UA_2015-07-16-m0.u6.p6.sent1	Крім того, змінами вилучається з конституційного регулювання місцеві державні адміністрації, та відповідно скасовується інститут голів місцевих державних адміністрацій.
ParlaMint-UA_2015-07-16-m0.u6.p6.sent2	Натомість, основні повноваження зосереджуються на базовому рівні громад.
ParlaMint-UA_2015-07-16-m0.u6.p6.sent3	Закріплюється матеріальна і фінансова основа місцевого самоврядування.
ParlaMint-UA_2015-07-16-m0.u6.p6.sent4	Зокрема, визначається, що такою основою є земля, рухоме й нерухоме майно, природні ресурси і інші об’єкти, що є в комунальній власності територіальної громади, місцеві податки і збори, частина загальнодержавних податків та інші доходи місцевих бюджетів.
ParlaMint-UA_2015-07-16-m0.u6.p7.sent1	Разом з тим, запропонована децентралізація не передбачає послаблення центральної влади в таких питаннях, як оборона, зовнішня політика, національна безпека, верховенство права, дотримання прав і свобод людини.
ParlaMint-UA_2015-07-16-m0.u6.p7.sent2	Саме тому для нагляду за додержанням Конституції і законів України органам місцевого самоврядування пропонується запровадити інститут префектів.
ParlaMint-UA_2015-07-16-m0.u6.p8.sent1	Проектом передбачено, що префекта призначає на посаду та звільняє з посади за поданням Кабінету Міністрів України Президент України.
ParlaMint-UA_2015-07-16-m0.u6.p8.sent2	Префект зупиняє дію актів місцевого самоврядування з мотивів їх невідповідності Конституції чи законам України з одночасним звернення до суду.
ParlaMint-UA_2015-07-16-m0.u6.p9.sent1	Крім того, законопроектом передбачено, що в разі ухвалення головою громади, радою громади, районною і обласною радою акту, що не відповідає Конституції, створює загрозу порушенням державного суверенітету, територіальної цілісності чи загрозу національній безпеці, Президент України зупиняє дію відповідного акту з одночасним зверненням до Конституційного Суду, а також тимчасово зупиняє повноваження голови громади, складу громади району, обласної ради та призначає тимчасового державного уповноваженого.
ParlaMint-UA_2015-07-16-m0.u6.p10.sent1	У разі визнання Конституційним Судом акту голови громади, ради громади, районної обласної ради таким, що не відповідає Конституції України, Верховна Рада за поданням Президента України достроково припиняє повноваження відповідно і призначає позачергові вибори у визначеному законом порядку.
ParlaMint-UA_2015-07-16-m0.u6.p11.sent1	Президентом враховано комплекс заходів з виконання Мінських домовленостей від 12 лютого 2015 року, відповідно до цього у законопроекті передбачено, що особливості здійснення місцевого самоврядування в окремих районах Донецької, Луганської областей визначається законом.
ParlaMint-UA_2015-07-16-m0.u6.p12.sent1	Таким чином, запропоновані законопроектом зміни повністю відповідають європейським та міжнародним стандартам, враховують відповідні висновки та зауваження Венеціанської комісії, зокрема, висновок від 24 червня 2015 року за номером 803-2015, дадуть змогу забезпечити спроможність місцевого самоврядування і побудови ефективної системи територіальної організації виборів.
ParlaMint-UA_2015-07-16-m0.u6.p13.sent1	Відповідно до частини другої стаття 145 Регламенту Верховної Ради в межах предмету відання комітет робить наступні висновки.
ParlaMint-UA_2015-07-16-m0.u6.p13.sent2	Згідно зі статтею 154 частиною першою статті 156 Основного Закону законопроект поданий до Верховної Ради належним суб’єктом права законодавчої ініціативи – Президентом України.
ParlaMint-UA_2015-07-16-m0.u6.p13.sent3	Прийняття вказаного законопроекту не потребує викликаного системною єдністю норм Конституції України, одночасного внесення змін до розділу І – "Загальні засади", розділу ІІІ – "Вибори і референдуми" і розділу ХІІІ – "Внесення змін до Конституції України".
ParlaMint-UA_2015-07-16-m0.u6.p14.sent1	Законопроекти про внесення змін до статей 85, 92, 106, 118, 119, 121, 132, 133, 140-144 та 150 також перехідних положень Конституції України Верховної Ради восьмого скликання не розглядалися, Верховна Рада України восьмого скликання протягом строку своїх повноважень не змінювала положення цих статей, частин Основного Закону.
ParlaMint-UA_2015-07-16-m0.u6.p15.sent1	Попередній аналіз проекту дає змогу вважати комітету, що в ньому відсутні положення, які в раніше наданих висновках та прийнятих рішеннях Конституційного Суду України визнавались такими, що скасовують чи обмежують права чи свободи людини і громадянина або спрямовані на ліквідацію незалежності чи на порушення територіальної цілісності України.
ParlaMint-UA_2015-07-16-m0.u6.p15.sent2	Також у комітету є підстави вважати, що положення проекту відповідають вимогам статей 157-ї і 158-ї Основного Закону і не потребуватимуть подальшого доопрацювання.
ParlaMint-UA_2015-07-16-m0.u6.p16.sent1	На думку комітету, прийняття запропонованих в проекті змін до Конституції не призведе до порушення міжнародних зобов’язань України.
ParlaMint-UA_2015-07-16-m0.u6.p17.sent1	Враховуючи викладене, а також положення статті 146-ї Регламенту Верховної Ради України, Комітет з питань правової політики та правосуддя на своєму засіданні більшістю голосів вирішив рекомендувати Верховній Раді України поданий Президентом України як невідкладний проект Закону про внесення змін до Конституції України (щодо децентралізації влади) за реєстраційним номером 2217а включити до порядку денного другої сесії Верховної Ради України восьмого скликання та направити до Конституційного Суду України для одержання висновку щодо його відповідності вимогам статей 157-ї та 158-ї Конституції України.
ParlaMint-UA_2015-07-16-m0.u6.p18.sent1	Дякую.
ParlaMint-UA_2015-07-16-m0.u6.p18.sent2	Доповідь закінчив від комітету.
ParlaMint-UA_2015-07-16-m0.u7.p1.sent1	Дякую, Руслане Петровичу.
ParlaMint-UA_2015-07-16-m0.u7.p2.sent1	Шановні колеги, відповідно до порядку, який ми визначили на початку розгляду, я прошу фракції і групи українського парламенту записатись на виступи.
ParlaMint-UA_2015-07-16-m0.u7.p2.sent2	Кожна фракція і група отримає по 3 хвилини виступів.
ParlaMint-UA_2015-07-16-m0.u7.p2.sent3	Будь ласка.
ParlaMint-UA_2015-07-16-m0.u7.p3.sent1	Будь ласка, група - партія "Відродження", Віктор Бондар.
ParlaMint-UA_2015-07-16-m0.u7.p3.sent2	Потім – "Народний фронт".
ParlaMint-UA_2015-07-16-m0.u8.p1.sent1	Вельмишановний Петре Олексійовичу, Володимире Борисовичу, Арсенію Петровичу, шановні колеги!
ParlaMint-UA_2015-07-16-m0.u8.p1.sent2	Партія "Відродження" представлена в парламенті групою стовідсотково мажоритарників, і ми під час виборів, і після виборів, неодноразово вимагали провести процес децентралізації, повної, потужної, реальної, справжньої децентралізації в Україні.
ParlaMint-UA_2015-07-16-m0.u8.p2.sent1	Мова іде про передачу не тільки повноважень, але і передачу фінансових повноважень, бюджетних повноважень, передачу регуляторних повноважень та інших на місця.
ParlaMint-UA_2015-07-16-m0.u8.p3.sent1	Тому ми, безумовно, підтримуємо початок конституційного процесу по децентралізації.
ParlaMint-UA_2015-07-16-m0.u8.p3.sent2	І подія, яка сьогодні відбувається в залі, є прямим свідченням того, що Україна стає на європейський шлях розвитку і починає реальні реформи, в тому числі конституційні.
ParlaMint-UA_2015-07-16-m0.u8.p4.sent1	Да, до цього законопроекту є ряд зауважень, в тому числі щодо надлишкових повноважень префектів.
ParlaMint-UA_2015-07-16-m0.u8.p4.sent2	Є навіть відповідне зауваження Венеціанської комісії про те, що треба уважно вивчити в Конституційному Суді цей наданий повний перелік повноважень для префектів в тому числі.
ParlaMint-UA_2015-07-16-m0.u8.p4.sent3	І ми очікуємо, що після рішення Конституційного Суду, у вересні місяці ми зможемо зробити висновки щодо того, які, дійсно, повноваження передаються, і як вони будуть реалізовуватися.
ParlaMint-UA_2015-07-16-m0.u8.p5.sent1	В той же час багато питань є, які ми ставимо, щоб були врегульовані восени, які стосується передачі, в тому числі фінансових, бюджетних та інших повноважень.
ParlaMint-UA_2015-07-16-m0.u8.p5.sent2	Ми вимагаємо, щоб восени одночасно з розглядом змін до Конституції були внесені і проголосовані закони, які реально змінюють Бюджетний кодекс і передають повноваження, які реально змінюють регуляторні відносини і передають повноваження на місця, які в тому числі передають земельні повноваження місцевим органам влади і передають право комунальним власним громадам розпоряджатися землею і так далі.
ParlaMint-UA_2015-07-16-m0.u8.p6.sent1	Окремо дуже потужно стоїть питання, про яке неодноразово говорив Президент України, щодо забезпечення миру в країні, забезпечення миру на Донбасі і припинення війни, припинення бойових дій в зоні АТО.
ParlaMint-UA_2015-07-16-m0.u8.p7.sent1	Ми вимагаємо, ставимо окремо питання, щоб одночасно з Конституцією було чітко внесено закон, який у відповідності до Мінських угод визначить статус Донбасу, особливий статус Донбасу, як воно буде прописано, щоб ми продивилися, почитали і одночасно змінами проголосували повний пакет документів і по децентралізації, і по наведенню миру, і порядку в Україні.
ParlaMint-UA_2015-07-16-m0.u8.p8.sent1	Тому ми підтримаємо направлення в Конституційний Суд цих важливих змін і очікуємо восени рішення Конституційного Суду, одночасно з яким буде внесений повний пакет документів і законів по децентралізації, який буде розглянуто тут в залі.
ParlaMint-UA_2015-07-16-m0.u8.p8.sent2	І тоді вже буде повністю прийнято рішення щодо остаточного голосування.
ParlaMint-UA_2015-07-16-m0.u8.p8.sent3	Дякуємо і будемо підтримувати.
ParlaMint-UA_2015-07-16-m0.u9.p1.sent1	Дякую.
ParlaMint-UA_2015-07-16-m0.u9.p2.sent1	Будь ласка, "Народний фронт", Максим Юрійович Бурбак.
ParlaMint-UA_2015-07-16-m0.u10.p1.sent1	Шановний пане Президент, шановний головуючий, шановний Прем’єр-міністр, колеги депутати!
ParlaMint-UA_2015-07-16-m0.u10.p1.sent2	Сьогодні в цей урочистий день, коли 25 років назад було прийнято Декларацію про державний суверенітет України, ми стоїмо на порозі впровадження докорінної, потрібної і нагальної реформи.
ParlaMint-UA_2015-07-16-m0.u10.p1.sent3	Реформи з питань децентралізації влади.
ParlaMint-UA_2015-07-16-m0.u10.p2.sent1	Ця реформа фактично вже розпочалась.
ParlaMint-UA_2015-07-16-m0.u10.p2.sent2	Зараз ідуть обговорення і затвердження перспективних планів об’єднання територіальних громад на місцях.
ParlaMint-UA_2015-07-16-m0.u10.p2.sent3	Пам’ятаєте, коли в грудні ми приймали бюджет 2015 року і говорили, що громадам не вистачить грошей.
ParlaMint-UA_2015-07-16-m0.u10.p2.sent4	Наразі вже маємо інформацію, що перевиконання місцевих бюджетів є на суму понад 10 мільярдів гривень.
ParlaMint-UA_2015-07-16-m0.u10.p2.sent5	Тобто всі скептики, які говорили, що це не буде працювати, тепер не мають жодних підстав говорити.
ParlaMint-UA_2015-07-16-m0.u10.p3.sent1	Реформ розпочалась, її треба впроваджувати далі.
ParlaMint-UA_2015-07-16-m0.u10.p3.sent2	Повноваження і децентралізацію влади треба тепер закріпити в Конституції.
ParlaMint-UA_2015-07-16-m0.u10.p3.sent3	І ми, фракція "Народного фронту" буде підтримувати ці зміни до Конституції.
ParlaMint-UA_2015-07-16-m0.u10.p3.sent4	Сьогодні ми будемо голосувати за включення в порядок денний та направлення на експертизу Конституційного Суду реформи по децентралізації влади.
ParlaMint-UA_2015-07-16-m0.u10.p3.sent5	Повноваження громад як базового елементу будови нашої унітарної єдиної України – це громади, – треба зафіксувати в Конституції.
ParlaMint-UA_2015-07-16-m0.u10.p3.sent6	І не треба нічого боятися.
ParlaMint-UA_2015-07-16-m0.u10.p3.sent7	Це перший крок, який ми повинні сьогодні зробити і повинні йти далі.
ParlaMint-UA_2015-07-16-m0.u10.p3.sent8	І до речі, провідні експерти конституційного права, Венеціанська комісія схвалили такі зміни до Конституції.
ParlaMint-UA_2015-07-16-m0.u10.p4.sent1	Тому фракція "Народного фронту" буде підтримувати даний проект рішення.
ParlaMint-UA_2015-07-16-m0.u10.p4.sent2	І закликаю вас всіх далі його підтримати.
ParlaMint-UA_2015-07-16-m0.u10.p4.sent3	Дякую.
ParlaMint-UA_2015-07-16-m0.u11.p1.sent1	Дякуємо, Максим Юрійович.
ParlaMint-UA_2015-07-16-m0.u11.p2.sent1	Будь ласка, Юрій Анатолійович Бойко, "Опозиційний блок".
ParlaMint-UA_2015-07-16-m0.u11.p2.sent2	Далі Олег Романович Березюк, "Самопоміч".
ParlaMint-UA_2015-07-16-m0.u12.p1.sent1	Шановний пане Президент, шановні гості, шановні народні депутати!
ParlaMint-UA_2015-07-16-m0.u12.p1.sent2	Сьогодні, дійсно, ми розглядаємо дуже важливий закон, на який без перебільшення чекає вся країна.
ParlaMint-UA_2015-07-16-m0.u12.p1.sent3	Тому що, якщо ми вийдемо на вулицю в Сумах або в Херсоні, Запоріжжі або в Івано-Франківську і спитаємо громадян, чи хочуть вони більше прав своєму регіону політичних, культурних, а саме головне, економічних, то з 10 – 9 буде "за".
ParlaMint-UA_2015-07-16-m0.u12.p1.sent4	Люди, дійсно, розуміють, що єдиний шлях примирення і повернення стабільності в державі проходить, як це не парадоксально звучить, через децентралізацію в країні.
ParlaMint-UA_2015-07-16-m0.u12.p2.sent1	Якщо спитати у політиків, чи є документ, який внесений в зал досконалим і відповідає він на всі питання, які є в країні сьогодні в частини децентралізації, напевно, ні.
ParlaMint-UA_2015-07-16-m0.u12.p2.sent2	І навіть не тому, що він був створений неправильно, а тому що дуже багато питань накопичилось за 25 років в нашій країні.
ParlaMint-UA_2015-07-16-m0.u12.p2.sent3	Але всі розуміють, що потрібно з чогось починати, потрібно зробити перші кроки, потрібно, щоб комісія, яка створювала цей документ, продовжувала її системно втілювати, переробляти, вдосконалювати.
ParlaMint-UA_2015-07-16-m0.u12.p3.sent1	Тому наша фракція розглядає цей документ як базу для подальшого руху країни вперед і буде підтримувати зміни до Конституції, внесені в зал.
ParlaMint-UA_2015-07-16-m0.u12.p4.sent1	Дякую за увагу.
ParlaMint-UA_2015-07-16-m0.u13.p1.sent1	Дякую.
ParlaMint-UA_2015-07-16-m0.u13.p2.sent1	Будь ласка, Олег Романович Березюк.
ParlaMint-UA_2015-07-16-m0.u14.p1.sent1	Вельмишановний пане Президенте!
ParlaMint-UA_2015-07-16-m0.u14.p1.sent2	Вельмишановний пане Голово!
ParlaMint-UA_2015-07-16-m0.u14.p1.sent3	Вельмишановний народе України!
ParlaMint-UA_2015-07-16-m0.u14.p1.sent4	Мир, воля, сила, незалежність, доля.
ParlaMint-UA_2015-07-16-m0.u14.p1.sent5	"Доля.
ParlaMint-UA_2015-07-16-m0.u14.p1.sent6	Ти не лукавила зо мною, и другом, братом і сестрою.
ParlaMint-UA_2015-07-16-m0.u14.p1.sent7	Сіромі стала."
ParlaMint-UA_2015-07-16-m0.u14.p1.sent8	І сьогодні цей сірома стоїть перед тобою разом зі своїми колегами.
ParlaMint-UA_2015-07-16-m0.u14.p1.sent9	І в його руках доля не тільки його особисто і тих людей, доля народу і країни.
ParlaMint-UA_2015-07-16-m0.u14.p2.sent1	Ми за те, щоб писати Конституцію миру, Конституцію розвитку, Конституцію не для нас з вами, а для наших дітей, які мають жити в цій державі щасливо і безтурботно.
ParlaMint-UA_2015-07-16-m0.u14.p2.sent2	Ми за те, щоб, безперечно, виконати всі Мінські домовленості заради миру і спокою на нашій землі.
ParlaMint-UA_2015-07-16-m0.u14.p2.sent3	Ми за те, щоб вивести всі російські війська загарбників з нашої країни.
ParlaMint-UA_2015-07-16-m0.u14.p3.sent1	"Ти казала, учися, серденько моє, – колись з нас будуть люди.
ParlaMint-UA_2015-07-16-m0.u14.p3.sent2	Ти сказала, а я учивсь і вивчився.
ParlaMint-UA_2015-07-16-m0.u14.p3.sent3	А ти збрехала!"
ParlaMint-UA_2015-07-16-m0.u14.p4.sent1	Будапештські угоди, Харківські угоди, Крим, сьогоднішня ситуація.
ParlaMint-UA_2015-07-16-m0.u14.p4.sent2	А ти збрехала!
ParlaMint-UA_2015-07-16-m0.u14.p5.sent1	Сила України в її силі.
ParlaMint-UA_2015-07-16-m0.u14.p5.sent2	Ми поділяємо думку Президента України і Верховного Головнокомандувача, що сила в вертикалі – міліції, СБУ, Збройних Сил України.
ParlaMint-UA_2015-07-16-m0.u14.p5.sent3	Суперцентралізація виконавчих функцій держави є запорукою стабільності і розвитку, і боротьби з ворогом.
ParlaMint-UA_2015-07-16-m0.u14.p6.sent1	Ми переконані, що вільний вибір життя громад і людей, магдебурзьке право європейське, яке в Україні існувало якнайдовше, буде запорукою розвитку цієї держави.
ParlaMint-UA_2015-07-16-m0.u14.p7.sent1	На превеликий жаль, ці зміни, які сьогодні запропоновані, шановні колеги, ми там не побачили, не проглядається децентралізація.
ParlaMint-UA_2015-07-16-m0.u14.p7.sent2	І є ймовірність загрози суверенітету України.
ParlaMint-UA_2015-07-16-m0.u14.p7.sent3	Але ми кажемо: "Ходімо, доленько моя!
ParlaMint-UA_2015-07-16-m0.u14.p7.sent4	Ходімо далі.
ParlaMint-UA_2015-07-16-m0.u14.p7.sent5	В нас немає зерна неправди за собою.
ParlaMint-UA_2015-07-16-m0.u14.p7.sent6	Бо далі – слава!" Слава Україні!
ParlaMint-UA_2015-07-16-m0.u14.p8.sent1	Я хочу сьогодні пригадати вам одні слова.
ParlaMint-UA_2015-07-16-m0.u14.p8.sent2	Присягаю.
ParlaMint-UA_2015-07-16-m0.u15.p1.sent1	10 секунд, завершуйте.
ParlaMint-UA_2015-07-16-m0.u16.p1.sent1	Присягаю на вірність Україні.
ParlaMint-UA_2015-07-16-m0.u16.p1.sent2	Зобов’язуюсь усіма своїми діями боронити суверенітет і незалежність України, дбати про благо.
ParlaMint-UA_2015-07-16-m0.u17.p1.sent1	Слава Україні!
ParlaMint-UA_2015-07-16-m0.u17.p2.sent1	Будь ласка, Олег Ляшко, Радикальна партія.
ParlaMint-UA_2015-07-16-m0.u18.p1.sent1	Шановний український народе, шановні колеги народні депутати!
ParlaMint-UA_2015-07-16-m0.u18.p1.sent2	легендарний британський Прем’єр-міністр Вінстон Черчіль казав відому фразу.
ParlaMint-UA_2015-07-16-m0.u18.p1.sent3	Коли йому Гітлер запропонував мир в обміну на здачу, він сказав: "Нам пропонують вибір між ганьбою і війною.
ParlaMint-UA_2015-07-16-m0.u18.p1.sent4	Якщо ми виберемо ганьбу, у підсумку ми отримаємо і війну, і ганьбу".
ParlaMint-UA_2015-07-16-m0.u18.p2.sent1	Нам сьогодні знову, як і півроку тому, коли у парламенті агітували голосувати за Закон про особливий статус Донбасу і казали, що це зупинити ворога, що це дасть мир, голосувала більшість, крім Радикальної партії.
ParlaMint-UA_2015-07-16-m0.u18.p2.sent2	Нам казали, що ми працюємо на Росію, що ми не підтримуємо мир.
ParlaMint-UA_2015-07-16-m0.u18.p2.sent3	Покажіть мені, де на Донбасі мир?
ParlaMint-UA_2015-07-16-m0.u18.p2.sent4	Ми сьогодні бачимо 50-тисячну армію, озброєну російською зброєю, навчену російськими інструкторами, яка готова будь-якої миті перейти вперед.
ParlaMint-UA_2015-07-16-m0.u18.p3.sent1	Нам кажуть про те, що якщо ми не проголосуємо ці зміни до Конституції, то від нас відвернеться Європа, від нас відвернуться наші союзники, Америка, від нас відвернеться весь світ.
ParlaMint-UA_2015-07-16-m0.u18.p3.sent2	Я хочу нагадати, пане Президенте, слова Олександра Олеся, написані в 1943 році: "Коли Україна в нерівній борьбі вся сходила кров’ю, і слізьми стікала, і дружньої помочі ждала собі, Європа мовчала, Європа Мовчала!".
ParlaMint-UA_2015-07-16-m0.u18.p3.sent3	Нам жити за цією Конституцією.
ParlaMint-UA_2015-07-16-m0.u18.p3.sent4	Не шанованим членам Венеційської комісії, не нашим партнерам і друзям, союзникам в Європі і в Америці, нам – українцям жити за українською Конституцією.
ParlaMint-UA_2015-07-16-m0.u18.p3.sent5	Держава, яка дозволяє собі зовні диктувати, яку Конституцію мати, якою мовою говорити, в яку церкву ходити, який державний устрій мати, це не держава, це не суб’єкт права, це об’єкт права.
ParlaMint-UA_2015-07-16-m0.u18.p3.sent6	Колись наші лідери на Майдані домовились і підписали угоду з Януковичем.
ParlaMint-UA_2015-07-16-m0.u18.p3.sent7	Український народ, всупереч угоді з Януковичем, сказав – геть Януковичу, і переміг український народ!
ParlaMint-UA_2015-07-16-m0.u18.p4.sent1	Пане Президенте України!
ParlaMint-UA_2015-07-16-m0.u18.p4.sent2	Тисячі бійців, мирних громадян, які віддають своє життя сьогодні на фронті, вони віддають його за територіальну цілісність, за суверенну, за незалежну державу.
ParlaMint-UA_2015-07-16-m0.u18.p4.sent3	Не за особливий статус цих територій, не за особливий статус для терористів, які сьогодні вбивають наших людей, а завтра будуть владою.
ParlaMint-UA_2015-07-16-m0.u18.p4.sent4	Вони зі словами на вустах, я хочу вам нагадати ці слова, коли ви агітуєте нас голосувати за Конституцію, яка дає особливий статус: "Ще не вмерла України ні слава, ні воля."
ParlaMint-UA_2015-07-16-m0.u19.p1.sent1	Слава Україні!
ParlaMint-UA_2015-07-16-m0.u19.p2.sent1	Шановні колеги народні депутати, запрошую до слова Ігоря Мироновича Єремеєва, група "Воля народу".
ParlaMint-UA_2015-07-16-m0.u20.p1.sent1	Український народе!
ParlaMint-UA_2015-07-16-m0.u20.p1.sent2	Пане Президенте!
ParlaMint-UA_2015-07-16-m0.u20.p1.sent3	Шановні гості!
ParlaMint-UA_2015-07-16-m0.u20.p1.sent4	Питання децентралізації влади – це питання, яке назріло протягом 25 років незалежності України, не було за 25 років в цій країні влади, яка б не хотіла мати абсолютної влади.
ParlaMint-UA_2015-07-16-m0.u20.p1.sent5	І те, що ми сьогодні, завдяки тим трагічним подіям, які відбулися в Україні, змушені і приймаємо це рішення - це те, що хоче український народ.
ParlaMint-UA_2015-07-16-m0.u20.p2.sent1	Фракція "Воля народу" складається з мажоритарників, ми представляємо Західну Україну, Центральну Україну, Східну Україну.
ParlaMint-UA_2015-07-16-m0.u20.p2.sent2	Тисячі сіл, які ми об’їхали і немає жодної селищної ради, або громади, яка б не сказала: дайте нам повноваження, ми знаємо, що необхідно робити, ми вміємо робити, дайте нам можливість, не концентруйте все в Києві.
ParlaMint-UA_2015-07-16-m0.u20.p2.sent3	І ми прийняли рішення для себе, що ми будемо підтримувати даний законопроект.
ParlaMint-UA_2015-07-16-m0.u20.p3.sent1	Якщо виходити з тих обставин, які сьогодні відбуваються на сході і коли сьогодні наші воїни захищають Україну, і децентралізація влади є один із елементів Мінських угод, ми можемо сьогодні робити будь-які завгодно лозунги казати, ми можемо закликати до патріотизму.
ParlaMint-UA_2015-07-16-m0.u20.p3.sent2	Але я хочу сказати, що півроку тому, якими трудами, якими зусиллями було важко зробити цей мир.
ParlaMint-UA_2015-07-16-m0.u20.p3.sent3	Ми по-суті сьогодні маємо провокаторів, так: ідуть обстріли, є провокатори, тому що в Україні є бажаючі прожовувати війну!
ParlaMint-UA_2015-07-16-m0.u20.p3.sent4	А ми хочемо миру, матері хочуть миру, жінки хочуть, щоб їхні чоловіки повернулись додому.
ParlaMint-UA_2015-07-16-m0.u20.p3.sent5	І тому якщо сьогодні голосування збереже життя завтра, післязавтра хоч одного бійця, ми повинні це зробити.
ParlaMint-UA_2015-07-16-m0.u20.p3.sent6	І не треба робити палких лозунгів.
ParlaMint-UA_2015-07-16-m0.u20.p3.sent7	Можливо, є помилки, можливо.
ParlaMint-UA_2015-07-16-m0.u20.p3.sent8	Можливо, щось треба вдосконалити, але ми зробимо це: будемо сперечатися, будемо знаходити рішення.
ParlaMint-UA_2015-07-16-m0.u20.p3.sent9	У нас ще попереду два голосування.
ParlaMint-UA_2015-07-16-m0.u20.p3.sent10	Але ми сьогодні зобов’язані зробити цей крок.
ParlaMint-UA_2015-07-16-m0.u20.p4.sent1	Фракція "Воля народу" буде голосувати за даний законопроект.
ParlaMint-UA_2015-07-16-m0.u21.p1.sent1	Шановні колеги, будь ласка, "Блок Петра Порошенка", Юрій Віталійович Луценко.
ParlaMint-UA_2015-07-16-m0.u22.p1.sent1	Шановний пане Президент, шановний пане Голово Верховної Ради, шановні народні депутати, шановні виборці!
ParlaMint-UA_2015-07-16-m0.u22.p1.sent2	сьогодні ми є учасниками історичного моменту: передачі повноважень до місцевого самоврядування.
ParlaMint-UA_2015-07-16-m0.u22.p1.sent3	Сьогодні ми можемо підтримати законопроект, який нарешті віддасть людям право на народовладдя, про яке мріє український народ протягом століть.
ParlaMint-UA_2015-07-16-m0.u22.p2.sent1	Друге.
ParlaMint-UA_2015-07-16-m0.u22.p2.sent2	Ще раз хочу сказати критикам цієї частини документу.
ParlaMint-UA_2015-07-16-m0.u22.p2.sent3	Префекти призначаються Кабінетом Міністрів і Президентом саме для того, щоб зберегти цілісну і демократичну Україну, зберегти її європейський вибір.
ParlaMint-UA_2015-07-16-m0.u22.p2.sent4	Децентралізація без префектів – це федералізація, і цього ніколи не пройде!
ParlaMint-UA_2015-07-16-m0.u22.p2.sent5	Путін і тут обломився!
ParlaMint-UA_2015-07-16-m0.u22.p3.sent1	Третє.
ParlaMint-UA_2015-07-16-m0.u22.p3.sent2	Жодного особливого статусу для певних регіонів тут немає.
ParlaMint-UA_2015-07-16-m0.u22.p3.sent3	І всім тим, хто так класно виступає тут диригентом або декламатором, навчіться читати: слово "статус", тим більше "особливий статус", в тому документі, який ми розглядаємо, немає!
ParlaMint-UA_2015-07-16-m0.u22.p4.sent1	Нагадаю, що різниця між статусом і особливістю самоврядування – це різниця між Автономною Республікою Крим і з особливістю самоврядування, які ми вводимо для всієї території України.
ParlaMint-UA_2015-07-16-m0.u22.p4.sent2	Це велика різниця, і це варто запам’ятати.
ParlaMint-UA_2015-07-16-m0.u22.p5.sent1	І ще одне.
ParlaMint-UA_2015-07-16-m0.u22.p5.sent2	Дійсно, в "Перехідних положеннях" Конституції є посилання на закон, який тут ми, в тому числі і колеги з "Самопомочі", прийняли про особливий статус самоврядування в певних регіонах Донецької і Луганської області.
ParlaMint-UA_2015-07-16-m0.u22.p5.sent3	Нагадаю, цей закон діє 3 роки.
ParlaMint-UA_2015-07-16-m0.u22.p5.sent4	Досить спекулювати тим, що ми віддаємо якусь частину назавжди.
ParlaMint-UA_2015-07-16-m0.u22.p5.sent5	Три роки – особливий статус, при дев’яти, при дев’яти запобіжниках.
ParlaMint-UA_2015-07-16-m0.u22.p5.sent6	Цей закон про особливе самоврядування може ввійти в силу там тільки при дев’яти умовах.
ParlaMint-UA_2015-07-16-m0.u22.p5.sent7	Серед яких: скласти зброю, вивести окупаційні війська, допустити український закон на їхню територію і так далі.
ParlaMint-UA_2015-07-16-m0.u22.p5.sent8	Досить спекулювати і тут виконувати ура-патріотичну шоу-програму!
ParlaMint-UA_2015-07-16-m0.u22.p6.sent1	Сьогодні тут Президент, за поданням Конституційної комісії, в яку входили всі політичні сили парламенту, пропонує мирний план.
ParlaMint-UA_2015-07-16-m0.u22.p6.sent2	Це мирний план відновлення цілісності великої української держави.
ParlaMint-UA_2015-07-16-m0.u22.p6.sent3	Да, є інший план.
ParlaMint-UA_2015-07-16-m0.u22.p6.sent4	Да, він є.
ParlaMint-UA_2015-07-16-m0.u22.p6.sent5	Можна завтра атакувати Донецьк і Луганськ.
ParlaMint-UA_2015-07-16-m0.u22.p6.sent6	Всі, хто так браво агітує проти сьогоднішнього голосування, одягайте сьогодні камуфляж, беріть автомат і в першу.
ParlaMint-UA_2015-07-16-m0.u23.p1.sent1	Будь ласка, завершуйте, Юрій Віталійович, 30 секунд.
ParlaMint-UA_2015-07-16-m0.u24.p1.sent1	Я – батько солдата, який стояв весь свій відведений термін у Донецькому аеропорту, і тому кажу: хватить торгувати чужою кров’ю!
ParlaMint-UA_2015-07-16-m0.u24.p1.sent2	Досить посилати на смерть чужих дітей!
ParlaMint-UA_2015-07-16-m0.u24.p1.sent3	Голосуєте проти – завтра на фронт!
ParlaMint-UA_2015-07-16-m0.u24.p1.sent4	В першу шеренгу і атакуйте Донбас!
ParlaMint-UA_2015-07-16-m0.u25.p1.sent1	Дякую.
ParlaMint-UA_2015-07-16-m0.u26.p1.sent1	Ми. за мирну реінтеграцію України, за те, щоб в Донецьку, Луганську, Ужгороді, Києві, Сумах, Харкові, – скрізь був український прапор, український закон і українська єдина нація.
ParlaMint-UA_2015-07-16-m0.u26.p1.sent2	Ми за мирний шлях відновлення Донбасу.
ParlaMint-UA_2015-07-16-m0.u26.p1.sent3	І тому сьогодні будемо голосувати за цей закон.
ParlaMint-UA_2015-07-16-m0.u26.p2.sent1	І останнє.
ParlaMint-UA_2015-07-16-m0.u26.p2.sent2	Послухайте Росію – і зробіть навпаки!
ParlaMint-UA_2015-07-16-m0.u26.p2.sent3	Не кидайте каміння в Європу, не плюйте в Америку!
ParlaMint-UA_2015-07-16-m0.u26.p2.sent4	Послухайте заяву Кремля, яка проти сьогоднішнього закону, і зробіть навпаки.
ParlaMint-UA_2015-07-16-m0.u26.p2.sent5	Голосуємо за мирну, вільну, єдину Україну!
ParlaMint-UA_2015-07-16-m0.u27.p1.sent1	Будь ласка, Сергій Соболєв, "Батьківщина".
ParlaMint-UA_2015-07-16-m0.u28.p1.sent1	Шановні колеги!
ParlaMint-UA_2015-07-16-m0.u28.p1.sent2	У нас, можливо, була найважча ніч для нашої фракції, хоча Конституція приймається не вночі.
ParlaMint-UA_2015-07-16-m0.u28.p1.sent3	Я не хочу вживати ура-патріотичних аргументів, закликати комусь іти на фронт.
ParlaMint-UA_2015-07-16-m0.u28.p1.sent4	Бо, ви знаєте, це почесна місія, і це головне.
ParlaMint-UA_2015-07-16-m0.u28.p2.sent1	Але я хочу згадати 2 історичних факти, які були в цій сесійній залі.
ParlaMint-UA_2015-07-16-m0.u28.p2.sent2	Сьогодні згадували вже Декларацію про державний суверенітет.
ParlaMint-UA_2015-07-16-m0.u28.p2.sent3	У нас були, я не знаю, як їх назвати, – патріоти чи по-іншому, які закликали в цій сесійній залі не голосувати за декларацію, тому що за неї агітують комуністи.
ParlaMint-UA_2015-07-16-m0.u28.p2.sent4	Я уявляю, що було б з державою, якби ми не проголосували тоді за Декларацію про державний суверенітет і послухали б ці аргументи.
ParlaMint-UA_2015-07-16-m0.u28.p3.sent1	Я пам’ятаю чудово конституційну ніч, коли так само нам казали: "Як можна голосувати за Конституцію, якщо нас шантажує Президент Кучма своїм указом про розпуск парламенту".
ParlaMint-UA_2015-07-16-m0.u28.p3.sent2	Але члени уряду не побоялися і прийшли в сесійну залу, були тут і голосували і за українську мову як державну, і за те, щоб країна була єдиною і неділимою.
ParlaMint-UA_2015-07-16-m0.u28.p3.sent3	І проголосували за те, щоб в країні була Конституція, за яку ми боролися останні 10 років.
ParlaMint-UA_2015-07-16-m0.u28.p3.sent4	І ми добилися в цій же сесійній залі повернення до законної легітимної Конституції 2006 року.
ParlaMint-UA_2015-07-16-m0.u28.p4.sent1	Сьогодні у нас є один вибір.
ParlaMint-UA_2015-07-16-m0.u28.p4.sent2	Він полягає в наступному.
ParlaMint-UA_2015-07-16-m0.u28.p4.sent3	Мобілізація всіх воєнних і інших сил країни, яка неможлива без американських і європейських союзників, без країн НАТО.
ParlaMint-UA_2015-07-16-m0.u28.p4.sent4	І той, хто плює сьогодні в сторону НАТО, чудово розуміє: наш патріотизм, наш героїзм без їх підтримки і їх зброї буде ніщо.
ParlaMint-UA_2015-07-16-m0.u28.p4.sent5	Тому що ми протистоїмо Путіну, фашисту сьогодення, який повинен бути подоланий.
ParlaMint-UA_2015-07-16-m0.u28.p5.sent1	Саме тому позиція є одна.
ParlaMint-UA_2015-07-16-m0.u28.p5.sent2	Не слухайте ні Москву, ні Вашингтон, ні Брюссель, слухайте себе.
ParlaMint-UA_2015-07-16-m0.u28.p5.sent3	У нас є один сьогодні вибір.
ParlaMint-UA_2015-07-16-m0.u28.p5.sent4	Ми повинні показати всьому світу: ми прагнемо миру, але з позиції сильної.
ParlaMint-UA_2015-07-16-m0.u28.p5.sent5	І саме тому ми прийняли рішення голосувати за направлення в Конституційний Суд. Дякую.
ParlaMint-UA_2015-07-16-m0.u29.p1.sent1	Шановні колеги, від фракцій виступи завершено.
ParlaMint-UA_2015-07-16-m0.u29.p1.sent2	Чи наполягаєте на виступах народних депутатів від фракцій?
ParlaMint-UA_2015-07-16-m0.u29.p1.sent3	Зрозуміло.
ParlaMint-UA_2015-07-16-m0.u29.p2.sent1	Колеги, у нас присутній Прем’єр-міністр країни Арсеній Петрович Яценюк.
ParlaMint-UA_2015-07-16-m0.u29.p2.sent2	Я запрошую Прем’єр-міністра до слова.
ParlaMint-UA_2015-07-16-m0.u29.p3.sent1	Будь ласка, шановний Арсеній Петрович.
ParlaMint-UA_2015-07-16-m0.u30.p1.sent1	Вельмишановний пане Президенте, пане Голово, шановні члени українського парламенту, представники волі українського народу!
ParlaMint-UA_2015-07-16-m0.u30.p1.sent2	В цьому залі зібрались не політикани.
ParlaMint-UA_2015-07-16-m0.u30.p1.sent3	В цьому залі зібрались державні діячі.
ParlaMint-UA_2015-07-16-m0.u30.p1.sent4	І державним діячам треба приймати складні рішення.
ParlaMint-UA_2015-07-16-m0.u30.p1.sent5	Я прошу, щоб ми зробили з вами висновки з минулого, з нашого українського минулого.
ParlaMint-UA_2015-07-16-m0.u30.p1.sent6	Ми програвали тоді, коли ми не були єдині.
ParlaMint-UA_2015-07-16-m0.u30.p2.sent1	Наша українська нація сьогодні єдина в прагненнях щодо європейських цінностей і до кращого майбутнього.
ParlaMint-UA_2015-07-16-m0.u30.p2.sent2	Наші люди проявили мудрість.
ParlaMint-UA_2015-07-16-m0.u30.p2.sent3	Звертаюсь до українського парламенту проявити мудрість, прийняти Конституцію.
ParlaMint-UA_2015-07-16-m0.u30.p2.sent4	І створити Україну як сильну державу.
ParlaMint-UA_2015-07-16-m0.u30.p2.sent5	Ми не повторимо помилок минулого!
ParlaMint-UA_2015-07-16-m0.u30.p3.sent1	Об’єднайтесь, брати мої!
ParlaMint-UA_2015-07-16-m0.u30.p3.sent2	Молю вас, благаю!
ParlaMint-UA_2015-07-16-m0.u31.p1.sent1	Вельмишановні колеги народні депутати, прошу зайняти свої місця.
ParlaMint-UA_2015-07-16-m0.u31.p1.sent2	Хочу запросити до слова Президента України Петра Олексійовича Порошенка.
ParlaMint-UA_2015-07-16-m0.u31.p1.sent3	Прошу, займайте свої місця.
ParlaMint-UA_2015-07-16-m0.u32.p1.sent1	Дорогий український народе!
ParlaMint-UA_2015-07-16-m0.u32.p1.sent2	Шановні народні депутати!
ParlaMint-UA_2015-07-16-m0.u32.p1.sent3	Я думаю, що сьогодні за нами дивиться весь світ.
ParlaMint-UA_2015-07-16-m0.u32.p1.sent4	Шановні політики, відповідальні і не дуже!
ParlaMint-UA_2015-07-16-m0.u32.p1.sent5	Дорогі мої!
ParlaMint-UA_2015-07-16-m0.u32.p1.sent6	Я знаю багато патріотичних віршів і пісень.
ParlaMint-UA_2015-07-16-m0.u32.p1.sent7	Моя дружина каже, що я добре їх вмію співати.
ParlaMint-UA_2015-07-16-m0.u32.p1.sent8	Але, дорогі мої, країна зараз чекає не віршів, не пісень і не тільки виконання Гімну.
ParlaMint-UA_2015-07-16-m0.u32.p1.sent9	Країна чекає конкретних кроків, які сьогодні, не завтра і не післязавтра, а саме сьогодні має зробити український парламент, продемонструвавши єдність українських політичних сил, української Верховної Ради, українського суспільства і українського народу.
ParlaMint-UA_2015-07-16-m0.u32.p1.sent10	І сьогодні в цьому залі зараз ви, дорогі мої, маєте це продемонструвати.
ParlaMint-UA_2015-07-16-m0.u32.p1.sent11	Перемогти і повернути окупований Донбас в Україну ми зможемо виключно політико-дипломатичним шляхом, тут я підтримую голову моєї фракції Юрія Луценка.
ParlaMint-UA_2015-07-16-m0.u32.p2.sent1	Але є дуже важливий коментар, дорогі мої.
ParlaMint-UA_2015-07-16-m0.u32.p2.sent2	Хто зараз хоче звинуватити Європу, хто зараз хоче звинуватити Сполучені Штати, те, що вони мовчали, те, що вони нічого не робили, те, що вони зрадили, це те, що потрібно зараз агресору – розколоти світову єдність, яка об’єдналася навколо України.
ParlaMint-UA_2015-07-16-m0.u32.p2.sent3	І український парламент.
ParlaMint-UA_2015-07-16-m0.u32.p2.sent4	І український парламент ніколи цього зробити вам не дозволить, я впевнений в цьому.
ParlaMint-UA_2015-07-16-m0.u32.p2.sent5	Якщо зараз ви спробуєте включити уяву і змалювати картину, яка була би ситуація, якби Європа і Штати, дійсно, б мовчали цей рік, подивилися, де би зараз були російські війська і де була би Україна.
ParlaMint-UA_2015-07-16-m0.u32.p2.sent6	Більш безвідповідальної позиції в цьому залі важко собі уявити.
ParlaMint-UA_2015-07-16-m0.u32.p3.sent1	Тільки потужна світова солідарність, тільки відповідальність України до виконання взятих на себе зобов’язань, тільки рішучі реформи, в тому числі і в парламенті, тільки боротьба з корупцією, тільки побудова незалежної судової гілки влади, створення інвестиційного клімату і зміни до Конституцією з децентралізацією, як ключовим елементом реформ, дозволять нам зберегти нашу рідну неньку Україну!
ParlaMint-UA_2015-07-16-m0.u32.p3.sent2	І от зараз давайте заспіваємо Гімн!
ParlaMint-UA_2015-07-16-m0.u32.p4.sent1	Слава Україні!
ParlaMint-UA_2015-07-16-m0.u33.p1.sent1	І з Богом, до голосування за Конституцію!
ParlaMint-UA_2015-07-16-m0.u33.p1.sent2	Дякую вам!
ParlaMint-UA_2015-07-16-m0.u34.p1.sent1	Шановні пані та панове, шановні колеги народні депутати!
ParlaMint-UA_2015-07-16-m0.u34.p1.sent2	Ставлю на голосування для прийняття в цілому проекту Постанови (реєстраційний номер 2217а/П) про включення до порядку денного другої сесії Верховної Ради України восьмого скликання законопроекту про внесення змін до Конституції України (щодо децентралізації влади) і про його направлення до Конституційного Суду України.
ParlaMint-UA_2015-07-16-m0.u34.p1.sent3	Прошу голосувати і прошу підтримати справжню європейську реформу!
ParlaMint-UA_2015-07-16-m0.u34.p1.sent4	Прошу голосувати.
ParlaMint-UA_2015-07-16-m0.u34.p2.sent1	За-288
ParlaMint-UA_2015-07-16-m0.u34.p3.sent1	Слава Україні!
ParlaMint-UA_2015-07-16-m0.u34.p3.sent2	Браво!
ParlaMint-UA_2015-07-16-m0.u35.p1.sent1	Дякую вам!
ParlaMint-UA_2015-07-16-m0.u36.p1.sent1	Дякую, пане Президенте.
ParlaMint-UA_2015-07-16-m0.u36.p2.sent1	Продовжуємо нашу роботу.
ParlaMint-UA_2015-07-16-m0.u36.p2.sent2	Дякуємо всім за таке рішення.
ParlaMint-UA_2015-07-16-m0.u36.p2.sent3	Сильні громади незабаром будуть в Україні.
ParlaMint-UA_2015-07-16-m0.u36.p3.sent1	Шановні колеги народні депутати, передаю право ведення Першому заступнику Голови Верховної Ради України.
ParlaMint-UA_2015-07-16-m0.u36.p3.sent2	Декілька постанов організаційних і переходимо до розгляду питань порядку денного.
ParlaMint-UA_2015-07-16-m0.u37.p1.sent1	Шановні колеги, переходимо до проекту постанови, згідно регламенту нашого порядку денного, 2374а – проект Постанови про внесення змін до календарного плану проведення другої сесії Верховної Ради України восьмого скликання.
ParlaMint-UA_2015-07-16-m0.u37.p2.sent1	Є пропозиція від доповідача розглянути дану постанову за скороченою процедурою.
ParlaMint-UA_2015-07-16-m0.u37.p2.sent2	Прошу проголосувати.
ParlaMint-UA_2015-07-16-m0.u37.p2.sent3	Прошу підтримати.
ParlaMint-UA_2015-07-16-m0.u37.p2.sent4	Будь ласка, голосуємо за скорочену процедуру.
ParlaMint-UA_2015-07-16-m0.u37.p2.sent5	Будь ласка, прошу підтримати скорочену процедуру.
ParlaMint-UA_2015-07-16-m0.u37.p2.sent6	Прошу поставити на голосування.
ParlaMint-UA_2015-07-16-m0.u37.p3.sent1	За-67
ParlaMint-UA_2015-07-16-m0.u37.p4.sent1	Шановні колеги, я дуже прошу тих, хто хоче виясняти відносини, покинути зал. Вас хіба батьки не вчили, що битись негарно?!
ParlaMint-UA_2015-07-16-m0.u37.p5.sent1	Будь ласка, покиньте зал. Будь ласка, прошу, припинити фізичне протистояння.
ParlaMint-UA_2015-07-16-m0.u37.p5.sent2	Дякую вам.
ParlaMint-UA_2015-07-16-m0.u37.p6.sent1	Шановні колеги, прошу зайняти свої робочі місця.
ParlaMint-UA_2015-07-16-m0.u37.p6.sent2	Я прошу приготуватися до роботи.
ParlaMint-UA_2015-07-16-m0.u37.p7.sent1	Увага!
ParlaMint-UA_2015-07-16-m0.u37.p7.sent2	Шановні колеги, я прошу зайняти свої робочі місця і приготуватись до відповідальної роботи.
ParlaMint-UA_2015-07-16-m0.u37.p7.sent3	Дякую за розуміння.
ParlaMint-UA_2015-07-16-m0.u37.p7.sent4	Колеги, прошу на робочі місця у нас є обмежений час для прийняття рішень, давайте його не гаяти даремно.
ParlaMint-UA_2015-07-16-m0.u37.p8.sent1	Я ще раз прошу підтримати пропозицію розглядати постанову 2374а за скороченою процедурою.
ParlaMint-UA_2015-07-16-m0.u37.p8.sent2	Шановні колеги, прошу підтримати.
ParlaMint-UA_2015-07-16-m0.u37.p8.sent3	Прошу проголосувати за скорочену процедуру.
ParlaMint-UA_2015-07-16-m0.u37.p8.sent4	Будь ласка, голосуємо.
ParlaMint-UA_2015-07-16-m0.u37.p9.sent1	Голосуємо за скорочену процедуру.
ParlaMint-UA_2015-07-16-m0.u37.p9.sent2	Будь ласка.
ParlaMint-UA_2015-07-16-m0.u37.p10.sent1	За-142
ParlaMint-UA_2015-07-16-m0.u37.p11.sent1	Не всі встигли.
ParlaMint-UA_2015-07-16-m0.u37.p12.sent1	Шановні колеги, будь ласка, поверніться на робочі місця.
ParlaMint-UA_2015-07-16-m0.u37.p12.sent2	Побитися можна буде після пленарного засідання Верховної Ради України, тут треба працювати.
ParlaMint-UA_2015-07-16-m0.u37.p12.sent3	Повернулися?
ParlaMint-UA_2015-07-16-m0.u37.p12.sent4	Зайняли робочі місця.
ParlaMint-UA_2015-07-16-m0.u37.p13.sent1	Отже, чи готові до голосувань, колеги?
ParlaMint-UA_2015-07-16-m0.u37.p13.sent2	Готові.
ParlaMint-UA_2015-07-16-m0.u37.p13.sent3	Я ще раз ставлю на голосування пропозицію розгляду постанови за скороченою процедурою, будь ласка, прошу підтримати.
ParlaMint-UA_2015-07-16-m0.u37.p13.sent4	Будь ласка, голосуємо.
ParlaMint-UA_2015-07-16-m0.u37.p13.sent5	Прошу проголосувати.
ParlaMint-UA_2015-07-16-m0.u37.p13.sent6	Шановні колеги, голосуємо.
ParlaMint-UA_2015-07-16-m0.u37.p14.sent1	За-159
ParlaMint-UA_2015-07-16-m0.u37.p15.sent1	Рішення прийнято.
ParlaMint-UA_2015-07-16-m0.u37.p16.sent1	Дякую за відповідальну позицію.
ParlaMint-UA_2015-07-16-m0.u37.p16.sent2	І запрошую до доповіді першого заступника голови Комітету з питань Регламенту та організації роботи Верховної Ради України Пинзеника Павла Васильовича.
ParlaMint-UA_2015-07-16-m0.u37.p16.sent3	Будь ласка.
ParlaMint-UA_2015-07-16-m0.u38.p1.sent1	Шановний головуючий!
ParlaMint-UA_2015-07-16-m0.u38.p1.sent2	Шановні колеги народні депутати України, на своєму засіданні комітет 17 червня поточного року народними депутатами внесено було ініціативу продовжити роботу другої сесії Верховної Ради України до 1 вересня 2015 року.
ParlaMint-UA_2015-07-16-m0.u38.p2.sent1	Для узгодження позицій з цього питання комітет звернувся з листами до депутатських фракцій, депутатських груп з пропозицією визначитися щодо ініціативи комітету та запропонувати порядок роботи Верховної Ради України в цей період.
ParlaMint-UA_2015-07-16-m0.u38.p3.sent1	Постанова, яка пропонується до вашого розгляду, якраз і врегульовує зазначене питання.
ParlaMint-UA_2015-07-16-m0.u38.p3.sent2	Вноситься проект змін до календарного плану проведення другої сесії Верховної Ради України восьмого скликання, який передбачає, по-перше, продовжити строк проведення другої сесії Верховної Ради України восьмого скликання до 1 вересня 2015 року; друге, передбачити 17 липня – година запитань до уряду, пленарне засідання, оголошення про час закриття сесії; третє, встановити, що з метою вирішення питань, пов’язаних із ситуацією в Україні та необхідністю прийняття у зв’язку з цим Верховною Радою відповідних рішень, пленарні засідання Верховної Ради скликаються у разі необхідності Головою Верховної Ради; четверте, Голові Верховної Ради України у випадку, передбаченому пунктом три цієї постанови невідкладно, але не пізніше, як за три дні до дня проведення пленарного засідання, інформувати народних депутатів про час, місце проведення такого пленарного засідання; і нарешті, п’яте, Апарату Верховної Ради України у випадках, передбачених пунктами 3 та 4 постанови, забезпечити здійснення заходів, необхідних для проведення пленарних засідань Верховної Ради України.
ParlaMint-UA_2015-07-16-m0.u38.p4.sent1	Прошу підтримати зазначений проект постанови.
ParlaMint-UA_2015-07-16-m0.u38.p4.sent2	Дякую за увагу.
ParlaMint-UA_2015-07-16-m0.u39.p1.sent1	Дякую.
ParlaMint-UA_2015-07-16-m0.u39.p2.sent1	Колеги, перш за все хочу, щоб депутати заспокоїлись, трішки щоб емоційний спав накал і напруга у залі.
ParlaMint-UA_2015-07-16-m0.u39.p2.sent2	І я прошу записатися для обговорення.
ParlaMint-UA_2015-07-16-m0.u39.p2.sent3	Будь ласка, два "за", два "проти", записуємося.
ParlaMint-UA_2015-07-16-m0.u39.p3.sent1	Романюк.
ParlaMint-UA_2015-07-16-m0.u40.p1.sent1	Слово передаю Унгуряну.
ParlaMint-UA_2015-07-16-m0.u41.p1.sent1	Унгуряну, з трибуни.
ParlaMint-UA_2015-07-16-m0.u41.p2.sent1	Будь ласка, пан Унгурян знімає свій виступ.
ParlaMint-UA_2015-07-16-m0.u41.p2.sent2	І я запрошую до слова Македона Юрія Миколайовича, "Блок Петра Порошенка".
ParlaMint-UA_2015-07-16-m0.u42.p1.sent1	Шановні колеги, прошу підтримати вказану постанову, адже, якщо ми підемо на канікули на півтора місяця, люди нас не зрозуміють, на порядку денному є дуже багато законів, які потрібно приймати.
ParlaMint-UA_2015-07-16-m0.u42.p1.sent2	І прошу підтримати цю постанову.
ParlaMint-UA_2015-07-16-m0.u42.p1.sent3	Дякую.
ParlaMint-UA_2015-07-16-m0.u43.p1.sent1	Дякую вам.
ParlaMint-UA_2015-07-16-m0.u43.p2.sent1	Будь ласка, Кишкар Павло Миколайович, "Самопоміч".
ParlaMint-UA_2015-07-16-m0.u44.p1.sent1	Павло Кишкар, фракція "Самопоміч".
ParlaMint-UA_2015-07-16-m0.u44.p1.sent2	Просимо народних депутатів дуже уважно вивчити цей документ, та дослухатися і продовжити роботу в другій сесії.
ParlaMint-UA_2015-07-16-m0.u44.p1.sent3	Дякую.
ParlaMint-UA_2015-07-16-m0.u45.p1.sent1	Дякую.
ParlaMint-UA_2015-07-16-m0.u45.p2.sent1	Соболєв Сергій, Всеукраїнське об’єднання "Батьківщина", будь ласка.
ParlaMint-UA_2015-07-16-m0.u46.p1.sent1	Ми вважаємо, в такий час треба надати можливість для термінового зібрання парламенту.
ParlaMint-UA_2015-07-16-m0.u46.p1.sent2	Без сумніву, не можна закривати пленарні засідання.
ParlaMint-UA_2015-07-16-m0.u46.p1.sent3	І це буде абсолютно чіткий виклик на ту ситуацію, яка сьогодні є.
ParlaMint-UA_2015-07-16-m0.u46.p1.sent4	Будь-яка можливість зібратися для вирішення найважливіших питань – це сьогодні єдиний запобіжник для того, щоб тримати контрольовану ситуацію в державі.
ParlaMint-UA_2015-07-16-m0.u46.p1.sent5	Ми будемо за це голосувати.
ParlaMint-UA_2015-07-16-m0.u47.p1.sent1	Дякую.
ParlaMint-UA_2015-07-16-m0.u47.p2.sent1	Ми провели ґрунтовну, відповідальну дискусію по даному питанню.
ParlaMint-UA_2015-07-16-m0.u47.p2.sent2	Зараз перейдемо до голосування.
ParlaMint-UA_2015-07-16-m0.u47.p2.sent3	Я прошу шановних колег зайти в зал і зайняти робочі місця.
ParlaMint-UA_2015-07-16-m0.u47.p3.sent1	Шановні колеги!
ParlaMint-UA_2015-07-16-m0.u47.p3.sent2	Пане Олег Медуниця!
ParlaMint-UA_2015-07-16-m0.u47.p3.sent3	Друже Олег Медуниця!
ParlaMint-UA_2015-07-16-m0.u47.p3.sent4	Прошу повернутись, прошу не виходили з залу, не покидати робочі місця, а, навпаки, повертатися на робочі місця.
ParlaMint-UA_2015-07-16-m0.u47.p4.sent1	Шановні колеги, ми готові голосувати?
ParlaMint-UA_2015-07-16-m0.u47.p4.sent2	Хто не проголосує, той відповідно виступає за припинення нашої роботи.
ParlaMint-UA_2015-07-16-m0.u47.p4.sent3	Відповідальне, важливе голосування.
ParlaMint-UA_2015-07-16-m0.u47.p4.sent4	Якщо готові голосувати, я ставлю на голосування проект Постанови про внесення змін до календарного плану проведення другої сесії Верховної Ради України восьмого скликання (2374а)
ParlaMint-UA_2015-07-16-m0.u47.p5.sent1	Я прошу приготуватися і прошу голосувати.
ParlaMint-UA_2015-07-16-m0.u47.p5.sent2	Будь ласка, голосуємо, шановні колеги.
ParlaMint-UA_2015-07-16-m0.u47.p6.sent1	За-187
ParlaMint-UA_2015-07-16-m0.u47.p7.sent1	Шановні колеги, так, по фракціях.
ParlaMint-UA_2015-07-16-m0.u47.p7.sent2	Прошу включити по фракціям.
ParlaMint-UA_2015-07-16-m0.u47.p8.sent1	Давайте ще раз запрошу колег зайти в зал.
ParlaMint-UA_2015-07-16-m0.u47.p9.sent1	Я хочу наголосити, сьогодні величезна кількість важливих, надважливих законопроектів.
ParlaMint-UA_2015-07-16-m0.u47.p9.sent2	Зараз легше всього оголосити перерву і потім буде неможливо зібратися.
ParlaMint-UA_2015-07-16-m0.u47.p10.sent1	Сьогодні в нас закони, які стосуються вимог МВФ.
ParlaMint-UA_2015-07-16-m0.u47.p10.sent2	Я дуже прошу припинити емоційний обмін думками в кулуарах, а зайти в зал, щоб ми могли повернутися до даного питання, до питання, яке передбачає продовження нашої роботи.
ParlaMint-UA_2015-07-16-m0.u47.p10.sent3	Я дуже прошу колег повернутися в зал і голів фракцій змобілізувати депутатів.
ParlaMint-UA_2015-07-16-m0.u47.p11.sent1	Шановні колеги, секретаріат Верховної Ради, прошу повідомити депутатів про те, що йде робота.
ParlaMint-UA_2015-07-16-m0.u47.p12.sent1	Хто має комунікацію з Радикальною партією, повідомне їм, що ми їх чекаємо в залі.
ParlaMint-UA_2015-07-16-m0.u47.p12.sent2	Олег Валерійович Ляшко, якщо мене чує, поверніть фракцію в зал до роботи.
ParlaMint-UA_2015-07-16-m0.u47.p13.sent1	Шановні колеги, давайте порадимось.
ParlaMint-UA_2015-07-16-m0.u47.p13.sent2	Ми можемо працювати чи оголошувати перерву?
ParlaMint-UA_2015-07-16-m0.u47.p13.sent3	Давайте ще раз спробуємо повернутись до даного питання, якщо не вдасться, будь ласка, прошу змобілізуватися, прошу змобілізуватися, зараз я поставлю питання повернення до розгляду.
ParlaMint-UA_2015-07-16-m0.u47.p14.sent1	Шановні колеги, отже, я ставлю питання повернення до розгляду законопроекту 2374а.
ParlaMint-UA_2015-07-16-m0.u47.p14.sent2	І прошу підтримати дану пропозицію.
ParlaMint-UA_2015-07-16-m0.u47.p14.sent3	Прошу проголосувати, прошу підтримати.
ParlaMint-UA_2015-07-16-m0.u47.p14.sent4	Будь ласка.
ParlaMint-UA_2015-07-16-m0.u47.p15.sent1	За-185
ParlaMint-UA_2015-07-16-m0.u47.p16.sent1	Шановні колеги, на вимогу керівників фракцій оголошується перерва на 1 годину, до 15.00.
ParlaMint-UA_2015-07-16-m0.u47.p16.sent2	Так добре буде?
ParlaMint-UA_2015-07-16-m0.u47.p17.sent1	Шановні колеги!
ParlaMint-UA_2015-07-16-m0.u47.p17.sent2	Увага, колеги, роблю повідомлення.
ParlaMint-UA_2015-07-16-m0.u47.p17.sent3	Згідно Регламенту перерва буде до 16 години.
ParlaMint-UA_2015-07-16-m0.u47.p17.sent4	До 16.00 оголошується перерва.
ParlaMint-UA_2015-07-16-m0.u47.p17.sent5	Я дуже прошу, щоб о 16.00 усі народні депутати прибули для продовження нашої роботи.
ParlaMint-UA_2015-07-16-m0.u47.p18.sent1	Ранкове засідання Верховної Ради України оголошую закритим.
ParlaMint-UA_2015-07-16-m0.u47.p18.sent2	Ми чекаємо усіх о 16.00 в залі Верховної Ради України.
ParlaMint-UA_2015-07-16-m0.u47.p18.sent3	Дякую.
